par_nr	head	sentence
1	 Unenägude jumal 	 Unenägude jumal 
2	NA	 André Trinity 
3	NA	 Ma ei mäleta täpselt , oli see reedel või laupäeval , aga tagantjärele ei oma see enam erilist tähtsust . 
3	NA	 Mäletan vaid , et oli sügis . 
3	NA	 Lehed langesid ja ilm oli ilus . 
3	NA	 Lebasin rohus ja vahtisin pilvi . 
3	NA	 Linnud ja rohutirtsud laulsid hümni . 
3	NA	 Oli selline amoraalne tunne — mina lahkun , aga teised jäävad . 
3	NA	 Jah , naljakas . 
3	NA	 Vaevalt on lahkumine kellelegi kunagi amoraalsusega seostunud . 
3	NA	 Minul seostus . 
3	NA	 Tundsin kohustust , et pean jääma , samas igatsesin lahkuda . 
3	NA	 Meeleheite dilemma ! 
3	NA	 Võibolla selles ongi kogu probleem ! 
3	NA	 See on vaid tagantjärele tarkus . 
4	NA	 Üks on kindel , päev mil ma surin ei muutnud minu jaoks midagi . 
4	NA	 Absoluutselt mitte midagi ! 
4	NA	 Kõik jätkus samas vaimus ja alguses kahtlustasin , et suremine oli taas kõigest üks mu haiglastest fantaasiatest . 
4	NA	 Kõndisin ringi nagu ennegi ja vaatasin inimesi . 
4	NA	 Mõnikord kuskil pargis , teinekord lihtsalt bussis — istusin kellegi kõrvale ja silmitsesin teda ja tema mõtteid . 
4	NA	 Täpselt nagu enne , tegin seda ka sel õhtul . 
4	NA	 Mõtlesin , et selline see ongi ja nii peabki olema . 
5	NA	 Pärast läksin koju . 
5	NA	 Söök oli soe . 
5	NA	 Näksisin veidi ja pugesin voodisse . 
5	NA	 Naine küsis , et kus ma käisin . 
6	NA	 Ütlesin , et metsas või õigemini aasal . 
7	NA	 Tol hetkel imestasin esimest korda . 
7	NA	 Teatasin talle pahuralt , et mind ei ole : seal aasal surin ära ! 
7	NA	 Surin niimoodi vaikselt ilma igasuguse agooniata ja keha jäi maha . 
8	NA	 Naine käskis mul magama jääda . 
9	NA	 Ma ei jäänud . 
9	NA	 Tahtsin asja klaariks teha . 
9	NA	 Mis kuradi moodi ta minuga üldse suhtleb ? 
9	NA	 Täpselt nii ütlesingi . 
10	NA	 Ta vaatas mind kuidagi kummalise pilguga ja tegi musi . 
11	NA	 Siis küsis , et kas ma sõin ka . 
12	NA	 Vastasin , et natukene . 
13	NA	 Püüdsin uuesti seletada : aasal olles ma lahkusin — lahkusin elavate kirjast omal soovil . 
13	NA	 Ei , ei ! 
13	NA	 Ma ei tapnud ennast , lihtsalt lahkusin . 
13	NA	 Nagu Jeesus : Isa , sinu kätte annan ma oma vaimu ! 
13	NA	 Astusin endast välja ja pärast isegi puudutasin oma keha , veendumaks selle tõelisuses . 
13	NA	 Seejärel kõndisin niisama ringi ja pärast sõitsin bussiga koju . 
14	NA	 Mul kästi udutamine lõpetada ja kuna ma ikkagi edasi rääkisin , vajutas ta käega mu suu kinni ja ronis mulle otsa . 
14	NA	 Mõmisesin midagi , et ära tee või muud säärast , aga ta sai valesti aru . 
14	NA	 Mu püksid lennutati teise toa nurka , särk samuti . 
14	NA	 Sõimasin teda nekrofiiliks , aga ta ei teinud väljagi . 
14	NA	 Üsna pea unustasin veerand tunniks kogu probleemi , õigemini tundsin ennast mõnda aega päris elusana . 
14	NA	 Ja siis jäime üksteise kaisus magama . *** 
15	NA	 Ah jaa ! 
15	NA	 Unustasin märkida , et mu naise nimi oli Marcelle . 
15	NA	 Tavaliselt hüüdsin teda lihtsalt M.-iks. See on ääretult oluline , kuna pärast Marcelle'i oli mul veel kaks M-tähega naist , keda ma hüüdsin samuti M.-iks. Viimase puhul ei ole ma üldse kindel , oli ta tegelikult ka olemas või ma lihtsalt mõtlesin ta välja . 
15	NA	 Aeg ajalt tekivad mul säärased naljakad kahtlused ... aga see selleks . 
16	NA	 Teise naise ajal hakkasid mu sõbrad vaimukaid märkusi viskama minu M.-i lembelisuse pärast . 
16	NA	 Pidin siis pikalt seletama , miks ma mõlemaid just M.-ideks kutsun . 
17	NA	 Kõigepealt muidugi sellepärast , et ma kogemata vale nime ei ütleks . 
17	NA	 Noh , teate küll , vahel võib sassi minna ning see vallandaks üsna ebameeldiva vestluse . 
18	NA	 Ja siis veel sellepärast , et minu arvates on inimesel alati ainult üks armastus-objekt . 
18	NA	 Mis kuju , nägu või nime ta kannab , see ei oma mingit tähtsust . 
18	NA	 On vaid objekt , kellele antakse armastust . 
18	NA	 Mul juhtusid nad kõik olema naised ja nimed algasid M.-tähega. 
19	NA	 Milles probleem ? 
19	NA	 Mõni armastab terve elu üksnes kasse ja kui esimene sureb , paneb ta järgmisele kassile ka Miu nimeks . 
19	NA	 Keegi ei tee numbrit ! 
19	NA	 Oma naistele pole ju mina nime välja mõelnud , lihtsalt hüüdsin neid esitähte pidi . 
19	NA	 Tegelikult neil isegi võinuks olla sama nimi ! 
19	NA	 See oleks peegeldanud täiesti ausalt nimetatud tõsiseika , et objekt on objekt ja muus osas vahet ei ole . 
20	NA	 Mis M.-i hääldamisse puutub , siis hiljem muutusid kõik need erinevad objektid üheks umbmääraseks mmm-i ( na ) ks . 
20	NA	 Päris alguses , oma esimesele naisele , ütlesin ikka eMm , nagu kaashäälikut hääldatakse , aga kuna see häälik omas minu meelest teatavat emm'elikku varjundit ning naine hakkas kuidagi ülemäära oidipaalseks muutuma , siis too eM saigi mu huultel suvaliseks mõminaks . 
21	NA	 Tol õhtul seal voodis ei mõmisenud ma Marcelle'i nime . 
21	NA	 Ma ei saanud käsi suu ees midagi artikuleeritumat öelda . 
22	NA	 Tema sai aga valesti aru ja mõtles , et ma tahan teda . 
22	NA	 Meie vahel oli taoline veider kommunikatsioon aja jooksul tekkinud , et voodis öeldud mmm sai tähendada ainult ühte asja . 
22	NA	 Kuidas see iseäralik teineteisemõistmine välja kujunes , seda on juba õudselt keeruline selgitada . *** 
23	NA	 Öösel ärkasin mitu korda üles . 
23	NA	 Mõtlesin ikka aasal toimuva peale . 
23	NA	 Nendel hetkedel tundsin , et olin kõike ainult ette kujutanud . 
23	NA	 Miski ei veennud mind vastupidises . 
23	NA	 Naine ei olnud ka tuhkagi aru saanud . 
23	NA	 Mida ma ise arvasin , see jäi sama määratlematuks nagu iga õõnes meeleolu , mis aju vaakumisse tõmbab . 
23	NA	 Mingit selget elutunnetust mul ei olnud — ma ei saanud sellest isegi mitte aru ! 
23	NA	 Kuidas oleksin pidanud nüüd mõistma , tajuma või kogema surmatunnet ? 
23	NA	 Nende mõlema realiteet näis täiesti paradoksaalsena : ei ole üht ilma teiseta või need on täpselt üks ja see sama . 
24	NA	 Ja kuhu jääb jalgealust pakkuv nending : mõtlen , järelikult olen ? 
24	NA	 Kas pärast surma ka niimoodi mõeldakse ? 
24	NA	 Äkki ma kõigest suigatasin hetkeks ja nägin seda unes ! 
24	NA	 Või ehk näen seda ikka veel unes ! 
24	NA	 Olen aasal ja magan ! 
24	NA	 Ei , olen surnud ja näen unes , et olen elus . 
24	NA	 Või vastupidi ? 
25	NA	 Mis vahet seal on ? 
25	NA	 Kõik on , nagu on , ja pole minu asi arvata , kuidas tegelikult on . 
25	NA	 Midagi muud ei eksisteeri kui ainult kogemus — minu kogemus . 
25	NA	 Ja kogemus on alati reaalne , vähemalt minu jaoks . 
25	NA	 Mis aga kujutlusse puutub , siis nii totaalselt sinna ei eksita ! * 
26	NA	 Hommik oli jabur . 
26	NA	 Avastus , et olen ikka veel elus ja pean jälle ärkama , tegi meele mõruks . 
26	NA	 M. tõi miskipärast kohvi voodisse . 
27	NA	 Küsis , kas ma olin eile joonud . 
28	NA	 Ütlesin , et ei olnud . 
29	NA	 Rohkem ei küsinud ta esialgu midagi . 
29	NA	 Mul oli halb olla . 
29	NA	 Juba üksnes mõtte peale , et jälle on ees üks tüütu päev . 
29	NA	 Kohv ka ei maitsenud eriti . 
29	NA	 Sundisin end siiski jooma , kuna M. jälgis mind kuidagi kahtlase pilguga . 
29	NA	 Ta mõtles , kus ma eile ikkagi tegelikult olin ja kas ma olin joonud või mitte . 
29	NA	 Siis jõudis kahtlusega väljamõeldud armukeseni . 
30	NA	 Ma ei viitsinud midagi öelda . 
30	NA	 Las mõtleb ja praeb end veidi ! 
31	NA	 Pealegi , enda kõrvalhüpetest ei olnud ta siiani mulle kordagi midagi rääkinud . 
31	NA	 Kord plaanis mind isegi maha jätta , aga siis viimasel minutil sai teada , et too autojuht oli hoopis abielus ja kolme lapse isa . 
32	NA	 Selle kõige pärast lasingi tal oma mõõdupuu järgi koostatud fantaasiates vaevelda . 
32	NA	 Ta ei küsinud selliseid asju kunagi otse ja mul oli selle üle hea meel . 
32	NA	 Kuna mul kõrvalhüppeid ja armukesi polnud , pidanuks ma need kiirelt välja mõtlema . 
32	NA	 Esiteks sellepärast , et ta vihastaks ja enda omadega ka lagedale tuleks ning siis veel seepärast , et teda pisikese armukadedusega enda küljes kinni hoida . 
33	NA	 M.-ile meeldis põnev ja salapärane elu . 
33	NA	 Mõnikord isegi kujutles mind kellegi teisega . 
33	NA	 Kujutluses oli see erutav soovunelm , aga tegelikult poleks ta sellega leppinud . 
33	NA	 Praegune olukord oli juba piisavalt salapärane , et M.-i iseäralikku müstika-nälga toita . 
33	NA	 Tegelikult oli müstika ainus põhjus , miks ta ikka veel minuga oli . 
33	NA	 Tegin meie kooselu just parajal määral müstiliseks ega pakkunud kordagi üle . 
33	NA	 Et ta kahtlustama ei hakkaks . 
34	NA	 Kuidas saanuksingi teda jubeda tõega rabada ? 
34	NA	 Kallis , ma kuulen su mõtteid ! 
34	NA	 Kuulen kõigi mõtteid ja alati kui tahan ! 
35	NA	 Algul oleks kindlasti põnev , aga varsti ta taipaks , mida see tema jaoks tähendab ja ta jätaks mu maha . 
35	NA	 Mõtteid on kohutavalt raske kontrollida , eriti siis , kui on mida varjata . 
35	NA	 Vaevalt keegi lepiks sellega , et on sunnitud teise ees justkui alasti ja paljastatuna seisma . 
36	NA	 Olin otsustanud , et ei räägi sellest kunagi kellelegi . 
36	NA	 Kui , siis ehk enne surma mõnele väga olulisele inimesele . 
36	NA	 Lihtsalt eputamise pärast . 
36	NA	 Tol hetkel olin aga enda surma puudutavate asjaoludega täielikus segaduses ja ei mõelnud eputamise peale . 
36	NA	 Üks asi oli kindel — M.-i jaoks olin ma olemas ... 
37	NA	 Ulatasin tühja kohvitassi tagasi ja tänasin hoolitsuse eest . 
37	NA	 M. naeratas malbelt . 
38	NA	 Naeratasin vastu ja kinnitasin , et ausõna , ma ei joonud eile . 
38	NA	 Tunnistasin , et viimati jõin nädal aega tagasi . 
38	NA	 Siis kui ta oma sõbrantsiga õhtu läbi baaris istus ning meestelt siivutuid ettepanekuid ootas . 
38	NA	 Viimast ma muidugi välja ei ütelnud , kuna seda ei oleks ma tegelikult tohtinud teada . 
38	NA	 Lisasin veel , et kui ma talle kuidagi ebaharilikuna tundun , siis tuleb see sellest , et ma olen tegelikult surnud . 
39	NA	" M . tõusis temperamentse äkilisusega püsti ja turtsatas : "" Ja mina olen Maarja Magdaleena — surnuist tõusnuid alati esimesena tervitamas ! "" "
40	NA	 Uks lendas mürtsuga kinni . 
40	NA	 Sain alles siis aru , et ta oli juba teises toas . 
40	NA	 Lusika oli ta maha pillanud . 
41	NA	 Ma ei teinud sellest erilist numbrit . 
41	NA	 Asi oli väga lihtne . 
41	NA	 Ta oli vahepeal jõudnud kindla veendumuseni , et mul ikkagi on armuke . 
41	NA	 Ja et seda varjata , ajan mingit totrat jama suust välja . 
41	NA	 Ükski terve mõistusega inimene loomulikult ei ajaks sellist jama . 
41	NA	 Eriti veel kui tal ongi armuke . 
41	NA	 Aga kahtluse-ussi toitmiseks kõlbab igasugune seletus . 
41	NA	 Nõnda oli ka siis . * 
42	NA	 Muuseas , M.-i Maarja Magdaleena võrdlus kukkus tal enese teadmata äärmiselt tabavalt välja . 
42	NA	 Mitte üksnes sellepärast , et Maarja oli tõepoolest surnust ülestõusnud Jeesust esimesena tervitamas . 
42	NA	 Seda ta teadis . 
42	NA	 Ent ta ei teadnud , et Jeesus ajas Maarjast välja seitse kurja vaimu . 
42	NA	 Kui ta olekski seda teadnud , poleks ta selles osanud näha seost enda minevikuga . 
43	NA	 Vaadake , kolme kooselatud aasta jooksul oli M.-il olnud seitse armukest . 
43	NA	 M.-i arvates ei tea mina neist siiani mitte midagi . 
43	NA	 Samas M. jälle ei tea seda , et mina olin see , kes seljataga vaikselt kõik need diaablid tema elust välja ajas . 
43	NA	 Osadele sain väga kiirelt jaole , osadele jälle mitte . 
43	NA	 Mäletan , et olin kohutavalt armukade . 
43	NA	 Välja näidata aga ei tohtinud . 
44	NA	 Paljud neist olid täiesti tühised mehikesed , kes valiti välja ainult meelelahutuseks . 
44	NA	 Nendega läks üsna libedalt . 
44	NA	 Esimesed kaks ei ole üldse mainimist väärt . 
44	NA	 Ent kolmas jäi mulle eriti meelde . 
45	NA	 Too oli prantslane . 
45	NA	 Ma ei olnud üldsegi üllatunud , kuna M. oli täielik frankofiil . 
45	NA	 Poiss studeeris kohalikus ülikoolis vahetusüliõpilasena . 
45	NA	 Muuseas , mõtles prantsuse keeles ja ma ei saanud tuhkagi aru . 
45	NA	 Aga see mind ei heidutanud . 
45	NA	 Kahtlustasin kohe alguses , et temasugusel ihara olemisega tüübil on rohkem kui üks naissuhe korraga käsil . 
45	NA	 Tegin kindlaks , kes veel , ja hankisin endale tüdruku telefoninumbri . 
45	NA	 Kui M. ühel õhtul taas mul silmad-kõrvad täis luiskas ja sõbrannaga kokkusaamisest soigus , ise samal ajal konkreetsele prantslasele , kellaajale ja hotellitoale mõteldes kiirelt minema tahtis pääseda , siis võtsin pärast ta väljumist telefoni ja helistasin teisele tüdrukule . 
45	NA	 Ütlesin , et olen Javel'i sõber . 
45	NA	 Javel'il on aga kole kiire ning ta palus mul helistada , et muuta kokkusaamise aeg ja koht . 
45	NA	 Tüdruk näis poisi järele päris hull olevat . 
45	NA	 Ta ei küsinud midagi , ei imestanud ka . 
45	NA	 Ütles ainult väga tore ja mõtles , mida selga panna . 
46	NA	 M . tuli õhtul varakult koju . 
46	NA	 Äärmiselt vihase ja närvilisena . 
46	NA	 Küsisin hoolitsevalt , et kas läks sõbrannaga riidu . 
46	NA	 Sain mingi mürgise ja põikleva vastuse . 
46	NA	 Ent pool tundi hiljem oli ta juba mu kaisus ja väitis , et armastab mind . 
46	NA	 Hullupööra ! 
47	NA	 Neljandaga oli palju raskem . 
47	NA	 Ta oli üks mu vähestest sõpradest . 
47	NA	 Käis meil aeg ajalt külas . 
47	NA	 Tajusin juba üsna alguses , et ta kadestab mind mu kütkestava naise pärast . 
47	NA	 Heitis vargsi silma . 
47	NA	 Algul andsin selle talle andeks . 
47	NA	 Tundsin teda ju väga kaua . 
47	NA	 Seda enam , pisike kadedus on inimeste puhul täiesti normaalne ! 
47	NA	 Usaldasin ometi liialt . 
47	NA	 Ühesõnaga , kaotasin valvsuse ja kui loo avastasin , oli nende romanss juba liiga kaugele jõudnud . 
47	NA	 Vana sõpruse nimel ja muu säärase plää-plää-plää pärast ei võtnud ma midagi drastilist ette . 
47	NA	 Läksin talle lihtsalt külla . 
47	NA	 Ütlesin , et see oli väga inetu temast . 
47	NA	 Palusin , et ta loole ise lõpu teeks ning mu elust kaoks . 
47	NA	 Oli kurb ja piinlik õhtu . 
47	NA	 Meie mõlema jaoks . 
48	NA	 Järgmine oligi see totakas autojuht , kelle pärast M. tahtis mu juurest minema kõndida . 
48	NA	 Ta töötas koos mingite kantpeadega võlgade sissenõudjana . 
48	NA	 Ise oli sama ropu suuga vihane vennike nagu tema kolleegidki . 
48	NA	 Ma ei saa siiani aru , mida M. temast leidis . 
48	NA	 Igatahes see sell nõudis , et M. mu maha jätaks . 
48	NA	 Ta oli M.-ile juba kuhugi korteri ostnud ja kavatses vist kaksikelu mängima hakata . 
48	NA	 Noh , et üks öö kodus oma naise ja lastega ning teine öö minu naisega . 
48	NA	 M. otsis mu maha jätmiseks juba ettekäänet . 
48	NA	 Kusjuures kõik need ettekäänded , mis ta läbi jõudis mõelda , olid äärmiselt haledad . 
49	NA	 Mul ei jäänudki muud üle kui taas firmat külastada . 
49	NA	 Bluffisin , et keegi on mulle suure summa võlgu ja ei taha ära maksta . 
49	NA	 Rääkisin sealsete inimestega lahedalt juttu . 
49	NA	 Eriti autojuhiga , kes passis samuti seal kontoris ja lõi suitsetamisega aega surnuks . 
49	NA	" Sain täiesti kogemata teada , et autojuhil on tänane õhtu hõivatud , kuna läheb oma perega teatrisse Shakespeare'i "" Tormi "" vaatama . "
50	NA	 No arvake ära , kas ma läksin sel õhtul oma naisega samale etendusele ? 
50	NA	 Loomulikult ! 
50	NA	 Vaheajal tutvustasin M.- ile oma uut tuttavat ja tema perekonda , mille peale nende mõlema näod kaameks tõmbusid . 
50	NA	 Sellega oligi too naljakas vahejuhtum taas läbi . 
51	NA	 Mäletan veel , et etendus läks mulle raskelt hinge . 
51	NA	 Heitsin pilgu oma kummalisele elule . 
51	NA	" Kõrvu jäänud tsitaat : "" Me tehtud oleme sestsamast ainest , millest unenäod "" , pani mind esmakordselt kahtlema oma elu tõepärasuses . "
51	NA	 Olin kindel , et absoluutselt kõik on vaid mu enda haiglane unenägu . 
51	NA	 Algusest peale . 
51	NA	 Sünnist saadik . 
52	NA	 Hiljem , alati kui elust väsisin , pöördusin pidevalt tagasi selle tähendusrikka tsitaadi juurde . 
52	NA	 See on kõigest unenägu ! 
52	NA	 Ausalt öeldes , just sellest päevast peale olin ma alati elust väsinud . 
52	NA	 Surmani väsinud . 
53	NA	 Noh , ja kuues armuke tekkis tal juba kolme päeva pärast . 
53	NA	 Ma tõesti ei tea , kuidas õnnestus tal neid armusuhteid nii kiiresti tekitada ? 
53	NA	 Ja kus kurat ta nendega üldse tutvus ? 
53	NA	 Selliseid asju mu naine läbi ei mõelnud . 
53	NA	 Tagantjärele ka ei meenutanud . 
53	NA	 Oli kuidas oli . 
54	NA	 Kuues oli hiina restorani peakokk . 
54	NA	 Igavene mürakas mees , kes sõi nagu hobune . 
54	NA	 M.-iga jõudis ta kohtuda vaid ühel korral . 
54	NA	 Sealsamas restorani laos . 
54	NA	 M.-i arvates oli see õhtu meeletult eksootiline . 
54	NA	 Ma olin vihane . 
54	NA	 Nii ruttu leidis järgmise ! 
54	NA	 Olin vihane ja väsinud . 
54	NA	 Väsinud kõigest ! 
54	NA	 Läksin sel samal õhtul sinna restorani . 
54	NA	 Jalutasin tagant sisse . 
54	NA	 Kokk istus pisikeses konkus , seljaga minu poole ja sõi isukalt . 
54	NA	 Nojah , pärast seksi läheb ikka kõht tühjaks ! 
54	NA	 Ma ei teadnud , mida peaksin nii suure mehega peale hakkama . 
54	NA	 Tahtsin algatuseks vestelda . 
54	NA	 Kõndisin vaikselt tema selja taha ning lõin mõõduka sõbramehematsu vastu ta turja . 
55	NA	 Tere semu ! 
56	NA	 Kokk ajas suurest ehmatusest toidu kurku ja sinna ta lämbuski . 
56	NA	 Mõtlesin veel , et küll käis lihtsalt . 
56	NA	 Läksin koju tagasi . 
57	NA	 Ärge arvake , nagu olnuks ma kõigi nende armukeste peale pööraselt vihane . 
57	NA	 Ausõna ei olnud . 
57	NA	 Ma ei soovinud otseselt ka kellegi surma . 
57	NA	 Ainuke , kelle peale ma tõsiselt vihane olin , oli M. Ent teda ma ei karistanud kunagi . 
57	NA	 M. oli oma iseloomult nagu ta oli . 
57	NA	 Mina poleks saanud sinna midagi parata . 
57	NA	 Küllap lihtsalt armastasin teda . 
57	NA	 Õigemini armastasin tema keha ja neid väheseid häid iseloomu omadusi , mis vahel harva esiplaanile tükkisid . 
57	NA	 Kuid see oli vist esimene kord , kui ma M.-i peale tõsiselt pahane olin . 
57	NA	 Tahtsin kättemaksuks ta üle omal viisil irvitada . 
57	NA	 Mõtlesin , et viin ta järgmisel päeval sellesse samasse restorani einestama . 
57	NA	 Ainult selleks , et teda närvi ajada ning tema paanilist mõttetegevust kuulata . 
57	NA	 Ma ei teinud seda muidugi . 
57	NA	 Ta oleks kahtlustama hakanud . 
57	NA	 Eriti pärast autojuhi lugu . 
58	NA	 Viimane sell oli kõige haledam . 
58	NA	 Noor , üksik , vaikne ja tusase olemisega õnnetuke , kelle M. arvatavasti ise rajalt maha tõmbas . 
58	NA	 M. oli ka vist ainuke , kel õnnestus tema ellu veidi päikest tuua . 
58	NA	 Mul oli poisist lausa kahju . 
58	NA	 Ajasin temaga pargis juttu . 
58	NA	 Ütlesin , et M. on minu naine . 
58	NA	 Poiss vajus kössi ja läks näost valgeks , otsekui oleks hapnikukraan kinni keeratud . 
58	NA	 Rääkisin talle M.-ist pikemalt ning andsin mõista , et tema on mu naise jaoks kõigest pisike ja igav seiklus . 
58	NA	 Kui ma pargist lahkusin ja tema masendunud kogule pilgu heitsin , oli pilt selge . 
58	NA	 Täpselt nii läkski . 
58	NA	 Poiss sooritas samal päeval enesetapu . 
59	NA	 Niipalju siis minu Maarja Magdaleenast ja tema seitsmest kurjast vaimust . * 
60	NA	 Tol enda surmajärgsel hommikul võtsin end siiski lõpuks kokku ja ronisin voodist välja . 
60	NA	 Olgugi et M. sõi lõunat , minu jaoks oli see ikkagi hommik . 
60	NA	 M. oli endiselt pahane ja ei ütelnud mulle midagi . 
61	NA	 Tavaliselt nöökis ikka , et no kas unemati jättis juba hüvasti ? 
61	NA	 Või kas hakkasid minu järele igatsema ? 
61	NA	 Ütlesin siis ise , et hakkasin ta järele igatsema . 
61	NA	 M. suvatses selle peale isegi naeratada . 
62	NA	 Võtsin ta taldriku alt värske ajalehe ja asusin sirvima . 
63	NA	 Tagantjärele mõeldes ei oleks ma pidanud seda tegema . 
63	NA	 Tänu tollele ajalehele toimus ühe õhtuga mu elus , või pigem surmas , meeletu pööre . 
63	NA	 Pööre , mis tekitas kohutava eksistentsiaalse segaduse nii M.-i kui ka minu hinges . 
63	NA	 Mõnes mõttes olen ma ise süüdi , et M. tol õhtul surma sai . 
63	NA	 Jah , küllap olengi ise süüdi . 
64	NA	 Süüdi selles , et lugesin hommikust ajalehte ? 
64	NA	 Just nimelt ! 
64	NA	 Mõni süütu pisiasi võib liigagi palju muuta . 
65	NA	 Ajalehe kaheksandal leheküljel , politseikroonikas , seisis teadaanne : 
66	NA	" "" Eile õhtul leiti linna lähedalt Malignus'e metsa äärselt lagendikult umbes kolmekümneaastase mehe surnukeha . "
66	NA	 Vägivallale viitavad tundemärgid puuduvad . 
66	NA	 Isik ja surma põhjus on seni tuvastamata . 
66	NA	 Mees oli lühikeste tumedate juustega , umbes 1.80 pikk , kandis õhukest valget särki , musta vesti ja musti pükse . 
66	NA	" Palume kõigil , kes kirjeldatud isikust midagi teavad , võtta ühendust kohaliku politseijaoskonnaga . "" "
67	NA	 Teadaanne võttis mu sõnatuks . 
67	NA	 Täpselt seal olin ma eelmisel õhtul olnud . 
67	NA	 Kirjeldus klappis samuti . 
68	NA	 Ühe hetkega muutus mu sisemus talumatult õõnsaks . 
68	NA	 Olin kokkukukkumise äärel . 
68	NA	 M. teadagi , ei märganud midagi . 
68	NA	 Ta mõtles ikka veel minu olematu armukese peale . 
68	NA	 See ajas mind täiesti marru . 
68	NA	 Nüüd , kus mul on karjuv probleem ja lugu on väga tõsine , mõtleb tema mingite halenaljakate lolluste peale ! 
69	NA	 Võtsin end siiski kokku , rahunesin pisut ja sõnasin : 
70	NA	" "" Ma arvan , et ma olen tegelikult ka surnud . "
70	NA	" Päriselt ! "" "
71	NA	 M . ei vaadanud mulle otsagi . 
71	NA	 Pomises , et ahahh , väga kena . 
72	NA	 Raev tõusis mulle punetusena näkku . 
72	NA	 Veri kohises kõrvus . 
72	NA	 Kui minul on üks kord elus ... ( jälle see sõna ) , üks kord elus probleem , siis ei maksa lootagi , et naine võiks kuidagi toeks olla ! 
72	NA	 Ta kas jonnib , ignoreerib või teeb selgeks , et tema probleem on igal juhul suurem ja hoopis mina peaksin talle toeks olema . 
73	NA	 Nii ma siis tegingi vihaga selle koletu lolluse . 
73	NA	 Viskasin politseikroonika lehekülje talle nina ette ja tormasin rõdule värske õhu kätte . 
74	NA	 Natukese ajapärast tuli M. rõdule . 
74	NA	 Näol hämmeldunud ilme . 
74	NA	 Olime vait ja vaatasime taevasse kogunevaid vihmapilvi . 
74	NA	 Ta seisis nimme mulle hästi lähedal . 
74	NA	 Tahtis minu vastu toetuda , aga ei julgenud . 
74	NA	 Ma ka ei julgenud midagi ette võtta . 
75	NA	 M . katkestas vaikuse ja ütles , et see pidi küll kas eksitus või kokkusattumus olema . 
76	NA	 Tundsin end jälle nagu keset painajalikku und . 
76	NA	 Isegi käeseljale kukkunud üksik vihmapiisk tundus absoluutselt ebareaalsena . 
76	NA	 Samuti hingest välja tükkiv magus-valus igatsuslik armastuse ja lahkumise tunne . 
77	NA	 Tol hetkel aimasin täiesti füüsiliselt ees ootavat krahhi . 
77	NA	 Ometi oli see vaid seletamatu aimdus , mis väljendus jõulise tundepuhanguna . 
77	NA	 Oleksin tahtnud talle kaela langeda . 
77	NA	 Kallistada , nutta ja teda enda vastas hoida , aga ma lihtsalt seisin . 
77	NA	 Nagu halvatult . 
77	NA	 Ei olnud kokkusattumus ega eksitus ! 
77	NA	 Oleksin seda soovinud , kuid sisimas teadsin selle võimatust ... 
78	NA	 Oleme tehtud sestsamast ainest , millest unenäod ... 
78	NA	 Näpistasin ennast . 
78	NA	 Valus oli . 
78	NA	 Ma ei teadnud , kas ma magasin või olin üleval . 
78	NA	 Ei teadnud siis ja ei tea ka nüüd . 
79	NA	 M . oli märkamatult rõdult lahkunud . 
79	NA	 Läksin tuppa . 
79	NA	 Seal teda ka ei olnud . 
79	NA	 Kingad ja mantel olid samuti kadunud . * 
80	NA	 M . saabus õhtul . 
80	NA	 Tuli vaikselt enda võtmega sisse . 
80	NA	 Ma ise olin teises toas pikali ja vahtisin lakke . 
80	NA	 Kuulsin ta mõtteid ja südame pekslemist . 
80	NA	 Ta oli käinud politseis ja kurat teab veel kus mu elutut keha vaatamas . 
80	NA	 Ma ei tea , mis uudishimu oli teda sundinud sinna minema , aga üks asi oli kindel : tol momendil , kui ta koridoris mantlit varna riputas , oli ta veendunud , et ma olen päriselt ka surnud ja ta on korteris üksi . 
81	NA	 Hommiku kohta oli tal siis juba niiöelda ametlik versioon : hommik oli vaid pähe lajatanud kriisiseisundi ettekujutluslik hallutsinatsioon . 
81	NA	 Seda halvem mulle ! 
82	NA	 Igatahes , see Hallutsinatsioon oli M.-i saabumise puhul ülemäära rõõmus ja pistis tervituseks oma pea ukse vahelt välja . 
82	NA	 Vahet polnud . 
82	NA	 Ükskõik mismoodi oleksin ka seda teinud , tulemus olnuks ikka sama . 
83	NA	 M . hakkas hüsteeriliselt karjuma . 
84	NA	" "" Ära tule , ära puutu mind ! "
84	NA	 Ma nägin , sa olid surnud ... ma nägin ! 
84	NA	 Issand ! 
84	NA	 Su keha oli külm ja jäik ! 
84	NA	" Mine ära ... jäta mind rahule ! "" "
85	NA	 Ta nägu oli pisaraist märg ning ta värises üle kere . 
86	NA	 Ütlesin , et ta valetab . 
87	NA	 Esimest korda ütlesin , et ta valetab . 
87	NA	 Just siis , kui ta rääkis tõtt . 
87	NA	 Müstikalembelisele M.-ile oli see liig mis liig . 
87	NA	 Ta minestas . 
88	NA	 Tassisin ta voodisse ja tõin nuuskpiiritust . 
88	NA	 Ei raatsinud kohe üles äratada . 
88	NA	 Vaatasin teda lähemalt . 
88	NA	 Ilus oli . 
88	NA	 Täpselt selline nagu siis , kui ta magas . 
88	NA	 Pikad kaardus ripsmed põsesarnadel lebamas ja huuled pisut pruntis . 
88	NA	 Vaatasin ja mõtlesin , et see võib olla viimane kord teda nii lähedalt silmitseda . 
88	NA	 Oligi . 
89	NA	 Toibumise ajal sonis armsalt , et mis juhtus ja kus ta on . 
89	NA	 Silitasin ta pead ja ütlesin , et kõik on korras , ärgu muretsegu . 
90	NA	 Siis tuli talle kõik jälle meelde ja ta kargas prauhti püsti , minust õudusega eemaldudes . 
90	NA	 Jäi magamistoa uksepakul kahtlevalt seisma . 
91	NA	 Sõnas vaikselt , et ta näeb vist und ja palus mul teda näpistada . 
92	NA	 Tahtsin tõusta , aga ta kriiskas jälle , et ära tule lähemale . 
93	NA	 See oli nii absurdne olukord ! 
93	NA	 M. vaatas mind ja mõtles , et näeb vist und . 
93	NA	 Mina vaatasin teda ja mõtlesin seda sama . 
93	NA	 Mõtlesin seda peaaegu alati , aga see ei loe . 
93	NA	 Olime seal nagu kaks juhuslikult kohtunud unenägu . 
93	NA	 Võibolla ei olnudki me kunagi päriselt kohtunud ! 
93	NA	 Elasime üks ühes ja teine teises linnas . 
93	NA	 Mina olin abielus hoopis kellegi teisega ja tema samuti . 
93	NA	 Kohtumispaigaks unenägu ! 
94	NA	 M . ütles , et ta ei suuda enam . 
94	NA	 Tavaliselt ütles ta seda iga pisiasja peale . 
94	NA	 Seekord tundus ütlus usutavana . 
94	NA	 Pomises veel , et sõidab ema juurde . 
94	NA	 Viimast ütles peaaegu hääletult . 
94	NA	 Pigem nagu iseendale . 
94	NA	 Ta hakkas kiirelt asju pakkima ja minu poole ei vaadanud rohkem kordagi . 
94	NA	 Justkui polekski mind enam olemas ! 
94	NA	 Välisuks klõpsatas ja läinud ta oligi . 
95	NA	 Vaid nõrk deodorandi lõhn jäi korterisse . * 
96	NA	 Hommikul helistati ja öeldi , et M. oli autoga teelt välja sõitnud . 
96	NA	 Avaldati kaastunnet ja paluti , et tuleksin mingeid dokumente vormistama . 
96	NA	 Siis kui mulle sobib . 
97	NA	 Järgmise kahe tunni jooksul sain üle kümne kõne . 
97	NA	 Veendusin , et olen elus . 
97	NA	 Ühest küljest olin elus , kuna suutsin telefonile vastata ja teisest küljest olin elus kõigi helistajate jaoks . 
98	NA	 Nähtavasti ei olnud M. eelmisel päeval kellelegi midagi ütelnud , kui ta minu surnukeha vaatamas käis . 
98	NA	 Miks ta pidanukski , kui ta oli just vahetult enne minuga silmast silma vestelnud ? 
98	NA	 Oletasin , et mu surnukeha oli siiani identifitseerimata . 
98	NA	 Ühesõnaga , pidin ühel ja samal päeval kahe surnu paberid korda ajama . 
98	NA	 Mida kiiremini see läbi saab , seda parem ! 
99	NA	 Lõikasin igaks juhuks habeme maha , jõin pool pudelit veini ja asusin teele . 
100	NA	 Enda oma oli kõige tähtsam . 
100	NA	 Juba sellepärast , et keegi ei haaraks vahepeal kraest ega imestaks : kuule mees , sa pidid ju surnud olema ! 
100	NA	 Läksin kohale ja vaatasin enda üle . 
101	NA	 Ütlesin , et see on mu vend . 
101	NA	 Kaksikvend . 
102	NA	 Luiskasin ühe kadunud poja , või õigemini kadunud venna loo kokku ja mitte kedagi ei huvitanud , kas mul päriselt ka vend oli . 
103	NA	 Vormistasime vennale nimeks Morpheus . 
103	NA	 Morpheus kui unenägude jumal ! 
103	NA	 Seda nime öeldes kogesin salajast irooniat ise enda suhtes . 
103	NA	 See väljendas justkui ühe kindla eluetapi lõppu ja teise algust . 
103	NA	 Piir oli vastikult hägune ... 
104	NA	 Sellega oli asi tahe . 
104	NA	 Matusebüroo hoolitses ülejäänu eest . 
104	NA	 Nende abiga ajasin M.-iga seonduva ka joonde . 
105	NA	 Matsin nad ühel ja samal päeval . 
105	NA	 Vihma sadas ja mul oli külm . 
105	NA	 M.-i matustel oli palju rahvast . 
105	NA	 Tema vanemad , sõbrad ja sõbrannad , töökaaslased ja veel mõned , keda ma ei tundnud . 
105	NA	 Morpheuse omal polnud kedagi . 
105	NA	 Ainult mina ja preester . 
106	NA	 Kui nädala lõpuks kogu see ebameeldiv sündmuste ahel ära lõppes , olin omadega täiesti läbi . 
106	NA	 Justkui olnuksin seni liikunud mingi programmi alusel . 
106	NA	 Programm lõppes ja mina vajusin kokku . 
106	NA	 Jõin ja magasin terve nädala ühte jutti . 
106	NA	 Siis otsustasin keerata uue lehekülje ... 
107	NA	 Ei maksa arvata , et ma võtsingi kõike seda nii kergekäeliselt . 
107	NA	 Oh ei . 
107	NA	 Kuigi paljudele see just nii tundus . 
107	NA	 Puha vale . 
107	NA	 Ma olin kriisis ! 
107	NA	 Lõhestunud ! 
107	NA	 Depressioonis ! 
107	NA	 Poolunes ! 
107	NA	 Elasin minevikus ! 
107	NA	 Täitsin küll oma igapäevaseid kohustusi , aga mõtetega olin ei tea kus . 
107	NA	 Tol ajal oli minevik minu jaoks palju reaalsem . 
107	NA	 Turvalisem ja reaalsem . 
107	NA	 Nüüd , kus ma seda jutustan , on seegi minevik palju reaalsem kui praegune hetk . 
107	NA	 Nii jääb vist alati ... *** 
108	NA	 / Näen inimesi otsekui puid kõndimas . 
108	NA	 Andke mulle muda ! 
108	NA	 Ihu küünal on silm . 
108	NA	 Ma ei näe ... 
108	NA	 Kas teiegi olete pimedad ? 
108	NA	 Laske surnuil oma surnuid matta ! 
108	NA	 Mu hing on surmani kurb ... 
108	NA	 Me ei ole külmad ega kuumad . 
108	NA	 Kuivanud oksad ? 
108	NA	 Abba ! 
108	NA	 Ma ei ole sellest maailmast ! 
108	NA	 Vaata kuidas ta teda armastas ! 
108	NA	 Ma tunnen sinu mõtteid . 
108	NA	 Kisendavad kivid ! 
108	NA	 Ja hingest läbitungiv mõõk ... 
108	NA	 Ei ole midagi varjatut ja salajast , mis ei tuleks ilmsiks . 
108	NA	 Korjuse kohale kogunevad kotkad ! 
109	NA	 Ja kui ta seitse korda päevas eksib su vastu ... 
109	NA	 Kellele pisut andeks antakse , see armastab ka pisut ! 
109	NA	 Ega minagi sind hukka mõista . 
109	NA	 Andeks ka ei anna ... 
109	NA	 Naine , mis on sul minuga asja ? 
109	NA	 Kui su süda sind hukka ei mõista , ei mõista sind keegi hukka ! 
109	NA	 Pange mind tähele ! 
109	NA	 Ei , ärge pange ! 
109	NA	 Ma ei ole see , kelleks mind peate . 
109	NA	 Minge jah ja saage kogu maailmaga üheks lihaks ! 
109	NA	 Olen vaid Põlgus ja Unustus . 
109	NA	 Viljatu oks ? 
109	NA	 Leige . 
109	NA	 Ükskõikne . 
109	NA	 Ei poolt ega vastu ... 
110	NA	 Siis ükskõikne . 
110	NA	 Üksi . 
110	NA	 Üksi Kõiksuses . 
110	NA	 Üks-Kõiksuses ! / *** 
111	NA	 Madeleine'ga kohtusin nädal hiljem ühes hubases baaris . 
111	NA	 Ta istus kõrvallauas — pikad süsimustad juuksed , tumedad silmad ja naljakas rüht . 
111	NA	 Istus sirgelt nagu koolipingis . 
112	NA	 Temast õhkus midagi kummalist ja kütkestavat , millele ma ei osanud algul mingit nimetust anda . 
112	NA	 Jälgisin teda silmanurgast . 
112	NA	 Ta ees oli tühi pokaal , kust ta aeg ajalt väikesi lonkse võttis . 
112	NA	 See näis nii kohutavalt veider : naine istub baaris ja joob tühjast pokaalist . 
112	NA	 Äkki on seal ikkagi midagi sees ? 
112	NA	 Valge vein ? 
112	NA	 Või martiini ? 
112	NA	 Vaatasin väga tähelepanelikult ... 
112	NA	 Ei olnud seal midagi . 
113	NA	 Siis hakkasin kahtlema oma nägemises , seejärel terves mõistuses . 
113	NA	 Mõtlesin , et äkki on seal klaasis miski nähtamatu vedelik , mida baaris pakutakse ? 
113	NA	 Või et seal on kõige tavalisem vein , kuid ainult mina ei näe seda ! 
113	NA	 Täielik mõistatus ! 
113	NA	 Nagu too naine isegi . 
114	NA	 Igal juhul tekkis mul kohutav kiusatus piiluda naise mõtetesse . 
114	NA	 Tühi pokaal häiris sedavõrd , et ma piilusin . 
115	NA	 Põrkusin justkui vastu peeglit ... 
115	NA	 Naine mõtles , et miks see mind ikka nii väga huvitab , et tema tühjast pokaalist joob . 
115	NA	 Oli see juhus ? 
116	NA	 Piilusin veel ... ja märkasin , kuidas tema piilus mind . 
116	NA	 Kui hirmus ! 
116	NA	 Me poleks pidanud kohtuma ! 
116	NA	 Mina ja tema ? 
116	NA	 Just . 
117	NA	 Ent me kohtusime ning see oli kui püha ettemääratus . 
117	NA	 Vastandite tõmbumise müstiline seaduspära . 
117	NA	 Mina kui pisike süütu vuajerist ja tema kui paadunud mängur . 
117	NA	 Olime täielikud vastandid , see sai mulle kohe selgeks . 
118	NA	 Tema mõtteisse piiludes olin otsekui puuga pähe saanud . 
118	NA	 Kujutage ette ! 
118	NA	 Ta istus seal ja jõi nimme tühjast pokaalist , et jälgida , mida inimesed temast mõtlevad . 
118	NA	 Jälgida ja vaikselt naeru kihistada . 
118	NA	 Milline haiglane soov ! 
118	NA	 Just nii ma tol hetkel mõtlesin . 
118	NA	 Piilusin tema salajastesse soppidesse ja hindasin . 
118	NA	 Ta teadis seda . 
118	NA	 Salvav vastus tema mõtteis ei jäänud ka tulemata : 
119	NA	 Arvad , et oled tegelikult surnud ? 
119	NA	 Või et oled unenägu ? 
119	NA	 Või et elu on unenägu ja sina oled jumal ? 
119	NA	 Unenäo-jeesus ? 
119	NA	 Hmmm ... milline haiglane fantaasia ! 
119	NA	 Muide , minu nimi on Madeleine . 
119	NA	 Mis sinu nimi on ? 
120	NA	 Just nimelt ! 
120	NA	 Ta luges mu mõtteid kui avatud raamatust . 
120	NA	 Kavatses niimoodi ka jätkata . 
120	NA	 Ja lausa suhelda ! 
120	NA	 Jube ! 
120	NA	 Ei , ei ! 
120	NA	 Me oleme sarnased ... 
120	NA	 Me poleks tohtinud kunagi kohtuda ! 
121	NA	 Ära mõtle niimoodi ! 
121	NA	 Me pidime kohtuma ! 
121	NA	 Ma otsisin Sind ! 
121	NA	 Mis Su nimi siis on ? 
122	NA	 Trinity , mõtlesin ning tundsin peapööritust . 
122	NA	 Minu nimi on Trinity . * 
123	NA	 Selline oli too saatuslik õhtu . 
123	NA	 Kaks sarnast , ent ometi erinevat , kohtusid . 
123	NA	 Kohtusid ja jäid kokku . 
123	NA	 Kuid selles koosolemises oli vihkamist rohkem kui armastust . 
123	NA	 Koostöö varjus 
124	NA	 tärkas vaenulik rivaalitsemine . 
124	NA	 M. oli hunt lambanahas . 
124	NA	 Ja seda sain ma peagi tunda . 
125	NA	 M . tõmbas mind kaasa oma veidratesse mängudesse . 
125	NA	 Ühel hetkel olin ma jälle tema mängu sees , ega saanud midagi ette võtta . 
125	NA	 Kõik kulges alati tema seatud sihtmärgi suunas . 
125	NA	 Ja tema ei mänginud mingeid süütuid mänge , nii nagu mina vahest . 
125	NA	 Kuidas seda seletadagi ... 
125	NA	 Noh , mõistate , kui mina jälgisin salaja inimeste mõtteid , siis olin rohkem nagu vuajerist . 
125	NA	 Sealt saadud informatsiooni kasutasin harva . 
125	NA	 Kui enda huvid olid mängus , siis loomulikult . 
125	NA	 Tavaliselt piirdus mu mängulust aga süütute heategudega . 
125	NA	 Ükskord näiteks kinkisin tänaval keskealisele prouale sületäie roose . 
125	NA	 See oli tema unistus . 
125	NA	 Ja mina aitasin sel unistusel reaalseks saada . 
125	NA	 Aga ma ei mänginud kunagi niimoodi nagu M. seda tegi . 
125	NA	 M.-i mängud olid teistsugused ... 
126	NA	 Kord olime võõras linnas ja otsisime öömaja . 
126	NA	 Hotelli ei raatsinud minna . 
126	NA	 M. leidis tänavalt katoliku preestri . 
126	NA	 Oli teine selline noor ja hakkaja , seejuures sügavalt usklik mees , mida preestrite juures kohtab harva . 
126	NA	 Astusime ligi ja M. ütles , et Jumal juhatas meid tema juurde öömajale . 
126	NA	 M. tutvustas mind kui Kalfecki küla anglikaani koguduse õpetajat . 
126	NA	 Ja härra Michin , nõnda oli tema nimi , võttis meid suurima heameelega vastu . 
126	NA	 Rääkis südamlikult midagi vendadest ja õdedest Kristuses ja kutsus meid enda auto peale . 
127	NA	 Nõnda me siis sõitsimegi ööseks härra Michini poole . 
127	NA	 Michini abikaasa serveeris meile tagasihoidliku teejoomise , kus me lahedalt kõiksugu teoloogilistel teemadel juttu ajasime . 
128	NA	 Kõik oli väga meeldiv momendini , mil me jutuajamise vahel tajusime , et härra Michini mõttetegevus võttis konkreetse suuna M.-ile. Tema mõtteid võinuks nimetada ligimese naise himustamiseks . 
128	NA	 Samal hetkel vaatas M. muiates kavalalt minu suunas ja hakkas varjatult preestriga flirtima . 
128	NA	 Keelasin vargsi M.-i , aga ta ei hoolinud minu arvamusest . 
129	NA	 M . oli sedavõrd kütkestav naisterahvas , et teda võinuks himustada ka kõige suurem pühak . 
129	NA	 See on ju nii inimlik ! 
129	NA	 Aga M. tahtis vastu mängida ja mehe fantaasiat toita . 
130	NA	 Kartes et proua Michin võib midagi märgata , haarasin jutuotsa enda kätte . 
130	NA	 Rääkisin fundamentalistlikust lähenemisest patu probleemile , et nõnda M.-ile otsekui vastutööd teha . 
130	NA	 Rääkisin , kuidas äärmuseni viidud tõlgendus määratleb pattu juba mõtlemisest alates . 
130	NA	 Mõte on see , mis külvab patu seemne . 
130	NA	 Ja kui siivutut mõtet edasi mõelda ja seda oma fantaasiaga toita ning nuumata , tekibki sellest tegu . 
130	NA	 Mingi säärane tegu , mis on kõigi mõistes konkreetne patt . 
131	NA	 Proua Michin kuulas huviga , ent härra Michin oli ametis M.-i seksikuse nautimisega . 
131	NA	 Näis nagu ei suudaks ta üldse oma fantaasiaid enam kontrollida . 
131	NA	 M. sai muidugi sellest indu juurde ja surus laua all oma jala härra Michini kubemesse . 
131	NA	 Preestri hingamine seiskus . 
132	NA	 Ta soovis et M. liigutaks oma jalga . 
133	NA	 M . liigutaski . 
133	NA	 Ise vaatas süütul ilmel härra Michinile otsa . 
133	NA	 Nagu poleks midagi juhtunud ! 
134	NA	 Härra Michin neelatas nii valjult , et seda võinuks lausa õuest kuulda . 
135	NA	 Olin raevus ! 
135	NA	 Sõimasin mõtteis M.i , ent ta ei teinud sellest mingit numbrit ega vaevunud mulle vastama . 
135	NA	 Selle asemel hakkas ta jalaga härra Michinit rütmiliselt masseerima . 
135	NA	 Mis toimus laua all , seda mõeldi laua peal . 
135	NA	 Ainuke kõrvaline isik oli preestri proua . 
135	NA	 Mul ei olnud muud valikut kui temaga edasi vestelda ja tähelepanu eemale juhtida . 
135	NA	 Ma ei tahtnud M.-i mängu kaasa mängida , aga näe — juba ma mängisin ! 
136	NA	 Olukord oli äärmiselt koomiline : härra Michin , näost punane ja kohutavalt erutunud , istus lauas ning simuleeris , et kuulab mind huviga . 
136	NA	 M. jätkas oma endist tegevust , teades seejuures väga hästi , mida preester tunneb . 
136	NA	 Ja mina jutlustasin patust ning sellest , kuidas siivutu mõte viib amoraalse teoni ning kuidas üks tegu võib viia kogu moraali languseni . 
136	NA	 Katastroofini elus ! 
137	NA	 Härra Michin ei kuulanud mind . 
137	NA	 Minu jutt oli talle ainult taustmuusika — sakraalne muusika , mis muutis tema naudingu lausa pühaduse teotuseks . 
137	NA	 Lõpetasin oma kõne kokkuvõtvate sõnadega , otse härra Michini poole pöördudes : 
138	NA	" "" Härra Michin , ainult inimene võib mõelda ! "
138	NA	 Kuid suurem osa asju , mida inimene mõtleb , on valelikkus , silmakirjalikkus ja teotus . 
138	NA	" Igasugune himu on ju äärmiselt inimlik , kas pole ? "" "
139	NA	 Härra Michin noogutas . 
140	NA	" "" Kas siit ei saaks mitte järeldada , et olla inimene , see ongi patt ? "" jätkasin halastamatult . "
141	NA	" "" Inimene on patt ! "
141	NA	 Inimene on hukkaminek ! 
141	NA	 Kõik inimlik on jumalikus perspektiivis puhas rämps ! 
141	NA	 Jumala vaatenurgast on inimene arvatavasti oma surma ära teeninud . 
141	NA	 Juba pelgalt inimeseks olemisega . 
141	NA	 Härra Michin , me kõik oleme hukkumisele määratud ! 
141	NA	" Meie salajased soovid hukutavad meid ! "" "
142	NA	" "" Aga lunastus ja andeksand ? "" kogeles preester , unustades hetkeks M.-i. "
143	NA	" "" Andeksand ? "" tõstsin häält . "
143	NA	" "" Mis andeks andmist võid sa oodata Jumalalt , kui inimesena pole sul plaaniski midagi kahetseda ! "
143	NA	 Ei üles tunnistada ega meelt parandada ! 
143	NA	 Andeksandi tuleb nuruda kõigepealt kaasinimeselt ! 
143	NA	 Üles tuleb tunnistada kõigepealt ligimesele ! 
143	NA	 Ja meelt tuleb parandada eelkõige oma lähedase pärast , et saada temalt andeks . 
143	NA	" Härra Michin , kas te siis ei tea kirjakohta , et kõik mida te teete vähimatele endi seast , seda te teete Minule ! "" "
144	NA	 Preester neelatas taas . 
144	NA	 Kuid seekord mitte enam erutusest , vaid süütundest . 
144	NA	 Tajusin preestri meeleheidet . 
144	NA	 Ta olin valmis seal samas laua taga kõik üles tunnistama , nutma puhkema ja andeks paluma . 
144	NA	 Kuid mille pärast ? 
144	NA	 Ta ju ainult mõtles ja Madeleine oli see , kes temaga mängis ! 
144	NA	 Mis vahet seal on , mida mina rääkisin ? 
145	NA	 Ent mina olin oma osa täitnud korralikult . 
145	NA	 M.-ile vastutööd tehes , täitsin tegelikult tema eesmärki . 
145	NA	 Siis ma ei saanud veel sellest aru . 
145	NA	 Igatahes härra Michin ei julgenud oma naisele otsagi vaadata . 
145	NA	 Põrnitses üksnes oma teetassi ja võitles südametunnistusega . 
145	NA	 See oli aga halastamatu . 
146	NA	 Madeleine oli algul mu peale vihane ja karjus mõttes roppusi . 
146	NA	 Tema arust olin ma kõik kihva keeranud . 
146	NA	 Tundsin võidurõõmu . 
146	NA	 Hing lausa juubeldas ! 
146	NA	 Kuid siis tõusis härra Michin viisakalt lauast , vabandas ja palus , et naine temaga kaasa tuleks . 
146	NA	 Meile soovis head ööd ja näitas , kuhu tuppa me võime ööseks jääda . 
146	NA	 Nad lahkusid lauast . 
146	NA	 Preester läks oma mõtte-pattu üles tunnistama ja rääkima , mis lauas tegelikult juhtus . 
146	NA	 Ta läks oma naiselt andeksandmist kerjama . 
146	NA	 Kuid südametunnistus oli liiga karm — see teda ei lunastanud . 
147	NA	 Kui rumal temast ! 
147	NA	 Kui rumal . 
147	NA	 Naine ei anna talle eales andeks . 
147	NA	 Nii kummaline kui see ka pole , nii pisikest ja tavapäratut soovide täitumist proua Michin andeks ei anna . 
147	NA	 Tol momendil ma vaistsin seda . 
147	NA	 Vaistsin ja teadsin . 
147	NA	 M. teadis samuti ja irvitas endamisi . 
147	NA	 Tõusime sõnatult lauast ja lahkusime nende majast hüvasti jätmata . 
147	NA	 Hotelli leidsime kahe kvartali kauguselt . 
148	NA	 M.-i pahameel lahtus . 
148	NA	 Kokkuvõttes luges ta õhtut korda läinuks . 
148	NA	 Tema ju võitis ! 
148	NA	 Tõsi , mitte just nii nagu ta plaanis , aga tulemus oli ikka sama . 
148	NA	 Minu abiga hävitas ta taas ühe perekonna abieluõnne . 
148	NA	 Kui ma seda taipasin , lahtus ka minu võidurõõm . 
149	NA	 M . oli osav ja salakaval . 
149	NA	 Ta suutis seal laua taga mitte mõelda oma kavatsusele ja see paljastus alles teel hotelli . 
149	NA	 Loomulikult , mingil hetkel ta mõtles , kuidas härra Michinit tema iharusega hukutada , aga ma olin nähtavasti jutustamisega liialt hõivatud , et seda tähele panna . 
149	NA	 Nimelt Madeleine tahtis meelitada preestrit abielu rikkuma . 
149	NA	 Samuti oli tal plaan valmis , kuidas preestri naine neile peale satuks . 
149	NA	 Ta kavatses valjult häälitseda . 
149	NA	 Ja pahane oli ta aga sellepärast , et mulle tema geniaalne mäng ei meeldinud . 
149	NA	 Olime erinevad , mis muud . 
149	NA	 Sarnased , ent ometi erinevad . 
149	NA	 Tol hetkel sai see ka M.-ile täielikult selgeks . 
150	NA	 Me ei rääkinud õhtu jooksul sõnagi . 
150	NA	 Tõsi , rääkimine ei olnud meile vältimatult vajalik , aga aeg-ajalt me ikka nautisime ka omavahel selliseid inimlikke võlusid . 
150	NA	 Seekord mitte . 
150	NA	 Tema mõtles omi mõtteid ja mina enda omi ning need mõtted moodustasid meie vahele kõrge emotsionaalse barjääri . 
151	NA	 M . uinus hotellis silmapilkselt . 
151	NA	 Minul und ei olnud . 
151	NA	 Istusin voodi serval ja jälgisin tema unenägusid . 
151	NA	 Need olid ebaharilikud . 
151	NA	 Hoopis teistsugused kui tavalistel inimestel . 
152	NA	 Unes oli ta lausa kurjuse kehastus . 
152	NA	 Pooleldi inimene pooleldi deemon , kes külvas ümbrusse õnnetust ja valu . 
152	NA	 Ka mina olin tema unenägudes . 
152	NA	 Nagu abitu pealtvaataja , kes on samuti ümber sõrme keeratud . 
152	NA	 Või nagu kuulekas partner , kel oli alati ette määratud osa peategelase gigantsetes plaanides . 
152	NA	 Täpselt nagu sel samal õhtul ! 
152	NA	 Ma ei olnud oma osaga rahul . 
152	NA	 Mul oli kohutavalt kahju härra Michinist ja tema naisest . 
152	NA	 Olin teinud kõik mis suutsin , et M.-i takistada , aga ikkagi läks teistmoodi kui ma soovisin . 
153	NA	 Ma olen alati teises leeris , Madeleine , kuuled , alati ! 
154	NA	 Mu mõttelise protesti ütles M.-i unenäos sel momendil välja minu tegelase kehastus . 
154	NA	 Mu riietus muutus automaatselt preestri kuueks ja vanaaegseks torukübaraks ja M.-i selga tekkisid napid nahkrihmad ja pikad saapad . 
154	NA	 Nägime seal välja nagu mõned müütilised koomiksitegelased . 
154	NA	 Pärast seda mind tema unenäod enam ei huvitanud . 
154	NA	 Need olid nõmedad . * 
155	NA	 Analoogseid juhtumeid tekkis päevast päeva . 
155	NA	 Tutvusime erinevate inimestega , ajasime mõnusalt juttu , jõime , sõime , pidutsesime ... 
155	NA	 Aga alati leidus kellegi peas midagi , mis M.-i tähelepanu köitis . 
155	NA	 Mõni hirmus saladus , kuritegu , kalduvus või mis iganes . 
155	NA	 Ja M. mängis nendega . 
155	NA	 Tegi vihjeid ja käitus nii , nagu ta teaks midagi . 
155	NA	 Oma kahemõtteliste juttudega viis ta inimesed totaalselt tasakaalust välja ning muutis nad kartlikeks paranoikuteks . 
155	NA	 Lõpetas alles siis , kui neist oli saanud emotsionaalne vrakk . 
156	NA	 Mina olin muidugi sunnitud kõike seda kaasa tegema . 
156	NA	 Kuigi üritasin sündmuste käigus päästa , mis päästa annab . 
156	NA	 Mõnikord see isegi õnnestus . 
156	NA	 Siis Madeleine muigas õelalt . 
156	NA	 Tema muie oli kui sõbralik müksatus : tubli ! 
156	NA	 Jätka samas vaimus ! 
156	NA	 Ehk saab sinust kunagi isegi asja ! * 
157	NA	 Kord , kui olime taas kusagil pärapõrgus kellelgi külas , küsisin üht-teist tema võimete kohta . 
157	NA	 Valmistusin juba uueks kraakluseks . 
157	NA	 Üllatuseks kujunes sellest üsna sõbralik vestlus . 
157	NA	 Istusime kamina ees pisikestel patjadel ja jõime veini . 
157	NA	 Pererahvas magas juba . 
157	NA	 Meie istusime ja lobisesime . 
157	NA	 Nagu võrdne võrdsega . 
157	NA	 Nagu sõbrad . 
157	NA	 Isegi nagu armastaja paar . 
157	NA	 Ühesõnaga nagu inimesed . 
157	NA	 Sellest kujunes meie viimane õhtu . 
158	NA	" "" Oled sa kunagi mõelnud , miks just meie sellised oleme ? "" alustasin ettevaatlikult . "
159	NA	" "" Millised sellised ? "
159	NA	" Jumalad ? "" "
160	NA	" "" Mitte jumalad . "
160	NA	 Jumalani me ei küündi . 
160	NA	 Sellised noh ... 
160	NA	" Mõttelugejad ! "" "
161	NA	 Antud teemast oli kohutavalt raske rääkida . 
161	NA	 See oli tabu . 
161	NA	 Midagi sarnast nagu seksuaalelu , kui seda esimest korda kõneaineks võtta . 
161	NA	 Ja tol hetkel ilmnes äkitselt mingi kummaline neuroos . 
161	NA	 Olin kogu oma elu konkreetset teemat alla surunud ning tundnud ängistust , kuna olin teistsugune . 
161	NA	 Kartsin paaniliselt , et äkki saab keegi teada . 
161	NA	" Ja kui mõnes seltskonnas keegi imestunult hüüatas : "" sa loed lausa mu mõtteid , "" siis võpatasin . "
161	NA	 Justkui oleks minust räägitud . 
162	NA	 Nõnda siis pressisingi suuri vaevu hammastetagant välja hirmuäratava sõna : mõttelugejad . 
163	NA	" "" Oh sa vaesekene ! "
163	NA	" Nüüd siis alles küsid ! "" "
164	NA	" M . pani klaasi käest , nihutas ennast lähemale ja sosistas salapärase teatraalsusega kõrva : "" Ma ei ole mitte alati selline olnud ! "
164	NA	" Mõttelugeja ! "" "
164	NA	 Siis kobis enda padjale tagasi ja jäi mind vallatult silmanurgast piidlema . 
165	NA	" "" Kas sina oled siis alati olnud selline ? "" "
166	NA	 Vastasin , et jah . 
167	NA	" "" Ausalt või ? "
167	NA	 Aga miks just sina oled terve elu selline olnud ? 
167	NA	" Aja jooksul on sul kindlasti mõni hea teooria tekkinud . "" "
168	NA	 Ütlesin , et kohe mitu teooriat . 
169	NA	" "" No milline oli su kõige esimene teooria ? "" "
170	NA	 M . oli pisut purjus ja jälle mängulusti täis . 
170	NA	 Iga lause ütles ta eriliselt nöökiva tooniga . 
170	NA	 Nojah , kuna parasjagu toas rohkem inimesi polnud , püüdis ta minu kaudu endale meelelahutust pakkuda . 
170	NA	 Tundsin ennast ebamugavalt . 
171	NA	" "" Sa hakkad naerma , kui ma ütlen . "" "
172	NA	" M . pani käe südamele ja tõotas pühalikult : "" Ma luban , et hakkan naerma , kui sa ütled . "" "
172	NA	 Ta juba muigas . 
172	NA	 Ja enne kui ma jõudsin üldse midagi öelda , kukkus ta laginal naerma . 
172	NA	 Vastik naine . 
172	NA	 Rikkus jälle reegleid . 
173	NA	 Meil oli kokkulepe , et kui oleme kahekesi ja tõotab tulla romantiline õhtupoolik , siis ainult räägime ja ei kasuta alatuid võtteid . 
173	NA	 Nüüd ei pidanud ta jälle reeglitest kinni . 
174	NA	" "" Sa arvasid , et oled unenägude jumal , "" ei saanud M. ikka veel naeru pidama . "
174	NA	" "" Sa olid kaksteist ja arvasid , et oled Morpheus ! "
174	NA	" Ih-ih-ii ... kaheteistaastane Morpheus ! "" "
175	NA	 M . lõkerdas edasi ja ajas endale veini kurku . 
175	NA	 Ta ülemeelik itsitamine lõppes läkastamisega . 
176	NA	" "" Mis siin naerda ! "
176	NA	" See oli mu esimene teooria , "" püüdsin ennast välja vabandada . "
176	NA	" "" Ma hiilisin öösiti salaja vanemate tuppa ja vaatasin nende unenägusid . "
176	NA	 Ma suutsin isegi nende unenäo kulgu muuta . 
176	NA	" Ja nii ma siis arvasingi , et olen unenägude jumal . "" "
177	NA	 Tõepoolest , lapsena kogesin kõike teisiti . 
177	NA	 Lastel on üldse kohutavad fantaasiad , seda pean ma ütlema . 
177	NA	 Sel ajal tunnetasin kõiki aistinguid palju intensiivsemalt ja välja elasin neid samuti kirglikumalt . 
177	NA	 Meenutada on ometi raske . 
177	NA	 Mälestusi katab tihe uduloor . 
177	NA	 Lapsepõlv jääb mulle kohutavaks metafüüsiliseks seisundiks . 
177	NA	 Aeg-ajalt , kui meenub mõni üksik seik , mida kõike panin oma vanemaid unenägudes tegema ja läbi elama , siis tunnen veel siiani häbi . 
177	NA	 Seetõttu olengi sulgenud kogu lapsepõlve ühte latentsesse seisundisse , mida jääb tähistama kristalliseeruv sõnapaar — unenägude jumal . 
178	NA	 Eelistasin lapsepõlve teemast mööda lipsata ja uurisin hoopis , mida ta mõtles väitega , et ta ei ole mitte alati selline olnud . 
179	NA	 M . valas klaasi veini täis ja muutus silmmärgatavalt kainemaks . 
179	NA	 Palju tõsisemaks ka . 
180	NA	" "" See tabas mind kuu aega tagasi nii kui välk selgest taevast . "
180	NA	 Lugesin kodus raamatut ja korraga kihutas peast läbi tuhat võõrast mõtet . 
180	NA	 Kõik oli hästi võõras ! 
180	NA	 Nägin kõike hoopis teises valguses , justkui olnuksid mul peas kellegi teise silmad ja kellegi teise mõtted . 
180	NA	 Ja järgmisel momendil kõik see võõras kadus . 
180	NA	 Aga kanal ... või kuidas seda nimetadagi ... 
180	NA	" See kanal inimeste mõttemaailma vaatamiseks jäi avatuks . "" "
181	NA	 M . võttis klaasist uue lonksu ja jäi mõtlikult kaminasse vaatama . 
181	NA	 Siis tõstis ta otsustavalt pea , vaatas oma häguste silmadega mulle otsa ja deklameeris võidukalt : 
182	NA	" "" See oli nii võimas hetk ! "
182	NA	 Minust sai saladuste paljastaja ... 
182	NA	" Kõiketeadja ! "" "
183	NA	 Noogutasin nõusolevalt . 
184	NA	" "" Ja kas sa tead , mis raamatut ma sel hetkel lugesin , "" küsis ta endamisi mõlgutades . "
184	NA	" "" Minu käes oli Saddor Romero "" Teise Manifest "" ! "
184	NA	" Kohati tundub , nagu oleks see raamat minus midagi põhjustanud . "" "
185	NA	 Küsisin , et miks ta nii arvab . 
186	NA	" "" Kas sa ei ole siis kuulnud ? "
186	NA	 Seda raamatut nimetatakse uue ajastu metafüüsikaks ! 
186	NA	" Tänu sellele teosele sai Romerost kroanismi rajaja ! "" "
187	NA	 Ütlesin , et ei ole kuulnud . 
187	NA	 M. vaatas mind nagu kuu pealt kukkunut ja asus teost refereerima : 
188	NA	" "" Raamatu postulaat on järgmine : Jumal on asendatud sellise mõistega nagu Teine Teadvus . "
188	NA	 Maailm , kus me elame , on Teise Teadvuse konstrueeritud illusioon . 
188	NA	 Või siis unenägu , kui sulle niimoodi rohkem meeldib . 
188	NA	 Kõik inimesed elavad unenäos . 
188	NA	 Ja kui inimene seda lõpuks taipab , tabab teda omamoodi valgustatus ja ta muutub Teiseks . 
188	NA	 Mõistad ? 
188	NA	 Muutub hoopis teistsuguseks ja lõpuks pöördub tagasi oma loomulikku olekusse . 
188	NA	 Milline see algupärane olemine peaks välja nägema , sellest ei saanud ma täpselt aru . 
188	NA	 Aga niipalju taipasin , et iga inimene on Teise Teadvuse illusioonide küljes vangis . 
188	NA	" Kroanistlikule liikumisele on Romero teos Piibliks ! "" "
189	NA	 Kehitasin õlgu ja ütlesin , et see ei ole midagi uut . 
189	NA	 Taolisi mõtteid on ennegi esinenud . 
189	NA	 Pigem lõhnab kogu teos erinevate religioonide töötluse järele . 
189	NA	 M. ei olnud minuga nõus . 
190	NA	" "" Raamatu teeb eriliseks see , et väidetavalt Romero seda ei kirjutanudki . "
190	NA	 Teine Teadvus ise dikteeris selle . 
190	NA	 Romero oli ainult vahend . 
190	NA	 Tööriist ! 
190	NA	" Sellest ka paljutähenduslik pealkiri : "" Teise Manifest "" ! "" "
191	NA	 Ühtäkki mulle meenus , et kunagi , aastaid tagasi , olin ise teinud kellegagi analoogset nalja . 
191	NA	 Esimesel naisel , Marcelle'il , oli üks tobe sõber , kes käis meil paaril korral külas . 
191	NA	 Üksvahe ööbis ta meie juures . 
191	NA	 Panime ta elutuppa diivanile magama . 
191	NA	 Ma ei tea , kas igavusest või millegi muu pärast , aga mul oli kange tahtmine tema unenägudes ringi kolada . 
191	NA	 Unenäod olid tal kohutavalt üksluised ja arvatavasti sellepärast otsustasingi neis mõningad muudatused teha . 
191	NA	 Lasin tal unes kirjutada . 
191	NA	 Ise istusin tugitoolis ja mõtlesin poeetilisi lauseid välja . 
191	NA	 Diivanil magav mehike nägi aga unes , kuidas ta kirjutab uut , maailma alustalasid kõigutavat , raamatut . 
191	NA	 Aga seda ma enam ei mäleta , kuidas ma ta unenäol lõppeda lasin . 
192	NA	 Ma ei suudakski kõiki neid sadu unenägusid meeles pidada , mida ma teiste jaoks välja mõelnud olen . 
192	NA	 Mõned olid lihtsalt meelelahutused , teised jälle kuidagi õpetlikud . 
192	NA	 Kõik sõltus inimesest . 
192	NA	 Manitsevad unenäod mõtlesin enne hoolikalt läbi , seetõttu jäid need mulle ka rohkem meelde . 
192	NA	 Näiteks ühele taskuvargale konstrueerisin kord unenäo painajalikust kotivargusest , mille peale ta näppamisega rohkem tegelda ei julgenud . 
192	NA	 Seda mäletan selgelt . 
192	NA	 Ent kirjutamise loo olen suuremalt jaolt unustanud . 
192	NA	 See oli suvaline meelelahutus . 
193	NA	 Igaks juhuks küsisin M.-ilt , miks ta ikkagi arvab , et Romero teosel on tema võimetega midagi pistmist . 
194	NA	" "" Ma ei oska seda sulle täpselt öelda . "
194	NA	 Sa peaksid ise lugema tema raamatut . 
194	NA	 Seal on küll väga palju allegoorilisi sümboleid , mis teevad raamatu raskesti mõistetavaks , aga kui ma seda lugesin , tundsin ennast igal leheküljel ära . 
194	NA	 Täpselt nagu Piibliski . 
194	NA	 Ja siis tabas mind see välgatus , kus ma muutusin teistsuguseks . 
194	NA	 Ma ei saa väita , et see oli juhus ! 
194	NA	 Panin raamatu käest ja olin võimeline kuulma teiste mõtteid . 
194	NA	" Seos missugune ! "" "
195	NA	 M . kallas endale veel veini . 
195	NA	 Ta keel oli muutunud juba pehmeks . 
195	NA	 Sõnad lihtsalt pudenesid tema huulilt . 
195	NA	 Nende välja ütlemine valmistas talle raskusi . 
195	NA	 Samuti oli ta sõjakus ja ülemeelikus uinunud koos kainusega . 
195	NA	 Enam ta ei tundunudki mulle deemonlikuna . 
195	NA	 Madeleine oli kõige tavalisem naine , keda ebaharilik võime lausa koormas . 
195	NA	 Ta ei osanud sellega elada ja ei osanud seda ka mõistlikult rakendada . 
195	NA	 Seetõttu ta lihtsalt mängis ning elas oma võimutahet mängude kaudu välja . 
196	NA	 Vaatasin teda ja mul oli temast kahju . 
196	NA	 Ta istus seal kamina ees ja jõi klaas klaasi järel , et tuimestada oma valu tekitavat elu . 
196	NA	 Ta igatses normaalsete inimsuhete järele . 
196	NA	 Kuid mina ei suutnud talle seda pakkuda . 
196	NA	 Üksikuna tundis ta ennast ikkagi . 
196	NA	 Seetõttu otsustasin temast lahku minna . 
197	NA	 M . kummutas endale kurku juba ei tea mitmendat klaasi . 
197	NA	 Samal ajal pajatas enda elust ja unistustest . 
197	NA	 Nihutasin end tema lähedusse ja võtsin ümbert kinni . 
197	NA	 Ta rääkis ja rääkis , katkematu sõnadevooluna , kuni ta kael väsis pead püsti hoidmast ning see vajus rinnale . 
197	NA	 Lõpuks , pea minu sülle peidetuna , ta uinus . 
198	NA	 Lasin tal näha und , kus ta on kõige tavalisem naine , kellel ei ole mingeid üleloomulike võimeid . 
198	NA	 Madeleine näkku ilmus tänulik naeratus . 
198	NA	 Jätsin ta kamina ette magama . 
198	NA	 Ise võtsin aga takso ja sõitsin öösel koju tagasi . 
198	NA	 Lootsin , et kui Madeleine hommikul ärkab , ongi ta tavaline naine ning võib normaalset elu edasi elada . 
198	NA	 Midagi enamat ma tema heaks teha ei osanud , kui ainult loota ... *** 
199	NA	 / Näen inimesi otsekui puid kõndimas ... 
199	NA	 Ma taipasin ja mõistsin ! 
199	NA	 Abba ! 
199	NA	 Ma ei ole sellest maailmast ! 
199	NA	 Ent need tuttavad mõtted ... 
199	NA	 Need minu mõtted ... 
199	NA	 Ma olen iseenda maailm , oo jaa ! 
199	NA	 Olen loonud iseendale maailma . 
199	NA	 Kummalise ja ilusa . 
199	NA	 Unenäolise ... 
199	NA	 Kisendava kivi ? 
199	NA	 Kuidas ma ei ole kuulnud ? 
199	NA	 See kisendab ! 
200	NA	 Ma ei mäleta ... 
200	NA	 Ei algust ega otsa . 
200	NA	 Elasin ja unustasin . 
200	NA	 Olen Unustus ! 
200	NA	 Viljatu oks . 
200	NA	 Meenuks ometi ... 
201	NA	 Sa vaata , mis Sa oled nendega teinud ? 
201	NA	 Jah , ma näen . 
201	NA	 Näen ka seda , mida olen iseendaga teinud . 
201	NA	 Olen Üksik . 
201	NA	 Su süda mõistab Sind hukka ! 
201	NA	 See lausa kisendab ! 
201	NA	 Tean . 
201	NA	 Aga ma tahan olla seal ... 
201	NA	 Koos nendega ... 
201	NA	 Isa , ma lähen nüüd ... / *** 
202	NA	 Ta nimi on M. M. nagu Magdaleena . 
202	NA	 Minu oidipaalne Magdaleena ... 
202	NA	 Ma armastan teda . 
202	NA	 Ja tema armastab mind . 
202	NA	 Me kohtusime nädal tagasi . 
202	NA	 Ma ei mäleta kus . 
202	NA	 Nähtavasti see polegi tähtis . 
202	NA	 On ta nimi Magdaleena või miski muu , ka see ei ole tähtis . 
202	NA	 Minu jaoks on ta lihtsalt M. 
203	NA	 Me istume lauas ja joome teed . 
203	NA	 Tema ühel pool lauda , mina teisel pool . 
203	NA	 Niimoodi näeme üksteist paremini . 
203	NA	 Õuest kostab autode tuututamist . 
203	NA	 Kuskil kaugemal helisevad kirikukellad . 
203	NA	 Kutsuvad jumalateenistusele . 
203	NA	 Mul ei ole aega minna . 
203	NA	 Joon hoopis teed ja vaatan , kuidas M. vaatab mind . 
203	NA	 Ta on nii armas . 
203	NA	 Meil on tore . 
203	NA	 Õhus on armastust . 
204	NA	 M . küsib , kas me kirikusse ei lähegi . 
204	NA	 Naeratan ja vastan , et mina olen sinu Kirik . 
204	NA	 M. naeratab vastu . 
204	NA	 Ta hoiab tassi kahe käega suu juures ja naeratab läbi kuuma auru . 
204	NA	 Nii palju rõõmu ühes hetkes ! 
205	NA	 Elu on ilus . 
205	NA	 Jah , just nii ta mõtleb . 
205	NA	 Olen temaga nõus . 
205	NA	 Aga mitte täiesti . 
205	NA	 Oleviku hetk on ilus ! 
205	NA	 Kuni see paigal seisab ... 
205	NA	 Nagu praegu . 
205	NA	 Nädal aega lauas istumist . 
205	NA	 Nädal aega naeratust . 
205	NA	 Nädal armastust ... kirikukelli ja sooja teed . 
205	NA	 M. on õnnelik . 
205	NA	 Mul on igav . * 
206	NA	 Ma ei hakka valetama ja tunnistan kohe ausalt , et Madeleine jättis minusse sügava jälje . 
206	NA	 Sügavama kui oleksin osanud arvata . 
206	NA	 Jah , ta oli võimukas , salakaval , kütkestav ja kõike muudki , aga see ei loe . 
206	NA	 Kuigi olime olemuselt täiesti erinevad , jäi ta ometi mu hinge külge kinni . 
206	NA	 Igal mündil on ju kaks külge ja tema oli see teine külg . 
206	NA	 Tegelikult armastasin vist Madeleine'i rohkem . 
206	NA	 Noh , nüüd armastan Magdaleenat , kes ei torka mitte millegagi silma . 
207	NA	 Tunne on sama , objekt teine . 
207	NA	 Oleme pidevalt koos ja väliselt tundub , et kõik on korras ja nii peabki olema . 
207	NA	 Vähemalt Magdaleena jaoks . 
208	NA	 Ei ole korras ! 
208	NA	 Ma ei usu , et on üldse olemas keegi Magdaleena nimeline naine ! 
208	NA	 Ta ei ole usutav . 
208	NA	 Ta on täiesti pretensioonitu olevus , kes ei oska isegi midagi huvitavat mõelda . 
208	NA	 Absoluutselt mitte millegi kohta ! 
208	NA	 No ma toon näite : 
209	NA	 Rääkisin M.-ile oma surma-fantaasiast . 
209	NA	 Õigemini kogemusest . 
209	NA	 Ütlesin , et aegajalt mulle tundub , et tol õhtul surin ma seal aasal päriselt ka ära . 
209	NA	 Ja sealt edasi on elu kulgenud nagu mingis haiglases hämarikus , kus ei ole võimalik eristada fakte pettekujutelmadest . 
210	NA	 M . kehitas õlgu ja väitis , et see on normaalne . 
210	NA	 Tänapäeva pingelises ühiskonnas tekib igasuguseid luulusid . 
210	NA	 Ja mõned momendid , mida vanasti nimetati luuludeks , on praegusel ajal juba tükike igapäevaelust . 
211	NA	 Tükk igapäevaelust ? 
211	NA	 Ma sain kohutavalt vihaseks . 
211	NA	 Otsisin välja ajalehe , kus oli sees politseikroonika teadaanne . 
211	NA	 Näitasin talle näpuga järge . 
211	NA	 Kommentaariks sain vastuväite , et ajalehtedes kirjutatakse üldse kõikvõimalikke naljakaid asju . 
212	NA	 Tellisin takso ja põrutasin temaga kalmistule . 
212	NA	 Näitasin talle oma hauda . 
212	NA	 M. vaatas mulle arusaamatu näoga otsa . 
212	NA	 Hauakivile oli graveeritud Morpheus ja surmakuupäev . 
212	NA	 Olin valmis loobuma . 
212	NA	 Millegipärast ei andnud ma ikka veel järele . 
212	NA	 Ei tea isegi miks . 
212	NA	 Kuidas on võimalik , et keegi peab absoluutselt kõike normaalseks ? 
212	NA	 Mitte miski ei üllata ! 
212	NA	 Ma ei saa öelda , et ta lihtsalt ei uskunud . 
212	NA	 Ei saa ka öelda , et uskus . 
212	NA	 See oli midagi vahepealset . 
213	NA	 Tõin oma viimase trumbi . 
213	NA	 Ütlesin , et olen võimeline teiste inimeste mõtteid lugema . 
214	NA	 M . naeratas ja ütles , et ma olen õudselt armas . 
214	NA	" Siis istus ta hauakivile , ajas pea kuklasse ja küsis : "" Noh , mis ma mõtlen praegu ? "" "
215	NA	" "" Et ma olen õudselt armas , "" vastasin . "
216	NA	" "" Näed nüüd , see on ju nii lihtne ! "
216	NA	 Miks sa arvad , et see sinu kuidagi eriliseks teeb ? 
216	NA	 Sa ei pea olema eriline ! 
216	NA	" Sa meeldid mulle niisama ka , "" tabas mind tema lihtne maailmanägemus tuule kergusega valusalt silmadevahele . "
217	NA	 Isegi igavad naised on vahel paganama teravad . 
217	NA	 M.-is ei olnud aga teragi sarkasmi . 
217	NA	 Ta oligi selline . 
217	NA	 Seda , mida ta ütles , seda ta ka mõtles . 
217	NA	 Vahest see tegigi ta pisut igavaks . 
217	NA	 Mul ei tekkinud kunagi vajadust tema sõnade taga mõtetes surkida . 
217	NA	 Ta oli nii lihtne ! 
217	NA	 Ja see lihtsus muutis ta unelmate naiseks , kelle eksistentsi selge mõistus tõrgub uskumast . 
217	NA	 Iga päev , iga jumala päev me klappisime ja olime teineteise jaoks loodud . 
217	NA	 Tema seltskonnas oli lihtne olla tavaline . 
217	NA	 Ent mina ise ei osanud taolise uudse rolliga kohaneda ning tundsin tapvat igavust . 
217	NA	 Seetõttu muutus M. päev-päevalt aina ebareaalsemaks . * 
218	NA	 Igavale idüllile pani punkti ühel heal päeval välja ilmunud Madeleine . 
219	NA	" Istusin köögis ja lugesin Romero "" Manifesti "" . "
219	NA	 M. oli just vannist välja tulnud ja istus rõdul , käterätik ümber pea mähitud . 
219	NA	 Ühtäkki uksekell helises ja sisse sadas maruvihane Madeleine . 
220	NA	" "" Kuidas sa võisid ? "
220	NA	 Mis õigusega ? 
220	NA	" Ütle mulle , mis õigusega ... "" "
221	NA	 Poolpaljas M. tuli lärmi peale rõdult ära , üllatunud ilme näol ja katkestas Madeleine'i . 
221	NA	" Nad silmitsesid põgusalt üksteist ja siis küsisid kooris : "" Kes see veel on ? "" "
221	NA	 Mul tekkis tuju ära surra ... 
222	NA	 Idüll sai otsa . 
222	NA	 Sekundi murdosa jooksul sai Magdaleenast pretensioonikas isiksus ja Madeleine jätkas sealt , kus ta oli pooleli jäänud . 
222	NA	" Nad rääkisid korraga : Madeleine : Magdaleena : "" Nagu ma näen , oled sa endale uue naise vaadanud ! "
222	NA	 Mis mul siis viga oli ? 
222	NA	 Tegelikult see ei puutu praegu asjasse ... 
222	NA	 Nii ei jalutata lihtsalt minema ! 
222	NA	 Ja kurat küll , mul on õigus sinult seletust nõuda ! 
222	NA	 Mis õigusega sa seda tegid ? 
222	NA	 Mis õigusega röövisid sa minult selle võime ? 
222	NA	 Pagan võtaks , sa röövisid mu paljaks ! 
222	NA	 Ja ära tule ütlema , et sul ei ole sellega mingit pistmist ! 
222	NA	 Ma tean ... sa kuradi tõbras , sa olid kade ! 
222	NA	 Kade , et mina suutsin seda sama mida sina ! 
222	NA	" "" Ütle mulle , kes see naine on ja mida ta siin teeb ? "
222	NA	 Miks ta ründab niiviisi siia sisse ? 
222	NA	 On sul temaga suhe ? 
222	NA	 Mis ajast ? 
222	NA	 Miks sa mulle temast midagi rääkinud ei ole ? 
222	NA	 Mis ta nimi on ? 
222	NA	 Kuule , mis su nimi on ? 
222	NA	 Ma ei saa mitte midagi aru ! 
222	NA	 Issand , ma lähen hulluks , tõesti lähen ! 
222	NA	 Kes mina sulle siis olin ? 
222	NA	 Mingi vahepealne meelelahutus või ? 
222	NA	 Kuradi siga ! 
222	NA	 Te mehed olete kõik ühesugused ! 
222	NA	 Valetajad , silmakirjatsejad ja litsid ! 
222	NA	 Sina ja su erilisus ! 
222	NA	 Sa ei erine karvavõrdki teistest meestest ! 
222	NA	" Miks sa seda tegid ? "" "
222	NA	" Miks sa seda tegid ? "" "
223	NA	 Viimane küsimus tuli nagu ühest suust ja siis jäid nad mõlemad korraga vait . 
223	NA	 M.-id põrnitsesid mind ja pildusid silmist sädemeid . 
223	NA	 Ja siis mulle viirastus , et nad kõik kolm seisavad minu vastas ja nõuavad seletust . 
223	NA	 Kõik kolm : Marcelle , Madeleine ja Magdaleena . 
223	NA	 Seisavad ja ootavad . 
223	NA	 Igaüks neist ootab vastust oma küsimusele . 
223	NA	 Ja kohe , kui ma suu avan , et kuskilt otsast alata , katkestaks mind nõudlik teine ots . 
223	NA	 Tol hetkel mulle tundus , et võin öelda ainult ühe lause ja see pidanuks andma ammendava vastuse kõigile kolmele . 
223	NA	 Vähemasti esialgu . 
223	NA	 Ja mitte ainult kolmele ! 
223	NA	 Minagi ootasin vastust ! 
223	NA	 Vastust küsimusele , mida mul tegelikult ei olnud . 
224	NA	 Maailm väreles . 
224	NA	 Kolm paari M.-i silmi ootasid vastust . 
224	NA	 See oli unustamatu pilk ! 
224	NA	 Lausa ainukordne ! 
224	NA	 Selle pilgu taga seisis kogu eksistents oma rebestavas olemisvalus ! 
224	NA	 Ma põlesin selle hävitava pilgu all ! 
224	NA	 Mul oli valus . 
224	NA	 Kokku tõmbuv süda muutis sisemuse põrguks . 
224	NA	 Mida ma küll teinud olen ? 
225	NA	" "" Te ei mõista mind , ma tegin kõike vaid armastusest — armastusest M.-i vastu , "" kuulsin oma häält ütlemas . "
226	NA	 Maailm pöörles mu ümber miljonite silmapaaridena . 
226	NA	 Miljonite elude ja miljonite M.-idena. Ahh , see näis rõhuva painajana ! 
226	NA	 Armastus on painaja , kas teie ei teadnudki seda ? 
226	NA	 Elu on unenägu ja armastus on painaja ! 
226	NA	 Kuid seda ühte lauset öeldes , tundsin kergendust . 
226	NA	 Justkui oleks toimunud kreatiivne vabanemine sajanditetagusest taagast . 
226	NA	 M. oli minu kirg ! 
226	NA	 Mu kirg ja mu armastus ! 
226	NA	 M. nagu Marcelle , M. nagu Madeleine , M. nagu Magdaleena ... 
226	NA	 Mmmmm ... nagu Muusika ! 
226	NA	 M. nagu Morpheus , nagu Mälestus , Mõte ja Munk ! 
226	NA	 Nagu Mõistetamatu Mere Mänd ! 
226	NA	 M. nagu Münt ! 
226	NA	 M. nagu Maa ! 
226	NA	 M. nagu taevas , pilved , puud ja tähed ... 
226	NA	 M. nagu Maailm ! 
226	NA	 M. nagu MINA ! 
226	NA	 M. see olen Mina ! 
226	NA	 Kuidas ma pole aru saanud ? 
227	NA	 Tahtsin , et minu M. noogutaks ja jätaks mind üksi . 
227	NA	 Kolm silmapaari lahkusid . *** 
228	NA	 / Üksi . 
228	NA	 Kõiksus ja Mina . 
228	NA	 Ebanormaalne paigalseis . 
228	NA	 Mis ma küll teinud olen ? 
228	NA	 Mitte midagi . 
228	NA	 Mida saabki siin teha ? 
228	NA	 Olen vaid iseenda moonutatud identsus . 
228	NA	 Sa oled enda ümberpööratud kujutis ! 
228	NA	 Olen . 
228	NA	 Jah , Sa oled , see ongi Kõik ! 
228	NA	 Sellest on vähe ! 
228	NA	 Tahan ambivalentsust , füsioloogiat , impulsse ja kogemust ! 
228	NA	 Tahan voolavust ... ja Unustust ! 
229	NA	 Minu Une-Nägu on mitterahuldava reaalsuse pelgupaik ! 
229	NA	 Transtsendetaalne augutäide ! 
229	NA	 Aga see on kohutav ! 
229	NA	 Sina oled kohutav ! 
229	NA	 Sinu kujutlus ja pale ! 
229	NA	 Tõest ära langemine ! 
230	NA	 Mis on tõde ? / *** 
231	NA	 Ma ei mäleta kõike . 
231	NA	 Kui ma olen pinges , tabab mind mingi kummaline katkestus . 
231	NA	 Veider tühjus ja auk — mälu lünk ! 
231	NA	 Selle tobeda psühhoosi pärast ei suuda ma meenutada , mis vahepeal juhtus . 
231	NA	 Igatahes oma M.-isid ei näinudki ma enam . 
231	NA	 Nad ei tulnudki tagasi ! 
231	NA	 Üks oleks võinud ikkagi jääda . 
231	NA	 Madeleine näiteks ! 
231	NA	 Ei , parem juba Magdaleena ! 
231	NA	 Magdaleena oli nii tore , kuigi pisut igav . 
231	NA	 Ei tea ... 
231	NA	 Igatsen Marcelle'i järele . 
231	NA	 Tema on aga surnud . 
231	NA	 Mina vist ka . 
231	NA	 Ei tea ... 
