par_nr	head	sentence
1	 Sindbadi kaheksas reis 	 Sindbadi kaheksas reis 
2	NA	 Indrek Hargla 
3	NA	" "" Sellest ajast saadik olen ma puhanud , rahus ja õnnes , perekonna ning sõprade seltsis . "" "
3	NA	" Nii lõpetasin oma jutustuse seitsmendast merereisist , ning pöördusin Hindbadi poole : "" Noh , mu sõber , ja mida arvad sa nüüd ? "
3	NA	 Oled sa kunagi kuulnud inimesest , kes oleks minust rohkem kannatanud ja rohkem imelisel kombel surmast pääsenud ? 
3	NA	" Kas mitte ei tohiks ma nüüd tõesti nautida kerget elu , sest olen ma ju selle ära teeninud ? "" "
4	NA	" Pakikandja Hindbad suudles mu kätt ja vastas : "" Isand , tõepoolest olete te näinud kohutavaid õnnetusi . "
4	NA	 Ja ma olen veendunud , et kui kellelgi maailmas on õigus muretule elule , olete see teie . 
4	NA	" Kuid veel enam olen ma veendunud , et just teie olete see mees , keda ma otsinud olen . "" "
5	NA	 Seda öelnud , rebis pakikandja endalt viletsa ürbi , paljastas oma rinna , millel rippus uhke kuldkett imepärase talismaniga ja tõusis mu ette püsti . 
5	NA	 Korraga oli tema hääletoon ja silmavaade muutunud , enam polnud selles vaese käsitöölise alandlikkust ega aupaklikust , vaid nüüd kõneles ülik . 
5	NA	" "" Sindbad , "" ütles ta , "" ma tänan sind kuuesaja sekiini eest , mida sa mulle igal õhtul lahkelt kinkinud oled , kuid ma annan need sulle tagasi . "
5	NA	 Veel rohkem annan ma sulle , kui võtad vastu pakkumise , mille sulle esitada tahan . 
5	NA	" Sest ei ole ma pakikandja Hindbad , vaid Basra valitseja vesiir El Hazlil . "" "
6	NA	 Panin rahulikult käest veinipeekri ja viipasin teenritele , et need toast lahkuksid . 
6	NA	" Siis ütlesin : "" See pole mulle üllatuseks , et sa tõesti vaene pakikandja ei ole . "
6	NA	 Temale poleks ma iialgi jutustanud neid lugusid , kuigi mõnikord juba soovisin , et meie vahel seda peitusemängu poleks . 
6	NA	" Ma kuulan sind , kõrgeauline El Hazlil ! "" "
7	NA	" "" Ma tulin kaliif Harun al Rashidi juurde palvega Basra valitsejalt , "" jutustas vesiir . "
7	NA	" "" Nagu sa tead , on Basra al Rashidi võimu all ja kõigest tähtsast tuleb temale ette kanda . "
7	NA	 Nii saatiski kuningas mind ennast , sest kedagi teist ta sellise ülesande juures ei usaldanud . 
7	NA	 Ma tulin kõrgeaulise kaliifi ette ja kõnelesin talle , miks mind saadeti . 
7	NA	 Ta ütles , et on ainult üks mees Bagdadis , kes sellise ülesandega hakkama saaks . 
7	NA	 See on meresõitja ja kaupmees Sindbad , kes nüüd elab oma uhkes majas ning on kaubitsemisest ja seiklustest tagasi tõmbunud . 
7	NA	" Sul ei õnnestu teda veenda uuesti merele minema , ütles kaliif . "" "
8	NA	" "" Ja sina , vesiir , mida sa vastasid ? "" küsisin . "
9	NA	" "" Ma vastasin , et mees , kes on seiklusi ja ohte maitsnud võib nende järele ikka veel ihaleda . "
9	NA	 Siis moonutasingi end kaltsudega vaeseks pakikandjaks ja tulin sinu maja juurde luusima . 
9	NA	 Õnneliku juhuse tahtel — kuid mis siin maailmas üldse juhus on ? — kutsusid sa mind sisse ja jutustasid seitsmel õhtul järjepanu oma reisidest . 
9	NA	 Nüüd ma tean , et olen tulnud õigesse kohta . 
9	NA	" Just sina oled see mees , kes ainsana võib ülesande vastu võtta . "" "
10	NA	" "" Miks sa nii arvad ? "
10	NA	 Kas minu jutustamised sind ei veennud , et pärast kõiki neid läbielamisi olen ma rahuliku puhkuse ära teeninud ja ohtlike ülesannetega tegelegu nooremad ja ahnemad mehed . 
10	NA	 Sest mida pole ma maailmas näinud ? 
10	NA	 Millist hädaohtu mitte maitsnud ? 
10	NA	 Millisel viisil surmast veel mitte pääsenud ? 
10	NA	 Mis võiks mind veel sundida eluohtlikele reisidele ? 
10	NA	" Ja sa tead samuti , et ma pole seiklusi ihanud , saatus ise on nad katsumusteks minu ette veeretanud . "" "
11	NA	" "" Ma tean seda , "" lausus vesiir El Hazlil , "" et jõudeelu ja puhkus on sind ära tüüdanud . "
11	NA	 Ma näen seda sinu silmist , kuidas need põlevad kibelusest ja igatsusest kaugete maade ja merede järele . 
11	NA	 Kuulen seda sinu hääles , kui sa hoolikalt kirjeldad asju , mida ükski teine inimene iial näinud pole . 
11	NA	 Mitte sina pole valinud seiklusi , vaid Saatus on sind valinud . 
11	NA	 Saatus on sind proovile pannud — katsunud sind tarmukust ja meelekindlust . 
11	NA	" Sa pole mitte seiklustest tagasitõmbunud meresõitja Sindbad , vaid igavlev ja igatsev meresõitja Sindbad . "" "
12	NA	" "" Vaata , "" ütlesin ja silusin kätega habet . "
12	NA	" "" Kas sellised mehed sõidavad veel merd ? "" "
13	NA	" "" Sinu habe pole hall , "" kostis vesiir . "
13	NA	" "" Ja sinu ihus on veel rammu . "
13	NA	 Keegi ei tunne India ja Pärsia vahele jäävat merd ja selle kavalusi sinust paremini . 
13	NA	 Keegi ei tunne sinust paremini võõraid maid . 
13	NA	 Kellelgi pole sinu Saatust ja Õnne . 
13	NA	 Ja mis peamine , Sindbad — sa oled rikas . 
13	NA	 Sind ei innustaks aarete ja varandustega . 
13	NA	 On vähe , mida sul pole , või mida sa ei saaks . 
13	NA	 Au , kuulsust ja rikkust — seda sa ei vaja . 
13	NA	 Aga mina võin sulle pakkuda ühte ja ainust , mida sa ihaled . 
13	NA	" Kas pean ütlema , mis see on ? "" "
14	NA	" "" Mis see on , vesiir ? "" "
15	NA	" "" Võimalus tunda , näha ja kogeda , seda , mida keegi varem pole näinud . "
15	NA	" Veel üks kord panna proovile saatus ; veelkord heita täringuid . "" "
16	NA	" "" Mul pole enam selleks õigust , "" raputasin pead . "
16	NA	" "" Liiga palju olen ma õnnemängus saatusega võitnud . "
16	NA	" Nüüd — ma kaotaksin . "" "
17	NA	" "" Aga seda sa ju kõige rohkem teada tahadki . "" "
18	NA	 El Hazlil ei eksinud , tal oli õigus . 
18	NA	 Allah — kelle nime ma küll nii tihti suhu ei võta , kui kombeks võiks olla — ei olnud mind hellitanud , tema tahtmist mööda olin läinud merele õnne otsima , et isast pärandunud varandus , mille hooletult tuulde olin lasknud minna , tagasi teenida . 
18	NA	 Ja kuigi kauplemine minu meelelaadile sobis ja rikkus kuhjus , olid seiklused — need , mida ma tõesti soovinud polnud — ise minu juurde tulnud . 
19	NA	" "" Just asja , "" kõneles vesiir edasi , "" jutustasid sa oma seitsmendast reisist , mil täitsid Harun al Rashidi korraldust . "
19	NA	 Nüüd on kaliif jätnud otsustamise sinule — kas võtad ülesande vastu või mitte . 
19	NA	" Kuigi kõrge koja soosing sinu peale langeb , kui sa seda teed . "" "
20	NA	" "" Milliseid teeneid minu valitseja minult ootab ? "" "
21	NA	" "" Sindbad , "" ütles El Hazlil , "" olgu sulle teada , et Basra asjad viimastel aastatel enam sugugi hästi ei lähe . "
21	NA	 Kauplemine India , Eritrea ja teiste meretaguste maadega , mis meie linna nii õitsvele pannud , on viimasel ajal takerdunud . 
21	NA	 Araabia merele on ilmunud võõrad laevad — korsaarid . 
21	NA	 Keegi ei tea , kust nad on tulnud või kus on nende sadam . 
21	NA	 Ent nad pole araablased . 
21	NA	 Palju laevu röövitakse , palju kaupmehi ja nende teenreid võetakse orjadeks . 
21	NA	 Kaupmehed kaebavad , keegi ei julge pikemaid reise enam ette võtta . 
21	NA	 Mõned üksikud , kes korsaaride käest pääsenud , jutustavad , et tegu polegi inimestega — niivõrd võigas on nende keel ja vastik nende välimus . 
21	NA	 Ilmselt on nad mestis kurjade dzinnidega . 
21	NA	 Nende laevad on kiiremad kui meie omad ja taplevad nad nagu deemonid . 
21	NA	 Ainult sinul võib olla julgust . 
21	NA	 Pole kedagi , kes Araabia merd sinust paremini tunneb . 
21	NA	 Ja kellelgi pole sinu õnne . 
21	NA	" Otsi üles , kus on korsaaride peidupaik , kes nad on ja milliseid jõude läheb vaja , et nad igaveseks meie meredest eemale ajada ! "" "
22	NA	 Ma asusin oma kaheksandale reisile viie päeva pärast . 
22	NA	 Palkasin Basrast vapra kapteni Masudi ning ostsin kaupu , mille järele Indias alati suur nõudlus on olnud . 
22	NA	 Palju räägiti Basras tõesti korsaaridest ja mul tuli kaua vaeva näha , et keegi minuga merele tuleks . 
22	NA	 Kaliif andis mulle kaasa seitse sõjameest . 
23	NA	 Ma külastasin kõigepealt sadamaid ja saari , kus varemgi olen olnud ja kõikjal võeti mind hästi vastu ning kaupade eest sain kõrgemat hinda , kui kunagi varem . 
23	NA	 Kui olime läbinud Hormuzi väina ja randusime Mashati sadamas , kuulsime ka teateid korsaaride kohta . 
23	NA	 Nende viirastuslaevad , kes kahtlemata kurjade jõudude abiga liikusid , olid mõned päevad tagasi täiesti ootamatult tunginud kallale Gilhazani saarele — röövinud selle paljaks , kõik inimesed vangi võtnud või tapnud . 
23	NA	 Nendest räägiti hirmujutte ja kui lisasin , et just sinnapoole olengi teel , keelitati mind mitte minema ja õhutati tagasi pöörduma . 
24	NA	 Ent nüüd oli selge , et mereröövlid mitte ainult laevade kaaperdamisega ei piirdu , vaid ka linnadele juba kallale tungivad . 
24	NA	 Kui nende jõud suurenevad , võivad nad ühel päeval ka Basra sadamat rünnata . 
24	NA	 Mulle jutustati , et korsaaride laevastik on väga suur , kinnitati , et nad saabusid Araabile merele mõne aasta eest lõunast . 
24	NA	 Sellest ajast saadik , pole Eritreast enam ühtegi laeva tulnud ja inimesed on väga mures oma sugulaste pärast , kes kunagi Yemeni kanti elama asunud . 
24	NA	 Kuuldes kõiki neid uudiseid , olin ma üllatunud , sest rahulik elu Bagdadis oli minust kõik teated eemal hoidnud . 
25	NA	 Enne kui me Mashati sadamast väljusime , toodi minu juurde üks mees . 
25	NA	 Ta oli luusinud sadamas ja otsinud laeva , mis India poole purjetaks . 
25	NA	 Ta oli pakkunud suurt raha , et keegi teda peale võtaks , ent kõik olid keeldunud . 
25	NA	 Niivõrd suur hirm oli korsaaride ees . 
25	NA	 Mees oli vana , Alhazred ütles ta oma nimeks ning poeedi elukutseks . 
25	NA	 Ma tundsin , et kõrgemad vaimud teda tihti külastavad , sest tema jutt oli segane ja sisaldas palju kummalist . 
25	NA	 Palju oli ta reisinud ja palju näinud . 
25	NA	 Sündinud oli ta Sanaas Yemenis , olnud Aleksandrias Egiptuses kui Pundzhaabis Indias ja Babüloni varemetes ning viimased aastad veetnud rännates Araabia kõrbetes Roba el Khaliyeh'is . 
25	NA	 Ta ütles , et on põgenik ja sonis palju millestki Al Azif'ist , mille ta peab viima Indiasse . 
25	NA	 Veel kartis ta kreeklasi , kuigi mina pole kuulnud , et neid Mashati kandis nähtud oleks . 
25	NA	 Aga ma võtsin ta kaasa . 
25	NA	 Alhazred oli rahul väikse kambriga laeva tagaosas , kust ta päevade viisi midagi kirjutas ja kummalisi rohte suitsutas . 
25	NA	 Hakkasin juba kahtlema , kas talitasin õieti reisija kaasa võttes , mehed tulid kaebama , et hull poeet öösiti karjub . 
25	NA	 Kummalisi sõnu — Yogsthoth , Cthulhu , Aisharyan — ja muud sellest veidrat . 
25	NA	 Mehed kartsid , et Alhazred manab kurje vaime . 
26	NA	 Kolmandal reisipäeval kutsusin ta enda juurde ja nõudsin seletust . 
26	NA	 Ütlesin , et on veel sadamaid , kus võin ta maha panna , sest kõige vähem on meile reisi peale vaja hullu , kes kurje vaime manab . 
27	NA	" Alhazred vastas nõnda : "" Oo , Sindbad , ära küsi minu käest , mida ma olen näinud Nimetus Linnas , milliseid õudusi üle elanud Iremis ja Memfise katakombides ! "
27	NA	 Ära küsi , kellega olen ma kohtunud oma vaimsetel rännakutel Agunh-Farlikhi Labürindis ja Radukdagonis . 
27	NA	 Ükski surelik ei pea neid asju teadma . 
27	NA	 Aga ma kinnitan sulle , et ma ei mana kurje vaime , vaid püüan nende eest põgeneda . 
27	NA	 Mulle on antud teada asju , mida ma teada ei tohi ja mind jälitatakse . 
27	NA	 On ka minu soov , et meie laev kiiremini ja ohutult Indiasse jõuaks , sest ainult seal — Gondhwana iidses templis — saan ma teha lõpu oma painajatele ; ainult seal võin leida ma rahu . 
27	NA	" Usu , Sindbad , et rahu on ainus asi , mida ma maailmas vajan ! "" "
28	NA	 Hullu jutt tundus mulle huvitavana . 
28	NA	 Ma jutustasin talle oma seiklustest ja küsisin lõpuks , kas tema arust on rahu tõesti see , mis inimese hingele kõige vajalikum . 
29	NA	" Ta ütles : "" Saatus on teinud mõned inimesed rahu nautijateks ja mõned teistele rahutoojateks . "
29	NA	" See , kes sündinud rahutoojaks , et saa seda ise iial nautima . "" "
30	NA	 Ma olin temaga nõus . 
30	NA	 Aga järgmisel päeval tõusis tugev torm ja meie laev paisati kõvasti lõuna poole . 
30	NA	 Läbi möllavate lainete kadus varsti Araabia rannik . 
30	NA	 Tuul rebis laeva masti ja purjesid , kaotasime kaks meest . 
30	NA	 Kolm päeva olime tormi meelevallas ja kaldusime esialgsest reisisihist üha kaugemale . 
30	NA	 Kui torm lõpuks vaibus , tegi kapten tähtede järgi kindlaks , et oleme vetes , kuhu ükski laev ei purjeta . 
30	NA	 Siit algab tundmatus . 
30	NA	 Loomulikult süüdistati Alhazredi tormidzinnide väljamanamises . 
30	NA	 Mehed nõudsid , et me heidaks ta üle parda , sest ainult nii võime needusest pääseda . 
30	NA	 Kapten Masud ja mina olime selle vastu . 
30	NA	 Lõpuks tiriti Alhazred laevalaele . 
30	NA	 Mehed olid hirmul . 
30	NA	 Joogivesi oli laeval lõppenud ning alus vajas hädasti parandamist — liiga tugevalt oli see tormide käest räsida saanud . 
30	NA	 Kauged veed ja tundmatud ohud — peale minu polnud keegi nii kaugel seilanud . 
30	NA	 Kardeti , et tormid korduvad , kui nõid üle parda ei heideta . 
30	NA	 Seitse kaliifi sõdalast kogunesid minu ja kapteni ümber , laevamehed tõmbusid teisele poole ja kiskusid Alhazredi parda äärde . 
30	NA	 Vaesel mehel polnud jõudu vastu hakata . 
30	NA	 Ainult kurjategija ohverdamise läbi uskusid mehed needuse käest pääsevat . 
31	NA	" "" Kuulake , "" hüüdsin mina . "
31	NA	" "" Me asume tagasiteele põhja suunas . "
31	NA	 Ja kui kolme päeva jooksul maad ei silma , siis luban teil õnnetu poeet merre heita . 
31	NA	 Kuigi vähe on minus lootust , et see meid aitab . 
31	NA	" Ainult julgus ja vaprus võib meid sadamasse juhtida , mitte tapmine . "" "
32	NA	 Puhkes vaidlus . 
32	NA	 Ent ilmselt oli minu nimi ja kuulsus see , mis meremehi mind uskuma sundis . 
32	NA	 Alhazred jäeti rahule . 
32	NA	" Õhtul , kui lasin ta taas enda juurde kutsuda , ütlesin talle : "" Sa pead lubama , et nüüdsest peale oma rohtusid ei suitseta ja hirmsate nõiasõnadega ei vannu . "
32	NA	 Muidu hakkan ka ise arvama , et torm sinu neetud oli . 
32	NA	 Mis puutub kolme päeva , siis olen ma kindel , et tormi ajal silmasin läänekaares nõrka tulekuma . 
32	NA	 See võis olla sadam või majakas , kuid me polnud võimelised laeva juhtima . 
32	NA	 Juba käskisin kaptenil suuna umbes sinna võtta . 
32	NA	 Kui mehed näevad maad , nad rahunevad . 
32	NA	" Ent sinu panen ma järgmises sadamas maha . "" "
33	NA	 Alhazred kummardas . 
33	NA	" Siis ütles ta : "" Kuulan ja alistun . "
33	NA	" Kui mitte sinuga , siis mõne teise laevaga jõuan ma Indiasse . "" "
34	NA	" "" See on raske , "" vastasin . "
34	NA	" "" Araabia merele on tekkinud viirastuspiraadid , kelle tõttu kauplemine ja laevatamine soiku jäänud . "
34	NA	" Pikka reisi ei võta keegi ette . "" "
35	NA	" "" Aga miks siis sina , Sindbad , oled seda teinud ? "" "
36	NA	 Ja mul ei olnudki lihtne talle vastata . 
36	NA	" "" Sa oled luuletaja , "" sõnasin lõpuks , "" kas sa siis ei ole tõesti kirjeldanud tundeid , mis ajavad inimest trotsima saatust ja võitlema asjade eest , millele ta ise nime ei oska anda ? "" "
37	NA	" "" Minu raamat , "" ütles Alhazred ja võttis hõlma alt suure pärgamendirulli , "" on siin . "
37	NA	 Al Azif . 
37	NA	 Olen kirjutanud selle oma rännakute jooksul — sellest , mida näinud nii maa peal kui nägemustes . 
37	NA	 See ei vasta sinu küsimusele . 
37	NA	 Olen kirjutanud sellest , mida inimesed ei tohi teada . 
37	NA	 See on raamat asjadest , mis on surnud ja kadunud , kuid mis igal võimalusel on valmis taas Maale tulema ja muutma selle elusaks põrguks . 
37	NA	 Ma pole kunagi tahtnud seda kirjutada . 
37	NA	" Aga see on mu saatus . "" "
38	NA	" "" Ma mõistan sind nüüd , "" vastasin hullule luuletajale . "
38	NA	" "" Ka mina pole kunagi otsinud seiklusi , nad on ise minu juurde tulnud . "
38	NA	 Olen näinud elajaid , keda keegi teine pole näinud , olen pääsenud ohtudest ja ainult selleks , et uuesti retkile asuda . 
38	NA	" Ma jätsin Bagdadi kolm naist , kes mind kibedasti taga nutavad . "" "
39	NA	" "" Sa jälitad viirastuskorsaare ? "" küsis Alhazred . "
40	NA	" "" Veel mitte . "
40	NA	" Kuid loodan avastada nende asupaiga . "" "
41	NA	" "" Ja oled nõus ohvriks tooma kogu meeskonna ? "" "
42	NA	" "" Nagu ütleb suur Harun al Rashid — see on Allahi kätes . "" "
43	NA	" "" Ja mina sinu meelevallas . "
43	NA	 Karda kahte asja , Sindbad . 
43	NA	 Karda draakoneid , kes on tulnud jääst . 
43	NA	 Karda kreeklasi , kes teevad sulle kingitusi . 
43	NA	 Ja usalda seda , kelle verd sa valad . 
43	NA	 Selgemini ma ei näe . 
43	NA	" Aga pea mu sõnu meeles . "" "
44	NA	" "" Kas see on su raamatust ? "" "
45	NA	" "" Oh ei . "
45	NA	 Ma näen sulle ennustades maiseid asju . 
45	NA	 Nad on juba praegu olemas ja lähedal . 
45	NA	 Al Azif ... 
45	NA	 Keegi ei tohi seda lugeda . 
45	NA	 Ei keegi muu peale preestrite Gondwhana templis . 
45	NA	 Al Azif — see on mürk ja jälkus . 
45	NA	" Minu elutöö , mille pärast ma ennast vihkan . "" "
46	NA	" "" Sa räägid kummalisi sõnu , Alhazred . "" "
47	NA	" "" Kui mind üle parda visatakse — ja ma ei heida seda ette meestele ega sulle ette , kes sa ei tohi lasta mässul puhkeda — võta Al Azif ja vii see Indiasse . "
47	NA	 Ära anna seda iial kreeklastele , vaid preestritele Gondwhana templis . 
47	NA	 Ütle neile — Cthulhu zriak cth'kol aria'sid . 
47	NA	" Ja ära mitte mingil juhul loe seda raamatut , sest siis ei leia sa meelerahu oma elupäevade lõpuni . "" "
48	NA	 Ma lubasin talle , et teen kõik , et ta ohutult Indiasse jõuaks . 
48	NA	 Rohkem polnud minu võimuses . 
49	NA	 Me purjetasime tagasi põhjakaarde ja tähed rääkisid , et oleme endiselt kaugel teedest , kus laevad tavaliselt sõidavad . 
49	NA	 Ilmselt oli torm meid tugevalt ringi keerutanud , sest umbes neis vetes , kus arvasin end olevat valguskuma näinud , polnud märkigi maast . 
49	NA	 Laeval hakkas võimust võtma janu ning üha rohkem muretses kapten ka laeva enese pärast . 
50	NA	 Kolmandal päeval peale tormi hakkasid mehed taas ohverdust nõudma . 
50	NA	 Alhazred oli dzinnidega sobingusse astunud — kinnitasid nad — ja kurjad jõud mängivad meiega surmamängu seni , kuni me ei anna neile ohvrit . 
50	NA	 Kogu meeskond oli laevalael . 
51	NA	" Ja siis — sel hetkel , kui vaidlus juba tuliseks muutus ja Alhazred alistunult mulle otsa vaatas , silmadega otsekui mulle minu lubadust meelde tuletades — hõikas mastivaht : "" Lind ! "
51	NA	" Ma näen merelindu ! "" "
52	NA	 Hull poeet lasti viivitamatult lahti ja mehed tormasid mastide ja võrkude otsa . 
52	NA	 Ükski lind ei lenda maast kaugele ja tavaliselt lendavad nad maa poole . 
52	NA	 Ma jooksin kapteni kõrvale sillale . 
53	NA	" "" Seal , "" näitas Masud , ja viipas käega ida poole . "
53	NA	 Ma pingutasin oma nägemist ning silmasin tõepoolest taevakaarel kogu , mis tiibadega vehkis . 
53	NA	 Esmapilgul oli raske öelda , mis lind see on . 
53	NA	 Mina , kes ma olen näinud hiigellindu Rohhi , ei karda peale seda enam ühtegi tiivulist . 
53	NA	 Ent olevus , mis nüüd meile lähenes- jah , just seda ta tegi — ei sarnanenud sugugi linnule . 
53	NA	 Mida ligemale ta meie laevale tuli , seda enam hakkasid mehed ärevalt karjuma , mõned neist langesid isegi minestusse . 
53	NA	 Eksirännak ja janu oli nende meeled juba viimase piirini viinud . 
54	NA	 Lendav olevus laperdas tiibadega , kaldudes üha rohkem alla . 
54	NA	 Ühe tiivaga vehkis ta palju hoogsamalt , kui teisega . 
54	NA	 Kes on käinud pistrikuga jahil , teab , et nii lendavad haavatud linnud . 
54	NA	 Ainult , et tema tiivad olid meeletult pikad ja suured . 
54	NA	 Otsevaates ei paista linnu kere , ent tema tiibade ulatusest saab aimu ka linnu pikkusest . 
54	NA	 Kõik teavad , et linnu tiib on umbes sama pikk , kui tema kere . 
54	NA	 Merel ei paistnud loomulikult ühtegi teist laeva ega ka maad polnud silmapiiril . 
54	NA	 Tiivuline lendas meie suunas . 
54	NA	 Sain aru , et tema jõud on otsakorral . 
55	NA	 Mehed haarasid vibude järele . 
55	NA	 Ka kapten Masud võttis oma vibu ja tõmbas noole vinna . 
56	NA	 Meile lähenes tiivuline inimene . 
57	NA	 Esimesed nooled lendasid olevuse poole , ent kaugelt ja madalalt mööda . 
57	NA	" Läbi kisa ja röögatuste kuulsin Alhazredi häält : "" Sa ei pea teda kartma , Sindbad ! "" "
57	NA	 Ja ma ei kartnud . 
57	NA	 Käskisin meestel vibud ära panna , sest haavatud tiivulise poolt ei paistnud hädaohu märke . 
57	NA	 Ta rahmis nõrkevalt tiibadega , keerutas laeva kohal ja püüdis ennast meeleheitlikult kerkivate noolte eest eemale hoida . 
57	NA	 Ja tema jõud olid tõesti otsakorral . 
57	NA	 Otse minu ette langes piisake verd , mis kinnitas mulle , et tegu on luust ja lihast olevusega , kes vajab meie abi . 
57	NA	 Ma karjusin veelkord , et vibud ära pandaks ja need , kes kardavad , võivad alla peitu minna . 
57	NA	 Veel hüüdsin , et ainult selle olevuse käest võime teada saada , kus pool asub maa . 
58	NA	 Ja siis viipasin , et tiivuline laskuks . 
58	NA	 Ta tegi veel paar tiiru laeva kohal , iga kord allapoole jõudes . 
58	NA	 Lõpuks maandus ta laevalaele ja mehed jooksid ulgudes laiali . 
58	NA	 Nende silmad polnud harjunud selliste olendite nägemisega . 
59	NA	 Põntsatuse saatel pudenes tiivuline laevale ja otsemaid kattusid laevalauad veretilkadega . 
59	NA	 Ma käskisin tuua rohte ja sidemeid , kuigi esimesest pilgust oli näha , et mees — jah , see ta oli — oli juba liiga palju verd kaotanud . 
59	NA	 Mina , kapten ja Alhazred kogunesime tema ümber , meie seljataha jäid kaliifi ustavad sõdalased . 
59	NA	 Meresõitja Sindbad on oma reisidel küll palju uskumatut kohanud , ent lendavat inimest veel mitte . 
59	NA	 Ja see oli lendav inimene . 
59	NA	 Mees — pikem ja kõhnem mees , keda ma eales näinud olen . 
59	NA	 Tema jume oli helepruun ja silmad kitsad ning tumedad , juuksed pikad ja hõbedase kiivri all patsi sõlmitud . 
59	NA	 Keha oli kaetud ülekullatud turvisplaatidega . 
59	NA	 Aga tal ei olnud käsi , vaid külgedelt puusadest kuni õlgadeni kasvasid tema ihu seest välja pikad ja laiad nahksed tiivad , mis karvadega kaetud ja mille seest olid kollakad peened luud selgesti näha . 
59	NA	 Mehe vasak tiib oli kas noole või odaga läbistatud , samuti parem külg . 
59	NA	 Nool oli veel haavas ja ilmselt oli ta proovinud seda välja hammustada , sest selle ots oli murdunud ja mehe suu vigastatud . 
59	NA	 Jalad olid tal seevastu lühikesed — ehk minul umbes põlvedeni — ent sitked ja lihaselised . 
59	NA	 Kolmas haav oli talle kaela löödud . 
60	NA	 Ta istus seljaga vastu laevaparrast , tiivad pikalt külgedele sirutatud ja need tõmblesid kergelt . 
60	NA	 Me lähenesime ettevaatlikult . 
61	NA	" "" Vett , "" sosistas mees , "" vett , juua ! "" "
62	NA	 Ja just seda meil talle pakkuda polnud ! 
62	NA	 Siiski köitsin oma joogipudeli vöölt lahti ja surusin talle huultele . 
62	NA	 Ahnelt jõi ta , vesi purskus kurgust tagasi ja segunes ta rinnal verega . 
63	NA	" "" Kes sa oled ? "" küsisin . "
64	NA	" "" Dian Dian Zambal , "" surus ta lõpuks oma katkiste huulte vahel . "
64	NA	" "" Ma olen Almarani kuninga kuller . "" "
65	NA	" "" Ma pole sellisest maast kunagi kuulnud . "" "
66	NA	" "" Almarani saared...seal , läänes , "" sosistas tiivuline mees . "
66	NA	 Ja edasi — jootsin teda veel oma veega , et tema viimaseid elutunde kergemaks teha — jutustas ta järgmise loo . 
66	NA	 Almarani saarte kuningriigile tungisid mõned päevad tagasi kallale tundmatud korsaarid . 
66	NA	 Nad tulid välja tormist ja lasid rajuhoogudel enne üle maa käia , kui ise oma vallutusega kaela langesid . 
66	NA	 Neid oli meeletu hulk ja osad nendest polnud inimesed . 
66	NA	 Nende laevad olid draakonid ja relvadeks tulenooled . 
66	NA	 Nad rüüstasid ja põletasid , röövisid ja tapsid . 
66	NA	 Nende saagiks langes Almarani kuninga Uazzia palee , kõik selle orjad ja hindamatud aarded . 
66	NA	 Kuningas Uazzia langes , kaitstes oma naist , kuninganna Zulianat , India printsessi . 
66	NA	 Enne oma surma jõudis kuningas Dian Diani sõnumiga saata Zuliana isa juurde , et printsess on röövlite küüsi langenud . 
66	NA	 Aga üks vaenlaste laev hakkas Dian Diani jälitama , et sõnumid nende hirmutegudest India kuninga kõrvu ei jõuaks . 
66	NA	 Mitu noolt tabasid kullerit , kuid tuul vaibus ja tal õnnestus põgeneda . 
66	NA	 Kaua lendas ta India poole , millest põhja jäävad mäed on ka tema ja ta rahva kodumaaks . 
66	NA	 Rahva , kes alati on auks pidanud õilsate kuningate teenimist , kes neid mägidzinnide vastu kaitsnud . 
66	NA	 Dian Dian oli Zuliana kaasavaraks . 
66	NA	 Ent samal hetkel , kui Dian Dian lõpuks aru sai , et on haavatud ja kurnatud ning kunagi Indiasse ei jõua , märkas ta silmapiiril purje . 
66	NA	 Selle poole ta siis lendaski . 
67	NA	" Enne surma — ja seda ei suutnud me kuidagi ära hoida — sosistas ta veel mõistatuslikud sõnad : "" Öelge Visharakpunpani kuningale , et Uazzia oli vapper ja õilis . "
67	NA	 Aga mitte Zuliana jaoks ... 
67	NA	" Ta ei nutnud , Zuljana ei nutnud . "" "
68	NA	 Ja siis tiivuline Dian Dian Zambal suri . 
68	NA	 Me viskasime ta üle parda . 
68	NA	 Hiljem kogunesime minu juurde , et sõjanõu pidada . 
69	NA	" "" Almarani saared jäävad siit itta , "" ütlesin mina . "
69	NA	" "" Ja seal ongi meie viirastuspiraadid . "
69	NA	 Tõenäoliselt rüüstavad nad praegu saari . 
69	NA	" Me sõidame ettevaatlikult samuti itta ja kui nad on saartelt lahkunud , katsume nende kohta nii palju teateid koguda , kui saame . "" "
70	NA	" "" Nad oskavad tormi manada , "" ütles kapten Masud . "
70	NA	" "" Siis nemad need olidki , kes tormi tõid , et seda kasutades ja selle varjus saartele kallale tungida . "
70	NA	" Nemad , mitte Alhazred . "" "
71	NA	" "" Me oleme tundmatutes vetes , Masud . "
71	NA	 Ja meie varud lõppevad varsti ning laev tahab parandamist . 
71	NA	 Mujale , kui Almarani poole , pole meil sõita . 
71	NA	" Surm korsaaride käe läbi on parem , kui siin janusse kõngeda . "" "
72	NA	" "" Olen nõus , Sindbad , tarkus ise kõneleb sinu läbi , "" kostis Masud . "
73	NA	" Siis kutsusin ma Alhazredi enda juurde ja küsisin : "" Sa oled palju rännanud , luuletaja . "
73	NA	" Kas tead midagi Almarani saartest või Visharakpunpani kuningast . "" "
74	NA	" "" Ka sina , Sindbad , oled palju rännanud , "" vastas ta . "
74	NA	" "" Ent pole samuti sellistest maadest kuulnud . "
74	NA	" Ma ei tea , kus need asuvad , või milliseid aardeid peidavad . "" "
75	NA	" "" Kas ehk oskad sa öelda , kas on olemas jõude , mis oskavad käskida tuuli ja torme ? "" "
76	NA	" "" On olemas jõude , mis oskavad käskida välimisi sfääre ja Maa enda tiirlemist . "
76	NA	 On olemas jõude , mis võivad luua elu ja selle ainsa viipega hävitada . 
76	NA	" Aga kindlasti pole need sinu korsaarid , "" ütles ta ja muigas . "
77	NA	 Kuigi Alhazred oli hull , polnud ta rumal . 
77	NA	 Olin samadele järeldustele ise jõudnud . 
77	NA	" "" Viirastuskorsaarid on harilikult rüüstanud Araabia ja Eritrea rannikud ja kaubalaevu , "" ütlesin Alhazredile . "
77	NA	" "" Nüüd on nad äkki jõudnud siia , tühjadele vetele . "
77	NA	" Miks ? "" "
78	NA	" "" Ju nad polegi viirastused , vaid jagavad meiega sama saatust . "" "
79	NA	" "" Arvan samuti . "
79	NA	 Mitte tormi ei mananud nad , vaid langesid ise sama tormi ohvriks . 
79	NA	 Esmalt laastas Almarani saari torm ja siis tulid korsaarid , keda samuti raju lõuna poole kandnud oli . 
79	NA	 Nende endi vaenlane osutus nüüd nende liitlaseks . 
79	NA	" Me liigume Almarani saarte poole , Alhazred . "" "
80	NA	" "" Kas sa lased seal mu maha panna , Sindbad ? "" "
81	NA	" "" Mehed ei süüdista tormis enam sind . "
81	NA	 Maad nähes — ka rüüstatut — nad rahunevad . 
81	NA	 Ma kavatsen sealt edasi purjetada . 
81	NA	" Kui sinus on piisavalt julgust , võid kaasa tulla . "" "
82	NA	" "" Mind ei kohuta ükski maapealne jõud , "" kostis Alhazred . "
83	NA	 Almarani saared hakkasid paistma järgmise päeva hommikul . 
83	NA	 Ma nägin , et neid on palju , et nad on ilusad ja rohelised ja kindlasti on seal palju viljakandvaid puid ja kosutavaid allikaid . 
83	NA	 Merel ei paistnud ühtegi purje . 
83	NA	 Sõitsime kaares ümber mitme saare , et näha elumärki või mõnd ohtu , mis kõneleks korsaaridest . 
83	NA	 Aga kõik oli vaikne . 
83	NA	 Lõpuks märkasime sadamat ja mina ning neli sõdalast läksime paadiga maale . 
83	NA	 Sadam oli väike ja tormist rüüstatud . 
83	NA	 Olid ka lihtsad majad , mis sugugi ei sarnanenud Basra kaupmeeste uhketele elamutele . 
83	NA	 Oli võitluse jälgi ja mõned roiskuma hakkavad laibad . 
83	NA	 Ilmselt kuulusid need saareelanikele , sest neid oli palju ja need polnud sõdalased . 
83	NA	 Liikusime mööda teed edasi linna poole . 
83	NA	 Meid nähes tulid inimesed oma pelgupaigust välja . 
83	NA	 Ütlesime , et oleme rahulikud kaupmehed ja küsisime juhatust kuningapalee poole . 
83	NA	 Nende keelest oli raske aru saada , mõneti sarnanes see india omale . 
83	NA	 Aga nad ütlesid , et kuningas elab teisel saarel ja nemad matavad ainult laipu , mis sarviliste draakonite rünnakust maha jäänud . 
83	NA	 Palju ei osanud nad korsaaride kohta rääkida ja me läksime laevale tagasi , et edasi sõita . 
83	NA	 Mitmeid saari nägime oma teel ja igalpool surma ja hävingut , mida korsaarid külvanud . 
83	NA	 Vägev pidi olema nende laevastik ja suured jõud . 
83	NA	 Saime teada , et Almaran pole kaua kellegagi sõdinud ja sestap nad ka rünnaku vastu kaitsetud olid . 
83	NA	 Muudest rahvastest tunnevad nad ainult Visharakpunpani kuningriiki Indias ja lõunasse jäävaid metslasi , kes söövad inimesi ja on karvased nagu ahvid . 
83	NA	 See oli vaene maa ja kõik , mida röövlid siit saagiks said , oli peamiselt toidukraam ja orjad . 
83	NA	 Aga nad nutsid taga oma kuningat ja kuningannat . 
84	NA	 Korsaarid olid tulnud tormidzinniga ja lennanud merelohedel . 
84	NA	 Nad olid sarvikud ja koos nendega olid olnud ka kurjad deemonid . 
84	NA	 Armu nad ei heitnud , kes vastu julges hakata , tapeti ja paljud veeti kaasa orjadeks . 
85	NA	 Kapten Masud küsitles ellujäänuid , kes meresõidust midagi teadsid , ning nii oskasime panna paika siit kõige otsesema meretee India poole . 
85	NA	 Ometi polnud meil vaja veel sinna sõita , sest korsaarid olid oma lohedel lahkunud lääne poole . 
85	NA	 Kogusime korsaaride relvi ja kõike muud , mis neist maha jäänud . 
85	NA	 Olid mõned murdunud mõõgad , odad , nooled , kiivrid , raudsärgid ja ihuliikmed . 
85	NA	 Kõik omad surnud olid nad kaasa võtnud . 
85	NA	 Kutsusin ka Alhazredi kogutud saaki vaatama . 
86	NA	" "" Nende riistad ei sarnane ühelegi minu poolt tuntud rahvale , "" arvas luuletaja lõpuks . "
87	NA	" "" Kuid veenavad mind , et nad on harilikud inimesed . "" "
87	NA	 Ent relvad olid tõesti kummalised . 
87	NA	 Võikad deemonid ehtisid nende mõõgapidemeid ja teras polnud sugugi damaskuse või mosuli oma . 
88	NA	 Alhazred puistas oma kotikesest rohte , suitsetas neid pannil ja hingas joovastavaid aroome sisse . 
88	NA	 Ta silmad sulgusid ja ta pobises mulle tundmatus keeles . 
88	NA	 Siis avas ta need taas . 
88	NA	" "" Nad on tulnud kaugelt , nad on võõrad , "" ütles ta . "
88	NA	" "" Ja mitte kõik nende hulgast pole inimesed . "" "
89	NA	" "" Kas sa saad näha , kus nad praegu on ? "" "
90	NA	" "" Ei . "
90	NA	 Peale selle , et nad on merel . 
90	NA	" Ja mitte väga kaugel . "" "
91	NA	" "" Sa oled siis muqarribun ? "
91	NA	" Maag ? "" "
92	NA	" "" Kõige harilikum surelik ja õnnetu inimene , kelle saatuseks näha asju , mis on parem nägemata jätta , "" vastas Alhazred napilt . "
93	NA	 Me parandasime oma laeva , täiendasime varusid ja lahkusime Almarani saartelt . 
93	NA	 Purjetasime õhtukaare poole ja mitmeid päevi ei näinud me enam ühtegi maad ega purje . 
93	NA	 Siin olid veed , kus kaubitsejad ei käinud ja sellepärast polnudki keegi kunagi kuulnud Almarani saartest . 
94	NA	 Arvasime , et Aafrika elevandiluudega rannikud on lähemal . 
94	NA	 Ent päevad venisid ja Aafrikat ei paistnud . 
94	NA	 Ma mõtlesin , et ehk on korsaaride kodupaik neil tundmatutel Aafrika rannikutel , kuhu ainult vähesed seilanud on . 
94	NA	 Jah , kas oli minus piisavalt arutut julgust , et otse lõvikoopasse minna ? 
94	NA	 Kuid milline muu moodus oleks meie ülesande lahendust lähemale toonud ? 
94	NA	 Ma olen Meresõitja Sindbad , kelle poolel on olnud alati õnn ja ma olin rikas . 
94	NA	 Minu väljaostmise kulud oleks korvanud kaliif — nii leppisime El Haziziga kokku ; ja nüüd , kus teadsin , et korsaarid on tõesti lihast ja luust — või vähemasti enamus neist — ei kartnud ma midagi . 
94	NA	 Loomulikult polnud minu kavades ennast lihtsalt vangi anda , saatus oli see , mis niimoodi otsustas . 
95	NA	 Enne kui Aafrika manner paistma hakkas , nägime silmapiiril kahte purje . 
95	NA	 Need ei sarnanenud sugugi neile purjedele , milliseid nägema olime harjunud . 
95	NA	 Ent peagi nad kadusid , nagu oleksid tõesti kuulunud viirastuslaevadele . 
95	NA	 Järgmisel päeval märkasime saart ja selle tagant taamal Aafrika rannikut . 
95	NA	 Saar oli tühi ja väike , kuid veidi enne meid oli keegi seal randunud ja tuld teinud . 
95	NA	 See oli märk , et korsaarid võivad olla lähedal . 
96	NA	 Meile tungiti kallale samal ööl , mil saarel magasime . 
96	NA	 Sõjasalgast tapeti neli , ligi pooled meremeestest , mina Alhazred ja kapten Masud võeti vangi . 
96	NA	 Lahing ja kallaletung oli olnud nii ootamatu , et vastuhakuks polnud isegi aega . 
96	NA	 Pimedas , ainult tõrvikuvalguses nad tulid ning ehk vähendas meie vastupanusoovi ka korsaaride metsik välimus . 
96	NA	 Nad olid kõik väga pikad ja tugevad mehed , kandsid loomanahkadest sõjajakke ja raudseid pantsereid . 
96	NA	 Nad olid pikkade heledate juuste ja habemetega , rääkisid deemonite keeles ja kandsid peas sarvilisi kiivreid . 
96	NA	 Nende relvadeks olid tugevad vibud , sõjakirved ja imelikud pikad , sirged ja rasked mõõgad ; võitlesid nad vapralt ning julgelt , karjudes sealjuures tänusõnu oma jumalatele . 
97	NA	 Hommikul — poole ööst veetsin kinniseotuna lõkke ääres — hakkasid meie vangistajad saaki jagama . 
97	NA	 Siis nägin ka nende laevu . 
97	NA	 Needki erinesid nii palju tavalistest alustest , mis Araabia merel sõidavad . 
97	NA	 Iialgi varem pole ma näinud nii pikki , kitsaid ja hirmsaid laevu . 
97	NA	 Kokku oli neid kaks ja mõlemaid ehtisid draakonipead , mis otsekui maokujulisest laevast enesest välja kasvasid . 
97	NA	 Laevade külgedele olid kinnitatud kilbid ja sealt ulatusid välja pikad aerud . 
97	NA	 Purjed olid nelinurksed . 
97	NA	 Nüüd teadsin ma , miks nad nii kiiresti meie meredel rüüstanud on ja millest tulevad jutud nende viirastuslikkusest . 
97	NA	 Kogenud meremehena nägin ma kohe selliste laevade eeliseid . 
97	NA	 Võimsad ja tugevad , istuvad hästi vees ja peavad vastu ookeanilainetele , mahukad — et saab ette võtta pikki reise . 
97	NA	 Ent nende põhiline voorus oli ehituses , tõepoolest nagu merimaod — vilkad ja sihvakad . 
97	NA	 Hommikuse mereudu seest väljuvad draakonid , metsiku välimusega sarvikud tungivad kallale , tapavad , rüüstavad ja kaovad sama kiiresti kui ilmusid . 
97	NA	 Jah , nad olid inimesed , aga meresõidu ja röövimise alal vilunumad , kui kõik rahvad , keda kunagi olen kohanud . 
98	NA	 Ent mitte kõik neist ei sarnanenud nii väga inimestele . 
98	NA	 Olles juba näinud tiivulist meest ja neid karvaseid poolahvidest inimesi kaugetel lõunamere saartel , ei pidanuks ma üllatuma . 
98	NA	 Ometi pani mõne korsaari välimus mind õhku ahmima . 
98	NA	 Ühte neist , kes paistis olevat nende peamees , kutsuti Hairlik . 
98	NA	 Veelgi pikem oli ta ülejäänud sõdalastest , ent habemeta , roheliste silmade , piklike teravatipuliste kõrvadega ja tema mõlemal käel oli kuus sõrme . 
98	NA	 Kergus , millega ta kaubapakke tõstis ja vange pildus , lasi arvata , et tema jõud hariliku inimese omast mitmeid kordi üle on . 
99	NA	 Niisiis , olime me kinniseotud ja ootasime oma saatust . 
99	NA	" Alhazred pomises mulle : "" Karda lohesid , kes on tulnud jääst , Sindbad . "" "
100	NA	 Hairlik ja kaks sarviliste kiivritega meest kogunesid meie ümber . 
100	NA	 Nad katsusid meid ja kompasid , otsekui uurides , vaidlesid oma talumatus keeles ja karjusid midagi . 
100	NA	 Lõpuks küsis Hairlik täiesti arusaadavas araabia keeles : 
101	NA	" "" Kes teist on pealik ? "" "
102	NA	" "" Mina , "" vastasin , "" Meresõitja Sindbad Bagdadist . "
102	NA	" Kõik kaubad laeval kuuluvad minule . "" "
103	NA	" "" Me vaidleme , "" ütles Hairlik ja tema hääl oli nagu oleks mitu kivi üksteise vastu kraapinud , "" kes teist orjadeks müüa . "
103	NA	" Palju on sinu varandus ? "" "
104	NA	 Ma lugesin talle ette oma kalliskivid , aarded , kaamelid ja naised . 
104	NA	" "" Neljandik sellest on sinu , kui lased meid eluga minna . "" "
105	NA	 Nad olid üllatunud ja jahmunud . 
105	NA	" "" Sa oled kuningas ? "" küsis teravate kõrvadega mees . "
106	NA	" "" Ma olen meresõitja ja kaupmees , "" vastasin . "
106	NA	" "" Minu rikkused on tühised Harun al Rashidi varanduse kõrval . "" "
107	NA	" "" Ja kuidas sa siia sattusid ? "" "
108	NA	" "" Me olime teel Indiasse aga torm paiskas meid teelt kõrvale , lõunasse . "
108	NA	" Nüüd oleme teelt eksinud ja purjetame Aafrika poole , et leida vett ja maad . "" "
109	NA	 Nad pidasid aru , kisasid sealjuures kõvasti ja tõmbasid isegi mõõgad välja . 
110	NA	" Mina ütlesin : "" Laske ellujäänutel minna viima sõna minu vangilangemisest . "
110	NA	" Kapten Masud purjetab tagasi Bagdadi ja toob sulle minu eest lunaraha . "" "
111	NA	" "" Me viime sind oma kuninga ette , "" vastas Hairlik lõpuks . "
111	NA	" "" Tema otsustab . "" "
112	NA	 Ma ei taha pikemalt peatuda järgmiste päevade vintsutustel , mis meile osaks said . 
112	NA	 Hoolimata minu palvetest jäeti meid seotuks ja visati draakonlaeva põhja . 
112	NA	 Seal me vedelesime , närisime röövlite poolt meile visatud järatud konte ja vaid viivuks lasti meid parda äärde loomulikke vajadusi rahuldama . 
112	NA	 Me olime laeva ninaosas , kohe draakoni kuju all . 
112	NA	 Kahel pool laeval istusid mehed aerude taga , ent puhus pärituul ja nad ei pidanud palju vaeva nägema . 
112	NA	 Kapten Hairlik ja paar kõrgemat seisusest meest elasid laeva päras kubrikus . 
112	NA	 Peale meie rohkem vange polnud , küll aga mujalt riisutud saaki . 
112	NA	 Ilmselt olid need laevad Almarani saartelt röövretkele tulnud , ent ülejäänud karavanist maha jäänud . 
113	NA	 Purjetasime piki Aafrika rannikut põhja poole . 
113	NA	 Ka öösiti seisis Hairlik kaptenisillal , jälgis teraselt merd ja jagas käske . 
113	NA	 Ülejäänud mehed magasid vaheldumisi , ent Hairlik mitte kunagi . 
113	NA	 Mees , kes ei maga ja näeb pimedas ... 
113	NA	 Meie laevuke , kuhu korsaarid jätsid ainult kõige hädapärasema meeskonna , võeti kahe draakonlaeva vahele . 
113	NA	 Sellel polnud lootustki põgeneda . 
113	NA	 Ilmselt kavatsesid nad selle mõnes sadamas maha müüa . 
114	NA	 Reisi ajal saime Alhazrediga rääkida . 
114	NA	 Vanamees — ilmselt oma hulluse tõttu — võttis kõiki vintsutusi rahuga ja tema suust ei tulnud ainsatki hädaldust . 
115	NA	" "" Sindbad , "" ütles Alhazred mulle , "" Al Azif , see on ikka veel minu käes , ma peitsin selle oma riiete alla ja nad ei puutunud seda . "
115	NA	 Kui ma saan , annan selle sulle . 
115	NA	" Toimeta see Indiasse ... "" "
116	NA	" "" Kui mul iialgi avaneb võimalus Indiasse minna , võtan selle kaasa . "
116	NA	" Ent praegu tuleb loota , et röövlid teil Bagdadi poole valuraha järele minna lasevad . "" "
117	NA	 Jälle olime teel kolm päeva . 
117	NA	 Tundsin ranniku lähedust , nägin õhus linde ja kuulsin nende karjeid . 
117	NA	 Viimasel päeval keerasime me aga hommiku poole ja merelinnud jäid meist üha rohkem maha . 
117	NA	 Ilmselt olime teel mõnele saarele , kus asus röövlite pelgupaik . 
117	NA	 Lõpuks sisenesime vaiksesse lahesoppi . 
117	NA	 Me ei näinud oma ümbrust , kuid peagi kostsid meie kõrvu karjed võõras keeles ; laevade saabumist tervitati . 
117	NA	 Minu arvestuste järgi pidanuks me olema lähedal Sokotra saarele . 
117	NA	 Olen seal mõned korrad käinud ja räägitakse , et seal elavad verdjoovad linnud . 
118	NA	 Maale jõudes märkasime mitmesuguseid inimesi ja nende seas ka neid veidraid teravakõrvalisi poolinimesi . 
118	NA	 Aga oli ka kohalikke , kes pikakasvuliste valgehabemeliste hiiglaste seast oma nahavärviga kergesti eristusid . 
118	NA	 Sadam oli täis korsaaride laevu — neid draakonikujulisi pikamaa sõjaaluseid . 
118	NA	 Neid võis olla mitukümmend . 
118	NA	 Ja mõned neist päris uued , sest sadamas asus ka laevaverhv , millel parasjagu üks järjekordne iludus valmimas oli . 
118	NA	 Korsaaride laevad olid alt lamedapõhjalised , neid sai hõlpsasti liivasele kaldale tõmmata ja sama kiiresti sealt merele lükata . 
118	NA	 Saar ei olnud suur , rannast sisemaa poole algas roheline ja viljakas maa , kus asus küla — röövlite asupaik . 
118	NA	 Hommikupoole jäid mäed . 
118	NA	 Panin tähele , et ühe mäe tipus asus kunstlik kõrgendik , koonusekujuline küngas , mis liivaga kaetud . 
119	NA	 Meid lohistati maale ja visati eraldi aukudesse . 
119	NA	 Ometi anti värskemat süüa ja puhast vett . 
119	NA	 Õhtul tõmmati mind ja Alhazred välja ja viidi mööda külatänavaid uhkema ehitise poole . 
119	NA	 Panin tähele , et kõrvuti pärismaalaste hüttide ja onnidega oli siia kerkinud ka röövlite poolt ehitatud maju ja varaaitu . 
119	NA	 Tänavatel oli palju lapsi ja nende välimuses oli midagi nii röövlitest kui kohalikest . 
119	NA	 Lõpuks viidi mind palmisallu , kus allika kaldal istusid kolm meest . 
119	NA	 Nad jõid lähkrist kummalise lõhnaga ebameeldivat jooki ja naersid valjusti . 
119	NA	 Üks neist oli Hairlik , teine keegi vanem , hallima habemega ja kolmas punaste juustega hiiglane , kelle riietus lasi arvata , et tema ongi kuningas . 
120	NA	 Selleks ajaks oli minu peas hakanud küpsema üks mõte . 
120	NA	 Ma otsustasin selle väljaütlemisega oodata , kuni olem rohkem selgitanud kummaliste röövlite kohta . 
120	NA	 Üllatuseks avastasin , et kõik kolm meest räägivad araabia keelt , kuigi veidra ja võõrapärase hääldusega . 
121	NA	" "" Sa oled pööraselt rikas , Sindbad , "" kõnetas mind kuninga välimusega mees . "
121	NA	" "" Kui sa just ei valeta . "
121	NA	" Valetajatel pea otsast me raiuma . "" "
122	NA	" "" Rikas ma olen , "" vastasin , "" ja käinud kaugetes maades ja näinud imeasju , ent iialgi mitte teiesarnaseid röövleid . "
122	NA	" Olen võidelnud hiigellinnuga , küttinud elevante , näinud tiivulisi inimesi , kuid ei kunagi draakonlaevu ega nii võimsaid meremehi . "" "
123	NA	" "" Vähesed , kes meid näinud , ellu jäänud , "" irvitas kuningas . "
123	NA	" "" Sa saad lunaraha ? "" "
124	NA	" "" Mul on suured varandused . "
124	NA	" Ja minu elu eest on Bagdadis palju kostjaid . "" "
125	NA	" "" Bagdad ? "
125	NA	" Kus on ? "" "
126	NA	" "" Oo , te ei tea kus asub igavene Bagdad , kus elab kõikide maade ja rahvaste valitseja Harun al Rashid ? "" "
127	NA	" "" Kes on Harrun ? "" "
128	NA	" "" Kaliif . "
128	NA	 Tema õilsa valitsemise all on rohkem rahvaid kui taevas tähti . 
128	NA	" Mul on raske kirjeldada , kus asub Bagdad , kuna ei tea , kus ma ise praegu viibin . "" "
129	NA	 Lõpuks — peale seda , kui nad aru olid pidanud — joonistas Hairlik liivale kaardi . 
129	NA	 Saingi aru , et Sokotra saar asub siin lähedal . 
130	NA	" "" Sügiseks laev sinu aaretega , "" ütles teravakõrvaline mees , "" siis saad vabaks . "" "
131	NA	" "" Mina ja Alhazred , "" kostsin ja osutasin oma kaaslase suunas . "
131	NA	" "" Ta on minu kodumaal austatud luuletaja . "" "
132	NA	" "" Luuletaja ? "" küsis kuningas . "
133	NA	" "" Skald , "" ütles Hairlik , kes nähtavasti meie keelt kõige paremini mõistis . "
133	NA	 Nad rääkisid siis omavahel ja lõpuks nõudis Alhazredilt luuletust . 
133	NA	 Hull vanamees mõtles veidi aega ja tõi siis kuuldavale : 
134	NA	 Silmapiiril võõrad rannad meri mõõtmatu draakon oma turjal kannab väge võitmatut igatsedes unes näevad jääd ja lumekirmet taplusesse torm'vad huulil : Odin ühesilmne ! neiut tõmmupalgset surub rinna vastu Haakon vii meid koju ! koju vii nad verejanus draakon 
135	NA	 Paljust ei saanud ma aru , ent luulekeele kõla paitas ka minu kõrvu . 
135	NA	 Või oskas ta oma sõnadesse panna veel midagi , mis minulegi mõju avaldas — sest meie röövlid , jah , nemad olid tundmatukõlalistest sõnadest võlutud ja lummatud . 
135	NA	 Nii napp , kui nende araabia keele oskus oligi , jõudsid sõnad nende teadvusesse ja äratasid nende silmis igatsuse . 
135	NA	 Ja minagi nägin . 
135	NA	 Nägin jääd , lumiseid mägesid , nagu Kaukasuses või India põhjapiiril . 
135	NA	 Aga jää , see imeline kivinenud vesi , ei ilmunud mu vaimusilma ette mitte mäetippudes , vaid merel . 
135	NA	 Mu meeltest libisesid läbi triivivad jääkamakad , mille taamal nägin külma , kõledat ja lumist kallast . 
136	NA	" "" Sa tunned meid , skald , "" ütles lõpuks kuningas . "
136	NA	" "" Jah , mina olen Haakon Sigvardsson ja siin minu kõrval mu hea sõber elf Hairlik ning onupoeg Hadding Halvortsson . "
136	NA	 Sa tead meie jumalaid ja kodumaad . 
136	NA	 Sinu kunst on suurem , kui meie skaldide oma . 
136	NA	 Me laseme minna teie kaptenil . 
136	NA	 Kuni sügiseni , ei rohkem . 
136	NA	 Siis peab ta lunarahaga tagasi olema . 
136	NA	" Sina ja meresõitja jäävad siia , meil on teid tarvis . "" "
137	NA	 Ja kapten Masudil lastigi minna . 
137	NA	 Ma õpetasin teda , kuidas peab El Hazlili üle otsima ja rääkima talle kõigest , mida me korsaaride kohta teadsime . 
137	NA	 Samuti rääkisin talle oma kavatsusest ja sõjaplaanist . 
137	NA	 Aga juhuks , kui see läbi ei lähe , peab ta ikkagi neljandiku osaga minu varandusest sügiseks taas siia saarele jõudma . 
137	NA	 Sindbad ei kavatsenud lõpetada oma elupäevi metsikute korsaaride keskel , vaid oma majas Bagdadis . 
138	NA	 Ja enam ei koheldud meid ka niiväga vangidena . 
138	NA	 Saime vabalt saarel ringi jalutada ja korsaaride majapidamisega tutvuda . 
138	NA	 Jah , nad olid metsikud ja julmad , paljud nende tavad meile võõrad ja imepärased . 
138	NA	 Alhazred külastas kuninga elamist sagedamini , kui mina . 
138	NA	 Ta õppis nende keelt ja luuletas kaugetest maadest , mis sõdalased tihti mõtlikuks tegi . 
138	NA	 Nende laevastik oli väga suur ja nad olid õppinud saarel kasvavatest puudest laevu valmistama . 
138	NA	 Kui oli hea tuul , suundusid mitmed laevad röövretkile ja naasid mitme nädala pärast , olles saanud palju sõjasaaki . 
139	NA	 Alhazred käis saarel rohkem ringi . 
139	NA	 Panin tema hulluse arvele , et tihti tuli ta hirmust värisedes ja üle ta krobeliste palede veeresid külmad higipiisad . 
139	NA	" "" Mulle ei meeldi see saar , Sindbad , "" kurtis vanamees , "" selle õhus on mälestus liiga ammustest aegadest ja mägede vahel ulub tuul nutulaulu oma kunagistele isandatele . "" "
140	NA	 Ühel õhtul kutsus kuningas mind ja Alhazredi oma hütti pidustustele . 
140	NA	 Neil oli oma ajaarvamine — mitte eriti täiuslik — kuid kuidagi olid nad välja arvestanud , et on õige aeg ühe oma ebajumala kummardamiseks . 
140	NA	 Selleks veristati saarel palju loomi , joodi ohjeldamatult röövsaagiks toodud veine ja lauldi laule oma puuslike ülistuseks . 
140	NA	 Kuninga elukohas pandi mind istuma laua taha ja kallati veini . 
140	NA	 Ma jõin seda ja tundsin ära koduste viinamarjade maitse . 
140	NA	 Ka mina polnud ammu kodus käinud ja igatsus Bagdadi järele puges südamesse . 
140	NA	 Ei olnud mulle aga antud kaheksandalt reisilt veel niipea kodumaile jõuda . 
140	NA	 Lauas istus ka naine , kauneim kõigist , keda ma eales näinud olen . 
140	NA	 Nii suur oli tema ilu , et pani minu pea ringi käima . 
140	NA	 See kaunitar võinuks paluda päikest , et ta tõuseb ja särab ise tema asemel . 
140	NA	 Ja kuigi mu pea juba veinist ja armastusest ringi käis , suutsin ometi tähele panna , et kindlasti polnud naine samast soost mereröövlitega ega sarnanenud ka saareelanikega , kelle seast paljud korsaarid enesele naise olid võtnud . 
141	NA	 Naine istus kuningas Haakoni paremal käel ja oli tema suure hoolitsuse ja tähelepanu all . 
141	NA	 Ometi polnud tema näol varjugi rõõmust , kiindumusest või õnnest , milleks selline olend ometi sündinud oli . 
141	NA	 Kurvalt vaatas ringi , põlgusega pilgus röövlite metsikute kommete pärast , ohkas ega puutunud sugugi sööki ega jooki . 
142	NA	 Lõpuks võtsin julguse teda kõnetada ja ütlesin , kes ma ise olen . 
143	NA	" Kurval häälel vastas naine : "" Ma olen Zuliana , Visharakpunpani printsess ja Almarani kuninganna . "
143	NA	" Ja mulle on langenud osaks kõige valusam ja alandavam ühe naise elus — saada oma armastatud mehe mõrvari vägivaldseks kaasaks . "" "
144	NA	" "" Enne kui mind vangistati , käisin ma Almarani saartel ja nägin hävingut ja laastamistööd , mida korsaarid seal korda saatsid , "" ütlesin . "
145	NA	" "" Kuid miks sa käisid nendel saartel , oo Sindbad ? "
145	NA	" Tavaliselt ei peatu uhked kaupmehed meie randadel . "" "
146	NA	 Ja märgates , et röövlid prassimise ja oma vägitegude üle kiitlemisega ametis on , jutustasin Zulianale , kuidas olime merel kohanud suremas Dian Dian Zambali ja purjetanud varude täiendamiseks Almarani saartele . 
146	NA	 Lisasin ka tiivulise sõnumiviija mõistatusliku vannutuse Visharakpunpani kuningale , et Uazzia oli vapper ja õilis , kuid mitte Zuliana jaoks , kes ei nutnud . 
146	NA	 Seda kuuldes naine punastas kergelt ja heitis mulle naeratava , kuid häbeliku pilgu . 
146	NA	" "" Ma ei ole tavaline naine , "" ütles ta , "" minu armastus on ainulaadne maailmas . "
146	NA	" Ja kuigi tõesti ma armastasin kuningas Uazziat , polnud see armastus see , milleks ma sündinud olen . "" "
147	NA	" "" Sa oled loodud armastuse jaoks , kaunis Zuliana , "" sõnasin mina . "
147	NA	" "" Ja õnnelik on see mees , keda sa sellega austad . "" "
148	NA	" "" Oleksin nõus andma kõik maailmas , et Haakoni võimu alt ja sellelt saarelt pääseda , "" ohkas Zuliana . "
148	NA	" "" Palju mul küll pole — kaotatud kuningriik ja minult röövitud varandused . "" "
149	NA	" "" Ainuüksi sinu õnne nimel on paljud mehed valmis võitlusse astuma ; ainult selle eest , et ükski pisar üle sinu palge ei veereks . "" "
150	NA	" "" Sa kõneled asjadest , millest sa ei tea , Sindbad . "
150	NA	" Minu õnn on minu pisarates , "" vastas naine ja rohkem me temaga sel õhtul ei rääkinud , sest Haakon katkestas meie vestluse . "
151	NA	 Mul õnnestus üht-teist teada saada korsaaride ajaloo ja saatuse kohta ning kõige suuremaks abiks oli siin Alhazred , kes oma luulekunstiga oli sagedane külaline Haakoni ja Hairliku juures . 
151	NA	 Need metsikud mehed , kavalad ja vaprad ühteaegu , ei kujutanud siiski täpselt ette , millises maailmas nad on . 
151	NA	 Nad rüüstasid Araabia ning Kalifaadi kaldaid ; kõiki laevu , mis neile ette sattusid , müüsid kaupa sadamates , kauplesid orjadega ja enamuse oma saagist vahetasid nad eluks tarvilike asjade vastu . 
151	NA	 Alhazred jutustas mulle nii : 
152	NA	" "" Kunagi elasid nad kaugel , teiselpool maailma , ilmselt päris selle ääre lähedal . "
152	NA	 Nii nad ise arvavad , teadmata , et Maa on ümmargune ja sfäärides leidub veel palju selle sarnaseid . 
152	NA	 Nad õppisid ehitama laevu ja röövima kaugemaid kaldaid , sest nende enda maa oli kidur ja vaene . 
152	NA	 Haakoni rahva lähedal , jäiste mägede vahel elasid elfid , kellega nad aastasadu sõbrad olid olnud . 
152	NA	 Elfid on poolinimesed — nende eluiga on ometigi kümneid kordi pikem , nad tugevad , näevad pimedas ega maga . 
152	NA	 Koos elfidega olid nad tugevad ; ometi ühinesid ümbruskondsed hõimud nende vastu ja ajasid nad minema . 
152	NA	 Palju elfe tapeti ja need , kes rännakule asusid , on viimased sellest soost . 
152	NA	 Kaua purjetasid nad mööda maailma , otsides enestele uut elupaika . 
152	NA	 Osad laevad jäid maha , teised liikusid edasi . 
152	NA	 Ei leidnud nad enestele kohta , kõik paremad paigad olid juba hõivatud . 
152	NA	 Ja kuhu iganes nad elfidega ei saabunud , aeti neid suure sõjaga minema . 
152	NA	 Torm paiskas neid Aafrika kallastele ja kuna seal peale kõrbe midagi muud polnud , liikusid nad edasi . 
152	NA	 Kaks aastat kestis nende rännak mööda metsikuid Aafrika rannikuid . 
152	NA	 Nad avastasid foiniiklaste sadamad ja kolooniad , mida see suur rahvas endast kunagi Aafrika veertele maha jätnud . 
152	NA	 Kuid nad said aru , et asuvad inimtühjades paikades , kus teha pole midagi . 
152	NA	 Lõpuks silmas nende laevastik teist laeva , see rööviti paljaks ja vangidelt piinati välja kõik , mida nad teadsid . 
152	NA	 Rikkused , kuld , viljakad maad ootavad neid ees Araabia meres . 
152	NA	 Siia nad jäidki , anastades selle saare . 
152	NA	 Neil on suur aardekamber , kuhu on aastate viisi kogutud rikkusi , sest nad tahtsid tagasi pöörduda oma kodupaika , et seal uuesti võim võtta . 
152	NA	 Kuid nad ei tea teed . 
152	NA	 Osad neist — Hairlik eriti — soovivad varsti teele asuda . 
152	NA	" Haakon ja paljud teised , on siin aga kodunenud ega soovi enam kuhugi minna . "" "
153	NA	" "" Ja kuidas mina või sina saame neid aidata ? "" küsisin . "
154	NA	" "" Sa oled suur meresõitja , Sindbad . "
154	NA	 Nad arvavad , et sina oskaks neid tagasi juhtida . 
154	NA	" Minus näevad nad nõida , kes suudab vaadata tulevikku ja minevikku ja neile teed osutada . "" "
155	NA	" "" Suudad sa seda tõesti , Alhazred ? "" "
156	NA	" "" Ma näen läbi oma meelte nende jumalaid . "
156	NA	 Ma tunnen neid . 
156	NA	 Odin ja Aesir võitlesid kunagi iidsetel aegadel Cthulhuga...ja see võitlus pole veel lõppenud , Sindbad . 
156	NA	 Kirjutades oma raamatut , tungisin ma kohtadesse , kuhu mul polnud õigus minna . 
156	NA	 Nüüd nad teavad , et ma olen neid näinud . 
156	NA	 Oma meeltega olin otsekui salakuulaja , kes võõra vaenuväe laagrisse hiilinud . 
156	NA	 Minu raamat äratas iidsed jõud ja ma kardan neid . 
156	NA	 Ainult Gondwhana templite preestrid on võimelised need jõud taas uinutama . 
156	NA	 Ent ma mõtlen , kas tõesti pole meie röövlite kaugel kodumaal väravaid ja õpetusi , mis veelgi paremini suudaks Cthulhu õudusi taltsutada . 
156	NA	 Mulle on räägitud , et kuskil kaugel jäämägede maal ja igaveste metsade vahel puhkab jumalus , kes suudaks Cthulhule , Yogsthothile ja Mrakibis Thathupile vastu asuda , kes pole veel unustanud muistset viha . 
156	NA	 Ma arvan , et aitan seda rahvast siin , või vähemalt neid , kes igatsevad kodumaile tagasi pöörduda . 
156	NA	 Mulle ei meeldi siin saarel , Sindbad , see on halb saar . 
156	NA	" Neetud . "" "
157	NA	 Ma nägin , et vanamees jälle oma hulluse teedele kandub ja ei küsinud enam rohkem . 
157	NA	 Järgmiste nädalate jooksul hakkasidki minu vangistajad minult täpsemalt uurima , kui hästi ma tunnen mereteid ja kas tean , kuidas purjetatakse Skandiasse . 
157	NA	 Ma polnud sellest maast kunagi kuulnud ja nii neile ka ütlesin . 
157	NA	 Rääkisin maadest , mida tunnen ja nad kuulasid imestades . 
157	NA	 Ja ikka ja jälle poetasin oma jutte Kalifaadi hiilgusest , tema alatutest vaenlastest Pärsias ja Harun Al Rashidi koja uhkusest . 
158	NA	 Aga Alhazred ja osad korsaaridest , kes elfi poole kaldusid , mõlgutasid tõesti mõtteid oma kodumaale tagasipöördumisest . 
158	NA	 Suured olid nende kokkuröövitud rikkused ja nende abil lootsid nad kodumail uusi liitlasi võita ja vaenlased alistada . 
158	NA	 Nägin hullu luuletajat sageli kirjutamas , ta oli alustanud uut raamatut . 
158	NA	 Ta esitas meie vangistajatele küsimusi nende jumalate kohta , suitsetas jälle oma rohte , viibis sageli poolärkvel olekus ja sonis Yogsothothist ja Dagonist . 
158	NA	 Iseäranis palju aega veetis ta Hairliki seltskonnas , kes mäletas väga ammuseid aegu . 
158	NA	 Ja mida ta ise ei mäletanud , oli kuulnud oma esivanematelt , kes olid elanud aegadel , mil inimene veel väga noor oli . 
159	NA	 Ja mina , Meresõitja Sindbad , Bagdadi kuulus kaupmees , millega tegelesin siis mina ? 
159	NA	 Zuliana oli täitnud kõik minu meeled , äratanud vanamehes tunded , mida ta enam iial ei lootnud õitsvele puhkevat . 
159	NA	 Ma nägin teda harva , sest elasime saare erinevates osades . 
159	NA	 Mererannal jalutamine oli Zuliana üheks ainsaks meelelahutuseks . 
159	NA	 Mõnikord nägin ma teda eemalt , kui ta igatseval pilgul üle mere kaugusse vaatas , sinna , kuhu jäi temalt röövitud kodumaa ja tapetud abikaasa . 
159	NA	 Sügisel , järjekordse ebajumala kummardamise pidustuste ajal , pidi Haakon korraldama pulmad . 
159	NA	 Ja umbes selleks ajaks ootasin tagasi ka Masudi . 
159	NA	 Kui need sündmused lähenesid , palusin ennast viia Haakoni jutule . 
160	NA	 Ta istus palmisalus ja teritas käial oma pikka sirge teraga mõõka . 
160	NA	 Hiljuti oli kuningas ise käinud röövretkel ja kaasa toonud rohkesti Abu Dazizi magusat veini , mida ta oma töö peale kannust rüüpas . 
161	NA	" "" Kuningas , "" ütlesin . "
161	NA	" "" varsti saabub laev minu lunarahaga . "
161	NA	" Siis lubasid sa minul ja Alhazredil minna . "" "
162	NA	" "" Nii see on , "" vastas ta . "
162	NA	" "" Jarl ei murra oma sõnu . "" "
163	NA	" "" Ma olen kuulnud , et Alhazred soovib hoopis elfi ja teiste laevadega teie kodumaa poole purjetada . "
163	NA	" Paljud sinu mehed igatsevad lumiste mägede järele . "" "
164	NA	" "" Me tulime siia mitu aastat , "" lausus Haakon . "
164	NA	" "" Võibolla üldse üle maailma serva teisele poole . "
164	NA	 Siin pole midagi , mis meenutaks minu kodu . 
164	NA	 Kõik on võõras aga ma olen sellega ära harjunud . 
164	NA	 Ja paljud mehed ka . 
164	NA	 Neil on siin naised ja lapsed . 
164	NA	" Me ei pruugi enam tagasi jõuda . "" "
165	NA	" "" Kas sina ei igatse tagasi minna ? "" "
166	NA	" "" Üle kõige maailmas tahan ma just seda . "
166	NA	 Aga tagasi minnes sean ma ohtu kõik , mille oleme saavutanud . 
166	NA	 Kes soovib — mingu , ent mina jään siia . 
166	NA	" Ja paljud laevad veel . "" "
167	NA	" "" Te olete kõige võimsamad sõjamehed merel , keda ma iial näinud , "" kostsin . "
167	NA	" "" Sinu rünnaku vastu on kõik kaitsetud . "" "
168	NA	" "" Täna , Sindbad , räägid sa ainult sulatõtt , "" naeris Haakon . "
168	NA	" "" Jah , me oleme võitmatud , sest me ei karda surma . "
168	NA	" Iga sõdalase unistuseks on hukkuda vapralt lahingus , et Valhallas jumalate pidulaua taga istuda . "" "
169	NA	" "" Sinu laevade rüüstamised on paljud võimsad kuningad murelikuks teinud , Haakon . "
169	NA	" Ükskord langeb nende raev sinu rahva peale . "" "
170	NA	" "" Me ei karda surma , "" kordas korsaar . "
171	NA	" "" Aga te toote seda endale lähemale . "
171	NA	 Sa tead , et mul on õnn olla kõigevägevama Kaliifi usaldusalune . 
171	NA	" Ja teie elupaik asub maades , mida Kaliif enesele peab ning temal lasub ka kohus oma alamaid röövimiste eest kaitsta . "" "
172	NA	" "" Ja teie kaliifi ei karda me ka . "
172	NA	 Kui tarvis , võitleme ja seni pole ükski valitseja meid alistanud . 
172	NA	 Mina olen siin kuningas ! 
172	NA	" Ja kui see teie kaliifile ei meeldi , saatku oma sõjaväed . "" "
173	NA	" "" Aegupidi saab teie laevadeehitamise kunst kaliifile teatavaks . "
173	NA	 Sinu mehed vananevad ja kui Hairlik purjetab kodumaale tagasi , jääb teid veelgi vähemaks . 
173	NA	 Teie lapsed ei näe enam vajadust mööda meresid röövida , vaid igatsevad rahulikku elu . 
173	NA	 Ükski saar , Haakon , asugu see millises meres tahes , ei saa olla kogu maailmaga vaenujalal . 
173	NA	" Varem või hiljem tehakse teie röövimistele lõpp . "" "
174	NA	" "" Siis olgu see parem hiljem . "" "
175	NA	" "" Kas sina ei igatse rahulikumat elu sel õndsal saarel , veetes omad elupäevad külluses ja õnnelikus abielus ? "" "
176	NA	" "" Ei , see pole minu unistus mitte , "" vastas Haakon . "
176	NA	" "" Ja ma arvan , et sa saad minust aru . "
176	NA	" Kui saatus on sind kutsunud merele , siis sinna pead sa jääma . "" "
177	NA	" "" Kuid kas igaveseks , kuningas ? "
177	NA	" Ja kas röövimine on ainus , mis sind merele kutsub ? "" "
178	NA	" "" Meie õnn on merel . "" "
179	NA	" "" Minu sõber Alhazred , "" ütlesin , "" rääkis mulle hiljuti , et kreeklaste valitseja juurde saabunud kaugetest lumistest maadest laevadel sõjasalk , kes alguses maad röövinud , ent siis ennast valitseja hoole alla andnud . "
179	NA	 Nüüd on nad merede hirm ja keisri isiklik ihukaitsevägi . 
179	NA	 Nad on austatud ja lugupeetud , teenivad kuulsust ja elatist mõõgaga . 
179	NA	 Mõtle selle üle , Haakon . 
179	NA	" Ja mõtle selle peale , et teie pole kaliifi ainsad vaenlased . "" "
180	NA	 Ja sügise vihmade saabudes muutus Zuliana üha nukramaks , sest tema pulmapäev lähenes . 
180	NA	 Minus aga kasvas iha selle kauneima naise järele , tundsin ennast nooremana ja põdesin meeltes juba ette lahkumispäeva . 
180	NA	 Oleksin olnud vaba , teinuksin Zulianale ettepaneku saada minu neljandaks naiseks . 
180	NA	 Aga praegu olime me mõlemad vangis ja korsaaride meelevallas . 
180	NA	 Põgeneda polnud võimalik ning Masudi laeva saabumine tähendas ka minu äraminekut . 
180	NA	 Kui Haakon minu pakkumise vastu peaks võtma , avaneb mul veel võimalus Zulianat näha , kuid siis juba teise mehe naisena . 
180	NA	 Ent seni ei paistnud kuningale minu pakkumine huvi pakkuvat — Haakon sõitis oma laevaga hoopis röövima , kurtis , et liiga palju on merest eemal olnud . 
180	NA	 Samal ajal tegi Hairlik juba ettevalmistusi teeleasumiseks . 
180	NA	 Neli kõige suuremat laeva elfide ja inimestega pidid varsti teele asuma ning Alhazred nende seas . 
180	NA	 Ta oli hull . 
180	NA	 Jah , ka mina olen reisinud tundmatutele maadele , ent alati kasu pärast . 
180	NA	 Tema aga läks oma hullusest , lootes leida iidseid jumalaid . 
180	NA	 Alhazred valis sellise saatuse endale ise , keeldudes naasmast minuga Bagdadi . 
181	NA	 Nad kutsusid teda skaldiks ja laulsid pimedatel õhtutel : 
182	NA	 Sünnikoht ei oota koju poegi põlatuid kes kord ilma äärde neatud häälel kõlatul sõjasaagist vajund looka tugev laevaparras annaks see vaid õigust seista taaskord kodurannal ! 
183	NA	 Rääkisin oma jalutuskäikudel kohalike elanikega . 
183	NA	 Küsisin nendelt aegade kohta , mil korsaare siin veel polnud . 
183	NA	 Aga enamuses olid saareasukad noored naised ja nad vastasid lühidalt , et tulid mehed merelt , tapsid nende abikaasad ja võtsid saarenaiste seast endale uued . 
183	NA	 Paistab , et see oligi nende korsaaride komme . 
183	NA	 Aga ei paistnud need kaunitarid mulle väga õnnetutena , kuigi kullast nad vaevalt suurt pidada oskasid . 
183	NA	 Naisterahva meel ja süda , oh andke mulle mõistust neid mõista ! 
184	NA	 Ühe vanema naise käest pärisin , mis mägi on kuhjatud sinna kaljudele . 
184	NA	 Minu küsimuse peale põrkus ta minust eemale ja pobises kaitsesõnu . 
184	NA	 Siiski sain teada , et parem on sellele mäele mitte läheneda . 
184	NA	 Seal uluvad surnute vaimud . 
184	NA	 Koolnulaulu mägi , nii kutsuti seda . 
184	NA	 Panin selle tuule arvele , sest mäekurudes puhub tuul ikka omamoodi ja vilistab läbi pilude hirmsaid viise . 
184	NA	 Ka Alhazredilt küsisin selle mäe kohta , kuid ta ainult kinnitas naise sõnu ja ütles — jälle oma hullusõnadega segamini — et parem , kui ükski surelik sellele mäele ei läheneks . 
184	NA	 Aga rohkem kui saladuslik mägi või miski muu sellel saarel , huvitas mind Zuliana . 
184	NA	 Otsisin iga võimalust tema kohtamiseks , hulkusin saarel ringi , läksin tema eluaseme ligidusse ja sepitsesin armuvärsse . 
185	NA	 Ma kohtasin Zulianat rannas , ettekavatsetult , ühel õhtul teda jälitades . 
185	NA	 Rääkisin talle oma tunnetest , kartes jääda naeruväärseks , kuulutasin , et teen kõik , et teda kuidagi aidata . 
185	NA	 Ta sulges oma pehme pihuga mu suu , võttis käest kinni ja tõmbas õrnalt palmisalu poole , mis rannaliivast veidi eemal . 
185	NA	 Seal lasi ta oma hõlsti aeglaselt mööda keha maha libiseda , vaid hetkeks suutsin sõnatult silmitseda seda täiuslikku ihu , kui ta käte vahele haarasin . 
185	NA	 Oo , õndsus ja tänutunne...ma võtsin vastu Visharakpunpani printsessi armastuse — nii täiuslik oli see , et kõik muu mu meeltest kadus . 
185	NA	 Ja siis , kui taevatähed kõrgel süttisid ja pimedus saarele laskus , kui Zuliana hõõgvel keha liival siugles ja minu oma janunedes õnnest vappus , kuulsin , kuidas mu armastatu nutab . 
186	NA	 Korraga olin üleni märg ja ma ei saanud aru , kuidas tõesti naise pisarad mind nii üle ujutada said . 
186	NA	 Aga jälle vedas alasti Zuliana mind ookeani ja me kümblesime lainetes . 
186	NA	" Enne kui naine oma eluaseme poole tagasi jooksis , sosistas ta mulle : "" Ma nutsin , Sindbad , ma nutsin . "
186	NA	 Sina oled see mees . 
186	NA	" Sina oled mu ainus armastatu . "" "
187	NA	 Järgmisel õhtul ootasin samamoodi Zulianat mereveerel , meie armastuse võimatusest ikka veel joobunud ja peast segi . 
187	NA	 Aga ta ei tulnud . 
187	NA	 Ei tulnud ülejärgmiselgi ja minu süda murdus . 
187	NA	 Uskusin , et põhjuseks on Haakoni saabumine , kes peale pikka merereisi Zuliana võlusid naudib . 
187	NA	 Ma läksin naise elamu poole , piilusin aknast sisse , ent ei näinud midagi . 
187	NA	 Võtsin julguse rindu ning ronisin läbi akna sisse . 
188	NA	" "" Sindbad ? "" kuulsin pimedusest sosinat . "
189	NA	" "" Jah , mina . "
189	NA	" Tulin sind otsima . "" "
190	NA	" "" Mine ära ! "
190	NA	" Palun mine ära ! "" "
191	NA	 Käsikaudu leidsin ta üles . 
191	NA	 Ikka veel sosistades , et ma pean lahkuma , viskus naine minu embusse . 
191	NA	 Ta nuttis . 
191	NA	 Ma suudlesin ta märgi põski aga oli juba hilja . 
191	NA	 Ma ei jõudnud veel naist pimeduses õieti nähagi , kui uks lahti paiskus ja Haakon seisis tõrvik käes lävel . 
192	NA	 Kui tema kõrval poleks seisnud Hairlik , oleks Haakon mul sealsamas pea maha raiunud , kuid elfi tarmukus päästis mind . 
192	NA	 Ja võibolla ka Zuliana . 
192	NA	 Nähes oma mõrsjat minu käte vahel , sööstis Haakon meie poole , visates tõrviku nurka ja viibutas mõõka . 
192	NA	 Hairlik haaras ta oma tugevate käte vahele , väänas talt mõõga peost välja . 
193	NA	" "" Sa oled andnud sõna , kuningas , "" ütles ta . "
194	NA	 Aga Haakoni vihamöiretest ei saanud ma aru ; ta karjus oma keeles ja ainsana tundsin ma ära sõna 'surm' . 
194	NA	 Nii sain ma teada , kui muutlik ja metsik on nende korsaaride meel , kui ohtlikud on nad , kui vihahoog võimust võtab . 
194	NA	 Hoolimata oma sõbralikkusest oli Haakon tol ööl valmis mind tapma , ilma et ise teaks , kas tema mõrsja ja minu vahel midagi sündinud on . 
194	NA	 Hiljem sain ma teada , et Zuliana oli esimesel ööl peale rannast tagasitulekust vahetpidamata nutnud . 
194	NA	 Ja see nutt oli meid reetnud . 
195	NA	 Mina ei teadnud Zuliana saladust , Haakon aga teadis . 
195	NA	 Ja võibolla sellest oligi tema raev , et mina olin mees , kes Zuliana nutma pani . 
195	NA	 Visharakpunpani printsess polnud harilik naine . 
196	NA	 Järgmisel päeval veeti meid korsaaride kohtu ette . 
196	NA	 Külaplatsile olid kogunenud nende vanemad ja juhid , palju röövleid ja saarerahvast . 
196	NA	 Mina , Alhazred ja Zuliana olime seotud . 
196	NA	 Ka hullu luuletaja peale oli langenud Haakoni viha ; kõik tema kaunid poeemid unustatud . 
196	NA	 Haakon kõneles midagi iidsetest seadustest ja oma antud sõnast , et ma lunaraha saabudes vabaks saan . 
196	NA	 Sain teada , et olin tema mõrsjat himustades sooritanud koletu kuriteo , ent tema antud sõna peab jääma jõusse . 
196	NA	 Hairlik oli oma kuninga viha leevendanud . 
196	NA	 Kui Haakon oli kõnelnud , nõudis ta Zuliana käest selgitust . 
196	NA	" Naine ütles : "" Vägivõimuga oled sa mind võtnud , Haakon ja vägivaldselt lahutanud oma mehest . "
196	NA	 Ja sulle on teatavaks saanud minu saladus , et ainsa naisena maailmas on jumalad minu sisse pannud needuse või õnne , et ainult selle mehe käte vahel , kes mulle määratud , ma joovastushetkel nutma hakkan . 
196	NA	 Ma nutan verd . 
196	NA	 Kui minu ihu ja vaim tunnevad ära ainsa mehe , kes minu armastust väärt on — selle ühe ja ainsa maailmas — purskavad minu silmist verepisarad . 
196	NA	 Nii on mulle ennustatud aga kunagi varem mitte sündinud . 
196	NA	 Enne , kui kohtasin meresõitjat Sindbadi . 
196	NA	 Ja nüüd , Haakon , kui sa seda kõike tead , otsusta , kes oled sina , et vastu astuda jumalate ettemääratusele ja teiste inimeste õnnele . 
196	NA	 Minu seaduslikust mehest sa mind juba lahutasid ja selle mõrva eest sind ka nuheldakse . 
196	NA	 Sa võid mind tappa , võid väevõimuga endale jätta — kuid iialgi ei saa ma sinu hellituste ajal nutma verepisaraid . 
196	NA	" Mitte iialgi ja see on sinu suurim karistus ! "" "
197	NA	 Kas olin tõesti olnud märg Zuliana pisarateverest seal rannal , armujoovastusest õhates ? 
197	NA	 Kas olin see mina , Sindbad , kelle jumalad olid ära valinud Visharakpunpani printsessile ? 
198	NA	" Siis kõneles Hairlik , vaigistades korsaaride röögatused : "" Mehed , "" ütles ta , "" On tõsi , et Zuliana oli üleni verine , kui meie kuningas ta leidis , ja verd voolas tema silmadest . "
198	NA	 Vana olen ma , teist paljudest sadu aastaid vanem , kuid iial varem pole ma kuulnud sellisest naisest . 
198	NA	 Kui on tõesti nii , et ühe ainsa mehe puudutus maailmas võib selle naise panna verd nutma , siis parem on sul , kuningas , mitte sekkuda sellistesse asjadesse . 
198	NA	 Siin on võõras maa ja võõrad jumalad . 
198	NA	" Kas julged sa ennast panna nende meelevalda ? "" "
199	NA	" "" Mida tead sina , elf , inimeste asjadest ? "" karjus Haakon vastu ja paljud ühinesid tema hüüdega . "
199	NA	" "" Ole sa pealegi sama vana kui Aesir aga ära sekku kuningate asjadesse ! "
199	NA	" Zuliana on minu saak ja seda tunnistab ka Odin . "" "
200	NA	" "" Sa oled andnud sõna , Haakon , "" ütles Hairlik veelkord . "
200	NA	" "" Et lased Sindbadil minna . "" "
201	NA	" "" Aga mitte Zulinanal ! "" "
202	NA	" "" Jäägu see sinu parima äranägemise otsustada . "
202	NA	" Kui sa julged endale võtta naise , kes on määratud nutma verd ... "" "
203	NA	" "" Ma võin ise valada kõigi verd kui tahan ! "" "
204	NA	" "" Igal verel on oma hind . "
204	NA	" Ja Zuliana vere hinda pole sina võimeline maksma . "" "
205	NA	 Kes teab , kuidas oleks vaidlus lahenenud , kui mitte vahimehed poleks hõiganud , et saarele läheneb tundmatu laev . 
205	NA	 Ilmselt oli selline sündmus korsaaride elus esmakordne , sest kõik nad jooksid kohe relvile ja laevade poole . 
206	NA	" "" Need on kreeklased , "" ütles mulle Alhazred , kui võõras puri kaugelt nähtavale ilmus . "
207	NA	" "" Kreeklased ei purjeta nendes vetes , "" vastasin . "
208	NA	" "" Nad on laeva palganud , otsivad mind , minu raamatut . "
208	NA	" Ja nad pole ainsad . "" "
209	NA	 Me jäimegi seotult platsile , kui kõik jooksid sadamasse võõrast laeva uudistama . 
209	NA	 Laeval olid tõepoolest kreeklased . 
209	NA	 Nägime kaugelt , kuidas nad pardalt rahulippudega lehvitasid ja maabumisluba palusid . 
209	NA	 Nad tõid Haakonile kingitusi , kummardasid alandlikult ja andsid ennast röövlite kuninga meelevalda . 
209	NA	 Kaua tassiti laevalt kirste aaretega ja kummardati Haakoni ees . 
209	NA	 Tundsin isegi ära kreeklased nende kummaliste rõivaste järgi . 
209	NA	 Ning minus süvenes aukartus hullu Alhazredi ees . 
209	NA	 Kui ta oli ära ennustanud , et need kreeklased on — kuidas sai ta seda teada ! — siis küllap ka see tõsi oli , et nad vanameest otsivad . 
209	NA	 Lõpuks veeti meidki rannale , kus käis kauplemine . 
209	NA	 Kreeklaste pealik — keegi Aristophanes — rääkis mesikeeli Haakoniga , ning lasi üha uusi aardeid laevast välja tuua . 
209	NA	 Sain aru , et kuna kõik laeval asuvad kirstud niikuinii Haakonile on lubatud , pole ka korsaarid sellele laevale kallale tunginud . 
209	NA	 Milleks võtta väevõimuga seda , mis niigi nende ! 
210	NA	" "" Oo vägev valitseja , "" kõneles Aristophanes , "" Araabia merede isand , ainult nimeta aarded , mis sulle veel vaja , et lasta oma vangistusest välja osta luuletaja Alhazred , keda ma siin rannal näen ? "" "
211	NA	 Nägin , kuidas elf midagi kuningale kõrva sosistas . 
211	NA	 Äsjane vaen oli unustatud ja nad jälle ühes nõus . 
212	NA	" "" Alhazred on meie vang , "" lausus Haakon kõheldes , "" ja lunaraha tema eest on teel . "" "
213	NA	" "" Äraütlematult kurb on mul sulle teatada , et Salah Saidi sadamas , kus meie laev viimase peatuse tegi , kõneldi , et kapten Masud , kes Alhazredi eest lunaraha toimetas , on hukkunud , "" kostis kreeklane , "" ja kõige oma laeva ja aaretega põhja läinud . "
213	NA	" Ei ole enam kedagi , kes Sindbadi ja Alhazredi eest lunaraha maksaks . "" "
214	NA	" "" Siis on nad minu vangid ja võin teha nendega , mida iganes soovin ! "" kuulutas kuningas . "
215	NA	" "" Aga loomulikult , kuningas , "" kiitis Aristophanes takka . "
215	NA	" "" Meresõitja Sindbad on sinu meelevallas , ent loovuta nende kullakoormate eest Alhazred meile . "
215	NA	" Milleks sulle see vääritu luuletaja ? "" "
216	NA	" "" Ta luuletab üsna hästi . "" "
217	NA	" "" Karda kreeklasi , kes teevad kingitusi , "" pomises Alhazred mulle , "" karda , Sindbad , sest nende keelel on mesi aga südames pime vihkamine . "
217	NA	 Ma olen kadunud . 
217	NA	" Mina ja veel üsna palju . "" "
218	NA	 Kauplemine kestis edasi . 
218	NA	 Nähes ja kuuldes , et Masudi laev on põhja läinud , polnud Haakonil muidugi enam suuremat lunaraha loota . 
218	NA	 Samas , oli see uudis talle ka piisav põhjus , et mul pea maha raiuda . 
218	NA	 Kuid raha jõud oli vägev . 
218	NA	 Hairlik aga teadis , et minu hukkamine vähendaks ka Alhazredi eluvõimalusi või vähemalt himu neile teejuhiks saada . 
218	NA	 Alhazredi mahakauplemise vastu oli ta muidugi tõsiselt , kuid üha enam hakkas Haakoni silmis põlema kulla läige . 
218	NA	 Ma olen kaupmees ja tunnen selle läike kaugelt ära . 
218	NA	 Kullal on jõudu , mis tihti murrab terve mõistuse , kisub hukatusse ja kiusatusse . 
218	NA	 Mees on tugev siis , kui tal on jõudu vastu seista valeliku naisterahva ja ebapuhta kulla kutsele . 
219	NA	" "" Nad tõepoolest otsivad sind ! "" ütlesin ma Alhazredile . "
219	NA	" "" Miks ? "
219	NA	" Milleks neile sina ? "" "
220	NA	" "" Olen oma raamatu jaoks käinud mitmetes maades . "
220	NA	 Olen kõnelnud surnute ja Iidsetega . 
220	NA	 Aga kõik jätab jälje , Sindbad . 
220	NA	 Kreeka kuulsad ja muistsed nõiad , kes Athose mäel Cthulhu pühapaigal ikka veel tema altaril vereohvreid toovad , said minust teada . 
220	NA	" Nüüd on Al Azif neile kullast kallim — selle raamatu abil suudavad nad kutsuda Neid , Kes On Unustatud . "" "
221	NA	" "" Kreeklased ei too vereohvreid , nagu kurdid või päikesekummardajad , "" sõnasin mina , kuigi raske oli juba eristada , kui hull Alhazred tegelikult oli ja mis tema jutust oli sonimine ja mis tõde . "
222	NA	" "" Oo jaa , nad ei too tavaliselt vereohvreid , kui see ohver pole just mees , kes on kirjutanud Al Azifi või Nekronomiconi , nagu nad minu raamatut kutsuvad . "
222	NA	 Ei kellegi muu kui salakuulaja veri rõõmusta Yogsothothi rohkem . 
222	NA	 Maailmas on kaks templit , Sindbad — Athosel ja Gondhwanas , ainult ühes teevad oma riitusi Sulgejad , teises Avajad . 
222	NA	 Minu raamat on mõlemaile vajalik . 
222	NA	 Ja mina ise oma teadmistega . 
222	NA	" Nüüd olen ma mõtlema hakanud , kas pole ka mitte kolmas tempel olemas , seal kuskil kaugel külmas Hüperboreas , kus puhkab Th'ar ja elas kunagi Odin Aesiris . "" "
223	NA	 Ja korraga hakkas vanamees , silmad sulgedes , tuimal häälel soiguma , otsekui oleks ta unes : 
224	NA	 Tuhandesse kiviprakku , miljonisse piiska aheldatud unustus lenda kotkatiivul , too mul silmad vangistatud mälu Barak el Hazi liivalinnas Hoguz Marduki verekatlas Uoni sügavikes ootab , ootab , ootab Tema , Kellest Kõnelda Ei Tohi ülal külmal rannikul mõõk on roostes , jää on peal targad mehed , surmast vanemad Tha'ar Raphita toetel loitsu hoiavad 
225	NA	 Ja siis vajus vanamees väsimusest kokku . 
225	NA	 Kõigi pilgud pöördusid meie poole , nägin Aristophanese näol võigast irvet ja Hairliki omal rauget koduigatsust , mis lõõmas tema rohelistest silmadest . 
225	NA	 Kuuldes Alhazredi sõnu , eraldusid rahvahulgast veel mitu elfi , kes jooksid oma pealiku juurde . 
225	NA	 Nüüd rääkisid nad mulle arusaamatus keeles , ent nende jutust tundsin ära sõna 'Tha'ar Raphita' mida nad ikka ja jälle üha ärevamalt kordasid . 
225	NA	 Kas oli see elfide jumal ? 
226	NA	 Nähes , et midagi on toimumas , kõnetasid kreeklased veelgi suurema tungiga Haakonit , lubasid talle rohkemalt rikkusi , kui ainult hull Alhazred neile antaks . 
226	NA	 Vaidlused puhkesid taas . 
226	NA	 Kõik see leidis aset mererannal ja üha valjemalt hakkas puhuma tuul ja loksuma laine . 
226	NA	 Olin selleks ajaks juba saare tõusude ja mõõnadega harjunud , teadsin , millal on parim aeg purjede heiskamiseks ja merele minekuks . 
226	NA	 Suurte tormide teelt jäi saar samuti kõrvale . 
226	NA	 Nüüdne tõusev torm oli ebaharilik . 
227	NA	 Kõnelused katkesid . 
227	NA	 Hämmastunult vaatasid korsaarid laineid , mis ootamatult tõusnud olid . 
227	NA	 Ja hämmeldunud olin minagi . 
227	NA	 Hommikukaarest hakkas puhuma tugev tuul , nägin silmapiirilt voogavaid laineid , mis ei sarnanenud tavalistele tormilainetele . 
228	NA	 Ühe suuremaks muutusid ühetasased lained , üha kaugemale kaldale need rullusid , nagu oleks mingi võimas jõud neid taga ajanud . 
228	NA	 Korsaarid jooksid oma laevade suunas , et need tormi eest , mis muidu neid vastu kaljusid pilbasteks ähvardas paisata , kaugemale maale vedada . 
228	NA	 Järgmised lained olid juba mehekõrgused . 
229	NA	 Naine rahva seast karjus hirmuäratavalt , ma ei saanud temast aru , ent saarerahvas põgenes ulgudes sisemaa poole . 
229	NA	 Viivude jooksul tugevnes tuul . 
229	NA	 Alhazred ajas ennast jalule , juba olid lained meienigi jõudnud ja ma karjusin , et meid köidikutest vabastataks . 
229	NA	 Hairlik päästiski meid valla . 
229	NA	 Kiirustasime saare poole tagasi , elf haaras väeti luuletaja oma õlgadele , et kiiremini pakku pääseda . 
230	NA	" "" Sa tead , kes Tha'ar ? "" kuulsin teda küsimas . "
231	NA	" "" Ma võin kõnelda paljude jumalustega , "" vastas Alhazred , "" ma ei tea , kes ta on , aga tean , et ta ootab mind . "
231	NA	" Me peame kiirustama , Hairlik . "" "
232	NA	" "" Kas see torm ? "" "
233	NA	" "" Jah , Sindbad , kreeklased , kes teevad kingitusi , tõid selle kaasa . "
233	NA	" Mina , Al Azif , kreeklased — kõik meelitasid ta välja kujuteldamatutest sügavikest teiselpool maakera . "" "
234	NA	 Tuul valjenes üha . 
234	NA	 Juba raksusid veevood vastu esimesi ehitisi . 
234	NA	 Rahvas pages hirmust hulludes mägede poole . 
235	NA	" "" Kuidas saavad kreeklased tormi tuua , Alhazred ? "
235	NA	" Sa räägid nagu need ebausklikud meremehed , kes sind tormi eest üle parda tahtsid visata . "" "
236	NA	" "" Kas sa aru ei saa , et see pole harilik torm ? "" "
237	NA	" "" Mis see siis on ? "" "
238	NA	" "" Dagon , "" karjus Alhazred . "
238	NA	" "" Dagon tuleb järele oma saagile . "" "
239	NA	 Näinud , et me rannalt põgeneme , lasi Haakon oma meestel kullakirstud kaasa võtta ja samuti sisemaa poole viia . 
239	NA	 Ent liiga tugevad olid juba lained . 
239	NA	 Nad haarasid korsaarid ja kullakirstud oma haardesse , tõstsid nad kõrgele õhku ja paiskasid siis rannale tagasi . 
239	NA	 Kulda , hõbedat ja kalliskive valgus liivale , kust järgmised lained need juba igasse kaarde laiali uhtusid . 
240	NA	" "" Teisel pool saart , lõunalahes , seal on osa laevastikust , "" hüüdis Hairlik , "" me peame siit põgenema . "" "
240	NA	 Kuid liiga kõvasti hüüdis ta seda ja ehmunud kreeklased kuulsid . 
240	NA	 Nad sööstsid meid taga ajama , et tekkinud segaduses haarata oma saak ja sellega põgeneda . 
240	NA	 Tormi saabudes oli kreeklaste laev merel liikuma hakanud , samuti saare lõunasoppide poole , kust tormi eest pagu võis leida . 
240	NA	 Ma katsusin elfile ja Alhazredile mõistust pähe panna , et sellise tormiga pole võimalik saarelt lahkuda . 
241	NA	" "" Torm möllab ainult ühes suunas , Sindbad , "" vastas vanamees . "
241	NA	" "" Ja siia jääda on selge hukatus . "
241	NA	" Vaata ! "" "
242	NA	 Ma pöörasin veel hetkeks ennast mere poole ja vaatasin silmapiiri . 
242	NA	 Mida ma nägin...oo kõigearmuline Allah ja tuledzinnid ! 
242	NA	 Pidin leidma Zuliana ja temaga sellelt neetud saarelt põgenema ! 
242	NA	 Kas tõesti koos elfidega tagasi Skandiasse või kuhugi mujale , sel polnud enam tähtsust . 
242	NA	 Sest mida ma nägin , panin mind hirmust vabisema . 
243	NA	 Taamal , üha suurenevate lainete taga , tõusis merest välja see , mis neid tekitas . 
243	NA	 Juba siit võis kaugustest näha aegajalt veest kerkivat ja siis jälle vajuvat hiiglaslikku meremadu . 
243	NA	 Mitte nagu siug ei liuelnud see , vaid sukeldus esiosaga vette , et siis juba hulga lähemalt tõusta , ajades enda ees laineid . 
243	NA	 Ja kuigi minu meremehesilm sel hetkel hirmust halvatud oli , suutsin ometi aru saada , kui kaugel koletis veel oli ... 
243	NA	 Mis — arvestades , kui selgesti teda näha oli — rääkis vaid tema hiiglaslikest mõõtmetest . 
243	NA	 Jäme nagu see saar ja pikk nagu Tigris , kord tõustes ja vajadus , lähenes meie poole merelt hukatus , keda Alhazred kutsus Dagoniks . 
244	NA	 Aristophanes sööstis meie poole oma lühikest mõõka viibutades . 
244	NA	 Haarasin rannalt kivi , viskasin teda , kuid ei tabanud . 
244	NA	 Haakonit ei paistnud kuskil , kõik põgenesid meeletus õuduses . 
244	NA	 Ja siis kuulsin ma rahvamöllust naisehäält ! 
245	NA	" "" Sindbad ! "" karjus see , "" mu Sindbad ! "" "
246	NA	" "" Zuliana ! "" röögatasin vastu , ent samal hetkel ründas mind Aristophanes . "
246	NA	 Lõin tema mõõgahoobi kiviga tagasi , haarasin maast uue ja heitsin talle näkku . 
246	NA	 Samal hetkel torkas kreeklane mõõgaga mulle külge . 
246	NA	 Tundsin tulist valujuga , vajusin liivale , millele voolas erepunast verd . 
246	NA	 Kohe muutus see vee voolavas vees roosaks . 
246	NA	 Nägin , kuidas Aristophanes mulle lähenes , et surmahoop anda . 
246	NA	 Tõstsin pilgu ja nägin , et olin kiviga ta otsaesise veriseks löönud , sellepärast mees ei näinud hästi ja vehkis mõõgaga igas suunas . 
246	NA	 Kasutades tema segadust kobasin ringi ja mulle puutus pihku midagi kõva . 
246	NA	 See oli aardekirstust välja pudenenud karikas . 
246	NA	 Kohemaid haarasin selle pihku , ent jõudsin esemele veel ühe pilgu heita . 
247	NA	 Ma tundsin karika ära ! 
247	NA	 Olin selle ostnud kunagi Indiast . 
247	NA	 Mitte torm polnud hukutanud õilsat Masudi , vaid tema laev minu lunarahaga oli kreeklaste rünnaku ohvriks langenud . 
248	NA	" "" Te reeturlikud mõrvarid , "" karjusin ma Aristophanesele . "
248	NA	" Ta pööras end hääle suunas , nägi nüüd mind , irvitas ja tõstis mõõga : "" Keegi ei võta minult Nekronomiconi , "" hüüdis ta , "" mitte keegi ! "" "
249	NA	 Viimast jõudu kokku võttes lõin teda karikaga näkku . 
249	NA	 Mõõk pudenes ründaja käest , ta kukkus . 
250	NA	" "" Sindbad ! "" kuulsin nüüd veelgi kaugemalt Zuliana hüüet . "
250	NA	 Haarasin mõõga ja surusin selle kreeklase kõrile . 
250	NA	 Ta köhis verd ja viskles abitult kätega . 
250	NA	 Ma lõikasin tal kõri läbi . 
250	NA	 See oli minu kättemaks . 
251	NA	 Ülejäänud kreeklased ei näinud meie taplust . 
251	NA	 Nad olid poolest kehast saadik vee all , põlvitasid ja kummardasid merekoletise poole . 
251	NA	 Nad laulsid mingis rüvedas keeles laule . 
251	NA	 Ja siis segunes kõik ühte : kreeklaste soig , Aristophanese surmaohe , Zuliana karjatus ja — iial , oh iial , ei kuule ma enam midagi võikamat — kaugelt merelt kostev , Dagoni suust vallapääsenud uilg . 
251	NA	 Niivõrd kohutav oli see , luust ja lihast läbilõikav , et pidin kõrvad kätega katma . 
251	NA	 Ometi kõlas see nagu musttuhande koolnu suust tulev ahastushüüe oma surma üle . 
252	NA	 Ma tormasin komistades saare poole , silmasin läbi udu eemalt Zulianat , kes mind künkal ootas . 
252	NA	 Ma haarasin ta oma käte vahele ja katsin näo suudlustega . 
252	NA	 Veelkord kõlas koletise suust ulg ja sedapuhku saatis seda võimas tuulevoog , mis tormist otsekui läbi tungis . 
252	NA	 Ja siis — kui Zuliana minestunult mu embusse varises — tõusis keeristuul , mis kõike oma teel lõhkudes pööritles kaljudest üles , tehismäe poole . 
252	NA	 Palju seletamatuid asju olen ma näinud , palju õudust — nüüd ka merekoletist Dagonit , kellest suuremat elajat maailmas pole — ent siis tahtsid ka minu silmad nägemast keelduda . 
252	NA	 Ma nägin , kuidas tuul rebis maha puid ja pühkis inimesi oma teelt , ronis pööreldes üles mööda kivist seinu ja haaras mullase koonusekujulise mäetipu oma embusse . 
253	NA	 Liiva ja maad paiskus igasse suunda , kui Dagoni kõrist pääsenud marutorm hakkas lahti uuristama seda , mis ammustel aegadel sinna maetud . 
253	NA	 Ma ei tea , kas saareelanikud aimasid , milliseid õudusi varjab see küngas , kuid õigus neil oli , et inimesel on parem sellele mitte läheneda . 
253	NA	 Haavatuna tassisin ma Zulianat saare lõunakülje lahesopi poole , kust päästvad laevad meid ära võisid viia , eemale siit hirmude saarelt , mille kõrgem tipp kujutas endast musttuhande inimese kolpadest sammast ! 
254	NA	 Keegi neetu oli kunagi sinna kokku kandnud meeletul hulgal kolpasid , mis nüüd oma isanda kutsele vastasid . 
254	NA	 Torm pühkis mulla pealuude ümbert ja siis kuulsin ma ulgumist , mis ei saanud tulla mujalt , kui müriaadi koolnu kolpade suust . 
254	NA	 Jah , nad huilgasid ja tervitasid oma päästjat või prohvetit , kes see üüratu merekoletis neile ka polnud . 
254	NA	 Koolnulaulu mägi , muidugi ! 
255	NA	 Paljud põgenesid , paljud hukkusid lainetes , mitu laeva paiskas torm vastu kallast tagasi , ent mõned pääsesid siiski minema , sest hiidlained tulid ainult ühest suunast . 
255	NA	 Viimane pilt , enne kui Hairliki laeval jõuetusest ja õudusest kokku varisesin , oli üle saare kerkivast hiidkoletisest . 
255	NA	 Jah , kõrgemale kui nimetu saare mäed tõusis Dagon , nägin ta ussisarnast keha , üüratuid lõugu , sisalikupead , mis suurem kui saar . 
255	NA	 Kuulsin veelkord ta hüüdu , millele vastasid tuhanded kolbad ... 
256	NA	 Ma ei tea , kui kaua olin meelemärkuseta . 
256	NA	 Kui toibusin , oli mu haav seotud ja meri vaikne . 
256	NA	 Öötaevas särasid tähed . 
256	NA	 Zuliana oli mu kõrval . 
256	NA	 Ta polnud nutnud , sest see naine nutab ainult armastuse ajal ja talle määratud mehe puudutustest . 
256	NA	 Sindbadi puudutustest , tuletasin endale meelde . 
256	NA	 Olime korsaaride laeval , selle esiosas , lahtise taeva all . 
256	NA	 Mehed sõtkusid aerude taga , sest tuult ei olnud . 
256	NA	 Tuli ka Hairlik , kes tõi mulle juua . 
257	NA	" "" Kus me oleme ? "" küsisin elfilt . "
258	NA	" "" Teel Aafrika poole . "
258	NA	" Neli laeva on järele jäänud , ülejäänud hukutas torm . "" "
259	NA	" "" Alhazred ? "
259	NA	" On ta meiega ? "" "
260	NA	 Hairlik noogutas . 
260	NA	" "" Viisin ta teisele poole puhkama . "
260	NA	" Ta on haige ja sonib . "" "
261	NA	 Mulle meenus taas õudus , mida saarel üle elasin . 
261	NA	 Võpatasin ja tundsin kuidas haav rebenes . 
261	NA	" "" Mis sai Haakonist ? "" suutsin siiski küsida . "
262	NA	" "" Ma ei tea , "" vastas elf . "
262	NA	" "" Küllap ta hukkus . "
262	NA	 Paljud hukkusid . 
262	NA	 Hiidlained paiskasid meid saarest eemale . 
262	NA	" Keegi ei saanud seal ellu jääda . "" "
263	NA	" "" Te purjetate Skandiasse ? "" "
264	NA	" "" Vähemalt siit eemale . "
264	NA	" Olgu tähed meile teenäitajaks ja tuul juhtijaks . "" "
265	NA	" "" Need aarded , mis kreeklased tõid ... "" "
266	NA	" "" Ma tean . "
266	NA	 Nad tapsid teel Masudi ja uurisid tema käest välja , kus Alhazred on . 
266	NA	 Piinasid . 
266	NA	" Nad olid valelikud , salakavalad ja alatud . "" "
267	NA	 Kummaline oli seda kuulda poolinimesest mereröövli käest . 
268	NA	" "" Minu poolest olete te kõik vabad , Sindbad , "" lisas elf . "
268	NA	" "" Sellel maailmal siin on omad jumalad ja ma ei taha neid enam ärritada . "" "
269	NA	 Kahe päeva pärast jõudsime Saythuti sadamasse . 
269	NA	 Mereröövlite laevu kardeti siin , kuid kuna nad olid Saythutis aegajalt orjadega kaubelnud , lasti nad sadamasse . 
269	NA	 Ma olin juba paranenud ja leidsin kapteni , kes kavatses varsti Basra poole purjetada . 
269	NA	 Ka Alhazred oli oma hullusest toibunud , kandsime ta maale ja otsisime vanamehele tohtri . 
269	NA	 Ta oli ikka veel nõrk ja kaldus sonima . 
269	NA	 Tegelikult olime kõik merekoletise nägemisest veel segased , kuid ei rääkinud sellest kellelegi . 
270	NA	" Ma kordasin Hairlikile oma pakkumist : "" Kaliif annab teile andeks röövimised ja tapmised , kui astute tema teenistusse . "
270	NA	 Õpetate meie meremeestele kunsti , kuidas valmistada selliseid laevu . 
270	NA	 Kaliif põleb soovist vallutada kaugeid ja meretaguseid maid . 
270	NA	" Au ja kuulsust leiab ka siit . "" "
271	NA	 Ent elf raputas pead . 
271	NA	" "" See pole meie maailm , Sindbad . "
271	NA	 Kaua olime siia teel , tormidest ja jälitajatest paisatud . 
271	NA	 Nüüd on aeg tagasi minna , oodaku meid kasvõi kõik maailma meremaod . 
271	NA	 Kõik meie aarded jäid saarele . 
271	NA	 Neli laeva ja paar kirstu kulda ei korvaks meie pingutusi . 
271	NA	 Võibolla peame endale kuskil uue kodu otsima . 
271	NA	" Aga me liigume tagasi , eemale siit , kust me õnne ei leidnud . "" "
272	NA	" Alhazred ajas ennast asemel püsti ja ütles oma nõrkenud häälel : "" Ja mina lähen nendega . "
272	NA	 Olen uurinud vanu käsikirju ja tean , kus asub nende kodumaa . 
272	NA	 Terve Aafrika on meil ümber purjetada aga kui püüan Tha'ar Raphita kutse , jõuame kohale . 
272	NA	" Siin pole mul asu . "" "
273	NA	" "" Mis see oli , Alhazred ? "
273	NA	" See merekoletis ? "" "
274	NA	" "" Dagon . "
274	NA	 Ma ei tea temast rohkem , et tema märatsemiste pärast uppus kunagi uhke Lemuuria merepõhja ja vaid Shu-Matta-Ra saar on sellest mandrist jäänud . 
274	NA	 Lemuuria elanikud tõmbasid enda peale Cthulhu viha . 
274	NA	 Aastatuhandeid pole Dagon oma pead merepõhjast välja pistnud , ent ta on ikka veel elus — ohjaa , sest temagi on surematu . 
274	NA	 Kirjutades oma raamatut , tungisin ma maailmadesse , kuhu mul polnud õigust minna ja Cthulhu saatis Dagoni minu järele . 
274	NA	 Ta tuli ja leidis tee , sest kreeklased näitasid talle seda , ise teadmata , millise õuduse on nad oma kultusega äratanud . 
274	NA	 Iial ei tohi minu raamat puutuda kreeklaste ega teiste rahvaste kätte , iial ei tohi Avajad lugeda Al Azifi , ehk Nekronomiconi , nagu kreeklased minu raamatut nimetavad . 
274	NA	 Aga kusagil maailmas peab olema võti , kuidas Cthulhu igaveseks vangistada . 
274	NA	" Ma leian selle elfide kodumaalt , sealt kaugelt Tha'ar Raphita juurest . "" "
275	NA	 Ja paari päeva pärast jätsime hüvasti elfide ja korsaaride laevaga , mis viis Alhazredi tundmatutesse maailmadesse . 
275	NA	 Ma ei tea , kas ta jõudis kohale või mis temast sai . 
275	NA	 Aga loodan seda kõigest hingest , sest iial enam pole ma kuulnud raamatust Al Azif . 
276	NA	 Saythuthi sadamalinnas jätsin ma hüvasti ka oma armastatu Zulianaga . 
276	NA	 Me veetsime koos kirgliku öö ja naine nuttis verepisaraid . 
276	NA	 Hommikuks oli ta verekaotusest nõrkenud ja mina tema südameveest üleni erepunane . 
276	NA	 See jäi meie viimaseks ööks . 
276	NA	" Hommikul ütles Zuliana : "" Sindbad , ainult sind ma armastan ja ainult sinule olen ma loodud . "
276	NA	 See on saatus , mis meid kokku viis ja saatus meid ka lahutab , et korraks näidata tõelist õnne , mida tal iga inimese jaoks varuks on . 
276	NA	" Aga ma ei saa tulla sinuga . "" "
277	NA	 Ma palusin teda ja anusin aga ta jäi endale kindlaks . 
277	NA	" "" Sul on Bagdadis kolm naist ja uhke maja . "
277	NA	 Sa võid võtta oma seaduste järgi veel ühe aga see ei saa olema mina . 
277	NA	 Zuliana on määratud üheks ja ainsaks , printsessiks . 
277	NA	 Iial ei saa minust kaupmehe neljandat naist , nii palju kui ma sind ka ei armastaks . 
277	NA	" Ma olen nüüd maitsta saanud tõelist armastust , sellist , millel on hind . "" "
278	NA	" "" Verehind , mu kallis , "" ütlesin mina ja suudlesin ta veriseid silmi . "
278	NA	" "" Aga ma ei saa sind jätta . "" "
279	NA	" "" Siis pead sa tulema Visharakpunpani ja saama minu abikaasaks ja kuningaks . "
279	NA	" Ma jään sind ootama . "" "
280	NA	 Zuliana leidis ühe India laeva , mille kapten tundis teed Visharakpunpani ja purjetas minema järgmisel hommikul . 
280	NA	 Kaua seisis ta laeval , lehvitas mulle ja hüüdis järele armusõnu . 
280	NA	 Varsti järgnesin mina teisel laeval , kuid Basra suunas . 
280	NA	 Teel nägime veidraid purunenud laevu , palke ja inimkehade jäänuseid , mida meri ranna poole uhas . 
280	NA	 Need kõik olid kaetud valge vastikult lehkava limaga . 
280	NA	 Laevamehed katsid neid nähes oma ninad kätega ja pagesid . 
280	NA	 Nüüd teadsin ma , et Dagon oli korsaaride saare alla neelanud ja selle välja oksendanud . 
280	NA	 Võibolla läks ta otsima põgenenud Alhazredi , võibolla laskus tagasi oma tumedatesse sügavikesse maailmamere põhja . 
281	NA	 Niimoodi lõpeb jutustus minu kaheksandast merereisist . 
281	NA	 Kaliif hüvitas minu varandused , mille kreeklased röövisid ja kinkis veel palju tänutäheks juurde , sest korsaarid olid kadunud . 
281	NA	 Kaua ei tahtnud ma jutustada kuidas oli mul õnnestunud mereröövlid meie vetest eemale peletada , sest ei pidanud seda enda teeneks vaid hirmuäratavaks asjaolude kokkusattumiseks . 
281	NA	 Nüüd olen ma seda teinud , koos jutustamistega oma varasemast seitsmest merereisist . 
282	NA	 Mu sõber El Hazlil , või Hindbad , nagu ma sind eelmistes jutustustes kutsunud olen — jälle küsin ma sinu käest , kas on mul õigus peale kõiki neid üleelamisi siin Bagdadis rahus ja rikkuses puhata ? 
282	NA	 Sest rikas ma olen , kõige rikkam inimene maailmas — kuulub ju mulle maailma kauneima naise armastus ja tema kuningriik . 
282	NA	 Jah , ma ei asu iial teele Visharakpunpani poole , sest Bagdadis on mul kolm naist ja neid ei saa ma jätta . 
282	NA	 Aga teadmine sellest , mis mulle võib kuuluda , teeb mu hinge rõõmsaks ja ühtlasi täidab ka kurbliku igatsusega . 
282	NA	 Nüüd ma tean , et kuskil kaugel Indias on naine , kes on väärt kogu maailma armastust . 
282	NA	 Ta on seal ja ootab mind , tean seda sellest , kui taevas süttivad tähed ja kuukuma toob mulle temast sõnumeid . 
282	NA	 Igalt reisilt olen naasnud rikkamana ja enam pole mul põhjust kuhugi minna , sest minu päralt on selle maailma suurim aare . 
