par_nr	head	sentence
1	 Taadeldus 	 Taadeldus 
2	NA	 Ma saabusin õhtul loengutest koju Annelinna ja märkasin oma imestuseks , et Ults ( tüüp , kellega ma Suhtlen ) passis viiekordse paneelmaja ees , kus ma ühelt abielupaarilt tuba üürisin . 
2	NA	 Minu imestus oli eriti ehe seetõttu , et tavaliselt eksis Ults Annelinna kivihoonete rägastikku ära ning leidmata teed minu maja juurde ( millest ta võis olnud vabalt neli korda mööda käinud , seda ära tundmata ) , töllerdas niikaua ringi , kuni leidis mõne taksofoni ja helistas mulle , kirjeldas ümbrust ning palus end üles korjata . 
3	NA	" "" Ahhaa , "" hüüatas Ults tervituseks , ise kõrvuni sui irvitades . "
3	NA	 Ma ei ole kunagi aru saanud , mille üle ta niiviisi pidevalt rõõmustab , kogu aeg on tal nägu nagu moosiga koos . 
3	NA	" "" Ots ringi ja siva linna tagasi , "" kilkas ta ning haaranud mul küünarnukist , kukkus tuldud teed tagasi lohistama . "
4	NA	" "" Noh , mis nüüd ? "" keerasin malbelt , aga otsustavalt end tema kaenlast vabaks ja jäin kõigi Ultsi pingutuste kiuste seisma . "
5	NA	" "" "" Illusioonis "" on jube hea film , "" seletas Ults . "
5	NA	" "" Kui me kibekähku ei tee , siis ei jõua ! "" "
6	NA	" "" Rumal , "" naersin ta entusiastlikku tormakust , "" lase ma viin asjad tuppa ära , nii kiire nüüd ka ei ole . "" "
7	NA	" "" On , on , tavai ma võin su kola ise tassida , kui tahad . "" "
8	NA	 Pidin pikali kukkuma . 
8	NA	 Tema , kes kõik , mis tasku ei mahtunud üritas esimesel võimalusel kuhugi sokutada , pidades seda liigseks , pakkus nüüd niisugust teenust . 
9	NA	" "" Mis sa rahmeldad , ma elan ju siinsamas esimesel korrusel . "" "
10	NA	 Ults oli silmnähtavalt millegipärast pabinas , tema irvitus oli asendunud isevärki viril-äreva naeratusevarjuga . 
10	NA	 Kaastundlikult talle otsa vaadanud , pöörasin ringi ja läksin uksest sisse . 
10	NA	 On tal alles tuli takus , imestasin endamisi . 
10	NA	 Mis teha , mis teha . 
11	NA	 Korter iseenesest oli pime , ainult köögist paistis läbi klaasukse küünlaleegi vilkumist . 
11	NA	 Panin koridoris tule põlema.Tegusalt trügis Ults minu järel uksest sisse . 
11	NA	" "" Tempo , tempo , "" närvitses ta . "
11	NA	" "" Sips sisse , sips välja ja plagama . "" "
12	NA	" "" Miks nad küünalt põletavad , "" imestasin . "
13	NA	" "" Üks küünlajupp siia-sinna , põletagu minupärast või maja maha , "" pomises Ults ja trügis mind toa poole . "
14	NA	" "" Jäta järgi , "" vaatasin talle solvunult otsa . "
14	NA	 Tavaliselt ta nii ülemäära tormakas ei olnud . 
14	NA	" Otse vastupidi , tema motoks oli — "" Iga asi oma optimaalsel ajal või veidi-veidi hiljem . "" "
15	NA	" "" Las ma ütlen vähemalt teregi ! "" "
15	NA	 Lükkasin köögiukse lahti ja klõbisin laetule põlema . 
15	NA	 Juhtub . 
16	NA	 Röötskil laua peal lamas korteriperemehe ilma peata keha . 
16	NA	 Käed kallistavalt ümber kaelast purskunud vereloigu . 
16	NA	 Köök tillukesi liha- ja luutükke täis . 
17	NA	 Pöördusin . 
17	NA	 Ults vedas näole naeratusegrimassi ja laiutas vabandavalt käsi . 
17	NA	" "" Kogemata , "" selgitas ta takerduval häälel . "
17	NA	 Mind läbis imelik vabin . 
17	NA	 See ei lakanud . 
17	NA	 Hais . 
17	NA	 Ettevaatlikult talutas Ults mu vist välja . 
17	NA	 Vist välja . 
17	NA	 Tuled jäid põlema . 
18	NA	" "" Lähme Widgeti juurde , "" ütlesin . "
18	NA	 Widget oli kursaõde , kes elas siinsamas Annelinnas . 
18	NA	 Tee peal üritas Ults mulle asja selgitada . 
19	NA	 Vaata , ütles ta : 
20	NA	 Sa tead , et ma tegelen väikest viisi kübermentaalmehaanikaga . 
20	NA	 See on teooria , mis väidab , et inimvaim on tehislikku päritolu . 
20	NA	 Mittemateriaalsel tasandil kokku pandud kübermehhanism , tehisintellekt . 
20	NA	" Maniakkide Tänav , selle ala esimene teoreetik , mainis mentaalmehaanikat oma teoses "" Õpetus surnutest "" , kuid seda väga pealiskaudselt ja põgusalt , sest tema peamine huvi oli suunatud Kehade , ehk nagu ta väitis — Pärisinimeste vastu . "
20	NA	" Need on inimesed , kes on surnud , ehk kui tsiteerida Man.T- i ennast : "" Tehislikult neisse kehadesse monteeritud kübermehhanismidest vabanenud organismid , mis ajapikku vapustustest vabanedes hakkavad taas oma elu elama , pöördudes tagasi oma loomulikku keskkonda . "" "
20	NA	 Tema oli nekrosotsioloog — praktik surnute elu-olu ja teoreetik mentaalmehaanika alal . 
20	NA	 Mina aga tõestasin tema teooriad praktikas . 
21	NA	 Ebamateriaalsus , milles need mentaalraalid töötavad , asub üsna ligidal helivönkesagedusele , ainult mõni nõks neist edasi . 
21	NA	 Mul õnnestus konstrueerida Pill , aparaat , millega end võnkesse viia ja transportida oma energeetilise , biovälja Mina ebamatti ( ebamateriaalsusse ) . 
21	NA	 Ka vastupidi on võimalik , transportida see tehisintellekt matti ( materiaalsusse ) . 
21	NA	 Ükskõik siis , kas koos bioMinaga või ilma . 
21	NA	 A sellega on veel probleeme — materiaalsuses kärssab see mõne sekundiga läbi ja muutub mingiks känkraks . 
21	NA	 Juhtub . 
22	NA	" "" Mis see siia puutub ? "" küsisin . "
23	NA	 Vaata : 
24	NA	 Ma tulin sind kinno meelitama , aga kuna sa polnud veel tulnud , siis kutsus korteriperemees mind sellest hoolimata sisse , juttu puhuma . 
24	NA	 Noh , ma panin tähele , et tema mentaalraalil on viirus sees , vennike ajas segast ja üldse ... 
25	NA	" "" Jah , "" nõustusin . "
25	NA	" "" Ta on paberitega . "" "
26	NA	" "" Mis paberitega ? "" ei taibanud Ults kohe . "
27	NA	" "" Nendega mis tõendavad , et tal kruvid logisevad . "" "
27	NA	 Juhtub , eks ole . 
28	NA	" "" Noh , kuna ma olen viimasel ajal mentaalraalide ehituse tundmaõppimisel teatud edusamme teinud ( need erinevad meie omadest roppu moodi , mingit metalli ja mikroskeemijama seal ei ole ) , siis mõtlesin , et võiks vennikest vähe taadelda . "" "
29	NA	" "" Seletasin sellile , et oskan vaime välja kutsuda ning lasin tal atmosfääri ja tõepärasuse huvides küünla tuua ja tule ära kustutada . "
29	NA	" Kraamisin oma kola välja ja aidaa — ebamatti . "" "
30	NA	" "" Seal see oligi — vennikese mentaalküberneetika . "
30	NA	 Surkisin selle kallal vähe ja paistis , et lõi nagu paremaks . 
30	NA	 Kui matti tagasi võnkusin oli tüübil pea sodiks lennanud . 
30	NA	" Midagi oli nässu läinud . "" "
31	NA	 Juhtub . 
32	NA	 Juhtub . 
33	NA	 Jah . 
33	NA	 Vaatamata mitte sugugi nii väga hilisele kellaajale oli Widget jõudnud ennast juba öösärki mähkida ning voodisse telekat vaatama pugeda . 
33	NA	 Kohale jõudes olin peast üsna segane . 
33	NA	 Ultsi jutt . 
33	NA	 See vaatepilt . 
33	NA	 Oimetuna vajusin voodile . 
33	NA	 Ults ja Widget seletasid midagi omavahel . 
34	NA	 Avasin hilju köögiukse ja panin tule põlema . 
34	NA	 Valgus hiilis aeglaselt üle pimeda ruumi . 
34	NA	 Põrand , kapp , tool , laud , käed , veri , kaelakönt , röötsakil keha . 
34	NA	 Tule jumal appi . 
34	NA	 SEL MEHEL PUUDUS JU PEA . 
34	NA	 Küünal , aken . 
35	NA	 Ajasin end voodist liikuma ning Ultsist välja tegemata lõin köögiukse pärani . 
35	NA	 Kriiskavas elektrivalguses mädanes laua taga keskealise mehe karmide näojoontega laip . 
35	NA	 Ta kiilas pea läikis laepirnile vastu . 
35	NA	 Samas see plahvatas . 
35	NA	 Ta kiilas pea läikis laepirnile vastu . 
35	NA	 Samas see plahvatas . 
35	NA	 Samas see plahvatas . 
36	NA	" "" Mine helista kiirabisse , "" käsutas Widget . "
36	NA	 Tal olid pikad , ööseks lahtikammitud juuksed , mis ulatusid vööni . 
36	NA	 Tema toanaabrit , kellega ta korterit jagas ei olnud täna siin . 
36	NA	 Siin olid täna Ults ja sügavas shokis tüdruk kellega too Suhtles , mina . 
36	NA	 Köök oli liha ja luukilde täis . 
36	NA	 Liha ja luukilde täis . 
36	NA	 Tikitud . 
37	NA	 Ults kablutas koridori , telefoni man . 
37	NA	 Ta ei võtnud toru , ta mõtles , kahtles . 
37	NA	" "" Kiirabi jõuab siia ei tea kuna . "
37	NA	" Kui ta üldse jõuab "" . "
37	NA	 Kõhkles . 
37	NA	 Kraamis oma kola taskutest välja ja viis end võnkesse . 
37	NA	 Ebamatis oli nähtavus üsna kesine , ent Widgeti ja tüdruku intellektiraalid paistsid ära . 
37	NA	 Ka mõnede ligemate naaberkorterite asukate omad . 
37	NA	 Ults sõudis tüdruku omani . 
37	NA	 Üldiselt olid ebamatis kõik raalid ühesugused . 
37	NA	 Ta surkis tüdruku kanalites . 
37	NA	 Tunnetuskeskus ? 
37	NA	 Kartes midagi vussi keerata , näperdas Ults ettvaatlikult ja võimalikult vähe . 
38	NA	 Ta liikus tagasi keha man ja võnkus matti . 
38	NA	 Tuppa astudes tõmbles Widget pahupidipöörat silmadega põrandal ja ajas krampis suust verist ila välja . 
38	NA	 Ults oli intellektiraalid sassi ajanud . 
39	NA	 Juhtub . 
40	NA	 Tüdruk lebas päranisilmi liikumatult voodis . 
40	NA	 Ta avas köögiukse . 
40	NA	 Korteriperemees tervitas teda , andis kätt ja prahvatas sodiks . 
40	NA	 Alles jäi vaid käsi . 
40	NA	 Haises . 
40	NA	 Alles jäi vaid käsi . 
41	NA	 Ults seisis teovõimetuna lävel . 
41	NA	 Nüüd oli juba hilja arste kutsuda . 
41	NA	 Widgeti puhul oli viga juba otsaga ebamatis . 
41	NA	 Arstid siin ei aita . 
41	NA	 Widgeti tõmblev ja visklev keha peksles valusasti vastu Ultsi sääri . 
41	NA	 Juhtub . 
42	NA	 Tüdruk avas köögiukse . 
42	NA	 Köök haises . 
42	NA	 Keha laual higistas verd . 
42	NA	 Ja plahvatas . 
42	NA	 Ja plahvatas . 
43	NA	 Ults astus Widgetist eemale koridori oma kola juurde ja püüdis mõelda , rahulikult . 
43	NA	 Ta ei osanud neid terveks häkkida . 
43	NA	 Selleks ei tundnud ta seda värki veel pisavalt hästi . 
43	NA	 Ta viis end võnkesse . 
43	NA	 Tüdruku intellektiraal pildus juppe küljest ära . 
43	NA	 Paistis , et tema vaimne seisund hakkas jõudma viimse piirini . 
43	NA	 Ults seiras tema kanaleid . 
43	NA	 Võtnud ettevaatlikult ühe raalilt lennanud teravama jupi , suskas Ults vahedama otsa tüdruku mõnukeskusesse . 
43	NA	 Raal vappus veel paar korda ja jäi siis ühtlaselt vabisema . 
43	NA	 Widgeti raali kallal ei osanud Ults midagi ette võtta . 
43	NA	 Teist teravamat nubla ei paistnud ja midgi muud ei julgenud ta torkima hakata . 
43	NA	 Kõige hullem oli , et ta ei mäletanud , mida ta enne näperdanud oli . 
43	NA	 Ta naases keha man ja läks võnkesse . 
44	NA	 Tagasi matti tulnud , võttis teda vastu jube röökimine . 
44	NA	 Tüdruk oli end voodil looteasendisse kerinud ja röökis looma kombel . 
44	NA	 Mõnust . 
44	NA	 Vastu põrandat ja mööbliesemeid veriseks taotud Widget krambitas veel hullemini . 
44	NA	 Ühe käe luu paistis murdunud olevat . 
45	NA	 Tüdruk avas köögiukse . 
45	NA	 Mees laua taga tõusis püsti . 
45	NA	 Ruumi põrand oli liharäbalaid ja vereklompe täis . 
45	NA	 Mees naeratas , ta pea plahvatas lögana laiali . 
45	NA	 Tüdruk kriiskas vaatepildi üle ekstaasis . 
45	NA	 Ekstaasis . 
46	NA	 Ultsil vajus kuumalaine selga . 
46	NA	 Aistmismeel ütles , et tal kõrvade tagant kärssab . 
46	NA	 Nii tihedalt ebamati vahet võnkumine ei olnud hea . 
46	NA	 Hea . 
46	NA	 Jubedad mõnukarjed hakkasid ta kübermehhanismilt juppe rebima . 
46	NA	 Aistmismeel ütles , et kõrvade tagant kärssab . 
46	NA	 Kärssab . 
47	NA	 Ults viis end võnkesse . 
47	NA	 Viis end võnkesse . 
48	NA	 Ta võttis Widgeti ja tüdruku intellektiraalid ja viis need kehadest eemale . 
48	NA	 Siis võnkus ta need matti . 
48	NA	 Hetke pärast naases Ults oma kehha . 
48	NA	 Koridoris kärssasid kaks kübermehhanismi kängart . 
49	NA	 Pärisinimeste sekka , mõtles Ults haigelt . 
50	NA	 ... ilma neetud raalita . 
50	NA	 Ilma raalita . 
