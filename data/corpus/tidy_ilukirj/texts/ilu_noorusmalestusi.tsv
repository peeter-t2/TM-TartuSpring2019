par_nr	head	sentence
1	 TIIBADE KASVAMISE AASTAD 	 TIIBADE KASVAMISE AASTAD 
2	NA	 MÄLESTUSI 1933-1953 
5	 1 . SISSEJUHATAVAID TEATEID SUGUVÕSAST 	 1 . SISSEJUHATAVAID TEATEID SUGUVÕSAST 
6	NA	 Kui õhtul ei tule und , lendavad mu mõtted Lõuna-Eestisse , Tartumaa ja Võrumaa piirile , kus Otepää küngasmaastikus nelja järve vahel asub Purdemäe talu . 
6	NA	 Ja muidugi ka Purdemägi ise , mis kutsub oma pedajate , kuuskede ja kõivudega . 
6	NA	 Purdemägi leidnud oma nime sellest , et Käpa talu poisid käinud siitkaudu Tseema talu tüdrukutel külas . 
6	NA	 Aga kui oli mäest mööda saadud , ootasid ees sookael ja väike , üht järve teisega siduv oja . 
6	NA	 Kui ei tahtnud saapaid jalast kiskuda , siis tuli kuiva jalaga läbipääsemiseks murda Purdemäe metsast roikaid purdeks . 
6	NA	 Selle muistendi tõepärasust toetavad arhiiviandmed , mis näitavad , et Käpa peremees Rein Kruus on 1868. aastal kosinud Mäe-Tseema talu peretütre Mari Liini . 
7	NA	 Käpa Reinust on säilinud mõningaid mälestuslikke teateid , kuid ta pole siiski esimene teadaolev Kruus . 
7	NA	 Reinu isa oli Villem , kes on kosinud 1837. aastal Leeno Tamme , Villemi isa ja Reinu vanaisa oli aga Jaan Kruuse , kelle raudristi jäänust mäletan Otepää vana surnuaia värava tagusest nurgast . 
7	NA	 Nähtavasti oli Käpa talu Kruusi perekond üks kõige vanemaid Vana-Otepää külas , kuna selle matusepaigaga algas kalmistu . 
7	NA	 Siiski pole Otepää vana surnuaed kõige vanem kohalik matmispaik : Linnamäe taga heinamaal konutab ürgne kivirist ning selle ümber paikneb muistseid kalme peitvaid mullakühme ja vagusid . 
7	NA	 Ka 
8	NA	 kirikuaia muru näib varjavat mõningaid haudu , küllap just pastorite omi . 
8	NA	 Ja kui 1930. aastail õgvendati Otepää linnast väljaviivat Tartu tänavat , siis tuli sealsestki kruusast päevavalgele inimluid . 
8	NA	 Kuid ei mälestused ega arhiividokumendid anna meile pidevat teavet sajandite tagant , ainult üksikute suguvõsade jäljed ulatuvad kaugemale Põhjasõjast , mis hävitas ka kirikute meetrikaraamatud ja kroonikad . 
9	NA	 Mõnikord on kerkinud küsimus , kuidas käänata perekonnanime : kas Kruus - Kruusa või Kruus - Kruusi ? 
9	NA	 Nähtavasti pole nimi KRUUS tuletatud mullaliiki tähistavast sõnast , vaid selle algupärane vorm on hoopis saksapärane Kruse , mida kannab osa suguvõsast . 
9	NA	 Tteiste rahvaste sekka sattunud Kruuside nimed on muutunud järjekindlalt Krusedeks , ka minu isa koolitunnistustel ilutseb seesugune saksapärane vorm. Käpa talu vanaperemees Johan Kruus ( 1880-1974 ) väitis mulle , et tema isa Reinu aegu seisnud krepostidokumendis nimi kujul Krusse ning Reinu soovil parandanud vallasekretär Gustav Wulff selle Kruusiks . 
9	NA	 Mainitud Johan väitis ka seda , et tema vanaisa Villem olnud kaks korda abielus ning kõige vanem poeg Rein , kes olnud tal esimese naisega , käinud ning käinud teisest abielust sündinud ( Leeno ) poegadega Käpa talu pärimisõiguse üle kohut . 
9	NA	 Otepää luteri koguduse I personaalraamat pole küll toda nimetut esiema registreerinud , vaid seal seisab ainult Tamme neiupõlvenime kandnud Leeno . 
9	NA	 Raske on tõtt kätte saada mineviku kohta : ajaloodokumente on säilinud vähe ning mõnedki neist on mitmeti tõlgendatavad . 
10	NA	 Ka omaaegne topograafia oli teistsugune kui praegu . 
10	NA	 Käpa Johani kinnitusel polevat olnud Vana-Otepää mõisast Käpale otseteed ,, vaid see rajatud tema ajal. 
10	NA	 Võrumaa ja Tartumaa piir on vaieldav tänapäevani . . Kui Vana-Otepää küla ( d ) asuvad kindlasti Tartumaal , siis Vastse-Otepää küla ja vald paiknevad saarekesena Võrumaal ning neid eraldab Tartumaast Kanepi kihelkonna osa . 
10	NA	 Otepää kihelkond on kuulus oma Linnamäeks kutsutava linnuseaseme poolest , kuhu XIII sajandil püstitati piiskopiloss . 
10	NA	" Kuid paradoksaalsel kombel on täiesti äbarik Vana-Otepää mõis ( saksa keeles Schloss Odenpäh ) , mis "" Eesti mõisate nimestiku "" andmeil olevat rajatud juba XIII sajandil . "
10	NA	 Sellel Vana-Otepää mõisal polnud kivist häärberitki , vaid madal , ühekorruseline puust elumaja . 
10	NA	 Kuid Vana-Otepää mõisast on vähe teateid , eks möödunud sajandite jooksul ole sedagi korduvalt maha põletatud . 
10	NA	 Võin kinnitada vaid seda , et mõisast kilomeeter maad põhja poole asub Purdemäe talu . . 
11	NA	 Ühe viite ajalukku tahaksin siiski ka selles raamatus teha . 
11	NA	 Käpa talu maadel asub järskude nõlvadega Ugandi- ( Uandi- , Oandi- ) mägi , mille järgi on nime saanud kogu Kagu-Eesti piirkond ning millest lätlased on tuletanud nime eesti rahva jaoks ( igaunis ) . 
11	NA	 Üllataval kombel pole eestlastel olnud nii palju teadmahimu , et nad oleksid Uandimäel arheoloogilisi kaevamisi teinud , et sealt ajaloolisi asitõendeid otsida . 
11	NA	 Ise olen küll paar korda püüdnud noori arheolooge sinna kaevama ahvatella , kuid nähtavasti on kõigil olnud suured tööplaanid tehtud , nii et minu ahvatlustel pole edu olnud . 
11	NA	 Nii jäävad ajaloo jaoks ainult Käpa talu inimeste ebamäärased teated , et Uandimäelt on kündmisel leitud ahelaid ja merevaigust pärle . 
11	NA	 Sääraseid pärle kündis mullast välja ka minu isa Purdemäe põllul , nähtavasti oli Otepää piirkond muinasajal tihedasti asustatud ning merevaigust ehteid on kantud laial alal . 
11	NA	 Uandimäe uurimise vastu on vaieldud väitega , et Otepää Linnamägi on siit vaid viie kilomeetri kaugusel ning nii väikse vahemaaga vaevalt võiksid linnused asuda . 
11	NA	 Igatahes on Uandimägi linnusele iseloomuliku kujuga : järskude pervedega ning neid ümbritsevad sookaelad , nii et muinasajal võis see olla kaitstud ka veetõketega . 
11	NA	" Noorpõlves kavandasin kirjutada ajalooromaani "" Otepää langemine "" ning seal oleksin kahe linnuse lähedust seletanud kihelkonnavanemate isekusega : üks ei tahtnud teise voli alla langeda , vaid rajas oma kindlustatud paiga . "
12	NA	 Otepäälastele polnud küll arheoloogia tundmatu nähtus , sest arheoloog Osvald Saadre kaevas aastail 1950-1962 Otepää Linnamäge ning mullakamarast vabastatud piiskopilossi varemed konserveeriti kõigile vaatamiseks . 
12	NA	 Kohalikul kultuuritegelasel , proviisor Valter Jalvistel oli arheoloogiliste leidude kogu , mis aga kitsastel sovetlikel aastatel läks kaotsi , kui teenekas kodu-uurija oma majast ilma jäeti . 
13	NA	 Tulles tagasi Kruusi suguvõsa juurde , saab arhiiviandmete abil kindlaks teha üheksa sugupõlve . 
13	NA	 Neljandasse sugupõlve kuuluv Villemi poeg Hans ( 1862-1939 ) on minu vanaisa ning ta pidi läbi tegema raske eluvõitluse : Käpa talust lahkuma sunnituna pidi ta rajama uue kodu . 
13	NA	 Hans olevat küll Käpa talu pärast kohut käinud , kuid lootusetult , sest traditsioonide järgi päris talu kõige vanem poeg . 
13	NA	 Hans ei osanud ka muul viisil jõukale järjele tõusta , vaid kosis 1890. aastal Vana-Otepäält vaesest Kepi perekonnast tüdruku Anne ( 1862-1930 ) ning neil oli vaid kaks last - Liine ja Villem ; neist tütar suri paarikuisena ning nii jäi see suguvõsa haru ahtaks . . Minu isa Villem ( 1898-1978 ) on sündinud juba uues elukohas Päidla vallas Tüki külas . 
13	NA	 Toimus ka sotsiaalse seisundi langus : vanatalu perepojast sai kantnik ja retnik . 
13	NA	 Raske töörühmamise ja ihnsusega püüdis vanaisa paremale järjele jõuda ning tal õnnestuski tsaarirublasid tallele panna ning 1912. aastal 1400 rubla eest Vana-Otepää külla väike maatükk osta . 
13	NA	 Selle omandas ta metsavaht Tigaselt ning seetõttu on püütud minu kodutalu nimetada Tigase taluks , eriti ametlikes pabereis . 
13	NA	 Kuid säärane nimi ei hakanud uutele asukatele meeldima ning pikapeale asendus Purdemäe nimega . 
13	NA	 Metsavaht Tigane oli nähtavasti vilets peremees , ta polnud ehitanud hooneidki , vaid elas Purdemäe metsaservas koobastes - nende jälgi olen lapsepõlves näinud . 
14	 2 . PURDEMÄE TALU 	 2 . PURDEMÄE TALU 
15	NA	 Vanaisal tuli alustada hoonete ehitamisega . 
15	NA	 Algul püstitas ta rehetare ühe kambriga , et oleks kuskil elada . 
15	NA	 Künkanõlvale ehitatud loomalauda alusmüürilt olen näinud aastaarvu 1924 ja viljakuivati plekist tuulelippu ehib arv 1932 - niisiis võttis ehitamine palju aega . 
16	NA	 Kuivati ehitamist ma ei mäleta , vaid mu esimene mälestus pärineb ilmselt järgmisest aastast . 
16	NA	 Kuivati oli ehitatud aida otsa , mille ees oli viljakottide tõstmise kergendamiseks kõrge trepiaste . 
16	NA	 Arvatavasti kokkuhoiu kaalutlustel polnud aida tagumine vundament ehitatud monoliitsena , vaid koosnes paarist eraldi osast . 
16	NA	 Nende vahele jäetud avadest pääses aida põranda alla ning uudishimuliku põnnina roomasin ma sinna . 
16	NA	 Ent põrandaalune tegutsemine pole ohutu ning seda kogesin minagi . 
16	NA	 Aidaalune polnud horisontaalne , vaid maapind kerkis õue pool . 
16	NA	 Edasi pugedes jõudsin säärase kohani , kus jäin kinni - ei pääsenud enam edasi ega tagasi . 
16	NA	 Sedaviisi sain teada , mis on klaustrofoobia , kuigi meil keegi seda sõna ei tundnud . 
16	NA	 Pidin appi karjuma ning ehmunud vanemad tirisid mu siis kuidagimoodi põranda alt välja . 
17	NA	 See aidaalune põhjustas kümmekond aastat veel teisegi pahanduse . 
17	NA	 Ait asus Tseemale suunduvaviiva külatee ääres ning teekäijadki võisid märgata aida alla pääsemise võimalust . 
17	NA	 Kõik möödasõitjad ei olnud ausad inimesed : üks taiplik varas puuris öösi aida põrandasse ava ning pani selle alla tühja koti ning varistas niiviisi salvest paar vakka nisu . 
17	NA	 Muidugi müüriti pärast säärast pahandust aida tagumine vundament kinni . 
17	NA	 Nii sain teada , et maailmas eksisteerivad ka vargad . 
17	NA	 Kuid too vargus jäi ka ainukeseks , enne Teist maailmasõda võisid hooned seista lukustamata . 
18	NA	 Purdemäe elujärg edenes vähehaaval ning tänu 1919. aasta maareformile suurenes ka põllumaa . 
18	NA	 Mu isa oli osa võtnud Vabadussõjast ning talle eraldati Vana-Otepää mõisast paar nurme , nii et talu suurus ületas 18 hektarit . 
18	NA	 Õigupoolest polnud see kõik siiski maa , vaid krunti kuulus ka pool Vihtjärve . 
18	NA	 Kuid koos juurdelõikega muutus Purdemäe asunikutalu-taoliseks ning võis pidada kahte hobust , nelja lehma ning sai rakendada seitsmeväljasüsteemi . 
19	NA	 Purdemäe oli väljanägemise poolest kaunis koht . 
19	NA	 Talu õuest võis ümberringi näha nelja järve ning põhjatuulte eest varjas sedametsaga kaetud Purdemägi , kus esiküljel rohetasid pedajad , tagaplaani tihendasid tumedad kuused . 
19	NA	 Siia-sinna puistatud kõivud torkasid lepistikust silma kevadel oma helehalja lehelooriga . 
19	NA	 Põllud polnud tasased , vaid näitasid künkanõlvu ; üks neist oli nii järsk , et ma seal suvel loorehaga ristikheina riibudes kartsin koos masinaga ümber kukkuda . 
19	NA	 Mõisalt saadud nurmede servas kasvas lepikut ja sarapikku ning nii oli talul ka veidike karjamaad . 
19	NA	 Lepistikust sai hagu köögipliidi kütmiseks : Purdemäel kasvanud metsa isa hoidis , sealt lõigati kütteks vaid mõni tohletanud südamega kuusk . 
19	NA	 Kuid igal sügisel toodi kas omast või ostetud lepikust kümmekond koormat lehtpuid ning veeti tara taha . 
19	NA	 Varakevadel raiuti need paraja pikkusega hagudeks , jämedamad tüved vajasid muidugi saagi ning need laoti haoriitade peale . 
19	NA	 Lepp on magusa maitsega puu ning hädavajalik liha suitsutamisel , andes sinkidele oivalise meki . 
19	NA	 Liha suitsutamine toimus tavaliselt aprillikuus , kui avati sügisel soolatud liha tõrdu ning seal lebanud singid ja lappetükid riputati saunatala konksude külge ning ahju köeti poolteist 
20	NA	 päeva . 
20	NA	 Singi meelitav lõhn püsis saunas paar nädalat , kuid vihelda oli esimesel päeval ebameeldiv - nii põrand kui ka lava olid rasva täis . 
21	NA	 Purdemäe hoonetest käänles mööda maantee , mis viis Otepää linnast Neeruti kaudu Tartusse , kuid Neeruti teeharult pääseb ka Valgjärvele ning edasi Võrumaale . 
21	NA	 Otsem tee Võrumaale Vastse-Otepää valda pööras meie aida tagant Tseema talust mööda itta , kuid see oli vilets ja muutus vihmaste ilmade aegu porimülkaks . 
21	NA	 Pealegi ühendas kaht Tseema järve kitsas oja , mis meie õunaaia all muutus veerohkel ajal tiigiks . 
21	NA	 Õigupoolest viis parematel aegadel üle oja propsidest sild , kuid see mädanes kiiresti ning uuendajaid leidus harva . 
22	NA	 Meie elumaja kohal järsul pervel õitses kolm jämedat pihla ja üks toomingas . 
22	NA	 Pihlapuud jätsid eriti kauni mulje sügisel oma helepunaste marjadega , toomingas ilutses kevadel valge õielooriga . 
22	NA	 Ma pole kuskil mujal näinud nii jämedat toomepuud , kui see , mis õitses meie teepervel . 
22	NA	 Kuid toomingas pole määratud kasvama palgijämeduseks ning sügistormidele ei suutnud ta vastu panna : algul murdsid tuuleiilid ühe haru , siis teise ning järelejäänud tüügas tuli maha lõigata . 
22	NA	 Toomepuu surm tegi nukraks : nagu oleks pereliige lahkunud . 
22	NA	 Hiljem istutas ema asemele kase , mis viletsast pinnasest hoolimata lopsakalt kasvama hakkas . 
22	NA	 Ise istutasin teepervele sissesõidukoha tähistamiseks kaks noort tamme . 
22	NA	 Puude kaitsmisega oli tegemist , sest külamehed armastasid nende külge siduda oma sõiduloomi , ent igavlev hobune võib puulehti rapsata . 
22	NA	 Üks tamm läks siiski kasvama ning püsib tänini , teine minu kurvastuseks kuivas . 
23	NA	 Veel kasvas teepervedel roosaõielisi kibuvitsu ning üks vana metsuibu , mis ei pidanud paarile külmale talvele vastu . 
23	NA	 1940. aasta pakane hävitas ka meie õunaaia , mis asus mäekallakul elumaja ees Tseema talu pool . 
23	NA	 Muidugi istutasime uued viljapuud ning niiskel niiduäärsel mullal sirgusid kiiresti üks kuldrenett- ja paar antoonovkauibut . 
23	NA	 Kuid aastad said neistki jagu ning pikkamisi on hävinud kogu rohtaed . 
23	NA	 Olin püüdnud küll seda kindlustada ning uuendanud mitu korda alumist tara , kuid talu pärinud õemees ei toetanud minu tegevust ning asutas uue rohtaia hoopis elumaja ja maantee vahele . 
23	NA	 Koos dendroloogist õe Helvega rajasime Purdemäe õue põhjatuulte eest kaitsma kuuseheki : mina istutasin kolm esimest kuuske , sõsar järgmised ning see ridaspuude rodugi on kasvanud suureks . 
23	NA	 Küllap tahtsime sellega ellu viia isa plaani , mis nägi ette kuusehekki ümber õue . 
23	NA	 Kolm kuuske kasvasid lõunakaares suurpuudeks ka isa istandusest , ema on hiljem läänepoolsele maanteepervele istutanud paar kaske , kuid varem seal õitsenud pihlakaid pole keegi proovinud uuendada . 
24	NA	 Teepervedel kasvas ka metsikut valget ristikheina , mil on mesimagus lõhn . 
24	NA	 Muidugi õitses paaril nurmel hobuste jaoks punast põldristikut . 
24	NA	 Ülejäänud nurmedel kasvatati rukist , tali- ja suvinisu , lina , otra ehk ugandi keeles kesva , kaera , hernest ja kolmest viimasest kombineeritud segavilja . 
24	NA	 Reht peksti sügisel tavaliselt kaks korda , algul rukis ja talinisu , hiljem muud viljad . 
24	NA	 Kuid viljapeksmist on teine Otepää mees Mats Traat kirjeldanud nii poeetiliselt , et ma ei hakka temaga võistlema . 
24	NA	 Peale selle kasvatati kartuleid , aiaviljadest mäletan kapsast , kaalikat , porgandit , punast ja loomapeeti . 
24	NA	 Ise olen proovinud köömnete kasvatamist : küpsed köömnepundid panin hakki , nii et mängult tundusid need rukkina . 
24	NA	 Mu isa ei suitsetanud , kuid vanaisa tõmbas piipu ning tal oli peedipõllu kõrval paar mahorkavagu . 
25	 3 . TAVALISED JA UUENDUSLIKUD TÖÖD TALUS 	 3 . TAVALISED JA UUENDUSLIKUD TÖÖD TALUS 
26	NA	 Peamiselt sai Purdemäe talu oma sissetuleku piimast , kuigi müüdi ka vilja , paar siga ning mõni vasikas . 
26	NA	 Piimatootmise raskused pole praeguseni kuigi palju muutunud , ikka on probleemiks piima jahutamine ja selle toimetamine meiereisse . 
26	NA	 Jahutusseadmeid meil polnud , vaid lüpstud piim lasti tinutatud plekist karras kaevu . 
26	NA	 Piima turustamiseks oli tavaliselt moodustatud neljast või viiest talust piimaveoring . 
26	NA	 Kui olin saanud kümneaastaseks , hakkasin minagi piimakardu Otepää meiereisse vedama . 
26	NA	 Nii sain naabertalude eluoluga lähemalt tuttavaks . 
26	NA	 Raske oli piimakardade tõstmine meierei trepile ning sealt nende tühjendamine kaalumisvanni . 
26	NA	 Õppisin kiiresti vankrit trepile hästi lähedale ajama , nii et kardade kõrgemale tõstmist ei läinud vaja . 
26	NA	 Otepää linnakese turg oli väike ning meie pere tavaliselt seal ei kaubelnud . 
26	NA	 Küll käidi sügisel Tartus müümas tapetud siga ning vahel sain minagi kaasa sõita . 
26	NA	 Tihti oli sigu ostvad lihunikud vastas jubaVõru maanteel enne linnapiiri , kuid enamasti pakkusid nad nii niru hinda , et isa eelistas mööda Võru tänavat edasi sõita ning liha seal asunud eksporttappamajja müüa . 
26	NA	" Kui lugesin Henrik Visnapuu poeemi "" Tartu oktoober "" , siis kohtasin selles palju tuttavaid üksikasju . "
27	NA	 Sääraseid vaheldust pakkuvaid sõite Tartusse toimus harva , seetõttu tundsin tihti kodutalus üksindust , mu kaks nooremat õde ei sobinud mulle mängukaaslasteks . 
27	NA	 Mul tuli kaheksa suve karjas käia ning seda pidasin paljuks , sest paar aastat oleksid pidanud karjasteks olema veel mu sõsarad . 
27	NA	 Kuid olin kleenuke ega kõlvanud varakult tööpoisiks . 
27	NA	 Üritasin küll isa kannul niita , kuid jäin oma heinakaarega peatselt maha . 
27	NA	 Meil oli ka heinaniidumasin , kuid seda kasutama isa mind ei usaldanudki . 
27	NA	 Teine töö , mida ma selgeks ei saanud , oli kündmine - see nõudis tugevaid käsi ning oli liiga raske väiksekasvulise poisi jaoks . 
27	NA	" Kui 1950. aastal vändati Otepääl mõningaid stseene filmile "" Valgus Koordis "" , siis oli ka Georg Otsal oli meie Kadajamäel raskusi adra vaos hoidmisel . "
27	NA	 Küllap tehti kündmisestki mitu võtet , kuid isegi filmi valitud duublis volksab Paul Rungel , alias Georg Otsal sahatera vaost välja . 
27	NA	 Tõsi küll , Kadajamägi on kivine ning nõudis adra hoidmisel pingutust ka talumehelt . 
28	NA	 Üks suuremaid töid oli sügisene viljapeks , kuid seal oli koos rohkesti naabreid ning valitses lustakas meeleolu . 
28	NA	" Tüdrukuid tiriti või tõugati põhuvirnadele ning nende naljatlevate hullamiste kohta sobib minu arust sõna "" kabistamine "" , mida võiks pidada seksi eelharjutuseks . "
28	NA	 Muidugi kasutati neil müramistel säärastki sõnavara , mida ei leia sõnaraamatutest . 
28	NA	 Nii et rehepeksupäeva võis pidada ka eesti keele täiendõppeks . 
28	NA	 Olin algul põhku hangumas ning alles paari aasta pärast edutati mind üles masina peale , algul viljasülemi kätteandjaks ning lõpuks ka vihkude allalaskjaks . 
28	NA	 Peksutöödel oli allalaskja amet kõige vastutusrikkam : ei tohtinud liiga suurt sülemit masina kolusse heita , et trummel kinni ei jääks . 
28	NA	 Pidi olema hästi ettevaatlik , et koos viljaga ei satuks trumlisse käsi . 
28	NA	 Enamasti olin ma peksutöödel põhukuhje tegemas ; mul tulid need hästi välja - sümmeetrilised ja ümmargused . 
29	NA	 Vanaisa oli talu ostnud 1912. aastal , kuid rehealuse kõrvale ehitanud ka traditsioonilise rehetare . 
29	NA	 See näitas tema konservatiivset meelelaadi , sest tollal olid juba kõikjal vilja peksmas masinad ning rehetare õigupoolest enam ei vajatud . 
29	NA	 Nii tegigi isa 1930. aastate keskpaiku revolutsioonilise uuenduse ning lammutas rehetare . 
29	NA	 Vabanenud katusealust ruumi kasutati kolmanda elutoa ja loomaköögi ehitamiseks . 
29	NA	 Nii muutus meie elumaja moodsamaks - mitte igas talus polnud söandatud säärast uuendust ette võtta . 
29	NA	 Ümberehitus vajas lupja ning niisiis ehitati nurmenõlvale lubjapõletamise ahi . 
29	NA	 See tehti maakividest pirnikujulisena ning õõnsus täideti kandiliste paetükkide ning ümmarguste lubjakividega ning põletati neid kõrgel temperatuuril paar päeva , kuni kivid muutusid valgeks pulbriks . 
29	NA	 See pulber valati veega üle ning toda protsessi nimetati lubja kustutamiseks . 
29	NA	 Üldse valitses veel naturaalmajanduse põhimõte ning kõike talus vajaminevat püüti ise toota , et mitte välja anda raha , mida oli alati napilt . 
29	NA	 Mäletan veel teistki kodutöönduse üritust , kui metsa ehitati ahi , sedapuhku mitte kivist , vaid tühjast bensiinitünnist . 
29	NA	" See täideti kasekoortega ning tünnist hakkas nirisema välja musta tökatit , mis kohalikus murdes kandis nimetust "" täidas "" . "
29	NA	 Sellega määriti hobuserakmeid , aga ka juhtnahast saapaid ning pastlaid , et jalatsid kauem vastu peaksid . 
29	NA	 Pastlanahka osteti poest , kuid sõja-aastatel jäid kauplused tühjaks ning seepärast hakati taludes ise loomanahku parkima . 
29	NA	 Saksa okupatsiooni aegu üritati koguni sigu nülgida , et nahapuudust leevendada . 
29	NA	" Tol ajal hakkas levima puskari ajamine , sest "" Mäe pisarateks "" kutsutud riigiviin muutus joodikute jaoks liiga lahjaks . "
29	NA	" Minu isa pruukis alkoholi äärmiselt harva ning poest ei ostnud ta suurt , "" riigivanemaks "" kutsutud pudelit , vaid ainult väikese "" asuniku "" . "
29	NA	 Kuid ajad ei läinud paremaks , vaid aina hullemaks ning puskar omandas ajapikku valuuta tähenduse . 
29	NA	 Kui tahtsid mingit asja soodsalt ja kiiresti ajada , tuli ikka kasutada puskaripudeli abi . 
29	NA	 Ka minu ema oskas koduviina valmistada ning meie saunakatla kaanes ilutses suur auk , mis oli lõigatud puskariaparaadi jaoks . 
30	NA	 Kuid nüüd olen ajas liialt ette rutanud ning on tarvis mõni aasta tagasi astuda . 
30	NA	 Eesti Vabariigi aegu püüdis isa talu pidada moodsaist põhimõtteist lähtudes ning meil kasutati rohkem masinaid kui naabrite juures . 
30	NA	 Purdemäel seati sisse isegi primitiivne veevärk , sest künka veerul asuv puurkaev andis liiga vähe vett ning põua aegu võisid lehmad janusse jääda . 
30	NA	 All sooservas lirtsus aga vesi jalgade all ning sealse saunakaevu mant kaevati laudani kraav ning sinna paigutati tsingitud raudtoru . 
30	NA	 Vett tuli laudas käsipumbaga üles betoonist reservuaari pumbata . 
30	NA	 Veevärgi rajamise aegu polnud elekter veel Purdemäele jõudnud , sest ka Otepää linn elektrifitseeriti alles 1938. aasta sügisel . 
30	NA	 Isa üritas ka maad parandada ning soiseid heinamaid kuivatada . 
30	NA	 Vihtjärve suubus ja teisest otsast voolas välja peakraav , kuhu juhtisid oma veeniresid drenaažkraavid . 
30	NA	 Esimesse heinamaatükki pandi kuivenduskraavidesse lihtsad puulatid , kuid peatselt asendasid neid puutorud , mis juhtisid vett paremini . 
30	NA	 Onu August kuivendas oma maid juba keraamiliste torudega , Purdemäel nii kaugele ei jõutud . 
30	NA	 Suurevuntsiline naabrimees Kopli Aadu osutus sedavõrd ihnsaks , et ei raatsinud kokkulepitud poolt töötasu peakraavi kaevamise eest maksta . 
30	NA	 Kui see teatavaks sai , laskis isa peakraavi trassi pöörata Kopli ja Purdemäe piirilt ära otse järve suunas . 
30	NA	 Kopli heinamaa jäigi kuivatamata ning kasvatas vaid jussheina ja tarna . 
31	NA	 Pärast kevadisi külvitöid järgnes juunikuu algul paar nädalat hingetõmbeaega , kuid ka sellal leiti nii pererahvale kui ka teenijale mitmesuguseid töid peale kariloomade söötmise . 
31	NA	 Seitsmeväljasüsteemis oli üks nurm jäetud kesaks ning juuni algul oli sobiv aeg sellelt kive korjata . 
31	NA	 Otepää mullad on väga õhukesed ja kivised ning nii jätkus siin võitlus kividega lõpmatult . 
31	NA	 Kive veeti vankriga ühte kindlasse kohta Vihtjärve äärde , kuhu aastakümnete vaevaga kujunes supelrand , kust oli mõnus vette astuda . 
31	NA	 Järved olid ümbritsetud pikkamisi kinnikasvava sootaimede vööndiga , mis hõljus veepiiril ning seda nimetati õtsuks . 
31	NA	 Sellest võis jalg isegi läbi sulpsatada ning seepärast püüti ikka mõnesse järve soppi rajada kruusast ja kividest väikest sillapääd , kuhu võis tõmmata ka lootsiku . 
32	NA	 Peale kivide koristamise käidi enne heinatööde algust metsas puulehti riibumas , et loomadele oleks põhule lisaks rohkem allapanu loomadele ning suureneks sõnnikutoodang . 
32	NA	 Talu omad metsasiilud olid väikesed , pealegi käkrusid lepa- ja sarapuulehed suuresti kokku . 
32	NA	 Hoopis rohkem suurendasid laudasõnnikut paksud haavalehed , kuid suuremaid haavikuid leidus ainult kroonumetsas . 
32	NA	 Eks siis mu töökas ema võttis reha selga ning läks paari kilomeetri taha riigi haavapuude alust riibuma , isa pani vankrile heinavedamise korvi peale ning hakkas lehekoormaid koju vedama . 
32	NA	 Säärane tegevus käis aga ametliku metsapoliitika vastu ning metsavaht kippus seepärast mitte ainult sõimama , vaid koguni trahvima . 
32	NA	 Metsavahi lepitamiseks sobis kõige paremini viinapudel . 
32	NA	 Kuna viin tundus monopolipoest kallis osta , siis püüti seda asendada samagonniga . 
33	NA	 Kuigi mu isa oli kasvanud Päidlas järvede läheduses , oli talle võõras kalastamiskirg . 
33	NA	 Ma ise hakkasin varakult kala õngitsema , kuid mind õpetasid kaugemad sugulased Kepi Ruudi ja Väärsi Sander . 
33	NA	 Viimane tuli ka veel enne surma üle Kampmanni mäe alla järve äärde ning istus sinna maha . 
33	NA	 Õngeritv koos õngega oli tal ikka kaasas , aga vahel ei harutanudki ta seda lahti ega teinud ühtegi heidet . 
33	NA	 Ent ta õpetas mulle , kuidas puuvillnööri otsa sõlmata kaamelijõhvi ning selle otsa õngekonksu . 
33	NA	 Mõlemaid võis osta Otepää linnast Tamme Jakobi poest . 
33	NA	 See Tamme Jakob polnud siiski luuletaja , vaid viimase nimekaim . 
33	NA	 Otepää kaupmees oli meile sugulane ning tema proua andis mulle suurest plekkpurgist ikka mõne karamelli lutsida , kui ta meest parasjagu poes polnud . 
33	NA	 Mina õngitsesin igal vabal tunnil ning käisin kõigi lähedaste järvede ääres . 
33	NA	 Kui oli rohkem aega , siis läksin Vana-Otepää koolimaja alla Kaarna järve äärde , kus kalad näkkasid isukamalt kui Vihtjärves . 
33	NA	 Alles veerand sajandi pärast jõudsin kauge Pühajärve äärde , sest sinna sõiduks läks vaja autot . 
33	NA	 Autoga pääsesin ka Võrumaa järvede kaldale . 
34	NA	 Kuid pikapeale hakkas kalapüügikirg külge ka mu isale . 
34	NA	 Ta laskis meie sugulasel Kepi Ruudil triikraua kujulise lootsiku meisterdada , muretses väikese nooda ning igal suvel tõmmati Vihtjärv paar korda noodaga läbi . 
34	NA	 Sõja-aastail tõi ta Vihtjärve kahel korral noori linaskeid ning need kodunesid seal . 
34	NA	 Kuid linaskeid oli raske kätte saada , sest õnge nad ei tahtnud võtta . 
34	NA	 Paadiga võis õhtupimeduses ka tulusel käia . 
34	NA	 Paadi ninas korvitaolisel tuluseraual süüdati kuivad tõrvarikkad halud , lükati lootsikut teibaga käratult edasi ning paadi ninas hoidis kalastaja viskevalmis ahingut , et see haugi turja heita . 
35	 4 . KUIDAS MA ÕPPISIN RAHA TEENIMA 	 4 . KUIDAS MA ÕPPISIN RAHA TEENIMA 
36	NA	 Lootsik kergendas ka vähipüüki ning minu lapsepõlves polnud mingi kunst ühe ööga sada vähki püüda . 
36	NA	 Muret oli ainult sellega , kust saada vähisööta . 
36	NA	 Oli kaks võimalust : kas nülgida konni või tuua alevist värsket veiseliha . 
36	NA	 Konnade nülgimine tundus mulle vastik , meeldivam oli jalgrattaga sõita Otepää linna ning lihapoest osta kõige odavamat liha , mis võis olla ka roiskumise piiril . 
36	NA	 Kuid jalgratta ostis isa mulle alles 1940. aastal , kui raha väärtus hakkas langema ning tulid käibele vene rublad . 
36	NA	 Vähipüük andis karjapoisile taskuraha : Otepääl tegutses paar vähkide kokkuostjat , kes sõitsid jalgrattaga kord nädalas järveäärsed talud läbi ning müüsid vähid edasi restoranidele . 
36	NA	 Vähid suutsid pimedas keldris mitu päeva vastu pidada , kui neile söögiks kõrvenõgeseidvisata . 
36	NA	 Vähipüük toimus peamiselt juunis ja juulis , augustiööd kippusid olema juba nii pimedad , et raske oli järveõtsus märgata kõrkjate ja luhtade hulgas vähikahva keppe . 
37	NA	 Raha hankimine polnud kerge : kodutalus ju karjusele palka ei makstud . 
37	NA	 Lisaks vähipüügile korjasin ma metsmaasikaid ning käisin neid müütamas Otepää kaupmeeste prouadele . 
37	NA	 Sõja-aastail panin marjamüügiga aluse oma raamatukogule . 
37	NA	 Kui astusin marjakorviga raamatukaupmees Keichi poodi , siis anti seal sularaha asemel meelsasti raamatuid . 
37	NA	" Mäletan , et sain niiviisi Eduard Vilde romaani "" Kui Anija mehed Tallinnas käisid "" ja Richard Rohu lasteraamatu "" Väleküüs ja Tuhknai "" . "
38	NA	 Teenisin raha ka korvide punumisega , mida oli mulle õpetanud Kepi Ruudi , kes oma kartulivagude muldamiseks käis Purdemäelt hobust laenamas . 
38	NA	 Ruudi talukrunt oli nii väike , et ta ise hobust pidada ei jõudnud . 
38	NA	 Ma sain selgeks küll ainult lihtsa kartulikorvi valmistamise , kuid neid jõudsin karja hoides nii palju meisterdada , et jätkus ka naabrinaistele . 
38	NA	 Kord võttis isa mind kaasa Tartu turule ning sain linnanaistelegi soodsa hinnaga mitu korvi loovutada . . Sõja-aastail propageeriti ravimtaimede korjamist ning ka sellega õnnestus multaskuraha teenida . 
38	NA	 Kadakapõõsa alla tuli laotada sängilina ning siis põõsast kloppida , et küpsed marjad maha variseksid . 
38	NA	 Eriti meeldis mulle paakspuukoorte kogumine , sest ravimtaimi osteti kaaluga ning koor oli üpris raske . 
38	NA	 Kuid mõned kõige paksemad kooretorud praagiti apteegis minu kurvastuseks välja : olevat liiga vanad ja sammaldunud . 
38	NA	 Nii õppisin kodutalus tööd tegema ja raha teenima , sealt sain kaasa kokkuhoidliku eluviisi . 
39	NA	 Kuid Otepäält tõin kaasa ka palju muud . 
39	NA	 Vaheldusrikas küngaste , järvede ja metsatukkade maastik kujundas ilumeelt , lõi eeldused maailma esteetiliseks tunnetamiseks . 
39	NA	 Kogesin varakult , et tugevalt lõhnab ainult metsik valge ristikhein , et kirjanikunimekski kasutatud angervaks on vänge lehaga sootaim . 
39	NA	 Sain teada , et kevadel julgevad esimestena oma väiksed õied jäisest mullast välja pista sinililled , et kullerkuppude aeg tähistab juba suurt kevadet ning roosad kibuvitsad märgivad suve algust . 
39	NA	 Kevadet tähistas ka kuldnokkade ilmumine vahtra latva või kollaste liblikate keerlemine tärkava õuemuru kohal . 
39	NA	" Varakult tekkis isu looduse ilu sõnadega väljendada , hakkasin koguni kirjutama poeemi "" Valgete vesirooside järv "" , mis paraku pidi pooleli jääma juba alguses . "
39	NA	 Mõne salmi järvest ja selle taimedest sain kergesti paberile , kuid pikem luuleteos vajas mingit lugu , kuid sellega jäin kohe kimpu . 
39	NA	 Eks oleks tulnud arendada mingit armastuslugu . 
39	NA	 Üle järve Kassimäeks kutsutud lagunenud hoonetega talus elas küll lesknaine kahe tütrega , neist nooremat nägin teisel pool kraavi karja hoidmas . 
39	NA	 Kuid meil ei tekkinud sõbralikke suhteid , vaid tüdruk heitis mulle üle piirikraavi solvavaid sõnu . 
39	NA	 Ent ilma prototüübita ei tulnud lembeloo värsistamisest midagi välja . 
40	NA	 Üldse polnudmeie talu suhted naabritega polnud kõige paremad : Kruusid olid uustulnukad ning põliselanikud Rebased ja Soed kohtlesid meid vaenulikult . 
40	NA	 Hiljem jutustas ema mulle , et vaenuks oli põhjustki . 
40	NA	 Kassimäe perenaine oli mu isaga kohut käinud piirikraavi pärast , mis olevat kaevatud nende krundile . 
40	NA	 Kohus ei andnud küll naabritele õigust , kuid kohtukulud tulid ikkagi kanda , pealegi olid Rebased meist märksa vaesemad . 
40	NA	 Idakaares oli Purdemäel piir Ala-Tseema taluga ning sellega olid meie suhted veel keerulisemad . 
40	NA	 Meie õunapuuaia tara jooksis sooserval mööda piiri , nii et kui mõni pudulojus sattus tara taha , siis oli ta juba võõral maal . 
40	NA	 Seetõttu ajas naabrimees Susi mõnikord meie lehmi oma õue kinni ning nõudis trahvi . 
41	NA	 Ent pärast mu isa surma pihtis ema , et vaenul Tseema peremehega olevat hoopis sügavamad juured . 
41	NA	 Albert Susi olevat noorpõlves kosinud teda , minu ema , kes tollal kandis nime Jenny Madisson . 
41	NA	 Ema oli aga kosjad tagasi lükanud ning eelistanud mu isa Villemit . 
41	NA	 Missugune armastusdraamaks sobiv kolmnurk ! 
41	NA	 Aga nüüd pidi too vedelvorstiks peetud hooletu peremees iga päev oma silmaga nägema , kuidas ihaldatud naise juhitud väikses naabertalus kõik edenes , aga tema suurtalu ilma perenaiseta käis alla - pooled põllud olid juba sööti jäänud . 
41	NA	 Olen korduvalt kahetsenud , et pole oma vanemate loost romaani kirjutanud . 
42	 5. MU ESIMENE KOOL 	 5. MU ESIMENE KOOL 
43	NA	 Kirjutama , arvutama ja joonistama õppisin ema juhatusel varakult , kuid kuidagi ei saanud kätte tähtede kokkulugemise saladust . 
43	NA	 Siiani seisab silme ees pilt , kuidas istun köögilaua ääres , nina ees keeruliste gooti fraktuurtähtedega kukeaabits , ning teisel pool lauda istub vanaisa , käeulatuses vitsakimp . 
43	NA	 Aknast näen , kuidas ema ja isa veavad kuhjast lauta lehmade jaoks koldseid õlgi , aga mind ei ole seal ! 
43	NA	 Tore oleks ju põhus hullata ning abimeest mängida . 
43	NA	 Aga selle asemel pean kartma vitsa , mis võib näppude pihta sähvata , ning jõllitama neid siiruviirulisi tähti , mille saladus ei avane . 
44	NA	 Kuid lõpuks sain minagi lugemise selgeks , sellele aitas kaasa õnnelik juhus . 
44	NA	 Järgmisel suvel elasin nädalpäevi onu Augusti ja onunaise Hilda juures . 
44	NA	 Kui neil tuli tahtmine Tartu väljanäitusele minna , siis võtsid nad minugi kaasa . 
44	NA	 Kuid näituse rahvasummas oskasin oma saatjad silmist lasta ning jäin üksinda tokerdama võõraste inimeste sekka . 
44	NA	 Pärast räägiti , et mind oli valjuhääldajakaudu taga otsitud ning lõpuks ka kätte leitud . 
44	NA	 Et mu pisaraid kuivatada , oli mulle kingituseks ostetud tinast mängukahur ning ilusate piltidega lasteraamat . 
44	NA	 Kahurist polnud mul suuremat rõõmu , ehkki ka mina mängisin sõjamänge . 
44	NA	 Kuid raamatu väärtust on raske üle hinnata . 
44	NA	 Vaatasin kihutavate rongide pilte ning lugesin ema etteütlemise järgi piltide kõrvale trükitud värsse . 
44	NA	 Siinsed salmid olid trükitud palju lihtsamate tähtega ning neid oli kergem meelde jätta . 
44	NA	 Kui olime raamatu tagumise kaaneni jõudnud , siis selgus , et saan tähtede tähendusest aru . 
44	NA	 Võis aga arvata , et värsid on mulle pähe jäänud . 
44	NA	 Prooviks anti mu kätte teine raamat ning näe imet ! - ma sain ka sellest aru ! 
44	NA	 Ma olin lugemise selgeks saanud . 
44	NA	 Õigel ajal , sest eks minagi pidin varsti kooli minema . 
44	NA	 Ema hakkaski mulle vajalikku varustust muretsema , muuhulgas osteti koolilapse portfell , täpsemini küll ilusast ruudulisest riidest kandekott . 
44	NA	 Panin oma paar pildiraamatut ning täiskirjutatud vihikut portfelli ning vehkisin sellega ühest toast teise marssida . 
44	NA	 Aga ilma pealtvaatajateta polnud koolikotiga vehkimisest täit mõnu , hakkasin jonnima , et tahan kooli . 
44	NA	 Lõpuks olin ema nii ära tüüdanud , et ühel hommikul panigi ta mulle puhta pluusi selga ning viis mu Vana-Otepää koolimajja . 
44	NA	 Nagu Jaan Vahtral , asus ka minu kool Köstrimäel , see tähendab köstri õue taga . 
44	NA	 Purdemäelt oli sinna kolm kilomeetrit , ilusa ilmaga sai selle vahemaa ületamisega hakkama tilluke koolipoiss , kuid talvetuiskude aegu olen ka mina elanud kooli internaadis elanud ning jälginud suurte poiste koerustükke . 
44	NA	 Meelde on jäänud internaadi sahvri ebameeldiv hapukas lõhn ning paari suurema poisi osavus - visata küpsev pannkook panniltõhku nii , et seeteisele küljele maandub . pöördub teine pool . 
44	NA	 Mina seda tsirkusetrikki selgeks ei saanud , vaid kukutasin oma koogi pliidi alla . 
45	NA	 Esimesest koolipäevast suuremat meelde pole jäänud . 
45	NA	 Mäletan , et mind pandi istuma teise väiksekasvulise poisikese kõrvale istuma ning sain teada , et teda kutsutakse Kriisa Leoks . 
45	NA	 Ta oli kuidagi vaenuliku hoiakuga ning teises klassis võtsin endale uue pinginaabri , kellel oli uhke nimi - Kalju Mägi . 
45	NA	 Ta elas Vana-Otepää küla servas Majasoo talus ning suvel hakkasin tema pool käima raamatuid laenamas . 
45	NA	 Tal oli hulk ajalehe joonealustest kokkuköidetud kriminulle . 
46	NA	 Kuid Kaljust veelgi olulisemaks sõbraks kujunes naabritalu Jõõrde karjapoiss Endel Luksepp . 
46	NA	 Suvel ajasime karjad ikka kahe krundi piirile ning piiripeenrasse ehitasime väikese ahju , kus suitsutasime õngitsemisel saadud ahvenaid , sügisel küpsetasime aga kartuleid . 
46	NA	 Kooliski hakkasime käima koos ning hülgasime tavalise maantee , lipates otse mööda põllupeenraid ja metsaalust kulgevaid radu . 
46	NA	 Kaarnaoru talus olid kurjad koerad , kes ähvardasid säärde karata , kuid needki ei suutnud meid kallutada kõrvale kooli viivast marsruudist . 
46	NA	 Talvel läksime kooli aga suuskadel ning Kaarnamäe järsust nõlvast laskumine nõudis tähelepanu , et mitte uppi lennata . 
46	NA	 Mul olid uued suusad ja uued kepid , kuid kord viskas üks lõpuklassi poiss mu toreda kepi mäest alla kihutavate tütarlaste kelgu ette ning lauaservast voolitud kepp praksatas pooleks . 
46	NA	 Hädast saime üle sellega , et naabripoiss Endel valmistas uue suusakepi ning see tuli nii hea välja , et hakkasime teistelegi hädalistele keppe tegema ning neid müüma . 
46	NA	 Tegime keppe noortest kaskedest ning need osutusid sama tugevateks kui kallid bambuskepid . 
46	NA	 Meie äri õitses , olime leidnud uue taskuraha teenimise viisi . 
46	NA	 Kuid sõprus Endliga ei saanud kaua kesta , sest ta oli rentniku poeg , ent taluomanikud vahetasid rentnikke tihti . 
47	NA	 Ajaloo huvides on vaja mainida , et mu esimese klassi tunnistusele on kirjutatud , et kooliastumise päev on olnud 22. aprill 1937. 
47	NA	 Mul arvati olevat piisavalt tarkusi ja oskusi ning õppeaasta lõpul kirjutati mullegi välja klassitunnistus . 
47	NA	 Midagi ei teadnud ma küll piiblilugudest , sest piiblit meil kodus polnud . 
47	NA	 Kuid neid Idamaa legende võisin edaspidigi õppida ning mind arvati teise klassi üleviimise vääriliseks . 
48	NA	 Koolimajal oli kaks õpperuumi , nii et kummaski pidi korraga töötama kolm klassi . 
48	NA	 Koolimaja oli telliskivist ja püstitatud Jakob Hurda pastoriks olemise aegu . 
48	NA	 Hiljem on pööningukorrusele ehitatud puust ristehitis ning nii juurde saadud veel üks klassiruum ja võimlemissaal . 
48	NA	 Kuue klassiga pidi toime tulema kaks õpetajat , neist direktor August Armolik elas koolimajas , õpetajanna Celesta Pettai aga köstrimaja otsa ehitatud korteris . 
49	NA	 Sõjaeelseil aastal hakkas maad vallutama uus tehnikaime - raadio . 
49	NA	 Külainimestest oli säärase tulevikumasina hankinud minu onu August , kuid tema raadio koosnes mitmest eraldi osast tagatoa laual ning valjuhääldaja seisis eestoas ahjuserval . 
49	NA	 Koolimaja raadio oli aga samm edasi , kuna oli mahutatud ühte poleeritud puust kasti tervenisti . 
49	NA	 Kui internaadi lapsed olid hästi õppinud , siis tegi direktor oma korteri vaheukse lahti , lükkas raadiopuldi klassi ning pani aparaadi mängima . 
49	NA	 Meil oli muidugi kena kuulata ning püüdsime seetõttu korralikult ja kiiresti oma koduülesannetega hakkama saada . 
50	NA	 Uute teadmiste valda viisid peale õpikute ka muud raamatud , mida varjas kummaski klassis mahukas kapp . 
50	NA	 Nooremate laste kapist jõudsin kõik läbi lugeda , suuremate lugemisvarast jäi paar köidet tundmatuks . 
50	NA	 Mäletan , et kapi ülemisel riiulil seisis tüse punases köites raamat , mis juba oma välimusegagi tegi silmahimu . 
50	NA	 Kui alumised riiulid olid ära loetud , söandasin ka seda punast köidet küsida . 
50	NA	 Kuid direktor keeldus mulle seda laenamast , arvates mind selle jaoks liiga nooreks . 
50	NA	 See raamat on jäänud minusse kripeldama , olen hiljemgi tundnud , et kõige tähtsam raamat on lugemata . 
50	NA	" Arvatavasti olen hiljem ka selle keelatud raamatu läbi lugenud , sest oma punase kaanekujundusega kuulus see kas Nobeli preemia laureaatide sarja või "" Looduse "" romaanivõistluse seeriasse , need aga lugesin edaspidiTartus kõik läbi . "
51	NA	 Keda Vana-Otepää 6-klassilise algkooli õpilastest peaksin meenutama ? 
51	NA	 Tolleaegsetest õppuritest ei saanud kellestki avaliku elu tegelast ning kaotasin nad silmist pärast kooli lõpetamist . 
51	NA	 Lõpuklassis püüdis küll minuga konkureerida vallasekretäri tütar Aino Kask , kuid ta ei pääsenud gümnaasiumi sisseastumisekamitel läbi . 
51	NA	 Ka mu pinginaabrist Kalju Mäest ei saanud edasiõppijat . 
51	NA	 Tütarlastest meeldis mulle kõige rohkem minu ees pingis istunud Õie Saar , kes paistis silma oma pikkade blondide patsidega . 
51	NA	 Ta oskas nii kenasti lohutada , kui suuremad poisid olid mulle internaadi köögis ülekohut teinud . 
51	NA	 Aga temagi on kadunud kõigi nelja ilmakaare poole , ei jõudnud ma talle ühtegi luuletustki kirjutada , kuigi olin juba Vana-Otepää koolimajas värsisepitsemisega algust teinud . 
51	NA	 Mäletan , et kord mingi suurema üleannetuse puhul karistas preili Pettai kogu klassi kollektiivse kirjatööga . 
51	NA	 Selle teema ei istunud mulle ning panin paberile paar neljarealist salmi akna taga lemmetavast lumest . 
51	NA	 Kuid ma ei saanud kiita , vaid hoopiski märkuse selle eest , et olin antud teemast mööda läinud . 
51	NA	 Mul ei ole pretensioone Vana-Otepää õpetajatele , kohusetundlikult andsid nad mulle algteadmised , millelt võisin edasi liikuda . 
52	 6 . MÕNED ÄREVAD SÜNDMUSED 	 6 . MÕNED ÄREVAD SÜNDMUSED 
53	NA	 1939. aasta sügisel jõudis mu kõrvu väga katkendlikke kuuldusi Soome ja Venemaa sõjast . 
53	NA	 Igatahes rippus sõja meeleolu õhus ning see kajastus ka laste tegevuses . 
53	NA	 Üha rohkem meeldis mulle mängida sõda . 
53	NA	 Tegin vibupüsse ning püüdsin nooltega katuseharjal kanapoegi varitsevaid vareseid tabada . 
53	NA	 Kuid vibu ja nooled tundusid väga vanamoelistena ning seepärast püüdsin nende kõrvale lauaservadest voolida püsse ja revolvreid . 
53	NA	 Teadsin ju hästi , kuidas vintpüss välja näeb : isa oli kaitseliitlane ning tema püss seisis magamistoa nurgas . 
53	NA	 Kuid isa ei lasknud mul kordagi tulistada ning ise ei julgenudma püssi kätte võtta : isa käskude ja keeldude vastu ei söandanud ma astuda . 
53	NA	 Sõja propagandat ei teinud keegi , kuid tulevased ohud tungisid kuidagi alateadvusesse . 
53	NA	 Igatahes juba enne , kui sõda Eestisse jõudis , hakkasin kindlusi ehitama , ajalehest olid meelde jäänud Siegfriedi ja Magino't liinide kirjeldused Saksamaa ja Prantsusmaa piiril . 
53	NA	 Meie krundi lõunapoolses osas lesis mitu suurt kivihunnikut , kuhu olid visatud suvel kesapõllult korjatud munakad ning kündmisega mullast välja tulnud suuremad raudkivid ja paelahmakad . 
53	NA	 Nendest kividest ladusin üles kolm kindlust , mis koosnesid paarimeetrisest müürijupist ja seda lõpetavast tornist . 
53	NA	 Olin muidugi lugenud ungarlase Ferenc Molnari romaani Pal-tänava poistest ja nende kindlustest , kuid sealt sain vähe eeskuju , sest nende kantsid olid tehtud puupinudest . 
53	NA	" Hoopis rohkem kütsid mu fantaasiat ajalooromaanid , sealhulgas soomlaste "" Viiburi plahvatus "" . "
53	NA	 Kuskil olin näinud ka pilti Savonlinna Olavi kindlusest ning see kippus segi minema Viiburiga . 
53	NA	 Kahjuks pole makumbagi linna juhtunud nägema ega saanud hiljemgi oma kujutlusi kontrollida . 
54	NA	 Kuid kujutlusliku vaenlase asemel vapustas meie perekonda erakordne kohaliksündmus : mu onu talus Eeringel põles 1940. aasta hilissügisel maha lehmalaut koos loomadega ning selle külge ehitatud kuur , kus asusid viljapeksumasin , traktor ja mootorratas . 
54	NA	 Paar aastakümmend hiljem , kui onu August Madissoo Siberist vangilaagrist tagasi tuli , rääkis ta kodakondsetele , et see olnud kuritahtlik süütamine . 
54	NA	 Veelgi üllatavam oli kahtlusalune isik : onu oletas , et selleks olnud Käpa talu peremehe saadetud käsilane . 
54	NA	 Kui pärast tulekahjut käisid teised naabrimehed Eeringel tulekahju jälgi uudistamas , siis Käpa talust ei tulnud kedagi . 
54	NA	 Kui onu August kohtuotsusega Siberisse saadeti , siis olevat avaldatud tema kohta kaebusi esitanud isikute nimed ning nende seas olnud ka Käpa Johan . 
54	NA	 Onu arvamus oli üllatav , aga mu ema ei vaielnud sellele vastu . 
54	NA	 Isa- ja emapoolsed sugulased olid ju ka omavahel sugulased , Käpa ja Eeringe talu vanaperenaised olid õed , mõlemad pärit Kastolatsi küla Uuska talust . 
54	NA	 Süütamise põhjustanud kadedus , onu uus rehepeksumasin meelitanud enda poole palju taluperemehi , kes hülgasid vanamoodsa isesõitva aurukatlaga mööda küla rännanud viljapeksja . 
54	NA	 Viimane kuulus masinaühistule ning niisiis oli tegemist individualistliku erakapitali ja ühistegevuse konfliktiga . 
54	NA	 Milline teema romaani või filmi jaoks ! 
54	NA	 Kuid ma ei osanud seda kasutada , pole sellest novelligi kirjutanud . 
54	NA	 Onu sai igatahes ränga majandusliku löögi , kuid ta talu jäi püsima . 
54	NA	 Põlenud loomakarja asemele muretseti uus , esimese lehma loovutas Eeringe tallu minu ema . 
54	NA	 Ja peagi oli ehitatud uus , saviseintega laudahoone ning isegi uue viljapeksugarnituuri jõudis onu enne kolhoosikorra tulekut muretseda . 
55	NA	 Suvel selgus veel üks kurb tõsiasi - Soome sõja talv oli olnud erakordselt külm ning pakane oli tapnud aedades palju õunapuid . 
55	NA	 Seda ka meie koduaias , mille taastamine nõudis aastaid . 
55	NA	 Sääraste kohalike murede varju kippusid jääma sündmused suures maailmas . 
56	NA	 1939. aasta 13. juunil suri mu isapoolne vanaisa Hans . 
56	NA	 Sündmus vapustas mind seetõttu , et just mina avastasin surnu . 
56	NA	 Olin parasjagu õues sõda mänginud , kuusekoortest ohvitseririhmad üle õla . 
56	NA	 Järsku tahtsin vanaisalt midagi pärida , viskasin rakmed ja puupüssi maha ning lippasin eestuppa , kus vanaisa juba mitu päeva. haigena lamas . 
56	NA	 Ta oli äsja käinud arstiabi otsimas Tartus , seal ööbinud oma rikka venna Ado pool , sõitnud bussiga tagasi Otepääle ning sealt asunud jalgsi kõmpima Purdemäele . 
56	NA	 Kiriku juures kulges maantee sügavas kraavis , kuid jalakäijad eelistasid kõndida teepervel mööda sinna tallatud rada . 
56	NA	 Vanaisagi oli noorte inimeste jälgedes hakanud astuma mööda seda kitsast , mäest laskuvat rada , kuid ilmselt oli see kergemeelne otsus . 
56	NA	 Ta kukkus pervelt alla sõiduteele ning tervise parandamise asemel halvendassee viimne teekond halvendas temaseisundit ning valud suurenesid . 
56	NA	 Tagantjärele haiguse tundemärke kokku võttes kaldun arvama , et vanaisal võis olla eesnäärme vähk , mis lõpetas ka kirjanik Karl August Hindrey maise tee . 
56	NA	 Vanaisa voodipäits asus rõivavarna all ning palitud katsid ta pead . 
56	NA	 Kui tõmbasin need kõrvale , selgus , et vanaisa oli varna konksu külge sidunud oma kitsa püksirihma ning enda üles poonud . 
56	NA	 See avastus ehmatas mind kõvasti . 
56	NA	 Küllap Tartu arstilt kuuldud diagnoos ja järjest suurenevad valud olid vanaisa sundinud kõike äkitselt lõpetama . 
56	NA	 Minu kisa peale jooksid kodakondsed kokku , sealhulgas teenijatüdruk Helene . 
56	NA	 Kuid parata polnud enam midagi , vanaisa ka pärast rihma läbilõikamist ei hakanud enam hingama ei hakanud . 
56	NA	 Peeti muidugi traditsioonilised peied , isa tappis suvisele ajale vaatamata sea , et oleks millegagi peielisi sööta . 
56	NA	 Lihast tehti koguni vorsti ning nädal aega võisin karjas käia , käär peenleiba ja pool vorstirõngast taskus . 
56	NA	 Vanaisa maeti Otepää uuele surnuaiale oma naise Anne kõrvale . 
56	NA	 Nende päitsisse viidi aidast suur kuldkirjadega raudrist , mille vanaisa oli varakult soetanud , nähtavasti ei olnud ta järeltulijaid usaldanud . 
56	NA	 Kuid sellele ettehoolitsusele vaatamata ei saanud Hans Kruus kuigi kaua puhata raudristi all : 1944. aastal tabas mürsk kalmu ning risti tükid läksid prügi hulka . 
56	NA	 Hiljem , pärast mu ema surma lasksin Urvaste skulptoril Lembit Palutedrel valmistada hallist kivirahnust neli nimeplaati oma lähisugulaste kalmudele . 
57	NA	 Vanaisa eluteest ei saanud teha rõõmsat kokkuvõtet , ta oli küll püüdnud jõukale järjele jõudaning taastada Käpa talu perepoja väärikust , kuid see oli tal vaid pooleldi korda läinud . 
57	NA	 Saatus tahtis järele proovida mehe kangust ning valmistas talle rõõmudest rohkem muret ja kannatusi . 
58	NA	 1940. aasta sündmusrikkast suvest ja riigikorra vahetamisest pole suuremat meelde jäänud . 
58	NA	" Raadiot meie külas kellelgi polnud ning isa tellitud "" Tartumaa Teataja "" ilmus vaid kaks korda nädalas , nii jõudsid uudised tallu hilinenult . "
58	NA	 Kodus mainiti küll , et meie suviline-teenijatüdruk tahtnud palka juurde , kuid vist oli nõudmine esitatud nii tagasihoidlikult , et see ei mõjunud , kuid mingit streiki ei järgnenud . 
58	NA	 Küll anti kaitseliitlastele kõva käsk , et nad peavad kõik relvad ära viima vallamajja ning ka isa toanurgast kadus vintpüss , mida ma polnudki saanud proovida . 
58	NA	 Mingit vihavimma sigines seni rahulikult elanud külarahva vahele . 
58	NA	 Kunimäe jalamil viletsas onnis elutsenud kehvik Lehtla söandas halvasti ja ähvardavalt ütelda mu isale , kuid taat ei käratanud teda vaikima , vaid pööras sõnatult tülinorijale selja . 
58	NA	 See väike stseen jäi meelde ning andis märku , et midagi oli senises stabiilses elus muutunud . 
59	NA	 1940. aasta suvel tõmbas tähelepanu endale hoopiski ükseraeluline sündmus . 
59	NA	 Meie kaugemad sugulased ja lähedased naabrid Mäe-Tseema talus valmistusid pulmadeks , peretütar Linda Liin läks kohalikule rätsepale Juhan Väärsile mehele . 
59	NA	 Kuid just peoeelsetes askeldustes oli peigmees jalgrattalt kukkunud ning endale viga teinud . 
59	NA	 Ent pulmad olid juba välja kuulutatud , külalised kutsutud , siga tapetud , nii et pulma edasi lükata ei tahetud . 
59	NA	 Niisiis üüriti Otepäält koos sõidukiga Bussi Juss , kes sõidutas pruutpaari kirikumõisa , kus 22. juuni õhtupoolikul toimus tagasihoidlik laulatus ; vigase peigmehe tõttu pruutpaar istus . 
59	NA	 Talus pandi peigmees rehetarre voodisse lamama , pulmalised istusid suurtoas laua äärde ning lasksid endal pidusöökidel maitsta . 
59	NA	 Kuid öösi oli peigmees veel rängemini haigeks jäänud ning ta otsustati viia Tartusse haiglasse . 
59	NA	 Aga sinna ei jõutud , juba enne linna Tatra mäel heitis Juhan Väärsi hinge . 
59	NA	 Tartusse edasi ei sõidetudki , vaid surnukeha toodi lahkamata Tseemale tagasi , nii et surma põhjus ei saanudki selgeks . 
59	NA	 Paar päeva hiljem maeti ta Otepää uuele surnuaiale . 
59	NA	 Matuse ajal puhkes torm ning hakkas piksevihma valama , see suurendas omakorda müstilist tunnet ning põhjustas kauaks ajaks tagarääkimist . 
59	NA	 Oli ju pulmapidu muutunud peiedeks , mõrsja oli saanud abielus olla vaid ühe päeva ning sedagi vaidformaalselt . 
59	NA	 See luguon kirja pandud mu ema jutustamise järgi - eks temagi imestanud säärase kummalise sündmuse üle . 
60	NA	" Kuid hiljem , 1973. aastal olen sellest iseäralikust loost kirjutanud novelli "" Pulmaväravad "" ning sellega avanud oma esimese jutukogu "" Tabamata armastus "" . "
60	NA	 Kuna kirjanik peab kõik selgeks seletama , siis lasksin rätsepal vankri alla jääda , et tema surm tunduks tõepärasem . 
61	NA	 Tegelikult võib elu olla veel kummalisem kui kirjanduse väljamõeldud lood . 
61	NA	 Enda kiituseks võin mainida , et olen novellis välja joonistanud ka ühiskondliku tausta ning lokaalse sündmuse sidunud ajalooga : lasen karjapoisil lugeda ajalehest Prantsusmaa lüüasaamisest sõjas Saksamaa vastu . 
61	NA	 Erilaadsete sündmuste seostamist olen pidanud oma tugevaks küljeks ka edaspidi . 
62	NA	 1941. aasta suvel toimus esimene eesti rahva küüditamine ning sõda jõudis ka Eestisse . 
62	NA	 Kuid need tähtsad sündmused ei puudutanud meie peret otseseltning läksid minust kuidagi mööda . 
62	NA	 Mäletan ainult seda , et ühel kuumal suvepäeval hakkasid maanteel voorima pikad taganevate sõjaväeüksuste kolonnid , algul hallid soomusautod , nende järel harilikel hobuvankritel laatsaret , kus soldatid laulsid nukraid venekeelseid laule . 
62	NA	 Kuid paari päevaga jõudsid taganejad ilma ühtegi pauku tegemata kaduda ning talud võisid rahulikult jätkata heinategu . 
63	 7 . ESIMESED GÜMNAASIUMIAASTAD 	 7 . ESIMESED GÜMNAASIUMIAASTAD 
64	NA	 Lõpetasin algkooli sõja-aastal 1942 ning edasiõppimise probleem ei nõudnud pikalt arutamist . 
64	NA	 Esimene nõukogude aasta oli mu kokkuhoidlikele vanematele selgeks teinud , et segastel aegadel on lootusetu üritada raha koguda . 
64	NA	 Niisiis polnud neil kahju kulutusi teha ka oma ainukese poja koolitamisele . 
64	NA	 Pealegi ei osutunud need kulutused esialgu suureks . 
64	NA	 Gümaasium asus siinsamas Otepää linnakeses ning talveks oli vaja hankida pojale mingi toanurk . 
64	NA	 See ei läinud kalliks , sest saadi kokkuleppele meie talu teenijatüdruk Helene Kõivuga , kel oli Tiigi tänavas ühetoaline korter . 
64	NA	 Peale selle saadi kokkuhoidu sellega , et tollesse tuppa mahutati veel teinegi koolipoiss , minu sugulane Jaan Illak ( 1928-2004 ) . 
64	NA	 Me olime küll tuttavad , kuigi tema oli käinud Neeruti algkoolis . 
64	NA	 Iseloomult olime küll mõneti erinevad , aga esialgu ei pööranud ma sellele tähelepanu . 
64	NA	 Armastasime mõlemad kala õngitseda ning ka malet oskasime mõlemad mängida . 
64	NA	 Varsti hakkas Jaan aga nuhkima mu päevikuvihikuid , mida kitsas ruumis polnud kuhugi peita . 
64	NA	 Kuid sain probleemist üle sellega , et hakkasin kirjutama salakirjas . 
64	NA	 Kuigi õigupoolest polnud saladusi , mida varjata . 
64	NA	 Kui hakkasid mõne tüdrukuga käima , siis panid seda teisedki tähele . 
64	NA	 Vastupidi minule plikad Jaani ei huvitanud . 
64	NA	 Nuputasin päeviku jaoks nii keerulise koodi , et hiljem ei osanud isegi noid vihikuid lugeda . 
65	NA	 Suvel tuli teha gümnaasiumi sisseastumiseksami : oli vaja vastata trükitud testi paljudele küsimustele , kuid säärast paberit nägin maesmakordselt . 
65	NA	 Kui eksamitulemused teatavaks tehti , siis selgus , et olin pingereas kolmas : minust eespool asusid vaid Kalju Liin ja Vello Linnamägi , kes paistsid oma teadmistega silma ka hiljem . 
66	NA	 Niisiis ühel ilusal sügispäeval astusin üle Otepää Ühisgümnaasiumi läve : muidugi tagauksest , sest paraadsissekäik oli õpetajate jaoks . 
66	NA	 Hoone oli kahekorruseline puust ehitis , kollaste voodrilaudadega kaetud , hoovi poolt sopilise väljanägemisega . 
66	NA	 Selle ehitamiseks oli ka minu vanaisa toonud koorma katuselatte . 
67	NA	 Klassitoad asusid peamiselt teisel korrusel , sealhulgas ka esimene klass . 
67	NA	 Koolipingid paiknesid kolmes reas , nelikümmend õppurit mahtus hädavaevalt ära . 
67	NA	 Minu pinginaabriks sai sugulane ja korterinaaber Jaan Illak , peatselt sain tuttavaks ka teiste klassikaaslastega . 
67	NA	 Tooni hakkasid andma Otepää linnast pärinevad õpilased , kes olid juba lasteaias omavahel tutvunud ning sõpradeks kasvanud . 
67	NA	 Esile kerkis esimestesse pinkidesse istunud tütarlaste nelik : suurekasvuline brünett Maimo , temast veidi lühem pruunijuukseline Helge , alati naeratav punnpõskedega Leili ja kleenuke nähvits Koidula . 
67	NA	 Kohevajuukseline Maimo oskas teistega lahkelt suhelda , tema isa pidas ju keskväljaku nurgal vürtspoodi ning ta oli inimestega harjunud . 
67	NA	 Tundus enesestmõistetav , et Maimo valiti klassivanemaks . 
67	NA	 Aasta hiljem asendati Maimo küll Rein Ahvenaga , sest klassivanemalt oodati kõva kätt , mida tütarlastel polnud . 
67	NA	 Rein oli inglaslikult tugeva lõuaga ning ka muidu mõjukas , hiljem sai temast sovhoosidirektor . 
67	NA	 Linnakese koorekihti kuulus ka restoranipidaja Sagari noorem tütar Helge , kelle vanem õde õppis teises klassis . 
67	NA	 Nende isa oli tuletõrjeseltsi hoones asuva restorani direktor ning see oli õigupoolest kogu linna ainuke kõrts , nii et Pühajärve suvitajadki pidid selle teeneid kasutama . 
67	NA	 Kiirkõnet harrastava Leili vanematel oli koolimaja ligidal väike eluhoone , Koidula vanemate pikk maja paiknes kaugemal algkoolimaja taga . 
67	NA	 Koidula nimi oli kasutamiseks liiga pikk ning hakkasime teda kohe kutsuma Koidiks ; ta oskas vahel kaaslasi sõnaga teravalt torgata . 
67	NA	 Neist liidrigrupi tüdrukutest hakkas mulle kohe meeldima roosapõskne , lapselikult naeratav Helge , kellest kujunes mu esimene muusa . 
67	NA	 Kirjutasin talle hulk abituid sonette , mida pole söandanud kellelegi näidata . 
67	NA	" Ka minu hilisema kooliromaani "" Pühajärve album "" mõne peatüki on inspireerinud tema . "
68	NA	 Mujalt saabunud õpilaste hulgast paistsid nii oma teadmiste kui ka üldse vaatekohtadega silma koolidirektorite pojad Erlend Teemägi , Vello Linnamägi , Enn Oja ja Vello Kaarna . 
68	NA	 Viimane oli klassi kõige väiksem poiss ning pärines nähtavasti vaesest perest , sest taei kandnud lipsu ja ülikonda , vaid ainult puuvillkampsunit . 
68	NA	 Koolivormi tollal polnud ning vormimütsegi leidus vaid paaril poisil . 
68	NA	 Sõja-aja tõttu oli üldse rõivastega kitsas ning ema laskis mulle kooliminekumundri õmmelda isa vanast ülikonnast . 
68	NA	 Tanksaapad ostis ta kahe kilo või eest saksa sõdurilt ning need näisid oma naelutatud taldadega igipõlised ning polka tantsimisel lõid saali põrandast pinde välja . 
68	NA	 Nii et küllap me olime kõrvaltvaatajale üpris kirju kamp . 
68	NA	 Kuid vaesest väljanägemisest hoopis tähtsam oli sõbralik suhtumine üksteisesse . 
68	NA	 Pean tunnistama , et ei varem ega hiljem ole ma sattunud nii meeldivasse kollektiivi kui Otepää gümnaasiumis . 
68	NA	 Väiksemaid lahkhelisid ning pahandavaid ütlemisi ju vahel esines , kuid need ei arenenud kunagi suuremaks tüliks . 
68	NA	 Mul polnud vajadust enese või teiste kaitseks kedagi lüüa ning kaklemist ei õppinud ma kunagi selgeks . 
68	NA	 Mõne Võrumaa poisiga tuli ette räigeid ütlemisi , kuid nendest saadi kiiresti üle . 
69	NA	 Pealegi olin leidnud endale hea ja autoriteetse sõbra - Kerkuvalla külast õppima tulnud Heino Taukari . 
69	NA	 Ta oli küll väheldast kasvu , ehk vaid sentimeetri minust pikem , kuid tugeva rusika ja mõjuka sõnaga , astus vajalikul juhul minu kaitseks välja . 
69	NA	 Meist said pinginaabrid , sest sugulase Jaani meelelaad nihkus järjest kaugemale minu tõekspidamistest . 
69	NA	 Heino oli ka hea matemaatik ning aitas mind sel alal , kui viimases klassis olin matemaatikas kaotanud kindla aluspõhja . 
69	NA	 Uus pinginaaber oli kasulik veel ühe asjaolu tõttu . 
69	NA	 Ta oli korteris kooliteenija juures koolimaja keldris . 
69	NA	 Kojamees oli parasjagu valmis saanud uue lootsiku ning punaseks ja roheliseks värvituna osutus see kõige uhkemaks veesõidukiks Pühajärvel . 
69	NA	 Võimalus paadi laenata oli oluline , sest kevadeti muutus ka Pühajärv meie tegevusareeniks . 
69	NA	 Paadiga noormehel oli kerge tütarlapsi lõbusõidule meelitadasi ning tema aktsiad õrnema soo silmis tõusid tublisti . 
69	NA	 Muide , olen Pühajärvel aerutanud ka telemehe Urmas Oti emaga , kes oli tollal nägus kooliplika . 
69	NA	 Kui pinginaaber Heinol olid käsil tõsisemad asjad , siis loovutas ta lootsiku võtme mulle ning ma võisin rõõmsalt Pühajärve äärde lipata . . Peaksin mainima veel teist Heinot , kes elas koos Jaani ja minuga majas Tiigi tänav 4. 
69	NA	 Heino Sisask oli pikakasvuline spordipoiss , kellest hiljem kujuneski üks spordielu juhte . 
69	NA	 Ta oli juba ühe talve Tartus õppinud ning seal omandanud viisakaid kombeid , mida maalt adra tagant tulnutel nappis . 
69	NA	 Kolmekesi korraldasime Tiigi tänava maleturniire ning ka kaardimängu peale raiskasime aega . 
70	NA	" Õpetajatest tahaksin kõigepealt meenutada Meta Loogu , kes oli kuuldavasti vasakpoolse meelsuse tõttu Tartust Otepääle "" asumisele "" saadetud . . Ta õpetas eesti keelt ja kirjandust ning tegi mulle nõnda hästi selgeks eesti grammatika ja ortograafia , et ma oma hilisematelt õpetajatelt ei tarvitsenud palju juurde õppida . "
70	NA	 Kirjanduse vahendamisel oli ta kuivavõitu ning siin pidin rohkem oma lugemuselelootma . 
70	NA	 Lisaks kooliraamatukogule kasutasin usinalt ka linna biblioteeki , mis asus Pühajärve teel ning oli valiku poolest rikkalikum . 
70	NA	 Seal valitses väikest kasvu Jaan Jõgi , kes oskas anda head nõu lugemisvara valimisel . 
70	NA	 Tema soovitusel sööstsin Nobeli preemia laureaatide romaanide kallale . 
70	NA	" Juba esimesel gümnaasiumitalvel lugesin läbi ka "" Tõe ja õiguse "" kõik viis köidet ning koju laenatuna tutvus Vargamäe rahvaga minu muidu kirjandusekauge isa . "
70	NA	" Ka Oskar Lutsu "" Kevadet "" luges kogu pere , kuid seda polnud vaja laenata , sest 1943. aastal ilmus sellest Romulus Tiituse illustratsioonidega uus trükk . "
70	NA	 1944. aasta kevadel olin kooli raamatukogust laenanud kuus Henrik Visnapuu luuletuskogu , mis õppeaasta enneaegse lõpu tõttu olid suvekski minu kätte. jäänud. 
70	NA	 Sügisel polnud aga kooli biblioteegil mitu kuud raamatukoguhoidjat ning Visnapuu värsikogud olid minu käes üle poole aasta . 
70	NA	 Nii lugesin Visnapuud üha uuesti ning sattusin tema mõju alla . 
70	NA	 Lõpuks sai raamatukogu ajutiseks hooldajaks bioloogiaõpetaja Liidia Kaldmaa , kes ka Visnapuu raamatud tagasi küsis . 
70	NA	 Tahaksin teda tänulikult meenutada tema ametialaste teenete pärast : ta sundis meid veel sügiselgi koguma suurt herbaariumi aiataimedest ning kevadel viis varakult Pühajärve metsa kuulama linnuhääli . 
70	NA	 Nii õppisin minagi eristama paljusid linde ja taimi . 
70	NA	 Preili Kaldmaa oli väga usin ning nõudis töökust ka õpilastelt , temalt õppisin ma palju ning ta tahtis mindki suunata loodusteaduste alale . 
71	NA	 Patriootilisele kasvatusele pani aluse võimlemisõpetaja Henno Pajo , kes õpetas sirget rühti nii otseses kui vaimses mõttes . 
71	NA	 Klassivendadest oskas rahvuslikku meelsust toonitada eestkätt Arula küla poiss Henno Barkala , kes kippus küll ajuti muutuma rivaaliks , sest temagi hakkas ihaldavaid pilke heitma Helge Sagarile . 
71	NA	 Kuid sedapuhku ei tekkinud dramaatilist armastuskolmnurka , sest meie lembeelamused olid veel platoonilised . 
71	NA	 Pidasin Hennot oma sõbraks ning vahest just tema hoiaku ja eeskuju tõttu omandasin kindla rahvusliku meelsuse . 
71	NA	 Meie sõprus jätkus hiljem Tartus , kuid surm viis ta Otepää poiste hulgast ühe esimesena . 
72	NA	 Saksa keelt õpetas kuldjuukseline , ent kuivavõitu esitusviisiga ning tuupimist nõudnud Ella Tiitsmaa , kelle pedagoogilised võimed olid tagasihoidlikd ning võõrkeele omandamine edenes tema käe all vaevaliselt . 
73	NA	 Korralikul koolipoisil ei peaks olema tegemist kooli juhatajaga ning ka minul on vähe mälestusi direktoritest . 
73	NA	 Kui kooli läksin , siis oli direktoriks muusikaõpetaja Evald Laanpere ( 1900-1990 ) , kellega ma ei saanudki tuttavaks . 
73	NA	 1943. aasta sügisel tuli Valgast tema asemele Friedrich Klement ( 1841-1958 ) ning see mees on meelde jäänud oma rangusega . 
73	NA	 Võib-olla justl seetõttu , et minu tutvumine temaga toimus ärevas olukorras . 
73	NA	 Õhtune promeneerimine toimus linnakese pikimal tänaval Pühajärve teel , kus olid varakult meelde jäetud need aknad , mille taga võis vilksatada meie klassi tüdrukute nägusid . 
73	NA	 Ühel õhtul sattus ühe säärase akna taha kolm poissi , kes koputasid klaasruudule nii ägedasti , et see läks katki . 
73	NA	 Teised poisid oskasid kiiresti jalga lasta , vahele jäin mina üksi . 
73	NA	 Teisel päeval kuulas mind üle direktor Klement ja püüdis mind teha katkiläinud aknaga tüdruku austajaks . 
73	NA	 Ma olin aga täiesti juhuslikult sinna akna taha juhtunud ega tundnudki õigupoolest toda piigat . 
73	NA	 Ülekohtune süüdistus häiris mind väga ning edaspidi püüdsin direktorile teel mitte vastu sattuda . 
74	NA	 Teine õppeaasta jäi poolikuks , juba märtsikuus majutas end koolimajja mingi Saksa sõjaväeüksus ning kool pidi otsima ajutist ulualust . 
74	NA	 See leiti Vana-Otepää pisikeses koolimajas , kus oli mu koolitee alanud . 
74	NA	 Kuid gümnaasiumi suurt õpilasperet sinna ära mahutada oli lootusetu ettevõtmine , isegi kahes vahetuses ning lühendatud koolitunnid aitasid vähe . 
74	NA	 Direktsioonil võis siis meiega palju muret olla , kuid koolilastele see ajajärk meeldis , sest poolteist kilomeetrit iga päev linnast välja lipata tundus huvitav : eks teel peeti siis lumesõda ning hullati muudmoodi . 
74	NA	 Nii prooviti koolitööd jätkata umbes kuu aega ning seejärel kuulutati kooliaasta lõppenuks ning kirjutati välja teise klassi lõpetamise tunnistused . 
74	NA	 Aga hulk õpetust jäi saamata , mäletan suuri lünki geograafias ja loodusteaduses , kuigi mõlemas ainesoli hiljuti kätte saadud vastsed õpikud . 
74	NA	" Maadeteaduses oli endine programm lausa pea peale pööratud ning üks uus , pruunikaaneline õpik kandis pealkirja "" Suur-Saksamaa "" . "
74	NA	 Nähtavasti kaotasin ma just tol poolikul õppeaastal kindla aluspõhja matemaatikas , millega hiljem lõpuklassis olin hirmsasti hädas . 
75	NA	 Sõda sekkus ka muudmoodi kooliellu . 
75	NA	 Mällu on jäänud süngemeelne pildike koolimaja saalist , kuhu esimesse tooliritta olid koondatud kõige pikemad koolipoisid ning nende ees kantslis kõneles saksa sinakashallis mundris ohvitser sellest , kui tähtis on minna võitlema Punaarmee vastu . 
75	NA	 Ja nood pikemad poisid mobiliseeritigi sõjaväkke ning nad kadusid koolist . 
75	NA	 Gümnaasiumipere muutus märksa feministlikumaks ning koolipidudel tõusis väiksemate poiste väärtus . 
75	NA	 Ka koolipinki nühkima jäänud poisse hakkasid relvad huvitama relvad ning neid oli võimalik hankida . 
75	NA	" Olen seda ajajärku kujutavas romaanis "" Pühajärve album "" jutustanud sellestki , kuidas revolvrid ja püssid koolipoiste kätte sattusid . "
75	NA	 Nende relvadega ei tapetud siiski kedagi , vaid nende toel kasvatasime rahvuslikku vaimu . 
75	NA	 Nii et mainitud romaanis kujutatud põrandaalune ring eksisteeris , ka Stalini pildi kadumine õpetajate toa seinalt toimus ning põhiosa muustki sündmustikust on võetud tegelikkusest . 
76	 8 . PÄRAST SÕJA LÕPPU 	 8 . PÄRAST SÕJA LÕPPU 
77	NA	 Suureks murranguks kujunes 1944. aasta suvi , kui tõepoolest mürisesid kahurid ning mitu päeva lõõmas tulekahi Otepää linnas . 
77	NA	 Inimesed kartsid venelaste ja nõukogude korra tulekut ning enne rinde üleminekut panid ka paljud Otepää kandi talunikud vajalikuma vara vankrile ning asusid põgenema lääne poole . 
77	NA	 Oli nende põgenike hulgas ka minu onu Peeter Madissoo , kes oli viimati olnud Otepää valla sekretär . 
77	NA	 Tal oli pagemisega nii kiire , et ei jõudnud enam kokku saada oma suvitamas olnud naisegagi . 
77	NA	 Onu Peeter olevat küll jalgrattaga jõudnud Pärnu randa ning seal leidnud ülevedajagi . 
77	NA	 Kuid nähtavasti oli ta õnnetu saatusega , Rootsis suri ta juba paari aasta pärast . 
78	NA	 Mu arukas isa pidas lääne poole põgenemist mõttetuks ning suundus oma kraamikoormaga vaid paari kilomeetri kaugusele kroonumetsa , kus suuremad varjamise võimalused . 
78	NA	 Mets kihas ümberkaudsete talude elanikest , mõned jõudsid ehitada sinna punkridki ning neid läks tõepoolest vaja . 
78	NA	 Mitu päeva lendasid üle meie peade suurtükkide mürsud ning kodupoolses metsaservas täristas kuulipilduja . 
78	NA	 See oli visa hingega kuuliprits , mis ei tahtnud kuidagi vait jääda . 
78	NA	" Viimaks enne hommikut jäi seegi vait ning metsa tagant kostis hirmutavat venekeelset "" hurraad "" . "
78	NA	 Imestasin selle üle , et rinne liikus pöhja poolt lõuna suunas , kuid nii see tegelikult oligi . 
78	NA	 Otepää kant oli kotti jäänud ning suured lahingud löödi Elva all , kus sai koguni üks Vene kindral surma ; Elvast suundus aga üks rinde tiib lõuna poole . 
79	NA	 Kahuritule all viibimine on ebameeldiv ka siis , kui mürsud lendavad üle . 
79	NA	 Aga kroonumetsa põgenenutest ei lennanudki kõik mürsud ja kuulid üle , vaid paar inimest ning mõned kariloomad said surma . 
79	NA	 Põhilise lahinguöö järel hahetas hall hommik ning kui ema tahtis hakata suppi keetma , siis kõlises meie pajas mürsukild . 
79	NA	 Paari päeva pärast söandasime koju tagasi pöörduda . 
79	NA	 Punaarmee üksus oli talust lahkunud , vaid paar sidemeest kohmitses oma kaablirullide kallal . 
79	NA	 Talu oli paljaks rüüstatud , lauda tagumine sein mürsust purustatud , pool tapetud siga ulpis järves . 
79	NA	 Meie krundil Raamäel lamas mullahunniku serval langenud Saksa sõdur , kes tuli lükata kaevikusse ning katta mullaga . 
79	NA	 Relvi vedeles igas kandis ning minagi tirisin ühe vintpüssi , mõned padrunipidemed ja sõdurikiivri Purdemäe metsa ning matsin need maha . 
79	NA	 Kellega mõtlesin küll sõda pidada ? 
79	NA	 Kuid hiljem ei leidnud ma enam püssi üles ning metsavenda minust ei saanud . 
79	NA	 Metsavendlus kuulus sõjajärgsesse elupilti , ka paar minukoolivenda ( Johannes Jelle , Artur Telling ) hukkus koos nendega . 
79	NA	 Ainult paar kilomeetrit Purdemäelt eemal , Ala-Tseema võsapadrikuski peitus üksmetsavendade punker . 
79	NA	 Taluinimeste suhtumine metsavendadesse oli erinev . 
79	NA	 Kel oli sugulasi metsas , need toetasid neid toidukraamiga ning riskisid oma eluga . 
79	NA	 Vahel osati metsavendi kasutada ka talutöödel . 
79	NA	 Ala-Tseema soos niitsid mehed , pikad kleidid seljas Eemalt maanteelt vaadates võis neid tõepoolest naisteks pidada ja ära petta mõnda jalgrattal mööda sõitva miilitsamehe silma . 
79	NA	 Kuid ikkagi kippus metsavendi kimbutama nälg ning nad käisid aeg-ajalt vargil . 
79	NA	 Kui meiereist viidi ära võikaste , võisid talunikud sellega leppida . 
79	NA	 Kui aga kiputi talu keldrisse või aita , tegi see külamehed tigedaks . 
79	NA	 Ühel sügisööl olid metsavennad käinud ka meie aias mesipuid rüüstamas ning see meelestas isanende vastu . 
80	NA	 Sõjajärgsest ajast peaks mainima veel seda , et lahingute aegu oli maha jäänud palju lõhkeainet ning valgustusrakette ning need kiusasid karjapoisse võitmatu jõuga Kuid kuskil ei olnud maha jäänud ühtegi raketipüstolit ning rakette polnud millegagi õhku lasta , vaid jäi üle visata neid lõkketulle . 
80	NA	 Naaberküla poisid olidki seda teinud ning üks nooruk sai jalast haavata . 
80	NA	 Mina aga taipasin leiutada ohutu meetodi : sidusin raketi traadiga toki külge , torkasin kepi otsapidi lõkkesse ning rakett lendas ilusti taevasse , tegemata kellelegi kahju . 
80	NA	 Veel üks oht varitses sel sügisel külainimesi . 
80	NA	 Saksa puupidemega käsigranaadid polnud iga kord lõhkenud ning lebasid viljapõldudel , sütikud lahti tõmmatud . 
80	NA	 Räägiti , et granaate tehtud koonduslaagris ning sealsed vangtöölised jätnud mingi nublaka granaadi sisse panemata , et sedaviisi vastupanu avaldada . 
80	NA	 Nii pidi vilja niitmisega olema ettevaatlik , et mitte vikatiteraga puutuda mõnesse kaigasgranaati . 
81	NA	 Otepää linn põles suure punase kumaga mitu päeva ning levitas veel paar kuud tulekahju masendavat lehka . 
81	NA	 Eks uudishimu sai hirmust jagu ning ajas vaatama , mis linnast järele jäänud . 
81	NA	 Linnas oleks soovinud , et taskus oleks raha leidunud , aga kõik Brandenburgi väravatega rahatähed olid muutunud päevapealt kehtetuks . 
81	NA	 Leidus neid ka minu sahtlis , sest kaardimängulauas võitmisel oli onu August neid ülelugemata änganud mullegi änganud . . Rublasid polnud esialgu kusagilt saada , sest kaubandust ei eksisteerinud veel . 
81	NA	 Leidsin küll marjapõõsa alt puruksrebitud viierublalise ning kleepisin tükid lootusrikkalt kokku . 
81	NA	 Linnas oli juba avatud sõjaväe juuksur ning ka minu kahupää vajas pügamist . 
81	NA	 Istusin juukselõikaja toolile ning pärast üritasin tasuda kokkukleebitud rahaga . 
81	NA	 Kuid meister vaatas seda põlastavalt ning rebis hädaraha uuesti tükkideks . 
81	NA	 Nii jäin tsirulnikule võlgu ning esimene uue võimu aegne majandustehing jättis ebaleva tunde . 
81	NA	 Ringkäik Otepää linnas tekitas aga masendust . 
81	NA	 Lõunapoolsest linnaosast polnud peale korstnate ja vundamentide muud alles , ka kooliõde Koidula Kaera puumaja oli ära põlenud . 
81	NA	 Nii postkontor kui ka algkoolimaja ning nende vahel asunud kvartalid seisid varemetes . 
82	 9 . KOHANEMINE NÕUKOGUDE VÕIMUGA 	 9 . KOHANEMINE NÕUKOGUDE VÕIMUGA 
83	NA	 Kuid gümnaasiumihoone oli terve ning ootas koolilapsi . 
83	NA	 Õppetöö algas veidi hilinenult ning suuresti muutunud programmi ja sihtidega . 
83	NA	 Meie klassi nimetati ametlikult 9. klassiks , kuid me ise püüdsime visalt kinni hoida endisest numeratsioonist ning pidasime endid kaua III klassiks . 
83	NA	 Õpilaste koosseisus oli muutusi vähe , küll oli uuenenud õpetajaskond . 
83	NA	" Pedagoogilist "" vana kaardiväge "" esindas õigupoolest ainult usin Liidia Kaldmaa , kes jätkas meile loodusteaduse , geograafia ja keemia õpetamist . "
83	NA	" Kuidas ta oli kimpus geograafiliste uudistega , sellest on jutustatud romaanis "" Pühajärve album "" . "
83	NA	 Matemaatikat ja füüsikat hakkas õpetama uus direktor Adolf Berg , aastate koormast kooku vajunud hallipäine vanamees . 
83	NA	 Eesti keele õpetajaks oli kutsutud kohaliku loomaarsti proua Maria Kapp , kes oma tüseda kogu ning rõõmsa meelelaadiga suutis kirjandustunnis meidki muigama panna . 
83	NA	 Aga saksa keele õpetamine jätkus endiselt vintskelt ja vaevaliselt , kuigi kuldjuukselise proua Tiitsmaa asemele oli astunud väikest kasvu , alati tumedasse rõivastatud ning mustajuukseline Anna Vanik . 
83	NA	" Ta laskis meil tõlkida Hermann Sudermanni veidra pealkirjaga romaani "" Frau Sorge "" , mida aga kõigil ei õnnestunud osta , ilma sellest jäin minagi . "
84	NA	 Teiseks võõrkeeleks oli vene keel , mida õpetas inspektoriproua Maria Saarniit , kes tundus mulle tigedavõitu . 
84	NA	 Kuid pärast kooli lõpetamist pidin maha suruma oma vastumeelsuse maha suruma ning temalt suvel järeleaitamisetunde võtma ,, et pääseda ülikooli . 
84	NA	 Ajalugu õpetas pehmeloomuline pastoriproua Theodolinde Audova , kes kontrolltööks andis nii palju teemasid , et õpikut mitte lehitsenud koolipoiss ei jõudnud vajalikke lehekülgi maha kirjutada . 
84	NA	 Ta ei teinud sellest tüliküsimust , kui hoidsid õpiku põlvedel lahti . 
84	NA	 Tiisikushaige Hugo Pärna üritas meid juhtida Arkaadia väljadele , kuid seal jäime toppama . 
84	NA	 Hiljem olen küll tudengina edukalt kasutanud tema tillukesi trükivihikuid tõlgetega antiikkirjanduse tippteostest . 
84	NA	 Suurekasvuline , naerunäoline Aksel Mets treenis meid võimlemistunnis ning jätkas H. Pajo alustatud patriootilise hoiaku kasvatamist . 
84	NA	 Paljud poisid pidasid temast sügavasti lugu , minul iemaga häid suhteid ei tekkinud , sest ma ei saanud hakkama võimlemishobusel turnimisega ning teistele poistele meeldinud odaviskes olin ma vilets . 
84	NA	 Ka sõjaväelises kursuses olin ma kehv : kui õpetati väiksekaliibrilisest sportpüssist tulistama , siis tabasin ma ainult esimesel korral kaks korda seitset , hiljem tabasin vaevu märklauda . 
85	NA	 Märkimisväärseks persooniks Otepää kultuurielus kujunes muusikaõpetajaks palgatud August Krents , kes juhatas laulukoore ning toetas minu klassivenda Enn Oja meeskvarteti loomisel . 
85	NA	 Kuid mulle oli elevant kõrva peale astunud ning muusikalisi loorbereid pole ma kunagi võitnud . 
85	NA	 Küll on minu sõnadele kirjutatud viis laulu . 
85	NA	 Enamik klassivendi soovis suuri tegusid korda saata spordiväljakul ning odaviske nõksude arutamine kujunes vahel päris ägedaks . 
85	NA	 Mõned poisid püüdsid silma paista ka laulu ja muusikaga , kuid minul polnud kummalgi alal edu loota ning seetõttu arendasin kirjandusringi , kuhu meelitasin sekretäriks endale appi 1946. aasta sügisel üheksanda klassi tüdruku Aino Nikluse , kellest oli kujunenud mu uus muusa . 
85	NA	 Kui 1944. ja 1945. aasta algul olin sepitsenud saamatuid sonette oma klassi Helgele , siis järgmisel aastal sain sellest kiindumusest. üle. 
85	NA	 Ikka enam ja enam muutus mu partneriks tantsupidudel kaks klassi madalamal õppiv Aino . 
85	NA	 Kuid nagu Helge puhul , nii tekkisid ka Aino juures mulle rivaalid . 
85	NA	 Tantsukaaslasena polnud ma suuremat väärt , sest valsikeerutamine ei tahtnud mul korda minna . 
85	NA	 Kuid valss polnudki tantsude hulgas esikohal , küllap hoopis rohkem foksiti ning vahel üritati ka tangot tantsida . 
85	NA	 Sekka lasti ka polkat , reilenderit ja põdrajahti , nii et kõik said oma jalgu liigutada . 
85	NA	 Iga koolipeo finaaliks oli tütarlapse kojusaatmine ning seegi pakkus palju elamusi , kuigi valmistas tihtipeaklemuret , sest rivaalitsemine jätkus ka pärast pidu : kui olid avastanud mõne meeldiva tütarlapse , siis taheti teda sult kohe ära napsata . 
85	NA	 Aino kodutee oli ju lühike , kuna ta elas Pärna tänava kõrges nurgamajas ärklitoas , kuhu tuli üles ronida kahest trepist . 
85	NA	 Mõnigi kord kohtasin Aino toas pikki Võrumaa poisse Artur Tellingut ja Julius Uibopuud ning sääraste koljatitega oli mul raske võistelda . 
85	NA	 Mõlemad olid Saksa sõjaväes teeninud ning see oli nende kuraasi suurendanud . 
85	NA	 Kui Artur käis kooliski mustaks värvitud sõduripükstega , siis Julius varjas oma minevikku ning oskas oludega kohaneda : temast sai pärast kooli lõpetamist Otepääl komsorg ! 
85	NA	 Üldse kujunes mingi võistlus Võrumaa ja Tartumaa poiste vahel . 
86	NA	 Võrumaalaste kantsiks kujunes maja Pargi ja Pühajärve tee nurgal , kus oli korteris ikka mitu Võrumaa poissi . 
86	NA	 Seal tekkis ahvatlev kaardimängupõrgu ning olen minagi seal hulk tunde surnuks löönud . 
86	NA	 Vastse-Otepää ja Kooraste poisid olid jultunumad ning kippusid mängus sohki tegema , kaotasin neile järjest oma taskurahad ning seisin korduvalt pankroti äärel . 
86	NA	 Kümnenda klassi sügisel suutsin õnneks mängukirest jagu saada ning kaardid kuradile saata . 
86	NA	 Probleem seisab ju selles , et kui oled kaotanud , siis tahad tagasi võita ega suuda mängulauast lahkuda . 
86	NA	 Ma olin õppeaasta algul võitnud kolm punast kolmetšervoonetsilist ning ütlesin endale , et olgu sellega lõpp . 
86	NA	 Pidasin lubadust ega mänginudki enam . 
86	NA	 Jagusaamist mängukirest arvan Otepää ajajärgu üheks kõige suuremaks saavutuseks , see oli tõsine iseloomuproov . 
86	NA	 Kui oleksin ka teiste eluprobleemide lahendamisega sama hästi hakkama saanud ! 
86	NA	 Kahjuks ei jätkunud ühel minu muidu austamisväärsel koolivellel iseloomu ning tema on mängukire küüsis tänini . 
86	NA	 Kaardiseltskonda tal enam pole , kuid kõik kohad on täis mängumasinatega kasiinosid ! 
87	NA	 Mu kirjanduslik areng oli pikaldane . 
87	NA	 Sonetid Ainole olid küll pisut paremad kui Helgele kirjutatud , kuid ei kõlvanud ikka veel trükkida . 
87	NA	 Olin saksaaegse kirjandusõpiku sabast leidnud küll väikse kirjandusteooria lühikursuse ning selle läbi töötanud , nii et võisin õpetaja Maria Kapiga koguni vaielda . 
87	NA	 Kuid Ainelo ja Visnapuu poeetikaraamat võinuks minu kätte küll varem juhtuda ! 
87	NA	" Koostasin siiski juba keskkoolis luuletuskogu "" Sinililled "" ning köitsin ise käsikirja väikseks raamatuks . "
87	NA	 Kuid see jäi sahtlisse seisma ega olnud mul julgust seda kuhugi pakkuda . 
87	NA	" Olin saatnud mõned värsid Tallinnasse ajakirja "" Eesti Noored "" toimetusele , kuid sealgi ei söandatud neid trükkida , vaid Marta Sillaots saatis vastuseks Hitleri postmargiga äraütleva kaardi . "
87	NA	" Isegi Erlend Teemägi oli "" Otepää Teataja "" lisas saanud värsse avaldada , mina aga mitte . "
87	NA	 Kuid päris ilma tunnustuseta ma siiski ei jäänud . 
87	NA	 Koolielu suursündmuseks olid kevadised isetegevuse olümpiaadid ning seal hinnati ka kirjanduslikku loomingut . 
87	NA	 Nii olen teeninud olümpiaadil oma esimesed kirjanduslikud tulud : 1946. aasta kevadel on mulle antud auhinnaks sada rubla , järgmisel aastal aga kaks auhinda ( 100+150 rubla ) . 
88	NA	 1946. aasta 9. jaanuaril suri kohalik luuletaja Gustav Wulff ning kirjandusõpetaja andis mulle ülesande temast referaat kirjutada . 
88	NA	 Ta tõi mulle käsutusse selleks isegi Wulffi värsivihikud ning kogesin , et ka teised on salmitagumisega palju vaeva näinud . 
88	NA	" Wulffil oli küll rahvalik laul "" Õrn ööbik "" , kuid ühtegi luuletuskogu polnud temalt ilmunud. Tema luuletee oli kuidagi poolikuks jäänud , rajad juba algul rohtu kasvanud . "
88	NA	 Sirvisin neid vihikuid ning kirjutasin paar luuletust välja . 
88	NA	" Märkasin , et ta oli üritanud ka poeemi sepitseda , lõpetatud luuletustega vaheldusid katkendid pikemast värssteosest "" Roosi ees "" . "
88	NA	 Wulffi luuletajasaatuse põhjal ma enda jaoks eitavat järeldust ei teinud , vaid kirjutasin edasi . 
88	NA	 Ma ei tea , kuhu on sattunud mu referaat , kuid Wulffi värsivihikuid olen hiljem näinud Kirjandusmuuseumis . 
88	NA	 Rudolf Põldmäe on temast kirjutanud väikse ülevaate . 
88	NA	 Wulffile kuulunud Lõhmuse talus Nüpli järve ääres on aga tema memoriaaltuba ning korraldatakse mitmesuguseid kirjandusüritusi . 
88	NA	 Nii et temastki on mingi jälg jäänud kirjanduslukku . 
89	 10 . ESIMEST KORDA TALLINNAS 	 10 . ESIMEST KORDA TALLINNAS 
90	NA	 1947. aasta jaanuar tõi kaasa noortele olulise kirjandussündmuse : Tallinnas korraldati esimene kirjanduslike koolinoorte kokkutulek . 
90	NA	 Otepäält saadeti sinna Erlend Teemägi ja mina . 
90	NA	 Ürituse organiseerija oli komsomoli keskkomitee ning kokkutulek algas Kentmanni tänavas keskkomitee ruumides ( praegu asub seal USA saatkond ) . 
90	NA	 Eeskojas ülerõivaid varna riputades tekkis hirm kaelasalli pärast , mille otstesse mu korteri perenaine oli kudunud sinimustvalge triibu . 
90	NA	 Tõmbasin salli kiiresti kaelast ning peitsin palitute alla . ning kudunud sinimustvalge triibu . 
90	NA	 Tõmbasin salli kiiresti kaelast ning peitsin palitute alla . 
90	NA	 Keegi ei pannud seda tähele ka mujal , kus tuli ülerõivad seljast tõmmata . 
91	NA	 Kokkutulnud õpilastest küll ainult mõned sattusid tulevasel eluteel kirjandusmaailma , nagu Valga noormees Olaf Utt või pärnulanna Hilja Välipõllu . 
91	NA	 Mitmed realiseerisid oma andekust teistel aladel , nagu tulevane skulptor Lembit Paluteder Urvastes , Valga noormehest Heino Liimetsast kujunes kuulus pedagoog , teine valgalane Eduard Leppik sai hiljem tuntuks oma ulatuslike kohanimede korjandustega Väike-Maarjas . 
92	NA	 Plenaaristungil esinesid meile luuletaja Paul Viiding ning noored kirjanikud Juhan Smuul ja Ralf Parve , kuid autoriteetsuse lisamiseks olid kohale toodud ka elavad klassikud Johannes Semper ja Friedebert Tuglas . 
92	NA	" Tahtsin väga Tuglasega kõnelda ning küsida nõu miniatuuride kirjutamiseks , sest eks ta olnud sellel alal suurmeister - olin juba sõja-aastail lugenud tema kogumikku "" Aja kaja "" . "
92	NA	 Kuid hakkajad Tallinna tüdrukud trügisid tihedas ringis vanameistri ümber ning meie Erlend Teemäega arglike provintslastena ei pääsenud üldse Tuglase silma alla . 
92	NA	 Nii jäi mu esimene kokkupuude Tuglasega sõnatuks ning rääkima pääsesin ma temaga alles aastaid hiljem . 
93	NA	" Meile kõigile kingiti pakk uudisteoseid , sealhulgas Ralf Parve luuletuskogu "" Ajast karmist , kaunist ja kallist "" ning August Jakobsoni "" Elu tsitatellis "" . "
93	NA	 Viimane oli suures formaadis raamat ning üksteise võidu hakkasime selle tühjale eeslehele autogramme koguma . 
93	NA	 Ka minu eksemplar fikseeris autogrammide näol esimese kirjanduslike koolinoorte kokkutuleku nimekirja , kuid kahjuks pole raamat säilinud . 
93	NA	" Kui olin 1970. ndate aastate algul "" hulkumas ja põgenemas "" , siis vehkis keegi selle mälestusväärse raamatu sisse . "
94	NA	 Tallinn oma keeruliste tänavate ja kindlusetornidega jättis esmakordsel nägemisel kustumatu mulje , Pika tänava ja Voorimehe nurka näen veel nüüdki tolleaegse imetleva pilguga . 
94	NA	" Külapoisile oli uudseks kogemuseks käia talongiga söömas Viru tänava nurgal "" Kuninga "" sööklas , kus olid suured ümmargused lauad . "
95	NA	 7. jaanuaril toimus veel üks meeldejääv sündmus : meid viidi Oskar Lutsu juubelisünnipäevast osa võtma . 
95	NA	 See toimus Noorte Majas , mis asus Laia tänava nurgal , kuhu hiljem kolis Nukuteater . 
95	NA	 Eeskojas tungles rohkesti sünnipäevalisi , kelle hulgast tundsin karikatuuri järgi ära Hugo Raudsepa . 
95	NA	 Saal oli rahvast täis , väiksekasvuline Luts toodi presiidiumi istuma , kuid ta ei paistnud ka seal ürituse keskpunktina . 
95	NA	 Olin naljakate ja hoogsate Tootsi seikluste kirjapanejat hoopis teistsugusena kujutelnud . 
95	NA	 Kiilaspäine Luts ei naeratanud kordagi , vaid tuiutas tujutult enda ette . 
95	NA	" Kui talle sõna anti , siis tõusis ta küll krapsakalt püsti , kuid sai hakkama vaid ühe lausega , siis lõi käega ning pomises vabanduseks , et "" teate küll paremini kui mina "" ning istus tagasi toolile . "
95	NA	 Rahvas aplodeeris tublisti , ega Lutsult pikemat kõnet oodatudki . 
96	NA	 Tulin Tallinnast tagasi Otepääle otsekui kõrvust tõstetuna ning jätkasin innukalt kirjatööd . 
96	NA	 Kirjandid ei mahtunud enam ära tavalisse koolivihikusse , vaid ostsin nende jaoks kõvade kaantega klade . 
96	NA	 Sinna kirjutasin nii pika loo , et õpetaja ei jõudnud seda kõike ära parandada ( kippusin mitmesuguseid kirjavigu tegema ) , vaid viskas teksti keskpaika joone alla hinde viis miinusega ega puudutanud punase tindiga töö lõpuosa . 
96	NA	 Koolielu jätkus tavalises rütmis : pingsalt ootasime pingsalt koolipidusid ja referaatõhtuid , sest needki lõppesid tantsuga . 
96	NA	 See aga tähendas meeldivat liikumist , üks käsi ihaldatud tütarlapse õlal või pihal , teine kinni hoidmas kuumadest sõrmedest . 
97	NA	 Tallinnas käigumise rõõmustavaks tulemuseks oli veel see , et minagi pääsesin trükki . 
97	NA	" Kui ilmus noorte ajakirja veebruarinumber , mida 1947. aastal hakati avaldama nimetusega "" Stalinlik Noorus "" , leidus selle luuleveergudel trükituna minu luuletus "" Noorte laul "" ja Erlend Teemäe sporti ülistav "" Valgel võistlusrajal "" . "
97	NA	 Debüteerida punasekaanelises Stalini nimega ajakirjas tundus küll piinlik , kuid hea meel oli ikka ka . 
97	NA	" Eks tulnud edaspidigi sellenimelises ajakirjas esineda , sest ajalehe "" Noorte Hääl "" kõrval oli see üks väheseid võimalusi , kus algaja värsisepp sai end avaldada . "
97	NA	" Aprillikuus ilmus mul esimene sõnum "" Noorte Hääles "" ning seega olin ka proosaridadega debüteerinud . "
97	NA	" Sellest sain tublisti julgust juurde ning suvel hakkasin sõnumeid saatma ka Tartu "" Postimehele "" . "
98	NA	 Nii sai minust kirjamees , kuigi oleks meeldinud ka põlduriks hakata . 
98	NA	" Kirjutasin sellest isegi kahte koolivihikut täitva jutukese "" Maa side "" . "
98	NA	 Kuid kolhooside tulek hoiatas maale jäämise eest : 1949. aasta kevadel tehti ka Vana-Otepääl kolhoos . 
98	NA	 Talumehed aeti vallamajja kokku , koosolekut juhatas venelasest vallavanem Vjaltsev , kes käskis kolhoosi asutada . 
98	NA	 Tehtigi siis kolhoosi astuvatest taludest nimekiri ning esimeheks valiti minust paar aastat vanem naabripoiss Kampmanni Eedi . 
98	NA	 Just Eedi oli minu suusakepi kooli õues kelgu ette visanud , nii et see purunes . 
98	NA	 Seetõttu olin Eedi vastu vaenulikult meelestatud . 
98	NA	 Külameestele ei istunud ta oma nooruse tõttu . 
98	NA	 Kuid ega Eedi kauaks esimeheks jäänud , väikesi kolhoose asuti peagi liitma ning neile poliitilisi nimesid peale sundima . 
98	NA	 Vana-Otepää kolhoosi tegelik moodustamine lükkus mõne kuu võrra edasi , kuni oli välja valitud mõned suuremad laudad ja tallid , kuhu ühismajandi loomad paigutada . 
98	NA	 Isal olid pisarad silmas , kui ta augustikuus oma kaks hobust pidi viima Vana-Otepää mõisasüdames asunud kolhoositalli . 
98	NA	 Kuid see oli alles esimene tilk uue põllumajandussüsteemi loodud kannatuskarikas . 
98	NA	 Ka loomalaut jäi pooltühjaks , ega emalgi olnud kerge lehmadest loobuda . 
98	NA	 Isa pidi ära nägema , kuidas tema elutöö hävis . 
98	NA	 Põldudel hakkasid võimust võtma orashein , ohakad ja rakvere raiped , mille vastu vabariigi viimastel aastatel oli edukalt võideldud . 
99	NA	 Mindki saadeti põllule ohakaid hävitama - selleks olid tehtud kõplataolised torkerauad . 
100	NA	 Äestamisel mulla pinnale ilmunud orasheina juured riibuti rehaga nurme servale ning põletati - need põllupeenarde väiksed lõkketuled levitasid iseäralist lehka , mis ninna jäänud tänini . 
100	NA	 Põldudel on imelik omadus - iga künniga mullast kive pinnale tõugata . 
100	NA	 Kuid kivide korjamist polnud kolhoosis isegi mitte plaanis . 
100	NA	 Põllud jäid sööti ning neid külvatud enam . . Heinamaad , mida isa oli kraavitanud-praavitanud , soostusid uuesti ning hakkasid kasvatama hanepajusid ja kasevõsa . 
100	NA	 Noored lepad tungisid pöldude servale ning Kadajamäe kruusastel pervedel võrsusid remmelgavõsud . 
100	NA	 Kuna koduloomi oli väheks jäänud , lammutas isa väiksema lauda . 
100	NA	 Eriti kahju oli mul sauna hävimisest : katust enam ei parandatud ning see langes sisse . 
100	NA	 Nõnda järk-järgult toimus talu allakäik . 
100	NA	 Õnneks siiski hoolitseti elumaja eest ning selle seinte vahel toimusid nii isa kui ka ema matused . 
101	 11 . GÜMAASIUMI LÕPETAMINE 	 11 . GÜMAASIUMI LÕPETAMINE 
102	NA	 Viimasel koolitalvel olin end kuskil külmetanud ning haigestusin jaanuari lõpul kopsupõletikku . 
102	NA	 See tõbi ei tekitanud küll otsest valu , kuid kõrge palaviku ajal tundus rinnal lasuv tekk raudplekist koormana . 
102	NA	 Kuid ema laskis mul iga päev tärpentini ja kalamaksaõli neelata ning ravis mind Purdemäel kuu ajaga terveks. Märtsikuus võisin jällegi vastata õpetaja Kaldmaa küsimustele ning hoida tantsuõhtul kätt Aino pihal . 
102	NA	 Kuid haiguse aegu oli õpinguis tekkinud lünk ning õpetajate toas olevat arutatud , kas mind võib lasta lõpueksamitele . 
102	NA	 Mulle neist kahtlustest õnneks ei teatatud ning mavõisin juunikuus rahulikult vastu minna teadmiste proovile . 
102	NA	 Juba maikuus lakkasid koolipeod ning kõik hakkasid tegelema tuupimisega . 
102	NA	" Mäletan , et laenasin kelleltki hirmuäratavaks muutunud raamatu "" Frau Sorge "" ning lippasin Apteekrimäe kaudu Pühajärve äärde , et ka selle viimase Otepää kevade ilust osa saada . "
102	NA	" "" Frau Sorge "" tõlkimine järve kaldal edenes kehvasti ning romaani personifitseeritud mure imbus minusse ning segas meeldivamate probleemidega tegelemist . "
102	NA	 Kena kevad ja Pühajärve-äärsed rajad olnuksid toredaks taustaks lemberomaani arendamiseks , kuid selleks jäikus järjest vähem aega : kokkusaamised Ainoga jäid aina harvemaks . 
102	NA	 Alles 22. aprillil olin Ainot esmakordselt suudelnud , maikuu algul sain temaga teha paadimatka Pühajärve Kloostrisaarele , kus lõikusin meie nimed suure tamme koorde . 
102	NA	 See oli muidugi looduskaitse vaatepunktist hukkamõistetav tegevus , kuid tollal ei osanud ma selles probleemi näha . 
102	NA	 Hiiglaslik tammepuu sirutas võimsaid oksi taeva poole ning tema paksu koore kriipimine väheldase pussnoaga ei tundunud ohtlik . 
102	NA	 Soome pussid olid moodi läinud ning neid tegi soovijatele mõõduka tasu eest oma keldrikorteris kooliteenija . 
102	NA	 Odavam puss oli kasepuust peaga , aga mõni sai ka lennukiklaasist , sinimustvalge triibuga pussid . 
102	NA	 Kaardipõrgus löödi mõnikord puss lauda , aga tegelikult kedagi ei veristatud . 
102	NA	 Kuid ka kaardimängud Pargi tänava nurgapealses majas lakkasid ning eksamipalavik jõudis sinnagi . 
102	NA	 Maikuu lõpul jäi tühjaks Aino pööningukamber , sest tüdruk asus kodutallu , kuhu linnaservast oli neli kilomeetrit . 
102	NA	 Kord eksamite aegu tuli pinginaaber Heino meile vastu Koolitare tänaval ning tegi meist romantilise kahekesi-pildi , mida hakkasin hoidma taskuraamatu vahel . 
102	NA	 Piltide tegemine oli üldse moes ja linnakese kahel fotograafil olid kibedad töönädalad , et kõiki nõudmisi rahuldada . 
103	NA	 Eksamid toimusid koolimaja saalis , kuhu olid nii hõredalt paigutatud koolipingid , et õppurid ei saaks üksteisepealt maha kirjutada . 
103	NA	 Aga kuidagi liikus informatsioon ka seal . 
103	NA	 Mu pinginaaber Heino oli pead murdnud fantastilise plaani kallal , kuidas alt keldrist kooliteenija korterist vedada traatjuhe teise korruse saali aknast sisse ning säärase telefoniga hädalistele infot edastada . 
103	NA	 Kuid hea idee oli hiljaks jäänud ning mõne tehnilise raskuse tõttu telefoniside tööle ei hakanud . 
103	NA	 Eksamisaalis tuli siiski läbi ajada olemasolevate teadmistega . 
103	NA	 Mina jäin kimpu matemaatikaeksamil : teisendasin algebra võrrandeid kõikvõimalikul moel , kuid need ei muutunud lihtsamaks , vaid venisid pikaks kui meremaod . 
103	NA	 Heatahtlik Liidia Kaldmaa jalutas kontrolliva õpetajana pingiridade vahel ning märkas oma terava pilguga , et minu võrrandite tulemused on teiste abiturientide omadest erinevad . 
103	NA	 Kuna ma olin tema ainetes viiemees , siis arvas ta , et mul on õiged ka matemaatikavõrrandid . 
103	NA	 Oma salasosistamistega tekitas ta eksamiruumis kenakese segaduse , mis lõppes siiski õnnelikult . 
103	NA	 Minu tööd hinnati nelja miinusega ning ma sain õiguse küpsustunnistusele . 
104	NA	 Ja siis ühel kenal juuniõhtul olid kõik pinged lahenenud ning küpseks tunnistatud inimestena istusime koolimaja saalis pika laua ääres . 
104	NA	 Näksisime võileibu ning rüüpasime veinina paistvat roosat morssi . 
104	NA	 Minu mäletamist mööda tollel laual alkoholipudeleid ei seisnud . 
104	NA	 Meeleolus segunesid vabanemisrõõm ja lahkumisnukrus , tuju püüti tõsta valsikeerdude ja foksisammudega . 
104	NA	 Lasin pilgu libiseda üle klassivendade ja -õdede , kes pidid ellu astuma . 
104	NA	 Vaevalt nad enam säärases koosseisus kokku tulevad . 
104	NA	 Kesksel kohal tugeva talupoisi kerega klassivanem Rein Ahven , tema kõrval pikakasvuline ning õhukeste kõrvalestadega priimus Vello Linnamägi . 
104	NA	 Teiste varju kadus kleenuke Vello Kaarna ning tema pinginaaber , tuletõrjeorkestri trompetist Rudolf Markus . 
104	NA	 Eks selleski lauas püüdnud poiste pilke Otepää tüdrukute nelik eesotsas Maimo Tarosega , ent ka kuldlokiline Eha Schiffer oskas teiste kõrval silma paista . 
104	NA	 Siis teistegi tuju tõstev laulukvartett Enn Oja eesistumisel , nende kõrval Punaarmeest tulnud naljamees Kalju Pikker ja Saksa sõjaväes olnud Kalju Hauk . 
104	NA	 Muidugi esinduslikud noormehed Henno Barkala ja Heino Sisask , sportlasest kirjamees Erlend Teemägi ja sporditüdruk Valve Vindi . 
104	NA	 Mõned kunagised klassikaaslased olid juba puudu : kaardimängus võimutsenud Võrumaa poiss Johannes Jelle oli surma saanud metsavendade juures , agar malemängija Heino Mägi läinud kutseharidust omandama Tartu Õpetajate Seminari , hea matemaatik Kalju Liin haigestunud tuberkuloosi ning vaikne Linda Varik maetud Otepää surnuaiale . 
104	NA	 Lauas istujad ning tantsu keerutajad pidid minema tööle või edasi õppima kõrgkoolideswse . 
105	NA	 Kui teha kokkuvõtet , siis Otepääl saadud haridus jäi keskpäraseks ja lünklikuks . 
105	NA	 Kogesin seda hiljem ülikoolis , kus mul oli raske konkureerida Tartust ja Tallinnast pärit tudengitega . 
105	NA	 Kuid ma pole elus enam kunagi sattunud nii meeldivasse kollektiivi , kui oli meie gümnaasiumiklass Otepääl . 
105	NA	 Ehkki seda lõhestasid poliitilised vastuolud ning hiljem ei kohtunud ma just meelsasti Vello Kaarna ja Julius Uibopuuga . 
105	NA	 Kaarna tõusis kompartei rajoonikomitee sekretäriks ( mujal , mitte Otepääl ) , ent suri juba keskeas ; Uibopuud olen kohanud Võrus täitevkomitee aseesimehe kabinetis. Meie klassi viimasel kokkutulekul polnud ta rahul sellega , kuidas olin tema käitumist hinnanud oma memuaariraamatus . 
105	NA	 Ent selles olin tuginenud oma pinginaabri Heino arvamustele. Kõiges me ei saanud olla üksmeelsed , meie aeg oli juba paraku lõhestatud poliitilistest vastuoludest . 
105	NA	" Ja neid kajastavad ka minu memuaarid ja mälestustest töödeldud romaan "" Pühajärve album "" . "
106	NA	 Meie klassi üldist suhtumist väljendas veel üks pärast kooli lõppu toimunud üritus . 
106	NA	 Abituriendid läksid ilma pikemalt arutlemata ja omavahel kokku leppimata leerikooli . 
106	NA	 Poisid peaaegu kõik , välja arvatud muidugi komnoor Vello Kaarna . 
106	NA	 Aga Uibopuu astus leeripoiste kolonnis . 
106	NA	 Tüdrukutest käisid leeris umbes pooled , kuid neile lisandus tublisti leeritüdrukuid teistest klassidest . 
107	NA	 13. juuli hommikul väljus kirikumõisast pikk leerilaste rongkäik , mis suundus Otepää kirikusse . 
107	NA	 Poisid mustas ülikonnas , esimestena orelimängija Enn Oja ja tema pinginaaber Henno Barkala , kuskil tagapool ka mina koos pinginaaber Heino Taukariga . 
107	NA	 Meile järgnes tütarlaste kolonn , kõik valgetes kleitides . 
107	NA	 Rahvast oli kirikus ja kiriku ümber liikumas rohkesti , ilm oli ilus ja tuju kõrgel . 
107	NA	 Osavõtt leerist oli kujunenud protestiavalduseks sovetliku korra vastu ning seetõttu ei võinud ka mina eemale jääda . 
107	NA	 Õigupoolest oli leerikooliks ette nähtud kaks kuud , mille jooksul pastor Audova pidanuks meile põhilised kristluse tõekspidamised ja dogmad selgeks tegema . 
107	NA	 Mõningad leeriõpetuse tunnid kirikumõisas ka toimusid , kuid gümnaasiumiõpilasi ei kohustatud neist osa võtma . 
107	NA	 Sest eks olnud me koolis saanud ka mõnesuguse ajalooalase hariduse ning Juudamaa geograafiagi polnud meile päris tundmatu . 
107	NA	 Saksa ajal olid aga toimunud ka ametlikud usuõpetuse tunnid ning neid andis algul Otepää praost Johannes Oskar Lauri , kes 1944. aastal siirdus pagulusse Rootsi . 
107	NA	 Midagi olime kuulnud ka abiõpetajalt Elmar Salumaalt , keda taluinimesed ei tahtnudki kirikumeheks pidada . 
107	NA	 Oli ta ju pastoraadi väravas eitedele tulnud vastu suuskadel , kuid suusatajast vaimulik ületas külamooride kujutlusvõime . 
107	NA	 Nüüdse vabariigi ajal on Salumaa püüdnud oma raamatute ja loengutega alust panna eesti filosoofilisele kultuurile , mis on ju nii õhuke ja habras . 
107	NA	 Küllap ka usuõpetuse tundides jutustas meile piiblilugusid rohkem filosoofilisest vaatepunktist lähtudes ega nõudnud kõigi Juudamaa juhtumiste tõsist uskumist . 
107	NA	 Nii ei suutnud koolgi minust usklikku teha . 
107	NA	 Ei muutnud kool nud mind ka võitlevaks ateistiks , vaid jättis filosoofilise maailmavaate kujunemise iga õpilase enese hooleks . 
107	NA	 Küll oli õpetaja Liidia Kaldmaa mind juhatanud põhjaliku darvinismi käsiraamatu juurde ning evolutsiooniteooria tundus mulle igati uskumisväärsem kui Moosese jutustatud loomislugu piibli avapeatükkides . 
107	NA	 Niisiis astusin leerilaste rongkäigus kõhkleva tundega , kuid midagi olulist ei juhtunud ka kirikus . 
107	NA	 Rüüpasin midagi tundmata tillukese lonksu armulauakarikast ning jätsin meelde , et pastor tõepoolest pühkis rätikunurgaga selle serva . 
107	NA	 Ja see jäigi minu esimeseks ja viimaseks armulaual käimiseks , hiljem pole maselle järele vajadust tundnud . 
108	NA	 Niisiis ei muutnud 13. juuli 1947 ei muutnud minu maailmavaates midagi ning ma mõtlesin altari eest lahkudes hoopis sellele , kas Aino mulle lilli toob . 
108	NA	 Tõi , olgu ta tänatud . 
108	NA	 Leeripeost kodutalus ei tulnud aga suuremat välja , sest polnud õiget pillimeest . 
108	NA	 Olin sinna kutsunud ka Aino koos sõbrataridega , kuid nad ei ilmunud . 
109	 12 . TEEL ÜLIKOOLI POOLE 	 12 . TEEL ÜLIKOOLI POOLE 
110	NA	 Kodus ei vaieldud selle üle , kas peaksin saama ülikoolihariduse . 
110	NA	 See oli ajapikku kujunenud perekonna veendumuseks ning hakkasin selleks ette valmistuma . 
110	NA	 Teadsin , et oskan liiga vähe vene keelt ning võtsin suvel järeleaitamistunde vene keele õpetajalt Saarniidult , kuigi vastumeelne oli nii see susisevate häälikutega keel kui ka õpetaja . 
110	NA	 Julgelt sõitsin määratud ajal Tartusse ülikooli sisseastumiseksamitele . 
110	NA	 Aukartust sisendav tunne haaras mind peahoone võlvkaarega koridoris , kus suvelgi oli jahe ning valitses salapärane akadeemiline hõng . 
110	NA	 Sain eksamitega kenasti hakkama ning oleksin paari päeva pärast võinud rõõmsalt sõita tagasi kodutallu . 
110	NA	 Kuid millegipärast oli viimaseks studeerimiskõlbulikkuse prooviks jäetud tervise kontroll . 
110	NA	 Ja seda ei teinud ma läbi : arstid avastasid tõsise kopsutõve ning mind saadeti tuberkuloosidispanserisse . 
110	NA	 Seal võeti mind kõigi bürokraatiareeglite järgi arvele ning vanaproua Bezanitskaja kirjutas rindkere kujutisega blanketile vastava otsuse , millega mind õpingutele ei lubatud . 
110	NA	 Pidin hakkama end ravima ning sõitsin kurvas meeleolus tagasi Otepääle . 
110	NA	 Nii ei pääsenud ma sellele kuulsusrikkale kursusele , kus hakkasid õppima noored luuletajad Ellen Hiiob-Niit , Eno Raud , Lembe Õngo , Harald Rajamets ning teised kirjamehed . 
111	NA	 Kuid kirjutamispisik pesitses juba minugi veres ning sellest ei saanud ma enam lahti . 
111	NA	" Otepäält hakkasin saatma väikseid sõnumeid "" Postimehele "" ning enamasti trükiti need ära ning rahakaardiga saabus honorarirublasid . "
111	NA	" "" Postimehe "" toimetuse juures tegutses noorte kirjasaatjate ring ning ka mind kutsuti sinna . "
111	NA	 Nii oli mul põhjust aeg-ajalt Tartusse sõita . . Õiget bussi küll ei käinud , kuid ka presendist kattega krusa viis kenasti kohale . 
111	NA	" Peale "" Postimehe "" toimetuse leidus Tartus teinegi koht , kus mind vöeti lahkesti vastu . "
111	NA	 Endise peaministri Jüri Uluotsa majas Õpetaja tänav 12 tegutses noorte kirjandusring , mida hiljem hakati nimetama Tartu Noorte Autorite Koondiseks . 
111	NA	 Seda juhtis Kirjanike Liidu Tartu osakonna sekretär Erni Hiir ning vahel võis seal näha ka Venemaa eestlasest luuletajat Felix Kottat ning saarlannast poetessi Aira Kaalu . 
111	NA	 Kõik nad võtsid vaevaks lugeda ka minu saamatuid värsse ning mulle nõu anda . 
111	NA	 Kuid minu värsistamisoskused edenesid üpris aeglaselt ning 1948. aastal ei avaldatud ühtegi minu luuletust . 
111	NA	 Kuid see ei sundinud mind loobuma riimitud ridadest , vaid treisin neid edasi . 
112	NA	 Otepääl tervise paranemist oodata oli ikkagi igav , värsside kribimine ja sõnumite kirjutamine ei täitnud kogu aega . 
112	NA	 Vana-Otepää Köstremäel tegutses ka mingi näitering ning mul tekkis kihk proovida seal kätt lavastajana . 
112	NA	" Valisin esitamiseks Oskar Lutsu populaarse kooliromaani "" Kevade "" , kuid olin veel nii rumal , et ei teadnud , et juba Luts ise oli selle dramatiseerinud . "
112	NA	" Hakkasin eepilisest tekstist näitemängu tegema ning see näis olevat kerge , sest "" Kevades "" leidus rohkesti dialoogi . "
112	NA	 Nendest dialoogidest koostasin liiga pika näidendi , mida oli vaja lühendada . 
112	NA	 Kuid lõpuks tundus tekst sobivat , alustasin selle lavale seadmist . 
112	NA	 Minu kasutada oli köstri elumaja kõige suurem ruum , mida kutsuti leerisaaliks . 
112	NA	" Tõepoolest , "" Kevadega "" ühe etenduse ma seal korraldasin , milleks tõin Vana-Otepää koolimajast pool tosinat koolipinki . "
112	NA	 Kuid lavastamisest ja osatäitjatest ei mäleta suuremat midagi . 
113	NA	 1948. aasta algusest on vaja meenutada minu jaoks üht olulist sündmust . 
113	NA	 Otepää keskseks kultuuritegelaseks oli kujunenud proviisor Valter Jalviste ( end. Jentson , 1877-1959 ) , kes oli 1909. aastal ostnud kohaliku apteegi ning lasknud selle kahekorruselisele tellishoonele püstitada heledavärvilise juurdeehituse . 
113	NA	 Nõukogude võim natsionaliseeris apteegi ning hakkas teenelist isikut majast välja tõrjuma . 
113	NA	 Lõpuks jäeti tema kasutada vaid üks tuba , kuid sinna oli raske mahutada proviisori suurt biblioteeki ja arheoloogilist kogu . 
113	NA	 Minu vanemad olid Jalviste head tuttavad , võibolla isegi sugulased ( rohuteadlase ema oli kandnud Gertrud Kruuse nime ) . 
113	NA	 Apteeker pidi paraku hakkama paigutama oma raamatuid mujale . 
113	NA	 Niisiis rakendasin ma Purdemäel ühel ilusal talvehommikul saani ette noore hobuse ning sõitsin linna apteegi hoovi . 
113	NA	 Tassisime kiirustades saani täis Jalviste raamatuid ning kihutasin tagasi kodutallu . 
113	NA	 Seal toodud raamatuid sortides selgus , et olin saanud laenuks/hoidmiseks väga väärtuslikku kirjavara , mis tuli mulle suureks kasuks . 
113	NA	" Seal leidus kaheksa aastakäiku ajakirja "" Looming "" , viis köidet üldajalugu ja kaks köidet eesti ajalugu , peale selle mõned luuletuskogud eesotsas Bernard Kangro "" Vanade majade "" ja "" Reheahjuga "" . "
113	NA	 Lugesin need järjest kõik läbi ning sain palju targemaks . 
113	NA	" "" Looming "" tegi selgeks , missugune peab olema tolleaegne novell , kirjanduslik artikkel ja retsensioon , ka "" Arbujate "" luulest sain ettekujutuse , mida konkretiseerisid Kangro luuletuskogud . "
113	NA	 Kangro kujunes minu üheks oluliseks mõjutajaks ning tema müstilise värvinguga luuletused omandasid keskse koha tsitaatide klades Gustav Suitsu ja Villem Ridala kõrval . . Kui hiljem ülikoolis tsiteerisid teised innukalt Betti Alveri tippluuletusi , siis võisin neile vastata Kangroga ning näidata , et minagi olin moodsat luulet lugenud . 
113	NA	 Ilma Jalviste raamatuteta oleksin võinud ülikoolis näida adra tagant tulnud matsipoisina . 
113	NA	" Varem oli mu raamatuvara olnud tilluke , lisaks marjade eest ostetutele oli Tartu onu Paul kinkinud mulle mõned raamatud ja ajakirjad , mille abil sain tuttavaks Tuglase esseistikaga ning tema ajakirjaga "" Ilo "" . "
114	NA	 Nii möödus esimene talv pärast keskkooli ning ema poputamisel kosus ka tervis . 
114	NA	 Suvel läksin uuesti ülikooli sisseastumiseksamitele , kuid vahepeal oli olukord muutunud minu kahjuks . 
114	NA	 Kui eelmisel aastal oli eesti filoloogia eriharusse võetud veerandsada üliõpilast , siis sel aastal võeti ainult kümme . 
114	NA	 Ka eksamitel sain kehvemaid hindeid kui esimesel korral . 
114	NA	 Eksamite aegu leidsin ulualuse onunaise pool Tähe tänavas majas nr. 95 , kus oli olnud ka Bernard Kangro viimane korter Tartus . 
114	NA	 Seda ma tollal ei teadnud ning ka muidu näitasin oma rumalust . 
114	NA	" Leidsin vangilaagris vaevleva onu raamaturiiulilt Mika Waltari kriminulli "" Kes tappis proua Skrofi ? "" ning kukkusin seda lugema . "
114	NA	 Ei suutnud põnevat romaani pooleli jätta ning raiskasin ära terve päeva , mille oleksin pidanud kasutama õpitu kordamiseks . 
114	NA	 Saatus ei jätnud mind karistamata ning ma ei saanud geograafias kõrgeimat hinnet . 
114	NA	 Ka oma trumbiks oleva eesti keele kirjandi kirjutasin teemast mööda ega saanud selle eest viit . 
114	NA	 Kuid iga hindepunkti läks hädasti vaja , et konkureerida Tartu ja Tallinna tarkade tudengikandidaatidega . 
114	NA	 Pealegi oli kümnele kohale võetud juba viis medaliga lõpetanud noort , nii et minu jaoks ei jäänudki enam võimalust . 
114	NA	 Masendav olnuks koju sõita teatega , et ma ei pääsenud ülikooli sisse . 
114	NA	 Ja nii tegin oma elus esimese kopromissi : võtsin paberid välja ajaloo-keeleteaduskonnast ning viisin need õigusteaduskonna vastuvõtukomisjoni . 
114	NA	 Juura oli tollal ebapopulaarne ala , nii et seal oli veel vabu kohti , ka mind võeti meelsasti vastu ning sooritatud eksamid loeti kehtivaks . 
114	NA	 Kodus emale ja isale see muudatus koguni meeldis , sest perspektiiv saada advokaadiks või notariks tundus praktilistele taluinimestele hoopis mõistlikum kui keeleteaduse studeerimine . 
115	 13 . ALUSTASIN ÕIGUSTEADUSKONNAS 	 13 . ALUSTASIN ÕIGUSTEADUSKONNAS 
116	NA	 Niisiis astusin esimesel septembril ülikooli peahoone auväärsesse aulasse õigusteaduskonna tudengina . 
116	NA	 Tagasihoidliku meelelaadi tõttu ei söandanud ma minna aula parterisse , vaid ronisin rõdule . 
116	NA	 Seal kohtasin esimest tuttavat , kelleks oli valgalane Jaan Mitt . 
116	NA	" Olin temaga kokku puutunud "" Postimehe "" seminaridel , sest temagi püüdles kirjameheks . "
116	NA	 Kuid sõbralikku vestlust meil ei tekkinud , sest olin talle kade - võib-olla just tema oli minu nina eest ära võtnud ajaloo-keeleteaduskonna tudengi koha . 
116	NA	 Õnneks jutlemiseks ei jäänudki enam aega , sest algas ametlik programm : ülikooli tegelased pidasid optimistlikke kõnesid ning selle järel toodi presiidiumilauale mitu virna punasekaanelisi matrikleid ehk maakeeles üliõpilaspileteid . 
116	NA	 Neid andis uutele tudengitele kätte rektor Alfred Koort isiklikult . 
116	NA	 Ta jättis igati aukartust äratava mulje - hea ülikonnaga kogukas meesterahvas hallinevate juuste ja kuldsete prilliraamidega . 
116	NA	 Märkasin , et matrikleid anti kätte tähestiku järjekorras , kuid polnud teada , kas antakse kõigile või ainult parematele . 
116	NA	 Kui jõudis kätte K-täht , liikusin trepist alla ning poetusin uksest sisse . 
116	NA	 Rektor ulatas ka mulle tulipunase raamatukese ning surus naeratades kätt . 
116	NA	 Hetk oli pühalik ning ma tõotasin endale , et ei tee üliõpilaspiletile häbi . 
117	NA	 Esimene oluline ülesanne Tartus oli leida ulualune , selle sain kergesti : aasta varem oli ülikooli tulnud agronoomiat studeerima mu Otepää naaber Jaan Illak ning tema oli tutvuste kaudu saanud korterisse Kalevi tänav 30-3. 
117	NA	 Kuna see oli avar korter , siis peale kehakultuuri õppiva Erlend Teemäe kutsus ta ka minu sinna . 
117	NA	 Tolles kahekorruselises valgeks krohvitud majas veetsingi esimese tudengiaasta . 
117	NA	 Ema leppis korteri perenaisega kokku kosti suhtes ning hakkasin igal hommikul saama mannaputru , kuigi ma seda ei sallinud . 
117	NA	 Korteri peremees oli ametilt peenmehhaanik ning konstrueeris ja praavitas ülikooli töökojas mitmesuguseid aparaate . 
117	NA	 Pere lastest sõja läbi teinud poeg studeeris farmaatsiat , minu eakaaslasest tütar aga keemiat . 
117	NA	 Meil kõigil tuli tegemist teha marksismiga ning mõnel õhtul toimus Kalevi tänavas otsekui marksismi seminar , kus vaidlemisel oli palju suurem vabadus vaielda kui ülikooli auditooriumis . 
118	NA	 Legendaarse intrieluga puutusin vähe kokku ning tean sellest vaid teiste meenutuste järgi . 
118	NA	" Ülikooli ajaloo kohta rohkesti andmeid kogunud dotsent Hillar Palamets on oma raamatus "" Lugusid toonasest Tartust "" jutustanud , et esialgu polnud ühiselamutes voodeid ega voodivarustust ning magada tuli õlgedel . "
118	NA	 Seda võin ka omalt poolt kinnitada . 
118	NA	 Ülikooli kohviku kõrval paiknevas majas asus keeleteaduskonna dekanaat , kuhu vahel oli vaja ka tudengil sisse astuda . 
118	NA	 Selle maja kolmas korrus oli antud eluasemeks õigusteaduskonna tudengitele ning need põõnutasidki põhkudel . 
118	NA	" Kolmanda kursuse tudengid käisid praktikal kohtuasutustes praktikal ning keegi oli sealt sisse vehkinud sildi tekstiga "" Vahialustega rääkimine keelatud "" . "
118	NA	 Kui nad ei tahtnud külalisi vastu võtta , siis riputasid noored juristid selle sildi uksele ning naeru oli laialt . 
118	NA	 Kui käisin legendaarses Tiigi intris Ardi Liivesega kokku saamas , siis puutusin seal kokku ka elektripliitide probleemiga . 
118	NA	 Kord hakkas ühe sängi alt tõusma kõrbelõhna - seda tekitas sinna kiiruga tõstetud praepann kartulitega ! 
119	NA	 Tunniplaani järgi osutus esimeseks loenguks vene keel ning see tundus sümboolsena . 
119	NA	 Üllataval kombel polnud loenguruumiks leitud paremat kohta kui kohtumeditsiini auditoorium Vanas Anatoomikumis . 
119	NA	 Ukse ees seisev doktor F. R. Faehlmanni ausammas tahtis küll mõtteid juhtida kirjanduslikele radadele , kuid auditooriumi enda atmosfäär oli sünge : riiulitel formaliinipurkides ujusid mitmesugused inimeste kehaosad ning kapi klaasukse tagant vahtisid vastu roostejälgedega noad . 
119	NA	 Keegi teadis sosistada , et siin leiduvat ka poomisköite kõige suurem kollektsioon . 
119	NA	 Säärast infot sain muidugi järgmiste nädalate jooksul , esimesele loengule olin jäänud paar minutit hiljaks . 
119	NA	 Kui sisse astusin , nägin tudengite ees seismas väikest hõbehalli peaga vanameest , kes tulistas grammatikahaavleid tema ees istuva koguduse pihta . 
119	NA	 Toetasin end ühele pingiotsale ning kogesin ehmatusega , et ma ei saa vanamehe jutust tühjagi aru , rääkimata loengu konspekteerimisest . 
119	NA	 Üksikuid sõnariismeid kokku klapitades taipasin lõpuks , et tegemist on vene keele süntaksiga . 
119	NA	 Kuid järgmistel loengutel harjusin minagi lektoriga ning hakkasin rohkem mõistma ka vene keelt . 
120	 14 . NOORTE JURISTIDE SILUETTE 	 14 . NOORTE JURISTIDE SILUETTE 
121	NA	 Pikkamisi sain tuttavaks ülikoolis oma kursusekaaslastega . 
121	NA	" "" Noorte Hääle "" kirjanduslehekülgedelt oli meelde jäänud Tallinna rahandustehnikumi õpilase Ardi Liivese nimi , nüüd kohtasin teda algajate juristide loengutel . "
121	NA	 Ta hakkas silma sellega , et kandis kalifeepükse ja säärsaapaid , kuigi oli linnapoiss ega olnud oma nooruse tõttu ka sõjaväljale sattunud . 
121	NA	 Samasuguses rõivastuses liikus veel filoloogiatudeng Ain Kaalep , kuid tema oli Soome Jätkusõjast osa võtnud ning küllap säärikutega harjunud . 
121	NA	 Liives oli loomult kinnine ning ühine kirjandushuvigi ei kiirendanud meie tutvumist Pikapeale selgus , et juura polnud tema kutsumus . 
121	NA	 Kui külastasin teda Tiigi tänava ühiselamus , siis nägin , kui ebameeldivates tingimustes sealsed tudengid pidid elama . 
121	NA	 Endise tööstushoone ruumid olid suured ja kõledad , üliõpilaste reformvoodeid tihedalt täis topitud . 
121	NA	 Liives lesis ühe toa keskel asuvas voodis , kirjutusmasin kõhul , ning toksis midagi kirjutada . 
121	NA	 Kui küünitasin ligemalt vaatama , taipasin , et tegemist on näidenditekstiga . 
121	NA	" Küllap seda võis pidada ootuspäraseks , sest ta oli juba koolipoisina saanud mingil võistlusel auhinna näidendi "" Uus elu "" eest . "
121	NA	 Intritoas polnud ruumi ühelegi lauale ning seega oli Liivese asend ainuvõimalik . 
121	NA	 Imetlesin noore tudengi meelekindlust ning leidsin , et mina asun mitmeti paremates tingimustes . 
121	NA	 Tõotasin ka ise hakata midagi suuremat kirjutama , värsid ja lehesõnumid tundusid väheütlevana . 
122	NA	 Muidugi ei kujunenud vaikseloomuline Liives kursuse liidriks , vaid etteotsa vajati hakkajamaid isikuid . 
122	NA	 Kursusevanemaks sai pikka kasvu ning jalahaiguse tõttu kepile toetunud Juhan Prost , kellest hiljem siiski avaliku elu tegelast ei saanud . 
122	NA	 Küll pürgis häbenematult ühiskonnategelaseks süngeilmeline Aleksander Blumfeldt , kel ilmnesid peagi karjeristile vajalikud omadused . 
122	NA	 Hiljem sattusin tema rünnaku alla , kuid sellest edaspidi . 
123	NA	 Ei mäleta , kunas ja kuidas sain tuttavaks Lembit Lauriga , kes oli nähtavasti juhuslikult sattunud õigusteaduskonda . 
123	NA	 Mingit vaikset protestivaimu hõõgus temastki nagu Liivesest ning tundsime mingit hingesugulust . 
123	NA	" Ka Lauri ei kasutanud ülikoolis omandatud teadmisi hiljem kohtuistungitel , vaid temast kujunes populaarne raadiomees , kes oma küsitlemisoskust näitas raamatusarjas "" Kirjutamata memuaare "" . "
123	NA	 Lembit Lauri oli muhe , erudeeritud , hea naljasoonegaumoristliku loomusega inimene , kes oskas köitvalt vestelda . 
123	NA	 Juudipoisi Bernhard Jakobsoniga polnud aga sugugi meeldiv jutelda , tema püüdis alati vastaskõneleja väiteid tühisteks teha ning oma vaatekohta peale suruda . 
123	NA	 Ta äratas tähelepanu maletajana ning valiti vastava ringi esimeheks . 
124	NA	 Tütarlapsi oli õigusteaduskonnas vähe , küllap peeti juristiameteid tollal meeste alaks . 
124	NA	 Silma hakkas enesekindel Nõukogude kindrali tütar Aino Lukas , kes viis Tartu noorsoo hulgas moodi ratsutamise . 
124	NA	 Tähtvere pargi lõpus enne väikest ojaniret asus minihipodroom , kus poriseks trambitud ringrajal õhtupoolikutel kihutasid amatsoonid . 
124	NA	" Ardi Liives kajastas hiljem ratsutamisbuumi oma komöödias "" Robert Suur "" , kus seda esindab särtsakas tüdruk Liki . "
124	NA	 Tema prototüübiks ei kõlvanud küll kogukas kindralitütar , vaid hoopis väiksem ja noorem nähvits , kelle nime olen unustanud . 
124	NA	 Juuratüdrukud olid enesekesksed ja mehelike käitumisjoontega . 
124	NA	 Teistest naiselikumana tundus kastanikarva lokkidega Salme Vihman , kellega tantsisin kultuurihoone pidudel . 
125	NA	 Sain tuttavaks ka paari vanema kursuse juuratudengiga . 
125	NA	" "" Postimehe "" toimetuses töötas Endel Silk , kes oli esinenud noorte kirjasaatjate kokkutulekutel ; ta jäi meelde oma viisaka käitumisega ning sellega , et demonstreeris elegantselt pikka piipu . "
125	NA	" "" Postimehes "" töötas ka turjakas Raimond Auling , kes sõjainvaliidina lonkas , kuid oli suutnud meelitada endaga abielluma kena filoloogianäitsiku . "
125	NA	 Kasutasin neid prototüüpidena , kui hakkasin ülikoolist romaani kirjutama . 
125	NA	 Vajasin ju oma kirjatöös positiivset kangelast ning sõjainvaliid tundus mulle ideaalse kommunistina , keda tahtsin vastandada Blumfeldti-taolisele tüübile . 
125	NA	 Ka tollased tudengid pidid tihtigi oma maise eksistentsi eest hoolitsema ise ning niisiis polnud õppimise kõrval töötamine mingi haruldus . 
125	NA	" Õigupoolest "" Edasi "" toimetus koosneski tudengitest , peahoonest oli kerge lipata üle tänava tööle - tollal asus sissekäik toimetusse Ülikooli tänaval . "
125	NA	 Kunas ka ei läinud lehe toimetusse , ikka võis näha ajalootudengit Juhan Kahki kiiresti kirjutamas või filoloogi Juhan Peeglit mõne kirjasaatjaga käsikirja probleeme arutamas . 
125	NA	" Töötavatest tudengitest torkas silma veel oma lärmaka käitumisega Arnold Tolk , kes oli kino "" Ateen "" direktor ; ta võis juba kvartali kauguselt teretada mõne käibeloleva lööklausega . "
125	NA	 Töötavaks üliõpilaseks tuli pidada ka valgalast Olaf Utti , kes rajas ülikooli ajalehe . 
125	NA	 Noort tudengit ei peetud küll veel kõlvuliseks vastutava toimetaja kohale , kuid vastutava sekretärina täitis ta tegevtoimetaja ülesandeid ning kujundas lehe oma näo ja partei juhtnööride järgi . 
125	NA	 Vastutava toimetajana kirjutas alla mõni õppejõud - algul patreikoolist tulnud marksismi lektor Enno-Lembit Mikelsaar , hiljem vene keele kateedri juhataja Johannes Feldbach . 
125	NA	" Tudengilehele eiotsitud mingit suupärasemat nime , vaid novembri lõpul 1948 lasti välja avanumber päistiitliga "" Tartu Riiklik Ülikool "" ning säärase kohmaka nimega jäigi leht ilmuma . "
126	NA	 Energiline ja ettevõtlik Valga noormees Utt oli juba kodulinnas tutvunud lehetegemisega ning karjäärihimulisena kujundas ta ülikooligi lehekese üpris sõjakaks , partei poliitika eest ägedalt võitlevaks . 
126	NA	 Tudengina oli ta üliõpilaseluga hästi kursis ning leidis kergesti parteijoone vastu eksivad nähtused ja isikud üles . 
126	NA	 Juba lehekese neljandas numbris pakkus ta A. Maidi varjunime all skandaalse följetoni sellest , kuidas filoloogid Ain Kaalep ja Eno Raud üliõpilasmajas üritasid elustada korporatsioonide kombeid ning pidasidkahvlitega maha duelli kahvlitega . 
126	NA	 Sündmus ise oli naljakas ning esitatud humoristlikus toonis - nii jäi see kõigile hästi meelde ning tegi tuntuks ka Olaf Uti enda . 
126	NA	 Kuid noor toimetaja oskas ka tõsises toonis nuhelda parteipoliitika vastu eksijaid . tudengeid . 
126	NA	" Sama neljanda numbri joonepealses tekstis hurjutas ta noori luuletajaid Lembe Õngot , Ellen Hiobit ja Harald Rajametsa , et need olid teaduskonnaõhtul esitanud luuletuse "" Koera armastus "" ja muid sobimatuid värsse . "
126	NA	 Seega olid kätte näidatud peksupoisid ka teistele karjeristidele . 
126	NA	 Õngot ja Hiobit nuheldi aeg-ajalt taas selle eest , et nad ei tahtnud oma värssides Stalinit ja komparteid ülistada . 
127	NA	 Märksa raskema löögi alla langes sõjaeelne luuletaja ja sõjajärgne õppejõud Valmar Adams . 
127	NA	" Ikka tolles samas lehe neljandas numbris oli esitatud süütuna näiv küsimus "" Mida ootab sm. Adams ? "" ning oodati , et luuletaja annaks enesekriitilise hinnangu oma loomingule . "
127	NA	" Säärane kampaania oli parasjagu käimas ning kirjandusajakirjas "" Looming "" olid juba ilmunud esimeste patukahetsejate kirjutised . "
127	NA	" Avalikule küsimusele ei võinud jätta vastamata ka Valmar Adams ning 21. jaanuaril 1949 ilmuski ülikoolilehes tema kirjutis "" Idealismi nõiaringist marksistliku selguseni "" . "
127	NA	" Kuid üliprintsipiaalne Utt ei rahuldunud säärase ilusa pealkirja ega sellele järgnenud seletusega ning pani lehte materdava kirjatüki "" Minevikust ja selle igandeist V. Adamsi ideoloogias "" . "
127	NA	 Selles sarjati mitmest kandist Adamsi loomingut ning tsiteeriti rohkesti tema värsse , mida iseloomustati kodanliku ideoloogia kandjaid . 
127	NA	" Pealegi oli Adams patukahetsuses jäänud poolele teele ega lubanud prügikasti heita oma luuletusi , vaid kirjutas : "" … kuid mu siiras sisetunne ei luba mul näkku sülitada oma nooruse värssidele … "" Just seda pani toimetaja Utt pahaks vanale luuletajale . "
127	NA	 Kuid nähtavasti tundis noor ajakirjanik , et kirjanduskriitikuna on ta siiski algaja ning tema nimi kurjakuulutava kirjatüki all ei mõju küllalt autoriteetselt . 
127	NA	 Seetõttu läks ta enne kirjutise trükki andmist endale toetust otsima eesti kirjanduse kateedrist ning andis oma sõjaka filipka lugemiseks kateedri juhatajale Karl Taevile . 
127	NA	 Taev oli koormatud ja mugav mees ega leidnud kohe aega kirjatükki süveneda . 
127	NA	 Kui energiline Utt juba paari päeva pärast sellele järele tuli , ei söandanud Taev oma muretust üles tunnistada ning andis soovitud allkirja . 
127	NA	 Kuid sedagi tundus Utile väheks jäävat ning ta torkas oma pamfleti aspirant Ello Sääritsa ette allakirjutamiseks , julgustades asjaoluga , et kateedri juhataja on sellega nõus . 
127	NA	 Kartlik Ello Säärits lisaski oma nime ning nii kolme allkirjaga ilmus kirjatükk juba 11. veebruaril 1949. 
127	NA	 Säärase võimsa löögi vastu ei saanud Adams end kuidagi kaitsta , vaid pidi selle vaikselt alla neelama . 
127	NA	" Võib-olla just Uti pamfleti tõttu ei võinud Adams oma valitud luuletusi mitu aastakümmet välja anda ning lugejad nägid kogumikku "" Nooruse tolmunud kuld "" alles 1972. aastal . "
127	NA	 Olaf Utt aga koges , et võib karistamatult rünnata isegi eesti kirjanduse kateedri juhatajat ning ka Karl Taev sattus peksupoiste hulka . 
127	NA	" Juba 1. aprillil ilmus ülikoolilehes ilma mingi allkirjata laiahaardeline kirjutis "" Lõpp formalismile ja kosmopolitismile kirjanduse kateedris "" , kus nuheldakse eeskätt Karl Taevi , kuid oma osa saab ka noort uurija , aspirant Aarne Vinkel . "
127	NA	 On küll teadmata , kas selle kirjutas O. Utt , kuid just allkirja puudumine tugevdab säärast oletust . 
127	NA	 Sääraste kirjutiste inspireerijaks oli parteibossi Andrei Ždanovi eeskuju ning just temale artikli lõpus viidataksegi . 
127	NA	 Seepärast ei tohtinud ka Taev mingit vastulauset kirjutada . 
127	NA	" Kompartei keskkomitee otsused kirjanduse ja kunsti kohta 1946. ja 1948. aastast olid tollal veel igati kehtivad ning toetasid vulgariseerivat kirjanduse hindamist , Taevi 1940. aasta artiklit "" Vulgariseeritud marksism kirjandusteaduses "" ei võinud aga ei tema ise ega ka keegi teine tollal mainida . "
128	NA	 Kui meenutada mõnda õigusteaduskonna õppejõudu , siis kõige eredama isiksusena jäi meelde juuradoktor Leo Leesment , kes oli studeerinud Tartu ülikoolis ning stipendiaadina end täiendanud Austrias ja Prantsusmaal . 
128	NA	 Ta luges riigi ja õiguse ajalugu , kuid sel alal olid vene keelest tõlgitud õpikud olemas . 
128	NA	 Kuna ta ei tahtnud neid ümber jutustada , siis improviseeris ta loengutel vabalt mitmesugustel teemadel : seletas türgi diivani tähendusi ning Aasia rahvaste pulmakombeid . 
128	NA	 Lisas küll vahel lausekese , et seda tudengid ei pea teadma , sest pole programmis . 
128	NA	 Kuid eksamil küsis ta ka sääraseid detaile , viidates sellele , et ta on sellest loengutes rääkinud . 
128	NA	 Kuna doktor Leesment harva kukutas kedagi läbi ,, siis ei pandud talle säärast talitusviisi pahaks . 
128	NA	 Igatahes avardasid Leesmendi loengud avardasid maailmapilti ning neid oli huvitav kuulata . 
128	NA	 Õigupoolest oligi tegemist juuradoktori tippajaga , sest juba 1951. aastal sai temast poliitvang . 
128	NA	 1957. aastal tuli ta vangilaagrist Tartusse tagasi , kuid ei pääsenud enam õppejõuks . 
128	NA	" Nägin teda ajalooarhiivis uurivat vanu dokumente ning vahel vilksatas tema nimi "" Edasi "" veergudel mõne tillukese kirjatüki all . "
129	NA	 Hea sõnaga tahaksin meenutada ka loogika õppejõudu Andres Pärlit , kelle seminarides õnnestus mul silma paista , tänaseni mäletan mnemotehnilist värssi järelduste tüüpide kohta : BARBARA CELARENT DARII FERIOQUE prioris … Kümme aastat minust varem õigusteaduskonda astunud Jaan Kross meenutab oma memuaarides ka õppejõude Johannes Mälli , Hillar Randalu ja Edgar Talvikut , kellega on ka minul on tegemist olnud , eriti viimasega , kes oli parajasti dekaan ega tahtnud mind lubada juuramaailmast lahkuda . . 
130	 15 . JURISTI KARJÄÄRI HÜLGAMINE 	 15 . JURISTI KARJÄÄRI HÜLGAMINE 
131	NA	 Õigusteaduskonna loengud toimusid peamiselt peahoone esimese korruse auditooriumides , mis olid sõbralikult jagatud filoloogide ja ajaloolastega . 
131	NA	" Ka kahekorruselises hoones "" Werneri "" kohviku vastas tuli rohkesti istuda , sest siin õpetati marksismi ja materialismi , "" Marxi majaks "" seda kutsutigi . "
131	NA	 Ideoloogiaalaseid loenguid oli nii palju , et osa neist peeti äsjavalminud keemiahoones , kus paiknes paarsada tudengit mahutav ringauditoorium . 
131	NA	 Marksismi-leninismi aluseid loeti neljal esimesel semestril , igal neli tundi nädalas , nii et see tundus suure ajaraiskamisena . 
131	NA	" Seda taipas varakult ajaloo üliõpilane Lennart Meri , kes esimese semestri keskel läks "" Marxi majas "" õppejõud Enno-Lembit Mikelsaare jutule ja soovis sooritada eksami kogu nelja semestri ulatuses . "
131	NA	 Mikelsaar tegi suured silmad ning tahtis esimese hooga jultunud tudengi uksest välja visata . 
131	NA	 Kuid selleks ei leidunud mingit põhjust , sest üliõpilane esines viisakalt ning tema avaldust saatis tagasihoidlik naeratus . 
131	NA	 Mikelsaar pidi erakordse palve rahuldama ning tudengi eksamile lubama . 
131	NA	 Küllap ta lootis ülbe üliõpilase vahele võtta raskete teemadega , kuid intelligentne Lennart Meri oskas vastata kõigile küsimustele ning toetas oma väiteid tsitaatidega klassikute saksakeelsetest teostest . 
131	NA	" Enno-Lembit Mikelsaar oli pärast Punaarmeest demobiliseerimist käinud ainult parteikoolis ning oli jõudnud lugeda marksismi klassikuid üksnes vene keeles ning sedagi napilt . . Küllap ta ohkas pettunult , kui kirjutas Lennart Mere õpinguraamatusse hinde "" väga hea "" . "
132	NA	 Ka mulle tundus istumine juura loengutel ajaraiskamisena - õigusteadus oli laialdaselt risustatud marksismi õpetamisega , näiteks riigi ja õiguse teooria loengud ei erinenud kuigi palju ajaloolisest materialismist . 
132	NA	 Poliitikavabasid aineid polnud palju : vene keel , võõrkeel , ladina keel , loogika , võimlemine . 
132	NA	 Otsustasin õigusteaduskonnast lahkudaning hakata studeerima eesti keelt ja kirjandust . 
132	NA	" Kuid olin liiga kohusetundlik ning tegin ära kõik esimese semestri eksamid ja arvestused , pealegi "" viitele "" , nii et oli peaagu kahju juurast lahkuda . "
132	NA	 Otsuse vahetada aineala oli teinud ka mu kursusekaaslane Henno Rajandi , kuid tema käitus ratsionaalsemalt minust , jättis juuraeksamid tegemata . 
132	NA	 Ta asus õppima prantsuse filoloogiat ning tast kujunes hiljem suurepärane tõlkija ja keeleteadlane . 
132	NA	 Mul tuli kõigepealt minna õigusteaduskonna dekaani Edgar Talviku jutule ning taotella luba lahkuda tema valdkonnast . 
132	NA	 See oli üpris ebameeldiv ja raske kõnelus , sest õigusteaduskond polnud sajaprotsendiliselt komplekteeritud ning mind ei tahetud vabaks lubada . 
132	NA	 Kuid jäin oma otsusele kindlaks ning võisin paari päeva pärast astuda ajaloo-keeleteaduskonna dekaani Harri Moora kabinetti . 
132	NA	 Teenekas arheoloog võttis mind lahkesti vastu ning veebruarist 1949 olin filoloogia õppija . 
132	NA	 Ülemineku eest karistati mind küll sellega , et jäeti ilma järgmise semestri stipendiumist , kuid see ei sõltunud dekaanist . 
132	NA	 Peahoonega olin juba tuttav , ainult kolmanda auditooriumi asemel hakkasin nüüd istuma viiendas ja kuuendas kuuldesaalis . 
133	 16 . NOORTE FILOLOOGIDE SILUETTE 	 16 . NOORTE FILOLOOGIDE SILUETTE 
134	NA	 Ajaloo-keeleteaduskond jagunes kolmeks : ajaloo , keeleteaduse ning psühholoogia-loogika osakonnaks . 
134	NA	 Viimane oli ebatavaline osakond , mis oli moodustatud 1945. aastal eesti filoloogia eriharu baasil : filoloogide õppeplaanist olid välja jäetud mõned erikursused , nende asemele aga pandud ulatuslikud distsipliinid psühholoogia ja loogika valdkonnast , nii et osakonna õppekoormus kujunes viiesaja tunni võrra suuremaks kui eesti filoloogidel . 
134	NA	 Tooniandvaks isikuks oli siin Andres Pärl , kelle sõjaeelne magistrikraad oli ümber arvestatud pedagoogikakandidaadiks ning 1952. aastal edutati ta kateedrijuhatajaks . 
134	NA	 Enamasti luges ta loogikakursust , psühholoogiat õpetasid professor Konstantin Ramul ja filosoofiakandidaat Enn Koemets . 
135	NA	 Ajaloo osakonnas oli aga toimunud kokkusurumise protsess ning minu ajal tegutses veel ainult kaks kateedrit : NSV Liidu ja üldajaloo kateeder . 
135	NA	 Igati püüti vähendada rahvusteaduste õpetamist ning 1949. aastal oli kaotatud eesti ajaloo kateeder . 
135	NA	 1950. aastal vallandati NSV Liidu ajaloo kateedri juhataja kohalt vanasse kaardiväkke kuulunud dotsent Richard Kleis , kes tõrjuti üldse ülikoolist eemale , nii et ta pidi leiba teenima müüjana raamatukaupluses . 
135	NA	 Olen oma silmaga näinud sinises kitlis Kleisi sinises kitlis teadusliku kirjanduse kaupluses raamatupakke tõstmas ning irooniliselt muigamas . 
135	NA	 Eesti ajaloo õpetamist päriselt siiski ei lõpetatud , kuid seda lugema pandi nõukogude ajal hariduse saanud ning tuuleliplikult käitunud vanemõpetaja Karl Laigna , sest ka eesti ajaloo autoriteetne spetsialist Hans Kruus oli õppetööst eemaldatud . 
136	NA	 oli õppetööst eemaldatud . 
137	NA	 1948. aasta sügisel alustanud eesti filoloogia rühm oli väike , kõigest kümme tudengit , ning nende hulgas polnud ühtegi luuletajat või muud kuulsust , nagu neid leidus aasta varem . 
137	NA	" Rühma- ja kursusevanemaks sai tüse noormees Arno Pikamäe , kes püüdis olla igati eeskujulik ning õppis ainult "" viitele "" . "
137	NA	 Säärane ühekülgne püüdlikkus muutis ta kehvapoolseks seltsiliseks ning populaarseks ei saanud ta ka hiljem . 
137	NA	" Vastupidi , rõõmustasime , kui ta sõjalises õpetuses ei saanud hinnet "" väga hea "" . "
137	NA	" Teine noormees Jaan Mitt oli mulle tuttav "" Edasi "" kirjasaatjate seminarilt ning noore sulemehena püüdis ta esineda ka edaspidi . "
137	NA	 Ta ei kirjutanud värsse , vaid lootis läbi lüüa olukirjeldustega . 
137	NA	 Kuid nendel polnud aga õiget menu ning Mitti ei suutnud koolitada kirjameheks ka Noorte Autorite Koondis , mille koosolekutel ta käis . 
137	NA	 Teda ei huvitanud ega inspireerinud ka tüdrukud . 
137	NA	 Kolmas noormees Abel Nagelmaa oli teistest paar aastat vanem ning liikus ka noorte kirjameeste hulgas ning temast kasvaski korralik kirjandusteadlane . 
138	NA	 Tütarlastest võitis tähelepanu muusikaliste huvidega Virve Murumaa , kes oma viiulimänguga esindas teaduskonda edukalt üliõpilasolümpiaadidel . 
138	NA	 Muusikuna paistis silmaKa Helju Tauk , kes mängis hästi klaverit ; kuid ta läks peatselt üle kaugõppesse ning kadus meie rühmast . 
138	NA	" Helju Vals oli innukas akadeemik Veski õpilane ning teiste kirjutiste redigeerimine kujuneski tema põhitööks hiljem "" Edasi "" ja "" Postimehe "" toimetuses . "
138	NA	 Nukulikult tillukesena näis Elna , kes oli õrna südamega ning vajas ettevaatlikku kohtlemist . 
138	NA	 Stuudiumi keskel abiellus Silvia Joa kodukandi noormehe Abel Nagelmaaga ning neist kujunes harmooniline kirjandusteadlaste paar Tartus . 
138	NA	 Maret Jääger oli särtsaka sõnaga meeldiv tüdruk , kes sobinuks ajakirjanikuks või muuks avaliku elu tegelaseks , kuid kadus Tallinnas silmapiirilt . 
138	NA	 Vaikseloomuline Ingrid Utso ei jätnud end millegagi meelde ning suri esimesena meie rühmast , peatselt pärast lõpetamist . 
138	NA	 Lühemat aega kuulus meierühma ka haritlasperest pärit luuletaja Lembe Õngo , kes oli poliitilistel põhjustel jõudnud enesetapu lävele ning mõneks ajaks eksmatrikuleeritud . 
139	NA	 Üldiselt eksisteeris eesti filoloogia rühm vaikselt ega tõmmanud endale tähelepanu . 
139	NA	 Korra küll Jaan Mitt sepitses segaseid intriige , kuid rühma lõhki ajada ei õnnestunud temalgi . 
139	NA	 Jaan kulutas oma vaba aega selleks , et kirjutada loengute märkmeid korralikuks konspektiks , laenates lünkade kaotamiseks koju naabrite vihikuid . 
139	NA	 Korralikud konspektid meeldisid ka mulle ning õhukeste koolivihikute asemel püüdsin loengutel kuuldut üles märkida kõvade kaantega kladedesse . 
139	NA	 Ülikooli ajal oli mul korralik käekiri ning mu kirjandusloengute konspektid olid hinnatud teistegi tudengite poolt ning neid kasutati eksamiteks õppimiseks . 
139	NA	 Kahju , et kaugõppesse siirdunud Valeeria Villandi oskas osa neist ära kaotada , nii et sain vaid paar kaustikut anda kirjandusmuuseumile . 
139	NA	 Loengukonspektidki on väärtuslik arhiivimaterjal , kajastades ja säilitades oma aega . 
139	NA	 Kord üritati välja anda Gustav Suitsu kuulsaid poeetikaloenguid , kuid ei leitud küllaldaselt tudengite konspekte . 
139	NA	 Suitsu enda märkmed olid hävinud sõja ajal koos tema korteriga . 
139	NA	 Ja nii ongi jäänud üksnes kuuldused Suitsu huvitavatest loengutest ning tema poeetikakursus on hilisematele huvilistele jäänud tundmatuks . 
140	 17 . KES ÕPETASID KEELETEADUST 	 17 . KES ÕPETASID KEELETEADUST 
141	NA	 Peahoonest tuli tihti lipata ka Laiale tänavale , mis oli ümber nimetatud Mitšurini uulitsaks . 
141	NA	 Sealsest kolmest koolihoonest oli keskmine antud ajaloo-keeleteaduskonna käsutusse ning siin pidasid loenguid peamiselt professorid Paul Ariste ja Arnold Kask . 
141	NA	 Väikeste akendega eeskoda poolkeldrikorrusel oli alati hämaravõitu , muutes sisenemise filoloogiamaailma salapäraseks . 
141	NA	 Kui oleksin olnud tollal lugenud Franz Kafkat , oleksin võrrelnud toda hoonet tema lossiga . 
141	NA	 Järgmisel korrusel asuvad auditooriumid olid küll juba suurte akendega ning tundusid normaalselt valgustatud . 
141	NA	 Kuid sõjapäevil oli siit uksi minema tassitud ning kiiruga tooretest laudadest valmistatud uued uksed seisid paraku irvakil . 
142	NA	 Selles majas sain ka eluks ajaks meeldejäänud õppetunni , et ei tohi hilineda . 
142	NA	 Akadeemik Ariste pidas loenguid ühes suures auditooriumis , mille taga tillukeses toas asus soomeugri keelte kateeder . 
142	NA	 Viimases õpetas dotsent Paula Palmeos soome ja ungari keelt . 
142	NA	 Mul tuli tihti tema palge ette ilmuda , sest peale korraliste loengute andis ta mulle soome keele järeleaitamistunde . 
142	NA	 Esimese kursuse eesti filoloogid oskasid sellal juba ladusalt soome keelt , kui mina nendega liitusin . 
142	NA	 Mu soome keele kontrolltööd jäid Palmeose parandatult ikka punasekirjuks ning ka rääkimisel osutus mu sõnavara kehvemaks kursusekaaslaste omast . 
142	NA	 Kuid Ariste antud õppetund toimus juba teisel kursusel . 
142	NA	 Olin veidi hiljaks jäänud ning pidin kateedrituppa minema läbi suure auditooriumi , kus professor luges esmakursusele sissejuhatust keeleteadusesse . 
142	NA	 Ja seal noorte jumbude itsituste saatel hurjutas Ariste mind hilinemise ja tema loengu segamise pärast . 
142	NA	 Ariste tundis kõiki filoloogiatudengeid nägupidi ning juba semestri algul teadis , kust murdealalt keegi pärit . 
142	NA	 Ka minu lõunaeesti pärased murdejooned jättis ta kohe meelde , peale selle avastas ta , et kirjakeele hääldusele ei vasta minu sisisev s-häälik . 
142	NA	 Ma polegi küll üritanud oma eesti keelt igati kirjakeelseks treenida , sest peale suurte dialektide võib igal inimesel olla ka oma individuaaldialekt . 
142	NA	" Ariste püüdis igati hoolitseda oma õpilaste eest , tegi naisüliõpilastele "" Werneri "" kohvikus kohvi ja kooke välja ning käis isiklikult ühiselamus üles ajamas tudengeid , kes armastasid kaua magada . "
142	NA	 Mäletan , et säärane lugu juhtus vähemalt Toomas Huikiga , kes kord professori käevangus loengule toodi . 
143	NA	 Eesti filoloogia jagunes neljaks erialaks : eesti kirjandus , eesti keel , eesti folkloor ja läänemeresoome keeled . 
143	NA	 Kõige raskem oli viimase eriala õppijatel ning Ariste pidi seetõttu tudengeid meelitama , et tema ala tühjaks ei jääks . 
143	NA	 Ta püüdis igati populaarne olla ning tundus tõepoolest legendaarse isikuna . 
143	NA	 Hommikuti käis ta Tähtvere pargis jooksmas või suusatamas ning seegi lisas talle tuntust . 
143	NA	 Kuid õppetöös pidi Ariste väga arvestama ajajärgu ettekirjutusi . 
143	NA	 Algul tuli tal propageerida grusiinlasest akadeemiku Nikolai Marri veidrat õpetust , kuid 1950. aasta paiku pääsesid keeleteaduses võidule Marri vastased , kellel õnnestus oma seisukohti ette sööta Stalinile . 
143	NA	 Diktaatorist sai ootamatult keeleteaduse korüfee ning tema kirjutusi hakati pealetükkivalt levitama kõikjal . 
143	NA	 Ka ülikoolide programmidesse suruti uus aine - stalinlik keeleõpetus . 
143	NA	 Ega Aristelgi jäänud muud üle , kui hakata seda propageerima . 
143	NA	 Ariste õpetas kõike innukalt ning nii kõlas ka stalinlik õpetus tema loengutel kaasakiskuva pateetikaga . 
144	NA	 Johannes Voldemar Veski seevastu piirdus tänapäeva eesti keele loengutel lühikese mainimisega , et eksisteeris ka keegi Nikolai Marr , ning suunamuutus ei olnud tema loengutel nii järsk . 
144	NA	 Sellest võiks teha õpetliku järelduse , et moeröögatuste propageerimisega peaks olema pigem mõõdukas kui pealetükkiv . 
144	NA	 Kuid ajajärk surus ka Aristele peale hirmsaid kohandumisi , mis kahjustasid üldmuljet temast . 
144	NA	" Tollal me muidugi ei teadnud , et Ariste püüdlikkuse taga peitus hirmuelamus : ta oli lühikest aega vangis istunud ning kongis koguni enesetappu üritanud , millest on jutustanud Jaan Kross romaanis "" Väljakaevamised "" . "
144	NA	 Stalinlik aeg jättis kõigile oma jälgi , sundis nii või teisiti kaasa minema . 
145	NA	 Eesti keele ajalugu lugenud professor Arnold Kask erines oma iseloomult ja käitumiselt Aristest suuresti , kuid Stalini keeleteaduslike kirjutiste ümberjutustamisest ei pääsenud temagi . 
145	NA	 Kask oli kuivik ja krimpsus näoga , igavavõitu ja tuimad olid ka tema loengud , pealegi pidas ta oma ainet eriti tähtsaks ning luges alati üle määratud aja ning kärpis seega vahetunnid lühikesteks . 
145	NA	 Ei hoolinud ta tudengitega kohvikus semutsemisest ning jäi neile kaugeks . 
146	NA	 Eesti keele kateedri juhataja Johannes Voldemar Veski oli teistest õppejõududest tublisti vanem ning õigupoolest kummalise teadusliku teekonnaga . 
146	NA	 Ta oli ülikoolis õppinud hoopiski loodusteadust ning veidi teoloogiatki , kuid kujunes ometi juhtivaks keeleteadlaseks , kes osutus asendamatuks leksikoloogiks . 
146	NA	 Tihti on teda kõrvutatud ja vastandatud Johannes Aavikuga , ent nad mõlemad on olnud olulised eesti keele kujundajad . 
146	NA	 Kui Aavik tõstis kõrgele keele ilu loosungi ning võitles keeleuuenduse eest , siis Veski pidas vajalikuks keskenduda keelekorraldusele ning kirjakeele normimisele . 
146	NA	 Veski luges peahoone viiendas auditooriumis , millele hiljem anti tema nimi . 
146	NA	 Akadeemiku hääl oli vanadusest nõrguke ning püüdlikud üliõpilased katsusid end mahutada kateedri ees asunud pinkidesse ( viiendas auditooriumis leidus lektori jaoks tõepoolest kateeder ) . 
146	NA	 Vaatamata kõrgele eale Eakusest hoolimata oli akadeemik Veski alati korralikult rõivastatud ning kandis koguni kikilipsu . 
146	NA	" Vahel õnnestus õpilastel teda peahoonest tirida ka "" Verneri "" kohvikusse , kus ta jätkas eesti sõnavara kommenteerimist . "
147	NA	 Need kolm professorit olidki põhilised eesti keele õppejõud , igaüks omal alal tippteadlane. Veel õpetas eesti keelt Gerda Laugaste , kes püüdis üliõpilastele selgeks teha foneetilist transkriptsiooni . 
147	NA	 Kuid õigupoolest parandasid nad mu ugandi murdejoontega eesti keelt vähe . 
147	NA	 Ariste võrdleva soomeugri grammatika unustasin kohe pärast eksami sooritamist , Kase eesti keele ajaloo nüansse ei jõudnud meeles pidada . 
147	NA	 Kuid mõndagi kasulikku panin kõrva taha Veski sõnavaraõpetusest . 
147	NA	 Kord õnnestus mul isegi kiitust teenida kursusetööga , mis käsitles esimese silbi vokaali varieerumist ( näiteks : kloun-klaun ) , nii et mind üritati meelitada kirjanduse eriala vahetama eesti keelega . 
147	NA	" Rahvaluulest olen kuulanud ainult sissejuhatavat kursust ning dotsent Eduard Laugastega mul head vahekorda ei kujunenud , kuigi hinde "" hea "" venitasin välja temagi juures . "
148	NA	 Keeleteaduse loengute ja seminariõppuste kõrval oli oluline , kuid raskd keelte endi omandamine . 
148	NA	 Akadeemilise hariduse kandetalaks peeti ikka veel ladina keelt , kuigi ei nõutud enam selle eksami esimesena sooritamist . 
148	NA	 Ladina keelt olin juba õppinud õigusteaduskonnas , kus seda õpetas tüse joviaalne vanapoiss Heinrich Freymann . 
148	NA	 Olin tema juures paar korda saanud isegi kõrgeima hinde ( viis pluss ringiga ) , kuid keeleteaduskonna nõuded osutusid hoopis kõrgemaks . 
148	NA	" Kui juuras piisas Cicero esimese Catilina vastase kõne tõlkimisest ja analüüsimisest , siis filoloogias nõuti tähtsamate ladina klassikute ( Ovidius , Horatius , Vergilius , Caesar ) põhiteoste tundmist ning lauseanalüüsi tegemist . . Nii langesin kohe "" rahuldava "" hinde saajate hulka ning läksin muinasteaduse muuseumi kartliku südamega . "
148	NA	 Seal asusid kitsad ja kõrged pingid , millel tundsid ennast nagu kana õrrel : põlvedel lahtilöödud raamat või spikrileht paistis kohe õppejõule silma . . Algul õpetas ladina keelt vanaproua Lydia Pintmann , kelle muumialik kuju omakorda süvendas veelgi tõrjuvat tunnet . 
148	NA	" Ei jõudnud minuni Ovidiuse "" Metamorfooside "" ega kaebelaulude poeesia , "" ablativus absolutuse "" otsimine tekstist peletas antiikskulptuuride kipskoopiate vahelt minema lüürika viimasedki jäänusedki . "
148	NA	 Rõõmu tegi vaid see , kui Caesari ülbest Gallia sõjakäigu aruandest tohtis mõne lehekülje vahele jätta . 
148	NA	 Ladina keele õpetustõpinguid jätkas hiljem rõõmsameelne daam Lalla Gross , kelle optimistlik esitusviis suutis veidi elustada ka surnud keeles kirjutatud värsse . 
148	NA	 Kuid ladina lause jäi endistviisi keerukaks ja raskesti analüüsitavaks . 
148	NA	 Küllap mõistis oma õpilaste raskusi ka Lalla Gross ise : igatahes eksami aegu tegi ta asja teise ruumi ning jättis paariks minutiks tudengid omapäi . 
148	NA	 Sellest piisas , et spikritele pilku heita , nii et ka ladina keele lõppeksam sai loodetud hinde . 
148	NA	 Hiljem Juhan Sütiste elulugu uurides sain teada , et eluläheduse laulik pidi ladina keele eksami sooritamiseks koguni teaduskonda vahetama . 
149	NA	 Keelte õppimisel jõudsin lohutule järeldusele , et mul pole nende jaoks annet : sõnu tuli tuupida , need ei jäänud kergesti meelde . 
149	NA	 Küllap olin üldse oma andeid üle hinnanud , sest ka luuletamine edenes teosammul , ülikooli ajal trükitud värsid tunduvad armetud ning kaua aega ajakirjad ei avaldanud neid . 
149	NA	 Kuid püüdliku õppimisega saavutasin siiski ka keelte alal vajaliku taseme . 
149	NA	 Johannes Feldbach pani mind lugema isegi Gorkit , kuigi viimase sõnavara on väga rikkalik ning nõudis sagedast sõnaraamatu lahtilöömist . 
149	NA	 Igatahes kaasaegsed vene kirjanikud olid palju kergemad tõlkida ning ma siirdusingiläksingi Gorki juurest üle Veera Panova ja Juri Trifonovi lugemisele . 
149	NA	 Vanadest klassikutest meeldis mulle Lermontov ning üritasin tõlkidagi katkendeid tema poeemidest . 
150	NA	 Vene keelest kehvemini edenesid saksa keele õpingud vanaproua Paula Koppeli juures , kuigi viimane oli autoriteetne õppejõud ning veerand sajandit hiljem võis tema nime näha kaasautorina saksa-eesti sõnaraamatu tiitellehel . 
150	NA	 Goethet ma siiski kuidagi veerisin ning tõlkisin mõned tema salmid , kuid moodsate poeetidega ei söandanud jõudu proovida . 
150	NA	 Kuna kohustuslikku lugemisvara arvestati lehekülgede kaupa , siis leidsin , et jõudsam on lugeda näidendeid , kus dialoogid jätavad tihti read poolikuks . 
150	NA	 Soome keele lektüüri arvestuseks lugesin läbi Minna Canthi kuueköitelise näidendikogu ning see osutus hiljem tõhusaks ettevalmistuseks Hella Wuolijoe uurimisel . 
150	NA	 Nii et raske on ette teada , mis millekski võib kasulik olla . 
151	 18 . KUIDAS TUTVUSIN KIRJANDUSLOOGA 	 18 . KUIDAS TUTVUSIN KIRJANDUSLOOGA 
152	NA	 Kirjandusloo õpetamine osutus 1950. aastail keeruliseks . 
152	NA	 Peatselt pärast sõda leiti Moskvas kompartei keskkomitees , et sovetlik kirjandus ei toeta küllaldaselt diktaatorlikku süsteemi ja Stalini valitsust , vaid otsib eeskujusid läänemaailmast . 
152	NA	 Kõige kiiremini kajastuvad kirjanduslikud arengusuunad ajakirjanduses ning nii hakatigi ümber kujundama kirjandusajakirju . 
152	NA	" 1946. aastal avaldas keskkomitee otsuse ajakirjade "" Zvezda "" ja "" Leningrad "" kohta , millega viimane suleti , "" Zvezdale "" aga anti uus ilme . "
152	NA	 Juhtivaks jõuks selles aktsioonis kujunes Leningradi parteiboss Andrei Ždanov , kes oma kõnedega seletas lahti keskkomitee otsused . 
152	NA	 1946. aasta otsus ei jäänud ju ainukeseks , vaid kaks aastat hiljem avaldati teine , kuid samasugune nuhtlev otsus . 
152	NA	" Eestis haaras neist otsustest kinni ning hakkas kirjandusmaastikku rehitsema kõigepealt Max Laosson artikliga "" Mõningaist eesti kirjandusteaduse ja kirjanduskriitika küsimustest "" , mille pidas vajalikuks avaldada ajakiri "" Eesti Bolševik "" 1949. aastal . "
152	NA	 Sellele järgnes 1950. aasta märtsis Eesti kompartei keskkomitee kurikuulus VIII pleenum , mis käskis välja visata Kirjanike Liidust rea nimekaid kirjanikke eesotsas F. Tuglase ja J. Semperiga . 
152	NA	" Kirjandusmaastiku tegelikku "" puhastamist "" hakkasid juhtima Kirjanike Liidu sekretäriks surutud ühe jutu autor Magnus Mälk ning Keele ja Kirjanduse Instituudi etteotsa tõstetud ametnik Endel Sõgel . "
152	NA	 Senist sovetlikku kirjanduspoliitikat juhtinud Nigol Andresen saadeti vangilaagrisse , kuhu hakati läkitama ka kirjanikke ( O. Tooming , H. Raudsepp , H. Talvik ) . 
152	NA	 Niisiis toimus ka ülikoolis kirjanduse õpetamine hirmu ja surve õhkkonnas , õppejõud ei võinud enam väljendada isiklikke veendumusi , vaid pidid igati demonstreerima oma lojaalsust . 
153	NA	 Kuna olin erialaks valinud eesti kirjanduse , siis püüdsin pearõhku panna vastavate loengukursuste kuulamisele . 
153	NA	 Juhtivaks õppejõuks oli õigupoolest eesti kirjanduse kateedri juhataja Karl Taev , kes oli juba enne sõda Tallinnas teinud endale nime pahempoolse humanitaarringi juhina ning tunnustatud marksistina ja juunikommunistina ülikooli suunatud . 
153	NA	 Kuid tema hiilgeaeg osutus väga lühikeseks , olen ülal osutanud , kuidas juba 1948. aastal algaja kriitik Olaf Utt söandas talle ninna hüpata . 
153	NA	 Nähtavasti panisovetlik tegelikkus pani Taevi kiiresti pettuma oma ideaalides ning tema sõjaaegsed suurejoonelised plaanid eesti nõukogude kirjandusteaduse arendamiseks jäid ellu viimata . 
153	NA	 Taevi hakkasid kõrvale tõrjuma Endel Sõgla taolised vulgariseerijad , kelle eest Taev oli ettenägelikult hoiatanud juba 1940. aastal . 
154	NA	 Selles pikas ja pinevas võitluses tundis Taev end allajäänuna ning kibestus . 
154	NA	 Tuju parandamiseks hakkas ta alkoholi pruukima ega üritanud enam loenguid korralikult ette valmistada . 
154	NA	 Taevil on teeneid K. J. Petersoni uurimisel ja väljaandmisel , kuid tema põhiline uurimus tsaristlikust tsensuurist jäi pooleli . 
154	NA	" Kaua aega polnud tal kateedrijuhatajale väga vajalikku akadeemilist kraadi ning alles 1963. aastal jõudis ta laborant Velli Vereva abiga nii kaugele , et kaitses filoloogiakandidaadi kraadi väitekirjaga "" Eesti kirjandus tsaristliku tsensori kammitsais 1850-1870 "" . "
154	NA	" Esimesele kursusele luges ta sissejuhatust kirjandusteadusesse , kuid selles leidsin ma vähe uut , sest olin põhjalikult uurinud J. Ainelo ja H. Visnapuu raamatut "" Poeetika põhijooni "" . "
154	NA	 Kevadel arvestuse saamiseks laskis Taev tudengitel kirjutada paari teemaga kirjatöö ning minagi panin oma teadmisi paberile . 
154	NA	" Taev lehitses mu neljaleheküljelist kirjatükki , vaatas korraks mulle otsa ning otsustas panna hinde "" hea "" . "
154	NA	 Pidasin aga oma teadmisi poeetikas mitmekülgseks ning ütlesin jultunult , et tahaksin kõrgeimat hinnet ning palusin end ka suuliselt küsitleda . 
154	NA	 Taev kergitass üllatunult oma prille ( ta oli ühest silmast pime ) ning tunnistas pika pilguga ülbet tudengit ning hakkas küsitlema . 
154	NA	" Oskasin tõepoolest kõigile küsimustele vastata ning ta kirjutas mu punasekaanelisse õpinguraamatusse "" väga hea "" . "
155	NA	 Eesti kirjanduse ajaloo põhikursust ning Vilde ja Tammsaare erikursusi luges dotsent Juhan Käosaar , kes oli samutitemagi oli õnnetu saatusega õppejõud . 
155	NA	 1941. aasta sügisel arreteerisid ta Saksa okupandid , sest ta oli Tartu I Keskkoolis õpetanud nõukogude konstitutsiooni ning tembeldati seepärast punaseks . 
155	NA	 Pärast kolmekuulist viibimist Näituse tänava vangilaagris ta siiski vabastati . 
155	NA	 Kui 1944. aasta algul ähvardas mobiliseerimine Saksa sõjaväkke , põgenes Käosaar Loksa rannast kaluripaadiga Soome ning leidis tööd Soome Kirjanduse Seltsi rahvaluulearhiivis ning tegutses lektorina Helsingi ülikoolis . 
155	NA	 Ent 1944. aasta sügisel ei taibanud ta kiiresti Soomest lahkuda Rootsi ning sattus Nõukogude Liidu võimude kätte , kes saatsid ta tagasi Eestisse . 
155	NA	 Tartusse jõudis ta 1945. aasta aprillis ning õppejõudude puudusel võeti tööle Tartu ülikooli eesti kirjanduse dotsendiks . 
155	NA	" Kuid juba 13. mail ründas teda kultuurilehes "" Sirp ja Vasar "" kommunistlikku karjääri üritav marksismi õppejõud Aira Kaal , kes süüdistas KäosaartTammsaare antidialektilises käsitlemises . "
155	NA	 Ka konflikt kirjanduskomissariks tõusnud Endel Sõglaga ei lasknud end kaua oodata . 
155	NA	 Pärast seda , kui Sõgel oli 1951. aastal endale nime teinud pikkade vulgariseerivate kirjutistega kirjandusloo teemadel , hakkas ta koostama uusi kirjandusõpikuid , et oma õpetust ellu viia . 
155	NA	 Kuid ta ei jõudnud kõike ise kirjutada , vaid tellis kaastööd ülikooli õppejõududelt . 
155	NA	 J. Käosaar kirjutas õpikule peatükid K. J. Petersonist , F. R. Faehlmannist ja E. Vildest . 
155	NA	 Kui aga neljaköiteline õpik 1953. a. trükikojast tuli , siis oli nende käsitluste autoriks nimetatud E. Sõgel . 
155	NA	 Seda teada saanud , asus Käosaar rektori kaudu oma õigusi kaitsma . 
155	NA	 Leiti , et vastavad tekstid on kirjutanud ikkagi Käosaar , kuid õpiku vastutav toimetaja Sõgel on neid ulatuslikult muutnud . 
155	NA	" Sõgel oli sunnnitud tunnistama autoriks Käosaare. Mainitud asjaolu muutus lausa ebameeldivaks , kuna kriitiline kirjutis avaldati negatiivse näitena ajalehes "" Rahva Hääl "" toimetuse üldistavas artiklis "" Loomingulise töö eetikast "" 27. mail 1954. "
155	NA	 Kuid egas Sõgel võinud oma lüüasaamist tunnistada , seepärast himustas ta Käosaarele kätte maksta . 
156	NA	 Niisiis pidi Käosaar kogu aeg tundma pea kohal rippuvat Damoklese mõõka ning see sundis teda lojaalsuse demonstreerimisel üle pingutama . 
156	NA	 Ta asus Eduard Vildet uurima ning tõi arhiivist välja rohkesti dokumentaalset materjali klassiku ajalooromaanide triloogia kohta . 
156	NA	 Kuid Käosaare Vilde-käsitlus jäi tollal vohanud vulgariseeritud kirjanduse tõlgendamise mõjul ühekülgseks , põhjaliku ajaloolise tausta ja poliitiliste vaadete analüüsimise kõrval osutus pealiskaudseks romaanide kunstiliste vahendite vaatlus . 
156	NA	 Käosaare seisukohad on esitatud Vilde romaanide ülipikkades järelsõnades , mis annavad rohkesti teadmisi eelkõigeXIX sajandi keskpaiga ajaloost . 
156	NA	 Kui Käosaar siirdus Tammsaare erikursuse lugemisele , siis hakkas ta sealgi vulgariseerima , kuid õnneks Tammsaare teostekogu kirjastamine lükkus edasi ning siis kirjutasid järelsõnu juba uue põlvkonna kirjandusteadlased . 
156	NA	" Niisiis mul ei jäänud head muljet Käosaare kirjandusloengutest , kuid minust pisut hiljem ülikoolis studeerinud kolleegid Ülo Tonts ja Reet Krusten on teda positiivselt iseloomustanud : "" Juhan Käosaar oli avatud inimene , ta usaldas oma õpilasi , pidas neid mingis olulises tähenduses kolleegideks . "
156	NA	 Ta ei varjanud oma kirjanduslikke sümpaatiaid ega antipaatiaid , ei peitnud oma seisukohti . 
156	NA	" Ta reageeris tundlikult ja avameelselt oleviku kirjanduselule , oli alati poolt või vastu . "" "
156	NA	" ( "" Sirp ja Vasar "" 14. IX 1984 ) . "
156	NA	 Tsiteeritud sõnadele võiksin minagi alla kirjutada , kuid Tammsaare erikursuse konspekti lehitsemine teeb tuju halvaks , oleksin soovinud hoopis teistsugust Tammsaare romaanide analüüsi . 
156	NA	" Käosaar polnud küll üliõpilaste hulgas nii populaarne kui Ariste , kuid vahel istus temagi tudengite seltskonnas "" Werneri "" kohvikus . "
156	NA	 Ta on mind paar korda kutsunud ka oma korterisse , mis asus Tähtvere linnaosas . 
156	NA	 Iga enesest lugupidav ülikooli õppejõud pidi elama just Tähtveres ning suurel osal see õnnestuski . 
156	NA	 Kraadilt ja aastailt vanemad olid jõudnud sinna ehitada funktsionalistlikus stiilis kahekorruselised majad , vallalised või väiksema perekonnaga lektorid sokutasid end Tähtverre üürnikeks . 
156	NA	 Igatahes jäi mulje , et igal Tähtvere linnaosa majal oli midagi tegemist ülikooliga . 
156	NA	 Üliõpilasel võis seal elades olla veidi kõhe tunne , kuid tudengeidki leidus seal , eeskätt muidugi õppejõudude oma lapsi . 
156	NA	 Ent ka vaese teenijatüdruku poeg Karl Ristikivi oli Tähtverre jõudnud ning veetis oma viimased Tartu-aastad ametnikuproua Irene Pulsti hoole all . 
157	NA	 Vene kirjandust luges Venemaa eestlane Johannes Feldbach , kes tegeles ka teatrikriitikaga . 
157	NA	" Ta käis järjekindlalt vaatamas kõiki "" Vanemuise "" esietendusi ning kirjutas neist kiitvalt kohalikus "" Edasis "" . "
157	NA	 Tema ülistav toon jäi teatraalidele meelde ning Feldbach teenis sellega Hambutu Kriitiku hüüdnime . 
157	NA	 Teatrile aga meeldisid reklaamivad kirjutised ning Feldbachi koheldi aupaklikult , kutsuti teda mitmesugustesse komisjonidesse ja komiteedesse . 
157	NA	 Vene kirjandusloo üldkursust esitas Feldbach pateetiliselt , iga järgmine kirjanik oli varasemast parem ja suurem . 
157	NA	 Semestri lõpuks kippus sihuke esitusviis muutuma naeruväärseks , kuid ega ükski tudeng söandanud sellest märku anda . 
157	NA	 Feldbach õpetas eesti filoloogide rühmale ka vene keelt ning seetõttu tundsime tema iseloomu paremini kui teised tudengid . 
157	NA	 Pikapeale pidime tõdema , et pateetilisest stiilist ning ülistavatest teatriretsensioonidest pole Feldbach üldsegi hea iseloomuga ning võib käituda väiklaselt . 
157	NA	 Eriti ilmnes see teisel kursusel , kui oli hakatud taga kiusama noort luuletajat Lembe Õngot . 
157	NA	 Tütarlapse õpingud kippusid katkema , igatahes langes ta välja oma kuulsustega täidetud kursuselt ning pidi ühinema meie tagasihoidliku rühmaga . 
157	NA	 Siin aga kommunistlikku poliitikat elluviiv Feldbach näitas oma iseloomu pahupoolt ning asus õnnetut tudengit taga kiusama . 
157	NA	 Õppejõu viha alla langemist suudavad välja kannatada vaid tugevad iseloomud . 
157	NA	 Küllap ka Õngol leidus vastupidavust , kuid luuletamise isu võttis tagakiusamine küllära ning andekas tüdruk loobus värsside kirjutamisest . 
157	NA	" Nüüd nende ridade kirjutamise aegu toob ajaleht "" Postimees "" Lembe Õngot leinava kuulutuse . "
157	NA	 Ta ei saanudki luuletaja tiitlit , ei võetud teda isegi Kirjanike Liitu . 
157	NA	 Kuigi tal on suured teened eesti kirjanduses , pole need luuletaja saavutused . 
157	NA	 Ent kes hindaks toimetaja teeneid ? 
158	NA	 Poliitiliste etteheidete osaliseks sattus ka Ellen Hiob , kuid temal jätkus kannatlikkust edasi luuletada . 
158	NA	 Naeruväärse mulje jättis aga toimetaja , kes oli Hiobi õrnad maivärsid küljendanud Stalini suure pildi alla . 
158	NA	 Võib-olla aitas Ellenil vastu pidada elukaaslane - 1949. aastal oli ta abiellunud Saaremaa poisi Heldur Niiduga . 
158	NA	 Mäletan , et Emajõe suure üleujutuse aegu elasid nad juba koos Supilinna agulis Kartuli tänavas . 
158	NA	 Neile küllaminekuks tuli astuda kõikuvale laudpurdele , mis kõnniteele laotud telliskividelt viis ukseläveni . 
158	NA	 1949. aasta kevade üleujutus oli suur , jõeäärsed tänavad jäid vee alla ning endise jõesängi kohale rajatud Pikal tänaval liiguti lootsikuga ning madalatesse majadesse pääseti läbi akende . 
158	NA	 Vesi tõusis küll lumesulamise aegu Emajões ka teistel kevadetel , kuid mitte kunagi enam nii kõrgele kui 1949. aastal . 
159	NA	 Sageli naeratav ja pateetiliselt esinev Feldbach polnud aga ainuke vene kirjanduse lektor . 
159	NA	 Mäletan ka Valmar Adamsit , kes luges erikursust Puškinist . 
159	NA	 Küllap oli Adams Feldbachist tublisti erudeeritum : kui Feldbach oli kõrghariduse saanud Leningradis Herzeni-nimelises Pedagoogilises Instituudis , siis Adams oli pääsenud Euroopasse ning pärast Tartu ülikooli lõpetamist saanud end täiendada koguni neljas suurlinnas - Prahas , Berliinis , Münchenis ja Viinis . 
159	NA	 Niisiis võis ta toetuda seal omandatule ning teha viiteid ka teiste slaavi maade kirjandusele . 
159	NA	" "" Loomingu "" veergudel oli Adams teinud meeldejäävaid ääremärkusi peale filosoofia ka toitlusolude kohta Berliinis . "
159	NA	 Kui ma veerand sajandit hiljem jõudsin tollesse linna , siis võisin nentida Adamsi tähelepanekute paikapidavust : berliinlased sõid tõepoolest võileibu toore hakklihaga ! 
159	NA	 Ka Adamsil polnud puudust pateetikast ning ta oskas kateedrist pillata tudengite ette vaimukusi ning luuletsitaate näitlejate tasemel - lisaks kõigele oli ta Tartus juhatanud retoorikaringi . 
159	NA	 Kuid Adamsi loenguid ei saanud ma kuulata kuigi kaua . 
159	NA	 Ta oli jõudnud anda ülevaate Puškini noorpõlvest , kui lõpetas ühe loengu lõpetas kurva märkusega , et võib-olla ei saa ta enam pidada järgmist loengut . 
159	NA	 Ja järgmisele loengule ta tõepoolest ei ilmunud . 
159	NA	 Adams vallandati 1950. aasta detsembris ning arreteeriti 6. jaanuaril 1951. 
159	NA	 Ta mõisteti Siberisse kümneks aastaks , kuid pääses Eestisse tagasi 1955. aastal ning võis uuesti asuda õppejõuks . 
159	NA	 Adamsi rehabiliteeris lõplikult Rein Veidemann , kes käis tema suvekodus Valgemetsas ning laskis temast teha dokumentaalfilmi . 
159	NA	 Minu vahekord Tartusse naasnud Adamsiga ei kujunenud kuigi heaks , sest aspirantuuris Sütistet uurides väitsin , et õigupoolest on Sütistel suurem tähtsus irdriimi moodiviimisel kui algatajal Adamsil . 
159	NA	 Katsusin avada ka Inno Vase pseudonüümi ning osutasin , et küllap kasutas seda ikkagi Adams . 
159	NA	" Adams end siiski ei tunnistanud Inno Vaseks ning väitis , et pamflettraamatu "" Meie kirjandusliku kriitika pankrot "" autoriks on varasurnud Tartu literaat Ivan Beljajev . "
159	NA	 See vaidlus jäigi lõpuni lahendamata ja ajaloolisse kaugusesse hääbununa on mattunud unustuse liiva . 
160	NA	 Oluline õppejõud kirjanduse tudengitele oli veel Villem Alttoa , kes 1945. aastal oli kutsutud kirjandusloo lektoriks . 
160	NA	 Paljanenud pealaega Alttoa oli ikka heas tujus ning vürtsitas oma loenguid anekdootidega . 
160	NA	 Kui heita võrdlev pilk lektoritele , siis kõige rõõmsama atmosfääriga olidki Alttoa loengud . 
160	NA	 Ta oli visa töömees ning saavutas peatselt doktorikraadi ning professoritiitli . 
160	NA	 Temagi erialaks oli õigupoolest eesti kirjanduslugu ning ta keskendus August Kitzbergi uurimisele . 
160	NA	 Ta oskas ka raha teha ning elus edasi jõuda , ei ta leppinud agulikorteriga , vaid asus Tartus endale maja ehitama . 
160	NA	 Jutustati anekdootlikku lugu , kuidasAlttoa tahtnud majale panna soliidset plekk-katust , kuid sovetlikult vaesest kabandusest ei saanud plekki kusagilt osta . 
160	NA	 Kuid professor leidnud head nõu ning läinud ühte plekksepa-artelli ning ostnud sealt ära kogu kuu pangetoodangu , kuid ei tahtnud mitte ämbrikoormat , vaid nõustunud palja plekiga . 
160	NA	 Küllap tehingu mõlemad osalised olid rahul : plekksepad võisid kuu aega lulli lüüa ning professor sai majale põlise katuse . 
160	NA	" Eks säärane katus osutus kalliks ning võib-olla põhjustas just see asjaolu bibliograafidele tülika olukorra , et 1960. aastal on ilmunud kaks ühesuguse pealkirjaga raamatut "" August Kitzberg "" - nii väike kui ka suur monograafia . "
160	NA	 Majaehitamise hoos polnud Alttoal endal ehk mahti säärast kokkulangevust tähele panna , kuid kirjastuse juhtkond oleks pidanud sihukest häirivust märkama . 
161	NA	 Kuna Johannes Semper ei tulnud väliskirjandust lugema , siis oli antud see ülesanne Alttoale , kuigi viimasel puudus vastav ettevalmistus . 
161	NA	 Küllap tema loengud tuleb tunnistada pinnalisteks ning keerukamad teosed Lääne-Euroopa kirjandusest ( Joyce , Musil , Kafka ) jäid analüüsimata , vist polnud neid programmiski . 
161	NA	" Minu mäletamist mööda me päris uue kirjanduseni välja ei jõudnud , ei kuulnud me ei midagi eksistentsialistidest ega prantsuse "" uuest romaanist "" . "
161	NA	 Ka väliskirjanduse mõiste jäi kitsamaks kui võinuks olla , kuna keskenduti saksa , prantsuse , itaalia ja inglise kirjandusele , kuigi palju teadmisväärset leidnuks ka poola , ungari , norra ja hispaania kirjandusest . 
161	NA	 Pealegi oli poola ja norra kirjandust enne sõda palju tõlgitud , nii et huvi nende vastu tekkinud . 
161	NA	 Kuid kogu Euroopa läbirändamiseks polnud lektorilaega ega ettevalmistust ning pidime rahul olema nende anekdootidega , mida jutustati kõige kuulsamatest saksa ja prantsuse kirjanikest . 
161	NA	 Alles 1950. aastate lõpul hakkas Alttoa muret tundma väliskirjanduse kursuse ahtuse üle ning üritas endale koolitada järglasi Euroopa vähemtuntud kirjanduste alal . 
161	NA	 Mäletan , et üks tütarlaps võeti aspirantuuri ungari kirjanduse alale ning temae sai endale kõik minu ungarikeelsed raamatud , mis ma 1956. aastal Rahhovist olin ostnud . 
161	NA	 Ungari kirjandus hakkas üldse moodi minema , dotsent Paula Palmeos oli suutnud selle vastu huvi äratada , kuigi ungari keel oli raske õppida . 
161	NA	 Ellen Hiob-Niit hakkas tõlkima Sandor Petöfi luulet , ungari keele õppis ära ka Edvin Hiedel , kellel õnnestus mitmel korral Budapestis käia ning temast kujunes viljakas ungari kirjanduse tõlkija . 
161	NA	 Kuid säärased suundumused said võimalikuks alles pärast Stalini surma , kui peale vene kirjanduse lubati eestindada ka väiksemate rahvaste kirjandusteoseid . 
161	NA	" Hindamatud teened olid tõlkekirjanduse avaldamisel ajakirjal "" "" Loomingu "" Raamatukogu "" , mis hakkas ilmuma 1958. aastal . "
162	NA	 Minu ülikooliaastail oli suuri raskusi isegi tolleaegse väliskirjanduse kitsa programmi omandamisega . 
162	NA	 Alttoa andis loengu lõpul nimekirja teostest , mida tulnuks lugeda , kuid nende kättesaamisega tekkis raskusi . 
162	NA	 Ülikooli pearaamatukogus eksisteeris sellal mittesoovitava kirjanduse kataloog , mis oli peidetud teise ruumi laenutajate selja taha . 
162	NA	 Aga sinna oli arvatud pooled teosed neist , mille lugemist professor oli soovitanud ; mäletan seal seisvat isegi Guy de Maupassanti teoseid . 
162	NA	 Tolle kataloogi kasutamine polnud küll keelatud , kuid mitte igal tudengil polnud julgust minna vestibüülist laenutusruumi ning seal välja kannatada raamatukoguhoidjate tõrjuvaid pilke . 
162	NA	 Ja kõik ei teadnudki tolle kataloogi olemasolust , ent ilma katalooginumbrita ei saanud tellida fondidest ühtegi raamatut . 
162	NA	 Raamatukogu suursaalis ja rõdudel leidus küll ka avariiuleid , kuid seal toretsesid tont teab millal paigutatud aegunud teosed . 
162	NA	 Eesti kirjanduse kateedri raamatukogu tsenseeriti aga korduvalt ning sinna jäi lõpuks üpris vähe teoseid . 
162	NA	 Parem oli lugu aula kõrval asunud seminariraamatukoguga , mis oli alati lugejaid tungil täis . 
163	NA	 Kuid kirjanduse õppija ei jõua kõike vajalikku lugeda biblioteegis , vaid tal on vaja laenata raamatuid koju . 
163	NA	" Seepärast ei suutnud ka meeldiv "" seminarka "" lugemisprobleemi täielikult lahendada . "
163	NA	 Abi leiti selles , et jutustati üksteisele loetud raamatute sisu ning mõnikord õnnestus sel viisil hangitud pealiskaudse infoga eksam sooritada . 
163	NA	" Siiani seisab silme ees pilt , kuidas rahvaluulet õppinud meie rühma tüdruk Herta Ploompuu istus koridoris aknasimsil , kõigutas sääri ning jutustas ümberseisjatele Maiju Lassila romaani "" Tuletikke laenamas "" . "
163	NA	 Muidugi läks ümberjutustamisel kaduma selle raamatu nakkav huumor , millest sain teadlikuks alles hiljem , kui raamatut ise lugesin . 
163	NA	" Maksim Gorki sariromaaniga "" Klim Samgini elu "" tegin tutvust samuti ümberjutustuse abil ning eksamil petsin ära Johannes Feldbachi . "
163	NA	 Paar aastakümmet pärast ülikooli ühel igaval suvel Otepääl võtsin ka ise kätte need paksud köited ning leidsin selle olevat Gorki kõige huvitavama teose . 
163	NA	 Ega kõike jõuagi ülikoolis teada saada , inimene õpib surmani . 
164	 19 . JAAN KÄRNERI PÄRIJANA SÕBRA TÄNAVAS 	 19 . JAAN KÄRNERI PÄRIJANA SÕBRA TÄNAVAS 
165	NA	 Esimese kursuse lõpetasin edukalt , suutsin kõik eksamid teha neljadele ja viitele ning hakkasin saama stipendiumi . 
165	NA	 Sügisel tuli uus korter otsida , kahjuks ei mäleta , miks maei saanud edasi jääda Kalevi tänavale . 
165	NA	 Keegi teadis mainida , et korteripakkumisi olevat Barklay platsi ajalehekioskis . 
165	NA	 Läksin sinna ning kioskimutt andis mulle aadressi : Sõbra tänav 14. 
165	NA	 Maksin kasuliku info eest kümme rubla ning sõitsin tillukese linnaliinibussiga mööda Võru tänavat äärelinna poole . 
165	NA	 Osutatud maja polnud eriti kaugel , kuigi Kalevi tänava korter oli asunud ülikoolile ligemal . 
165	NA	 Ent Sõbra tänav meelitas oma kasepuiesteega , mis tundus tõepoolest sõbralikum kui munakivisillutisega Kalevi uulits . 
165	NA	 Maja nr. 14 oli kahekorruseline puuhoone , mille seinad värvitud kahvatupunaseks . 
165	NA	 Maja oli tänavajoonest tõmbunud pisut tagasi ning kõnniteest eraldas seda kidur kuusehekk . 
165	NA	 Astusin hoovis uksest sisse ning sattusin ruumikasse korterisse , mis koosnes neljast toast , köögist ja esikust . 
165	NA	 Sain pererahvaga kokkuleppele üüritingimuste üle ning võisin oma raamatupambu ning voodiriided kohale tassida . 
165	NA	 Mulle anti üks tänavapoolne tuba , mille ainus miinus seisnes selles , et pererahvas käis sealt läbi oma magamiskambrisse . 
165	NA	 Üürimise aegu ei teadnud ma veel , et pakutud toas oli 1936. ja 1937. aastal elanud Jaan Kärner . 
165	NA	" Sain toa koos mööbliga ning istusin ilmselt sama kirjutuslaua taga , millel Kärner oli kirjutanud värsse oma kümnenda luuletuskogu "" Käidud teedelt "" jaoks . "
165	NA	 Võib-olla oli luuletaja aurast alles jäänud midagi ka nende seinte vahele ning minagi kirjutasin siin innukalt palju riimitud ridu . 
165	NA	 Asupaiga meeldivust suurendas veel see , et kesklinnast võis siia kõmpida või sõita ka mööda Tähe tänavat , mis sügiseti mõjussee oma kolletavate vahtrate ja pärnadega väga maalilisena . 
165	NA	 Tollal ma ei teadnud , et samas Tähe tänavas oli veetnud oma viimased Tartu-aastad Bernard Kangro . 
166	NA	 Kuid tollalgi leidus läheduses kirjamehi : Tähe tänavas , üsna Sõbra ristmiku ligidal elas minust paar aastat vanem luuletaja Kalju Kangur , Tähe ja Kalevi uulitsa nurgal eakaaslane Jaan Toomla , Sõbra tänava keskpaigas tillukeses puumajas proosakirjanik Aleksander Siivas ning üsna Võru tänava ligidal näitekirjanik Vambola Rähn oma nägusa naise Leelo Kütiga . 
166	NA	 Kuna Saksa sõjaväes teeninud Rähn oli põlu all , siis tehti talle takistusi avaldamisel ning tema esimesed teatritükid jõudsid avalikkuse ette just Leelo Küti nime all . 
166	NA	 Alles pikapeale selgus , et kahte näitekirjanikku siiski ei eksisteerinud , vaid tegutses kirjanduslik ühisfirma . 
167	NA	 Rähnade perest rohkem sattusin ma sisse astuma Siivase poole , kes elas oma majas koos naise ja pisipojaga . 
167	NA	 Põngerjas ei osanud veel lugeda , kuid rebis innukalt raamatutest lehti . 
167	NA	 Parasjagu oli ilmumist alustanud Stalini preemia laureaatide sari ning neid roheka kattepaberiga köiteid leidus rohkesti ka Siivase riiulil . 
167	NA	 Nii sattusid poisikese kätte just need kõrgeks kiidetud romaanid ning vana Siivas irvitas , et poisist kasvab kange kriitik , kes ei heida armu kehvale kirjandusele . 
167	NA	 Õigupoolest poleks Siivasel kõlvanud ilkuda Stalini preemia laureaatide üle , sest ta oli kompartei liige ning oma karjääri alustanud komsomolitegelasena . 
167	NA	" Olin temaga tuttavaks saanud "" Edasi "" toimetuses , kus ta teenis leiba ajakirjanikuna ning kus ilmusid tema esimesed olukirjeldused . "
167	NA	 Olukirjeldus ehk venepäraselt otšerk oli tollal väga soositud ning mõni teinegi astus esimesed sammud kirjandusteel nende abil . 
167	NA	 Siivase novellilooming oli alles kirjutamata ning tema raamatud ilmusid pärast minu Tartust lahkumist . 
168	NA	 Üritasin tudengiaastail ka ise esimesi jutte kirjutada , kuid need ränadasid paraku paberikorvi . 
168	NA	 Lohutust leidsin Tuglase elukäigust : temalgi ei õnnestunud novelli kirjutamine kohe , vaid ta pidi proovima mitut meetodit , enne kui jõudis rahuldavate tulemusteni . 
168	NA	 Minu värsse aga siin-seal ilmus ning need lõid kirjamehe maine . 
169	 20 . TARTU NOORTE AUTORITE KOONDIS 	 20 . TARTU NOORTE AUTORITE KOONDIS 
170	NA	 Noore kirjamehena võisin osa võtta Kirjanduse Maja üritustest , mis toimusid Erni Hiire juhtimisel endise peaministri Jüri Uluotsa majas Õpetaja tänav 12. 
170	NA	 See enne sõda valminud funktsionalistlikus stiilis hoone oli tüüpiline perekonnaeramu , kuid sobis ka väiksemate koosolekute pidamiseks . 
170	NA	 Alumise korruse kaks suurtuba olid ühendatud verandaga ning moodustasid saalitaolise ruumi . 
170	NA	 Ülemise korruse tubadest ühes paiknes Kirjanike Liidu Tartu osakonna sekretäri kabinet , teises raamatukogu ning kolmandat kasutati külaliskambrina tallinlaste jaoks , kui mõni neist Tartusse sõitis . 
171	NA	 Tartus elas ka rida vanemaid kirjanikke ( Anna Haava , Oskar Luts , Peet Vallak , August Annist , Leo Anvelt , Agnes Taar , Valmar Adams , Betti Alver , Uku Masing ) , kuid nendele ei istunud Hiire juhtimisstiil ning nad ei tulnud Kirjanike Liidu üritustele . 
171	NA	 Et oma sekretäri ametikohta õigustada , pidi Hiir meelitama koosolekutele noori literaadilisandikke ( Gustav Suitsu termin ) ning selle tulemusena tegutses innukalt Tartu Noorte Autorite Koondis . 
171	NA	 Selle esimeheks oli mitu aastat Valeeria Villandi , minu käes oli sekretäri koht . 
171	NA	 Ka Sõbra tänava kandi kirjamehed käisid usinalt koosolekutel . 
171	NA	 Koondise raudvaraks olid algajad luuletajad Velli Verev , Milvi Seping ja Lehte Hainsalu . 
171	NA	 Viimane oli kirjanduslik imelaps , kes juba kooliplikana suutis kirjutada trükikõlbulikke värsse ning sattus niiviisi astuma kirjandusse enneaegselt - õigupoolest koos eelmise generatsiooni algajatega , kelle stiililaadi hakkas ta kasutama . 
171	NA	 Ent parasjagu oli algamas luuleuuendus ning eeskuju tulnuks võtta uuendajatelt . 
171	NA	 Kuid need hakkasid tooni andma alles pool tosinat aastat hiljem . 
171	NA	 Minu Tartu-aastatel ei teatud veel midagi Artur Alliksaarest , Ain Kaalepi luule oli keelualusena tundmatu ning teda ei trükitud , Jaan Kross valmistas Siberi kolkas telliskive . 
171	NA	" Ellen Hiob-Niit püüdis kirjutada tundelist lüürikat ega olnud veel oma novaatorliku "" Laulu alguseni "" jõudnud . "
171	NA	 Tartus andsid tollal tooni ning algajate värsse lugesid peale Erni Hiire veel Felix Kotta ja Aira Kaal , kuid viimased olid viletsavõitu luuletajad . 
171	NA	 Venemaalt tulnud eestlasena jättis soovida Felix Kotta eesti keel , ta ei tabanud keele peenemaid nüansse ning juhindus mitte rahvakeelest , vaid õpikust . 
171	NA	 Aira Kaal oli küll kodueestlane , kuid temastki ei saanud ladusat luuletajat ning konarlikke värsse võis kohata tema luuletuskogudes elu lõpuni . 
172	NA	 Erni Hiire luuletused tundusid väga kunstliku , pingutatud sõnastusega ning mõni aasta hiljem kuulutaski Endel Nirk ta õigustatult eesti luulekeele risustajaks . 
172	NA	" Kui 1950. aastal ilmus Hiire luuletuskogu "" Uutele võitudele "" , siis oli minulgi häbematust selle keele üle nuriseda . "
172	NA	" Minu retsensioon oli masinakirjas trükitud ülikooli laualehes "" Loov Mõte "" , mille üks eksemplar pidi olema lugemiseks ülikooli pearaamatukogus . "
172	NA	 Selle direktoriks oli aga Erni naine Aimi Hiir ning proua Hiir peitis nuriseva laualehe oma kabinetti luku taha , sest säärane tsenseerimata väljaanne levitab kahjulikke vaateid . 
172	NA	 Erni Hiir ise suhtus minusse tolerantselt , sest ta vajas ju Noorte Autorite Koondist . 
172	NA	 Kuid koondisega oldi järjest vähem rahul : noored olevat apoliitilised ning seisvat elust kaugel . 
172	NA	 Peatselt hakati otsima konkreetseid süüdlasi , ühe esimesena langes kriitika alla minu naabrimees Kalju Kangur , kes ei armastanud koosolekutel sõna võtta , vaid istus seal törssis ilmega . 
172	NA	 Kuid koosolekuid päriselt ignoreerida ta ei võinud , sest Kangur oli parasjagu oma õitseeas ning kirjutas rohkesti värsse . 
172	NA	" Luuletusi oli aga vaja avaldada ning Hiirel oli mõju mitte ainult "" Edasi "" toimetuses . "
172	NA	 Kangur püüdis oludega kohaneda ning sepitses looduslüürika sekka ka mõned sovetliku retoorikaga luuletused . 
172	NA	 Kuid need ei suutnud noormehe ebarahuldavat ankeeti kompenseeridaning teda hakati taga kiusama . 
172	NA	 Kord astus Hiir minu juurde ning ütles , et Tallinnast on tulnud käsk Kalju Kangur kui kulaku poeg koondisest välja heita . 
172	NA	 Käsk on vanem kui meie ning ma kirjutasingi koondise protokolliraamatusse ilusa rohelise tindiga lühikese protokolli Kanguri väljaheitmise kohta . 
172	NA	 Kõrgemal minu allkirjast seisis küll koondise esimehe Valeeria Villandi allkiri , aga mul on siiani häbi tolle protokolli pärast . 
172	NA	" Koondise aktivist Lehte Hainsalu on oma romaanis "" Kellakuuljad "" Kanguri väljaheitmist teisiti kujutanud . "
172	NA	 See toimunud koondise koosolekul , kus Kanguri luule kohta teinud ettekande Harald Peep . 
172	NA	 Üliõpilane Harald Peep võttis muidugi sageli nendest Õpetaja tänava koosolekutest osaning 1954. aastal komparteisse astununa oli kohustatud ellu viima parteipoliitikat . 
172	NA	 Hainsalu joonistatud pilt tundub usutav , kuid mina millegipärast ei mäleta säärast koosolekut . 
172	NA	 Kuid mälu on lünklik ning võimalikud on mõlemad versioonid - nii minu kirjutatud lühiprotokoll kui ka sõnarohke koosolek : võib-olla ma mingil põhjusel puudusin tollelt istungilt . 
172	NA	 Igatahes Kanguri tagakiusamine algas varakult ning ta ei saanud õigel ajal oma debüütkogu avaldada . 
172	NA	" Kuid Kangur jätkas kangekaelselt luuletamist ning kõigi piirangute kiuste õnnestus tal vahel oma värsse avaldada : mitte ainult "" Edasis "" , vaid ka Tallinna ajakirjanduses . "
172	NA	 Nende eest saadud honorar oli tema peamine elatusvahend , sest tuberkuloosihaigena ta 1955. aastast alates enam tööl ei käinud . 
172	NA	 Kui ma Sõbra tänaval elades vahel tema poole sisse astusin , siis leidsin ta ikka diivanil lesivat , pliiats ja paber käepärast , et värsse kirja panna . 
172	NA	 Ta ei armastanud kurta , kuid tema kurb saatus oli sõnadetagi selge . 
172	NA	 Pärast väljaheitmist lakkas ta koosolekutel käimast ning nõndakatkesid meie ühised kojutulekud Hiire klubist . 
172	NA	 Minu silme ette joonistub ta pikakasvulise , sirgeseljalise noormehena , tumeda mantli ning sinise kaabuga . 
172	NA	 Kaabu oli tema alatine peakate , ei kandnud ta kunagi proletaarset sonimütsi . 
172	NA	 Meie ühised kojutulekud sündisid enamasti üpris sõnatult - Kangur polnud jutumees . 
173	NA	 Hoopis lõbusam oli koju saata Lehte Hainsalu , kes elas lühemat aega samuti Võru tänava ligidal . 
173	NA	 Kuna mulle meeldis naisseltskond , siis saatsin vahel ka Velli Verevat , kes elas Supilinnas . 
173	NA	 Kõige viletsamas lobudikus Kroonuaia tänaval elas töölisnoor Milvi Seping , kes häbenes oma tuppa teisi kutsuda . 
174	NA	 Värsse toodi Erni Hiire lauale palju , kuid arengut oli raske märgata . 
174	NA	 Tartu luulekool oli vilets , siin ei hinnatud riimi puhtust ega värsi kõlavust , vaid nõuti poliitiliste loosungite otseütlemist . 
174	NA	" Felix Kotta deklareeris , et kui tal on vaja sõna "" nõukogude "" , siis ta seda ka kasutab värsimõõdust hoolimata . "
174	NA	 Mul soovitas ta eeskuju võtta vene luuletajast Aleksei Surkovist ning käskis osta tema luulevalimiku . 
174	NA	 Ostsingi , lugesin ja proovisin korraks tõlkidagi . 
174	NA	 Kuid õnneks taipasin varsti , et Kotta soovitus ei sobi mulle . 
174	NA	 Surkov polnudki ehk vilets luuletaja , vaid vene nõukogude luule keskmisel tasemel . 
174	NA	 Kuid ta kirjutas üha sõjast ning see hakkas vastu ; ma ei tahtnud isegi tõlkevärsside kaudu ülistada sõda . 
174	NA	 Hakkasin pikkamisi mõistma , et Marta Sillaotsa juhitud Tallinna luulekool oli parem . 
174	NA	" Kuid Tallinnast tulnud Ellen Hiob-Niit , Lembe Õngo ja Harald Rajamets ei armastanud istuda "" Hiire klubis "" , mida halvustavalt kutsuti ka "" Hiire uruks "" . "
174	NA	 Ma ei saanud tallinlastega sõbraks , kuigi Ellen Hiob-Niit kolis koos oma Heldurist mehega minu korteri lähedusse Kastani tänava algusesse . 
174	NA	 Mõne korra ma seal külas käisin , kuid elavamat suhtlemist ei tekkinud . 
174	NA	 Ma olin ikka veel talupoegliku mentaliteediga , nemad tundusid linlastena . 
175	 21 . MIDA ME VEEL TEGIME 	 21 . MIDA ME VEEL TEGIME 
176	NA	 Õigupoolest jäi vaba aega tollasele tudengile napilt , sest meeletult palju aega kulutati mitmesuguste nimetuste all poliitõppustele , diplom näitab sellel alal koguni viie eksami sooritamist . 
176	NA	 Marksismi-leninismi kateedrit juhtis 1961. aastani ühes Leningradi kommunistlikus õppeasutuses õppinud Villem Reiman , kes sõjas oli kaotanud käe , nii et teda seepärast hüüti Kummikäeks . 
176	NA	 Mõni kutsus teda ka Villem Reiman Kolmandaks , sest Eesti kultuuriloos eksisteerisid juba pastor Villem Reiman ja helilooja Villem Reiman . 
176	NA	" Kuid säärast austavat nime pruukisid vähesed , sest "" Marxi-maja "" ülem ei hellitanud tudengeid , vaid õpetas dogmaatiliselt : kui olid Stalini tsitaadis ühe sidesõna asendanud teisega , siis olid juba marksismist eemaldunud . "
176	NA	" Seepärast hoidsime seminari ajal Stalini kirjatööde kogumikku "" Leninismi küsimusi "" põlvedel ning vedasime sõrmega järge , et mitte kalduda kõrvale kirjatähest . "
176	NA	" Ka eksamit teha oli üpris riskantne : võisid kõik küsimused ära vastata , kuid siis kostis õppejõud : "" Te vastasite küll täpselt , kuid teie hääletoonis pole veendumust , võin panna vaid kolme . "" "
176	NA	 Anekdoodid Reimanist olid samatigedad nagu tema kahtlustav silmavaade . 
176	NA	 Marksismi kateedri raudvara oli selle laborant - suurte vuntsidega vanamees Leopold Vigla , kes oli harimatu mühakas , kuid teadis oma ülemuse lemmikküsimusi . 
176	NA	 Seetõttu käidi tema juures enne eksamit konsultatsioonil ning sellest oli isegi kasu - eks konsultatsioonil käijad märgiti üles ning see näitas tudengi püüdlikkust . 
176	NA	" Kord läinud kateedrijuhataja oma assistendiga tülli , hurjutanud viimast rumalaks ning siis kähvanud Vigla : "" Kui juhatajal võib olla kummikäsi , siis laborant tohib olla puupeaga ! "" "
177	NA	 Kui marksismi tuupimine ja Stalini teoste konspekteerimine ära tüütas , siis püüti vaheldust leida muu tegevusega . 
177	NA	" Poisid armastasid malet mängida ning seda võis teha "" Werneri "" kohviku keskmises saalis , mida selle ridastikku latrite tõttu kutsuti autobussiks . "
177	NA	 Muidugi eksisteeris ka ametlik malering , kuid seal peremehetsesid juristid . 
177	NA	 Mõned tavatsesid mängida isegi igaval loengul . 
177	NA	 Mäletan , et psühholoogia osakonna poisid Elem Treier ja Juhan Sõerd istusid tagumises reas , malelaud nuppudega kahe vahel pingil . 
177	NA	 Juhan Sõerd oli suur naljamees ning mina küll poleks uskunud , et temast saab tulevikus teadlane ja õpikute autor . 
177	NA	 Seevastu ilmutas suurt huvi teaduse vastu kolmas psühholoogiatudeng Uno Siimann , kes sekeldas teadusliku ringi eesotsas ning seltsis õppejõududega . 
177	NA	 Tema püüdlused kandsidki vilja , juba 1959. aastal lahkus ta Tartus koolmeistriametist ning sai ülikoolis assistendiks ja 1974. aastal dotsendiks . 
178	NA	 Tartu noored sulesepad said üksteisega kokku ka ülikooli kirjandusringis , mille eesotsas seisid tulevased kirjandusteadlased Helene Siimisker ja Heino Puhvel . 
178	NA	 Kirjandusring kuulus Üliõpilaste Teadusliku Ühingu alla , mida püüti igati arendada ning elavdada . 
178	NA	 Kuid õigupoolest üritati ÜTÜ-s maksma panna bürokraatlikku akadeemilist stiili ning luuletajatele see ei istunud . 
178	NA	 Kuid referaate seal peeti ning vähemalt vaidluskunstile tuli seegi sekeldamine kasuks . 
178	NA	" Vabamas stiilis vaieldi muidugi kohvikutes , millest ning minu aastatel oli kõige populaarsem "" Werner "" - vahel oli raske seal istekohta leida . "
178	NA	 Rahulikum atmosfäär valitses Kolme Koopa Kohvikus ehk Ko-Ko-Ko-s , kus kunagi oli sündinud arbujate rühmitus . 
178	NA	 Selles tumedate laemaalingutega kohvikus oli püütud väljendada juba kujundusega rahvuslikku vaimu ning küllap midagi selles suunas kasaavutati , sest Tartu vaim polnud kosmopoliitlik , vaid ikkagi rahvuslik . 
178	NA	" Käidi ka kino ja restorani kõrval asunud "" Ateeni "" kohvikus , kus kahes küljes aknad lasksid rohkem valgust sisse . "
178	NA	 Eriti armastati seal sünnipäevi tähistada . 
178	NA	 Sünnipäevalised võisid muidugi minna ka ülikooli peahoone kõrval asunud , raudväravaga suletud õues paiknevasse ülikooli kohvikusse , kus vahel anti neile käsutusse mõni ruum tervenisti . 
178	NA	" Kes eelistasid kohvile õlut , need istusid "" Taara "" hämaras baaris , kus tudengid võisid kokku puutuda ka meelehärmi jahutava Karl Taeviga . "
178	NA	 Nii et vaidluskohti jätkus , piire seadis vaid rahanappus . 
178	NA	" Mitte kõik tudengid ei saanud stipendiumi , selleks nõuti eksamite sooritamist "" neljadele "" ja "" viitele "" . "
178	NA	" Aga ikka ja jälle kippus mõni "" kolm "" õpinguraamatusse lipsama . "
178	NA	 Eriti sõjalises õpetuses , milles kehtisid teistsugused eeskirjad ja tavad . 
179	NA	 Õigupoolest oli sõjaline õpetus poolsalajane õppeaine , mida diplomi hinnetelehele ei kantud . 
179	NA	 Õpetati seda Tähtvere linnaosas ühes natsionaliseeritud elamus , kus hiljem leidis ulualust luuletaja Aleksander Suuman . 
179	NA	 Sõjalist õpetust tohtis anda ainult vene keeles , kuid inseneriasjanduse õppejõud oli eestiaegne ohvitser ning oskas vene keelt puudulikult . 
179	NA	 Niisiis seletas ta mõndagi eesti keeles , et tudengid ikkagi aru saaksid , kuidas kaitsekraave kaevata või sildu ehitada . 
179	NA	 Loenguid tohtis konspekteerida , kuid iga õppuse lõpul korjati konspektikladed kokku ning pandi lukustatud plekk-kappi . 
179	NA	 Eksamiks ettevalmistamiseks olid määratud vastavad tunnid , kui anti ka konspektid kasutada . 
179	NA	 Sõjalisele õppusele ilmunutel pidi tingimata olema müts peas . 
179	NA	 Mäletan , kuidas septembrikuus esimesel õppusel astus hulk poisse rivvi paljapäi . 
179	NA	 Kateedrijuhataja polkovnik August Feldman hüppas rivi ette ning käratas , et kümne minuti jooksul olgu kõigil mütsid peas . 
179	NA	 Jooksime kõige lähemasse ühiselamusse ning kahmasime sealsetest varnadest kõik nokatsmütsid , sonid ja kaabud . 
179	NA	 Need tudengid , kes tegid läbi ka suvelaagri , said selle lõpul nooremleitnandi aukraadi . 
179	NA	 Ei mäleta , mis haiguse või häda tõttu mul jäi sõjaväelaagrisse minemata , nii et mina reamehest kõrgemat astet pole saanud . 
179	NA	 Muidugi oli ülikooli sõjaline õppus vilets , isegi pauku teha ei saanud , sest kateedris leiduvatel püssidel olid vintraudadesse augud puuritud . 
179	NA	 Üldse oleksime lahingusse sattununa osutunud abituks kahurilihaks , sest vaid korra lasti meil ahelikku hargnenuna tormi joosta Tähtvere mõisale ning ka kaevikute kaevamise õppus jäi teoreetiliseks . 
179	NA	 Aga head haldjad on mind hoidnud , et ma pole pidanud püssiga elava inimese poole sihtima ning ise sattusin kahuritule alla vaid 1944. aasta suvel . 
180	NA	 Tollases ülikoolis pandi rõhku ka kunstilise isetegevuse arendamisele . 
180	NA	" Tegutses mitu näiteringi , neist kõige suuremat ja silmapaistvamat juhtis meditsiinitudeng Guido Arro , kes 1949. aasta kevadel tuli publiku ette ulatusliku dramatiseeringuga A. Fadejevi romaanist "" Noor kaardivägi "" . "
180	NA	" Mainitud näiteringis sai esimese näitlejakoolituse juuratudeng Karl Kalkun juunior , kes hiljem sai "" Vanemuises "" tuntuks Joosep Tootsina . kehastamisega . "
180	NA	" Selles ringis tutvus näitekunstiga ka psühholoogia osakonna tudeng Endel Link , kellest kujunes teatrikriitik ning "" Sirbi ja Vasara "" teatriosakonna juhataja . "
180	NA	 Lisaks üleülikoolilisele ringile oli ka igal teaduskonnal oma näitering , ajaloo-keeleteaduskonna oma juhtis filoloog Heljo Lammas . 
180	NA	" Preili Lammas lavastas 1950. aasta kevadel ka minu kolhoosiainelise näidendi "" Kivi keset nurme "" , mille kirjutamisega olin rohkesti vaeva näinud . "
180	NA	 Näidend kukkus enam-vähem läbi ning mul pole säilinud selle käsikirjagi . 
180	NA	 Kuid veidi elevust see siiski tekitas , isegi mu teatrikauge isa sõitis linna seda vaatama . 
180	NA	 Minu näidendikatse ainukeseks teeneks võis olla asjaolu , et peaosi mänginud Toomas Huik ja Tamara Lebedeva said selle kaudu lähemalt tuttavaks ning abiellusid . 
180	NA	 Kuid rühmakaaslane Jaan Mitt oli varemgi end näidanud urgitsejana ning ta leidis sobiva juhuse taas mind halvustada . 
180	NA	" Ta avaldas ülikoolilehes arvustuse "" Vähese hoolega läbiviidud üritus "" , milles heitis näidendileette armastusloo domineerimist ning klassivõitluse pinnapealset näitamist . "
181	NA	 Ent etteheiteid sadas mulle kaela mujaltki . 
181	NA	 Sentimeetripikkuse kriipsu tõmbamise pärast sattusin koguni kohtu alla . 
181	NA	 Tunniplaanis oli meil laupäeva lõuna aegu poliittund , millest keegi polnud huvitatud . 
181	NA	 Eriti puudusid sealt maalt pärinevad tudengid , kel oli vaja sõita koju uue leivakoti järele . 
181	NA	 Kord palus minu rühmakaaslane Silvia Joa , küllap tollal juba Nagelmaa nime kandev , et märkigu ma ka teda ja ta partnerit Abelit kohalolijaiks . 
181	NA	 Auditooriumis liikus ringi joonitud kontroll-leht , kuhu kohalolijad oma nime taha tõmbasid kriipsu . 
181	NA	 Tõmbasin midagi kartmata nii enda kui ka Nagelmaade nime taha kriipsud . 
181	NA	 Aga too oli õnnetu laupäev , sest just enne tunni lõppu hüppas sisse komsomolibrigaad , kes avastas , et kohalolijate arv osutus tublisti väiksemaks kontroll-lehel märgitutest . 
181	NA	 Järgmistel päevadel toimus kriminulli meenutav ülekuulamiste seeria , mille käigus tehti selgeks , et ka mina olin kohalolijate arvu suurendanud . 
181	NA	 Tudengite hirmutamiseks korraldati keemiahoone ringauditooriumis nädal hiljem suur ühiskondlik kohtuistung . 
181	NA	 Süüdistajana esines juuratudeng Aleksander Blumfeldt , kellest on juba varem juttu olnud . 
181	NA	 Kaitsmisega pidid süüdlased ise hakkama saama , advokaate polnud selles marionettnäitemängus ette nähtud . 
181	NA	 Ma kirjutasin endale kaitsekõne värssides , mille ma sõna saades paarisajale kuulajale ette lugesin . 
181	NA	 Kontroll-lehele liigseid kriipse tõmmanud üliõpilased mõisteti süüdi ning neidkaristati valju noomitusega , millele lisati hoiatus edaspidi säärased tudengid ülikoolist välja heita . 
181	NA	 Blumfeldt lahkus ringauditooriumist võiduka naeratusega - ju oli ta oma karjäärile lisanud veel ühe vundamendikivi : sügisel valitigi taülikooli ELKNÜ sekretäri asetäitjaks . 
181	NA	" Läksin koos Nagelmaadega "" Taara "" baari ning rüüpasime lohutuseks porterit . "
181	NA	 Kui olime õllekannud tühjaks saanud , tulime järeldusele , et olin Blumfeldti üritust liiga tõsiselt võtnud ning kaitsekõneks luuletuse kirjutamine oli ilmne liialdus . 
182	 22 . RETK PROVINTSIST VÄLJA 	 22 . RETK PROVINTSIST VÄLJA 
183	NA	 Sellest kohtufarsist märksa olulisemaks sündmuseks kujunes 1950. aasta suvel ekskursioon Põhja-Eestisse ja Leningradi . 
183	NA	 Ilmselt korraldas selle Kirjanike Liidu Tartu osakond , sest osavõtjatena on mu märkmikus kirjas ka Felix Kotta ning Tartu noorluuletajad . 
183	NA	 Põhja-Eestis kordas ekskursioon 1938. aasta kirjanduslikku retke , mida on üüribussi sildi järgi hakatud kutsuma juhuveoks . 
183	NA	 Meie 6. juulil alanud ringsõidu esimene peatus oli Kiviõlis , kus algas tööstusmaastikuga tutvumine . 
183	NA	 Pilku püüdis kõigepealt tohutu tuhamägi , kuigi esiotsa keegi sinna üles ei söandanud ronida . 
183	NA	 Järgmisel päeval turnisime koos Abel Nagelmaaga ka tuhakoonuse otsa ning imetlesime sealt avanevat vaadet . 
183	NA	 Kohaliku inseneri juhtimisel tutvusime Kiviõli kombinaadiga , sealhulgas põlevkivi utmisega tunnelahjudes . 
183	NA	 Ahjusuust vastu vaatav leek näis põrgutulena ning äratas hirmutavaid kujutlusi . 
183	NA	 Üldse tundus põlevkivirajooni maastik ebareaalsena , mingi teise planeedi omana . 
183	NA	 Kui päev hiljem jõudsime Kohtla-Järvele , siis sürrealistlik kujutelm süvenes , sest siin oli kõik veel suurem ja võimsam . 
183	NA	 Põlevkivi töötlemise süsteem oli küll teistsugune , generaatorites saadi kaevandatud maagist gaasi , mida kondenseeriti põlevkiviõliks . 
183	NA	 Kui Kiviõli näis räpasevõitu alevina , siis Kohtla-Järve koosnes uhketest uuselamutest ning tundus esindusliku tööstuslinnana . 
184	NA	 9. juulil 1950 olen ära käinud ka maa all Käva-2 kaevanduses . 
184	NA	 Iga turist sai kaevurilambi ning üks praktikandist TPI tudeng viis meid sorteerimisjaama kaudu maa alla . 
184	NA	 Noormees andis lahkel häälel asjalikke seletusi , nii et võhikutest hakkasid saama asjatundjad . 
184	NA	 Alguses oli paneelstrekk väga porine , kuid pikapeale muutus kuivemaks ning kaevurite ja soonimismasinate juures juba tolmas . 
184	NA	 Poriselt rajalt väljapääsemine kergitas meeleolu , nii et tekkis soov muljeid vahetada . 
184	NA	 Peaveoteel nägime elektrivedurit põlevkivivagonettidega kihutamas ning pilt muutus sarnaseks mõne raudteejaamaga . 
184	NA	 Kuid päikesevalguse puudumine tekitas ängistava tunde , igalpool rusuvad tumepruunid seinad ümberringitegid arusaadavaksselgeks klaustrofoobia mõiste . 
184	NA	 Ise siin töötada poleks kuidagi tahtnud , kuigi Käva kaevandus oli üks uuemaid ning mitmes suhtes eeskujulik . 
184	NA	 Kõige vanem kaevandus asus Kukrusel ning see oli juba suletud , kuid sellest oli järele jäänud põlevkivi nimeteisend - kukersiit . 
184	NA	 Kukruse asula jäi meelde sellega , et kuusteist poolteisekorruselist ühesugust elamut moodustasid mängulikult mõjuva peatänava . 
185	NA	 Käisime ka Jõhvis , Sondas , Purul ja Ahtmes , neist viimane jättis hea mulje oma punaste katuste , sirgete tänavate ja puiesteedega . 
185	NA	 Kuid siin hakkas kõrvu , et kõneldi aina vene keelt . 
185	NA	 Seevastu kuuldus Purul ka eesti keelt ning koolgi oli seal eestikeelne . 
185	NA	 Ahtmega sain hiljem rohkem tuttavaks , sest sealsesse elektrijaama sai insenerikoha mu Otepää-aastate pinginaaber Heino Taukar . 
185	NA	 Kui olin auto omanik , siis käisin tal mitu korda külas . 
185	NA	 Peale muu viiss ta mu ka oma elektrijaama ning seletas selle tööd nõnda huvitavalt ja täpselt , et julgesin sellest hiljem - aastal 1979 - kirjutada novelli . 
185	NA	 Nii et ma pole ainult maainimesi , vaid ka töölisklassi kujutanud . 
185	NA	 Kurb oli aga viimane kohtumine Ahtme asulaga viis aastat tagasi . 
185	NA	 Siis oleks sealt nagu sõda üle käinud : majadel katused ära ja aknad puruks pekstud , ainult rohtu kasvanud müürid püsti . 
185	NA	 Pinginaabri puumaja oli küll veel alles , kuid paar aastat tagasi lahkus temagi hävimisele määratud Ahtmelt . 
185	NA	" Asjatult olin novellis "" Loobu jõgi "" teda keelitanud rajatud kodu hoidma ning vanas eas ümber asumisest loobuma . "
185	NA	 Vist ei maksa ilukirjandusel liiga otse ellu sekkuda , las kumbki areneb oma seaduste järgi . 
185	NA	 Sillamäe keelatud linna meei pääsenud , küll tegime pikema peatuse Narvas , õppisime tundma Hermanni kindlust ning heitsime pilke Kreenholmi vabrikutele , mis oma kõrgete tellisseintega tundusid samuti kindlusena . 
186	NA	 Edasi läks retk üle piiri Venemaale . 
186	NA	 Leningrad üllatas sellega , et äkki keset põlde seisid viie- ja kuuekorruselised valged majad . 
186	NA	 Sõja ajal olid äärelinnad kahuritulest purustatud või lihtsalt maha põlenud , uued agulid polnud jõudnud veel kerkida . 
186	NA	 Leningrad oli esimene suurlinn , mida nägin , ning siin oli igatahes palju uudistada ja kogeda . 
186	NA	 Ent Leningradi vaatamisväärsustest on nii palju raamatutes kirjutatud , et lootusetu oleks midagi uut ütelda . 
186	NA	 Piirduksin vaid väikese värsstsitaadiga , sest luuletama inspireeris see linn küll : 
187	NA	 Paljude kunstielamuste kõrval mainiksin kontrastiks olustikulist detaili , mis iseloomustab ajajärku . 
187	NA	 Nimelt õnnestus mul Leningradist koju tuua kohvritäis suhkrut ! 
187	NA	 Tartus oli 1950. aastal suhkrut veelüpris napilt , nii et kohvikus joodi kohvi mõrult ning keerati kohvitassile määratud suhkruportsjoni paberist torbikusse ning poetati portfelli . 
187	NA	" Kui Rüütli tänava "" Gastronoomis "" lasti suhkur vabamüügile , siis tegi ostjate saba tiiru ümber kvartali , pöördudes Raekoja platsilt tagasi Rüütlisse . "
187	NA	 Ka Leningradis müüdi magusat piirangutega , igale ostjale vaid üks kilo . 
187	NA	 Tartu ekskursandid olid majutatud Leningradi ülikooli ühiselamusse , mis suveaja tõttu tühi . 
187	NA	 Internaadi õues seisis kiosk , kust müüdi ka suhkrut . 
187	NA	 Kuna kohalikud ostjad olid kadunud , siis söandas kioskimutt rikkuda ettekirjutust ning Eestist tulnutele rohkem müüa . 
187	NA	 Nii seisin ma seal paar korda järjekorras ning saingi kohvri täis kiloseid suhkrupakke . 
187	NA	 Ja emale mõjusid need märksaigati rohkem kui jutustused Nevski prospektist , Vaskratsanikust , Iisaku katedraalist , Talvepaleest , Neeva sildadest või kunstimuuseumidest . 
188	NA	 Igatahes oli retk Leningradi mitmel moel õpetlik ja kasulik , andis palju teadmisi arhitektuurist ja maalikunstist . 
188	NA	 Lisaks kõigile tuntud Talvepaleele ja sinna paigutatud Ermitaaži suurele kunstimuuseumile oli meil aega minna ka Vene Muuseumisse ning saada ülevaade vene klassikalisest maalikunstist . 
188	NA	 Emajõe Ateenaks ülistatud Tartu tundus pärast tõelist suurlinna armetult provintslikuna . 
188	NA	 Pealegi oli suur osa Tartut ikka veel varemetes , ehitustegevus liikus edasi teosammul . 
188	NA	 Tudengeid sunniti küll taastamistöödele , kuid vastavat sõna kasutati tollal vääralt . 
188	NA	 Tegelikult me midagi ei taastanud , vaid lammutasime kahjutulest säilinud müüre ja puhastasime vanu telliskive tardunud mördist , et neid saaks kusagil remonditööks kasutada . 
188	NA	 Säärase tegevusega olime algul ametis peahoone ligidal Lossi tänaval , hiljem jätkasime koristustööd Tiigi uulitsas . 
188	NA	 Vist teadsime juba , et sõjatules oli hukkunud nii Jannsenite ajalooline maja kui ka Gustav Suitsu korter koos tema käsikirjadega . 
188	NA	 Tasandatud platsid haljastati ning linn hakkas pikapeale korralikumat ilmet võtma . 
188	NA	 Raekoja taha tekkinud väljakule püstitati kuulsa vene arsti Nikolai Pirogovi ausammas . 
189	 23 . ÜLIKOOLI NOORENDAMISE JUUBEL 	 23 . ÜLIKOOLI NOORENDAMISE JUUBEL 
190	NA	 Ausamba panemine kuulus ülikooli juubeli tähistamise kampaaniasse . 
190	NA	 Nimelt hakati järjest rohkem kuulutama trükisõnas ja koosolekutel , et Tartu ülikooli pidamine kolmesaja-aastaseks ning juubeldamine 1932. aastal oli väär sest , vaid ülikool saab alles 150-aastaseks . 
190	NA	 Säärast propagandat tegi eriti agaralt ajalooõppejõud Karl Laigna , kes juba 1951. aasta maikuus avaldas ülikoolilehes sel teemal ässitava artikli . 
190	NA	 Laigna oli ajajärgule iseloomulik tuulelipp ning tema karjäär osutuski lühikeseks . 
190	NA	 Ta oli 1952. a. saanud ajalookandidaadiks , kuid hiljem avastati , et ta on Saksa okupatsioonivõimudega koostööd teinud ning väravad sulgusid tema ees . 
190	NA	 Meie kursusele luges ta Eesti ajalugu ning sealgi jättis ta oma keerutamiste ja itsitamisega ebameeldiva mulje . 
190	NA	 Millegipärast ei osanud Laigna avalalt naerda , vaid ta näomusklid kiskusid ikka ebameeldivaks itsituseks . 
190	NA	 Kuid Laigna kaastegevusel otsustati 1952. aasta sügisel korraldada ülikooli noorendamist tähistav kampaania . 
191	NA	 Juba 1951. aastal oli toimunud ülikooli reaalne vähendamine : eraldati põllumajandust õpetavad teaduskonnad , mille baasil loodi uus kõrgkool - Eesti Põllumajanduse Akadeemia . 
191	NA	 Selle lühendit EPA hakkasid tudengid välja lugema Elu Parimad Aastad . 
191	NA	 Igatahes meeltülendav tunnuslause ! 
192	NA	 Toimus ka tippjuhtide vahetus . 
192	NA	 Akadeemik Alfred Koorti väljavahetamiseks oli juba ammu otsitud ettekäänet : kuidas võib kodanlikku filosoofiat propageerinud professor juhtida ülikooli ! 
192	NA	 Koortile jäeti küll alles loogika ja psühholoogia kateedri juhataja koht , kuid tema mõjuvõim ahenes tublisti . 
192	NA	 Leningradist leiti uueks rektoriks Venemaa eestlane Fjodor Klement , kes oli vaid teadustekandidaat . 
192	NA	 Autoriteedi lisamiseks kiirustati Klementile professoritiitlit andma , nii et Tartus hakati teda raudteeprofessoriks pilkama : tulevane rektor sõitnud alles rongiga Tartu poole , kui professorikutse sai ! 
193	NA	 Kiilaks kiskuva laubaga pikakasvuline Klement polnud vilets rektor , vaid sai oma uue ametiga kenasti hakkama . 
193	NA	 Ta kaitses 1962. aastal doktorikraadi ning juhtis ülikooli mõistlikult kuni 1970. aastani . 
193	NA	 Muidugi pidi temagi kompartei liikmena parteipoliitikat ellu viima ning ülikooli venestama . 
193	NA	 Oluliseks proovikiviks oli ülikooli juubeli tähistamine , pingsalt otsiti minevikust venelastest õppejõude , keda juubeli aegu esile tõsta . 
193	NA	 Leiti , et XX sajandi algul oli Tartus studeerinud ning hiljem ka professordanud venelasest kirurg Nikolai Burdenko , kellele nüüd kibekiiresti ausammas püstitati Toome kliiniku ette . 
193	NA	 Nii hakkasid Emajõelinnas domineerima arstide ausambad : Faehlmann Vana Anatoomikumi ees , Kreutzwald Emajõe ääres Kalevipoja kuju asemel , Ernst Bergmann Toomemäe taganurgas , Pirogov eesserval ja Burdenko Toomemäe lagipeal . 
193	NA	 Hiljem võeti Burdenko siiski maha , võib-olla just tema Punaarmee mundri pärast . 
193	NA	 Klassivõitlusest ei pääse ausambadki , Tartus on mitmeid maha võetud : Toomemäelt kadus rahvustunde eestvõitleja Villem Reiman , Emajõe äärest trotslikult ida poole vaatav Kalevipoeg , ülikooli peahoone tagant kuningas Gustav Adolf . 
193	NA	 Veel meie päevil sai Postipapa Jannsen Toomemäel püsida vaid mõne päeva ning uut kohta polegi talle otsitud . 
194	NA	 Ülikooli juubeldamise raskuspunkt kaldus 1952. aasta sügisesse . 
194	NA	 Kibekiiresti püüti linna korrastada , et külalistele jätta head muljet . 
194	NA	 Paljutki tehti viimasel minutil , näiteks peahoone esine asfalteeriti alles juubeliaktuse eelpäeval . 
194	NA	 Kohe sündis asjakohane anekdoot : ühe Moskva professori kingatald jäänud pehmesse tänavakattesse kinni ning ta küsinud vasturutanud tudengilt kingsepa asukohta . 
194	NA	" Vigurivändast tudeng juhatanud ta "" Marxi majja "" uue õppejõu Sapožnikovi juurde . "
194	NA	 Siin sai kaks korda naerda , sest 1951. aastal Kirgiisiast Tartu ülikooli abistama saadetud filosoofiakandidaati ei sallitud , kuna ta käitus Emajõelinnas jultunult - kukutas õigusteaduskonnas pool kursust eksamil läbi , peale selle filoloogias veel kolmandiku kursust . 
194	NA	 Kõigil oli hea meel , kui ta paar aastat hiljem saadeti Nõukogude Liidu kingitusena ühele Hiina ülikoolile . 
195	NA	 Ülikooli juubeliaktus peeti 2. oktoobril 1952 peahoone aulas . 
195	NA	 Sääraseks ürituseks kippus aula kitsaks jääma , sest NSVL igast vabariigist oli külalisi kutsutud . 
195	NA	 Omad inimesed jäid enamasti ukse taha ning pidid leppima raadioülekandega . 
195	NA	 Mina sattusin juubeliaktusele tänu sellele , et ülikoolileht tellis minult aktuse kajastuse . 
195	NA	 Kuid sellest kujunes minu kõige nahksem reportaaž , sest ühes joonealuses pidin protokolliliselt üles lugema kõik sõnavõtjad ning presiidiumis istujad . 
195	NA	 Juubel kujunes üksluiseks . 
195	NA	 Välismaalt polnud tulnud ega vist kutsutudki kedagi . 
195	NA	 Küll troonisid presiidiumis Tallinna tippvõimumehed Ivan Käbin ja Leonid Lentsman . 
195	NA	 Nii et suuremat rõõmurõkatust ei kõlanud , kõik suruti bürokraatlikku raami . 
196	NA	 Eks juubelidki saa mööda ning elu naaseb tavalistele radadele . 
196	NA	 Üliõpilaskonnal polnud oma edustust , organisatsioonidest lubati tegutseda ÜLKNÜ-l ehk komsomolil ja ÜTÜ-l ehk Üliõpilaste Teaduslikul Ühingul . 
196	NA	 Ent nendeski kujunesid oma aktivistid ja liidrid . 
196	NA	 Kiiresti hakkas silma paistma ajalootudeng Vaino Väljas , kuigi tal polnud venelannast naist ning ta kõneles laitmatut eesti keelt . 
196	NA	 Mulle tundus hea endena , kui 1951. aasta sügisel valiti Väljas valiti ülikooli komsomoli esimeseks sekretäriks ning minu vana vaenlane Aleksander Blumfeldt saavutas vaid tema asetäitja koha . 
197	NA	 Kuid pärast ülikooli juubeldamist 1952. aasta lõpul jõudis ilvesenäoline Blumfeldt hüpata mulle veel säärde . 
197	NA	 Olin pikka aega plaanitsenud ning üritanud kirjutada üliõpilastest romaani ning jõudnud juba paberile panna mõne peatüki . 
197	NA	" Pealkirjaks oli lihtsalt "" Ülikoolilinnas "" ning tegemist oli väljamõeldud sündmustega , kuigi silme ees seisid mõned prototüübid . "
197	NA	" Kuid tuttavate tudengite elujuhtumeid oli raske vormida sotsrealismi liistude järgi , kuigi võtsin eeskujuks Juri Trifonovi Stalini preemiaga pärjatud romaani "" Üliõpilased "" . "
197	NA	 Ülikooli juubeldamise aegu oli vaja igasuguseid kirjutisi ülikoolist ning nii olin minagi lasknud endalt välja meelitada paar lehekülge alustatud tudengiromaanist . 
197	NA	" Katkend "" Jällenägemine "" ilmus ülikoolilehes juubeldamise järelpäevadel ning kohe asus seda armutult materdama Blumfeldt . "
197	NA	" Oma kirjutisele oli ta pealkirjaks pannud "" Ebaküps kirjandusteos "" , millega püüdis minu kirjatööd kunstiliselt nõrgaks tunnistada , peale selle rõhutas , et ka "" probleemi käsitlus on väär "" . "
197	NA	 Ega see võinudki parteipoliitiliselt õige olla , sest olin esitanud kujutlusi sellest , kuidas mu peategelane kohtub Siberist naasnud armastatud tütarlapsega . 
197	NA	 Katkendis ei olnud küll otse öeldud seda , et tüdruk naaseb väljasaatmispaigast , kuid vististi võis seda ridade vahelt välja lugeda . 
197	NA	 Niisiis võeti mul tükiks ajaks isu ära romaani jätkata . 
197	NA	 Blumfeldtile vaidles samas lehes vastu märksa mõistlikumate arusaamadega ajalootudeng Karl Siilivask ning keegi varjunimeline autor . 
197	NA	 Pikapeale sain ma hirmutavast kriitikast üle ning omandasin sotsrealismi reeglid nii hästi , et jõudsin romaani lõpetada . 
197	NA	" Pealkirjaga "" Raekoja kell lööb kaheksa "" saatsin käsikirja aastaid hiljem ühele romaanivõistlusele , kuid sealgi tunnistati see ebakõlbulikuks ning ma sain "" Edasis "" avaldada vaid ühe peatüki . "
197	NA	 Suurt vaeva nõudnud ülikooliromaan jäi mu sahtlisse ning koltub seal tänini . 
197	NA	 Vabamate aegade tulles lugesin selle küll üle , kuid sotsrealismi rööpad olid nii tugevad , et ma ei osanud neid sealt eemaldada . 
197	NA	 Olin saanud valusa õppetunni : ei maksa maha salata oma paremat mina ning lasta end suruda ajajärgu Prokrustese sängi . 
198	 24 . UDUPILTE TÜTARLASTEST 	 24 . UDUPILTE TÜTARLASTEST 
199	NA	 Kuid vist peaksin siin midagi pihtima ka oma eraelust , sest muidu jääks meenutus tudengiaastatest ühekülgseks . 
199	NA	 Olin ka Tartus heitnud pilke õrnemale soole ning otsinud püsivat jalutuskaaslast . 
199	NA	 Kalevi tänaval asus otse mu naabruses kohalik kultuurimaja naaberhoones ning käisin minagi seal laupäevaõhtuti kingataldu kulutamas . 
199	NA	 Vahel läksin aga südalinnas Kompanii tänaval asunud suurde kultuurihoonesse , mis uhkeldas parkettpõrandaga . 
199	NA	 Siin juhtis kireva kavaga kontserte tulevane näitekirjanik Vambola Rähn , kes oma kikilipsuga demonstreeris , missugune peab viisakas noormees välja nägema . 
199	NA	 Ent minul oli seljas vana ülikond ning kikilipsu polnud üldse . 
199	NA	 Ei leidnud ma kultuurihoonestki pidevat tantsupartnerit . 
200	NA	 Mind hakkas hoopis köitma ülikoolis kleenuke ja kitsanäoline blondiin , kes jäi silma esimese ja teise kursuse ühisloengutel viiendas auditooriumis . 
200	NA	 Meie tutvus algas 1949. aasta sügisel , kui mina olin teisel , Luule aga alles esimesel kursusel . 
200	NA	 Tütarlaps istus tavaliselt mõnes esimeses pingis , mina püüdsin koha leida tema selja taga , nii et võisin loengu igavas lõigus lasta puhata pilgul puhata tema nisukarva lokkidel . 
200	NA	 Auditooriumist lahkumisel tõttasin ta kõrvale ning püüdsin tüdrukut saata järgmisse loengupaika . 
200	NA	 Eks kaks kõrvu sammuvat tudengit pidid omavahel juttu ajama ning eesti filoloogidel ei võinud ometi vestlusteemadest puudust tulla . 
200	NA	 Meie kiiret tutvumist soodustas asjaolu , et olime õigupoolest ühest kandist pärit : mina Vana-Otepäält , Luule aga Valgjärve ja Vastse-Otepää piirilt . 
200	NA	 Õigupoolest pidanuksid meie rajad ristuma Otepää linnas , kuid millegipärast oli Valgjärve tüdruk pandud Võru gümnaasiumi , kuigi enamasti õppisid selle kandi noored Otepääl . 
200	NA	 Kuid me olime üles kasvanud samade maastike taustal , meile olid laulnud samad linnud , meile õitsenud samad lilled . 
200	NA	 Ka Tartus paiknesid meie elukohad lähestikku , Luule elas Kalevi tänavas väikses hoovimajas . 
200	NA	 Nii ei pikendanud tema kojusaatmine mu koduteed oluliselt . 
200	NA	 Ebameeldivaks asjaoluks kujunes aga see , et Luule ei elanud kitsas toapugerikus üksi , vaid koos oma kahe õega - tööliste Endla ja Heljoga . 
200	NA	 Õed olid temast vanemad ning püüdsid nooremat sõsarat kamandada , kuigi see tudengiseisuse tõttu pidanuks liider olema . 
200	NA	 Nii kutsuti mind kojusaatmiste aegu harva tuppa ning ühised istungid ei kujunenud kuigi meeldivaks . 
200	NA	 Endla ja Heljo kõnetasid mind irooniliselt , mida mul oli raske taluda . 
200	NA	 Eks me siis eelistanud kahekesi jalutada Toomemäel või Tähe tänaval , värssides domineerivad Emajõe motiivid : 
201	NA	 Olen neid meeleolusid väljendanud järjekindlalt sekstiinides ning neist pidi õigupoolest kujunema lembepoeem . 
201	NA	 Kuid nood aastail 1949-1950 kirjutatud katkendid ongi jäänud katkenditeks ega ole kirjutuslaua sahtlist pääsenud kaugemale . 
201	NA	 Päevikumärkmetena on need aga ebausaldatavad , sest kompositsioonireeglid ja riimisundus on kiskunud fantaseerima . 
201	NA	 Pealegi pole värsid kirja pandud kohe , vaid need on vajanud vormumiseks aega . 
201	NA	 Viimane stroof on paberile pandud 1. veebruaril 1951 : 
202	NA	 Kunas see juhtus ? 
202	NA	 Ja mis õigupoolest juhtus ? 
202	NA	 Midagi ei selgu neist värssidest . 
202	NA	 Mida pean ma nende salmikutega peale hakkama ? 
202	NA	 Ilusaid rohelise tindiga kirjutatud lehekülgi on piinlik heita ka prügikasti , neid peaks hävitama tuli . 
202	NA	 Kuid säärastki otsust pole lihtne teha . 
202	NA	 Ülikooliaastate proosapäeviku põletasin ühel tusatunnil , sest milleks peaksid järeltulijad saama naerda minu noorusrumaluste üle . 
202	NA	 Kuid nüüd oleks toda paksu päevikukladet hädasti vaja , et mitte valetada enesele ja teistele . 
202	NA	 Ei teadnud siis , et vanas eas ei saa mälu peale loota , et säilivad vaid katkendlikud , kronoloogiast vabad pildikesed , mitte aga värvikate üksikasjadega tervikpilt . 
202	NA	 Kuidas siis lõppes minu ja Luule lemberomaan ? 
202	NA	 Kardan väga , et jätsin Luule õnnetuna maha , nagu lubavad järeldada paar katkendlikku mälestuspilti . 
203	NA	 Pikemat aega kasutatud ruumidesse jääb nähtavasti maha elaniku aurat . 
203	NA	 Ehk jäi õnnetust kirjanikust Jaan Kärneristki Sõbra tänava kirjutuskambrisse aura maha , ehk nakatasid selle viirused mindki ja viisid õnnetusse olukorda ? 
203	NA	 Mäletan , et ühel õhtupoolikul istusin Luulega tolles toas sängiserval hästi ligistikku , minu ihaldav käsi tüdruku põlvedel . 
203	NA	 Võibolla oleks meie vahel juhtunud see , mis kahe armastava noore inimese vahel varem või hiljem peab sündima ? 
203	NA	 Kuid ei saanud toimuda midagi otsustavat , midagi saatuslikku , sest olulisel hetkel kiirustas tollesse läbikäidavasse tuppa korteriperenaine ning ehmatas meid lahku . 
203	NA	 Võib-olla oleks kogu mu edaspidine saatus kujunenud teistsuguseks , kui ma poleks elanud tolles õnnetus toas . 
203	NA	 Jah , meil Luulega polnud kohta , kus meie armastus oleks võinud kulmineeruda . 
204	NA	 Unenäoliselt virvendab veel teinegi ähmane mälestuspilt tollest õnnetu armastuse toast . 
204	NA	 Peale minu ilmub mälestuste televiisori pildiraami kaks vastandlikku tegelast - blond Luule ja brünett Lilli . 
204	NA	 Lilli oli bioloogiatudeng , kellega olin tutvunud 1951. aasta suvel Tähe tänava Tõõlismaja õues toimunud tantsupeol . 
204	NA	 Lillil oli omaette väike kamber Supilinnas ning lähenemist temaga ei võinud takistada privaatruumi puudumine . 
204	NA	 Tema tuba oli küll tilluke ja asus viletsas kahekorruselises hoovimajas . 
204	NA	 Väljavaade aknast oli lohutu ning järsust trepist ülesronimine ebameeldiv . 
204	NA	 Kuid tollal ei olnud vajadust lukustada hoovivärateid ega välisuksi ning võisin sinna igal kellaajal sisse pääseda . 
204	NA	 Niisiis vastupidi minu soliidsele elupaigale Sõbra tänavas polnud armetus Kloostri uulitsas mingeid takistusi igasugusel suhtlemisel ning meie romaan hakkaski tormiliselt arenema . 
204	NA	 Mul oligi viimane aeg täiendõpet saada , sest enamik noormehi leiab vajaliku elutarkuse juba keskkoolis . 
204	NA	 Küllap ongi õigem seda nimetada just elutarkuseks . 
204	NA	 Kuid elust endast ammutatud teadmised vöivad olla lünklikud ning nähtavasti ka Lilli ei teadnud mõndagi vajalikku . 
205	 25 . ELUTARKUST OMANDAMAS 	 25 . ELUTARKUST OMANDAMAS 
206	NA	 Märtsikuu algul teatas Lilli , et mul tuleb temaga abielluda . 
206	NA	 Partneri nõudmine kõlas ultimatiivselt ning mul oli sellele raske reageerida . 
206	NA	 Tekkis samasugune klaustrofoobiatunne , nagu esimeste mälestuste aegu , kui olin uudishimulikult liiga kaugele aida põranda alla tunginud . . Kuid kuumade aguliööde kaaslane oskas mitmeti mu vastust enda kasuks kallutada ning viis mu aprillikuus oma vanematega tutvuma . 
206	NA	" Kuidas see toimus , sellest on üksikasjalikult jutustatud novellis "" Kosjaskäik "" , mis avalikkuse ette jõudis alles 1970. aastal "" Loomingus "" . "
206	NA	 Loo puänt on aga välja mõeldud , novelliteooria järgi konstrueeritud . 
206	NA	 Ei olnud minust ümberotsustajat ega jalgalaskjat , käitusin paraku Lilli kavandatud stsenaariumi kohaselt . 
206	NA	 Ülalmainitud kolme tegelasega stseen Sõbra tänava toas toimus nähtavasti samuti aprillikuus . 
206	NA	 Arvatavasti sattusid kolm asjaosalist seal kokku juhuslikult , vaevalt oleksin ma ise söandanud eluteatris säärast kolmnurka lavale tuua . 
206	NA	 Igatahes esines Lilli tolles dramaatilises jutuajamises võimukalt ning Luule lahkus õnnetu armastuse toast lüüasaanult . 
206	NA	 Lahkus sealt viimast korda , juba varem olid lakanud meie jalutuskäigud Emajõe ääres . 
206	NA	 Ei mäleta enam detailselt , kuidas toimus Lilli tutvustamisvisiit minu vanemate juurde . 
206	NA	 Ei tea , millise mulje jättis Lilli mu kodus , kuid kindlasti otsustati meile korraldada pulmad . 
206	NA	 Laulatamisest polnud keegi juttu teinud , niisiis toimus abielu tagasihoidlik registeerimine Tartu perekonnaseisubüroos ning sellele järgnes pulmapidu 29. juunil 1952 Vana-Otepää Purdemäel . 
206	NA	 Sinna sõitsid ka mõned mu kursusekaaslased : Nagelmaad , Lembe Õngo ja Evi Kask . 
206	NA	 Kuid lõbusat tuju ei suutnud luua isegi tudengid , üldse ei mäleta ma Purdemäelt ühtegi lustakat pidu . 
206	NA	 Purdemäe oli vaevanägemise maa nagu Tammsaare Vargamäe . 
207	NA	 Kui sügisel jõudis kätte aeg õpinguid jätkata , siis tuli Sõbra tänava perenaine mulle vastu ega võtnud oma nurgatuppa endisi üürnikke tagasi , vaid loovutas toa mulle ja Lillile kui vastsele abielupaarile . 
207	NA	 Kui saanuksin tolle toa aasta varem , oleks võinud mu saatus olla hoopis teistsugune ! 
207	NA	 Nüüd tõstsin tujutult oma raamaturiiuli õnnetu armastuse toast ümber nurgakambrisse ning kuskilt hangiti meile ka vana puuvoodi . 
207	NA	 Algas igapäevane elu , millel ikka mitmesuguseid probleeme lahendada . 
207	NA	 Kui detsembris sündis tütar , siis oskas Lilli peatselt beebi kigatsemisest vabaneda ning leidis võimaluse paigutada titakese Era tänava lastekodusse ning päästis mu lapsehoidja ametist . 
207	NA	 Helge nime saanud järeltulija võttis hiljem oma hoole alla vanaema Purdemäel , kus ta kasvas kõndijaks ja kõnelejaks . 
208	 26 . KIRJATARKUST POLE KUNAGI KÜLLALT 	 26 . KIRJATARKUST POLE KUNAGI KÜLLALT 
209	NA	 Viimasel kursusel tekkis mul vaba aega , sest kohustuslikud loengud olid lõppenud . 
209	NA	 Peamiseks ülesandeks jäi diplomitöö kirjutamine . 
209	NA	 Selle teema oli varakult teada : Jakob Mändmetsa elu ja looming . 
209	NA	" Mändmets oli koolilugemikest meelde jäänud novellidega "" Kiir kaugusest "" ja "" Katkiraiutud kaljas "" . "
209	NA	 Imestasin , miks ei ole keegi nii head jutustajat uurinud ning pakkusin vastava teema välja kateedrijuhatajale Karl Taevile . 
209	NA	 Taev oli nõus ning ma hakkasin käima Kirjandusmuuseumis Mändmetsa loominguga tutvumas . 
209	NA	 Kui oleksin varem bibliograafiale pilku heitnud ning teada saanud , kui palju jutte Mändmets on kirjutanud , siis oleksin ehk põnnama löönud . 
209	NA	 Kõik Tallinna ajalehed , kalendrisabad ning mitmesugused koguteosed pakkusid tema jutte . 
209	NA	 Vahel oli need avaldatud vaid nimemärgi all ning tuli tõestada autorsust . 
209	NA	 Rohkesti leidus ka käsikirju ning needki tuli läbi lugeda ning seal leidus üllatusigi - peale lühilugude ka paar avaldamata romaani . 
209	NA	 Kirjandusmuuseum ei asunud kaugel ning selle kõrgetes tubades oli meeldiv töötada - eks ma lugesingi seal kogu Mänmetsa pärandi läbi ning koostasin endale bibliograafilise kartoteegi . 
209	NA	" See tundus üpris vajalikuna , sest hulk Mändmetsa lugusid oli trükitud mitu korda : ajalehes , jutuvalimikus , üksikbrošüürina ja "" Kogutud teoste "" kolmes väikseformaadilises köites . "
209	NA	 Mu juhendajaks oli määratud Taev ise , aga tal oli ikka vähe aega ning mingit tegelikku juhendamist ei toimunud . 
209	NA	 Olen seda hiljem kahetsenud , kuid 1952. aastal olin nooruslikult enesekindel ning üksnes rõõmustasin et keegi mu tööd ei kontrollinud . 
210	NA	 Kirjandusmuuseumis ei saanud ma siiski kõike Mändmetsa kirjutatut lugeda , seepärast anti mulle lahkelt komandeering ning ka erifondi luba . 
210	NA	 Sõitsin nädalaks Tallinnase , kus astusin põksuva südamega Toompea lossi väravast sisse , kuna Kreutzwaldi-nimelise Avaliku Raamatukogu erifond asus lossi tiibhoones Riigi Trükikoja kõrval . 
210	NA	 Istusin auväärsel nahkpolstriga toolil , millele küllap varem olid oma tagumikku toetanud ministrid . 
210	NA	 Heitsin vahel pilke alla hoovi , et ehk näen seal mõnda elusatki ministrit . 
210	NA	 Kuid kedagi säärast silma ei hakanud , pilgu ette sattus ainult remonditöölisi . 
210	NA	 Kõrval hakkas mürisema trükimasin ning ma süvenesin avatud ajaleheköitesse . 
210	NA	 Spetsfondi ametnik istus suletud ukse taga hoidlaruumis ning lugemissaalis ei kontrollinud keegi , mida ma lugesin . 
210	NA	 Nii sain sõjaeelsetest ajalehtedest haarata palju olulist infot , mis rikastasid mu kujutlust toonase Eesti riigi ajaloost ja oludest . 
211	NA	 Kirjandusmuuseumis oli lugu spetsfondiga märksa halvem . 
211	NA	 Erihoiuosakonna ülem Veera Kangur istus lugejaga samas ruumis ning heitis kontrollivaid pilke lugemisvarale ning registreeris kontoriraamatusse punktipäält kõik raamatud ja ajaleheköited . 
211	NA	 Eks eeskirjad olid ühesugused nii Tallinnas kui Tartus , kuid midagi sõltub ka ametnike suvast ja iseloomust . 
211	NA	 Kaitsku meid head haldjad kohusetundlike ametnike eest ! 
212	NA	 Iga päev ainult Mändmetsa lugeda kujunenuks tüütavaks , kuid maoskasin leida vaheldust . 
212	NA	 Filoloogialoengud olid lõppenud , kuid ajaloo-osakonnas loeti ühele kursusele kunstiajaloo algusjärku . 
212	NA	 Lektoriks oli professor Voldemar Vaga , kes oli endale nime teinud kahe paksu raamatuga : üks ülevaade eesti kunstist , teine koguni üldine kunstiajalugu ! 
212	NA	 Professor ise oli tüüpiline põhjamaade haritlase tüüp - pikk ja pikapealine , kiilaks kiskuva otsmikuga , sarnanes millegipoolest väga Soome riigimehe Urho Kaleva Kekkosega . 
212	NA	 Läksin professor Vaga jutule ning palusin luba plaaniväliselt kuulata tema loenguid . 
212	NA	 Õpperühm polnud suur ning sain professorilt nõusoleku . 
212	NA	 Kunstiajalugu on nähtavasti naiste ala , rühmas oli vaid üks noormees - vaikseloomuline Rein Loodus , kellest hiljem on kujunenud nimekas kunstiteadlane . 
212	NA	 Uus meessoo esindaja võeti heasoovlikult vastu ning mahakkasin käima keemiahoones , kus oli kunstiajaloolastele leitud väike auditoorium . 
212	NA	 Peagi kahetsesin , et polnud taibanud varem kunstiajaloo loenguid kuulata - ühest semestrist jäi häbematult väheks , mitmed ajajärgud jäid mulle tundmatuks . 
212	NA	 Üllatas see , et kunstitudengid käitusid tagasihoidlikult ning vaikselt , ei kohanud ma mingeid ägedaid diskussioone või boheemlikku käitumist , pärast loengut ei mindud kohvikusse või õllebaari . 
212	NA	 Arvatavasti ei lubanud seda tunniplaan - tegemist oli kolmanda kursuse tudengitega . 
212	NA	 Professor Vaga tutvustas Euroopa kunsti huvitavalt , ta polnud ainult palju lugenud , vaid ka palju näinud . 
212	NA	 Kujutavatest kunstidest eelistas ta arhitektuuri ning jagas nõuandeid , millisel päevaajal vaadelda Invaliidide kirikut Pariisis või Chartresi katedraali Põhja-Prantsusmaal . 
212	NA	 Sellised soovitused tundusid muinasjutulistena , sest kellel olnuks lootust pääseda Rooma või Firenzesse , rääkimata veel sobiva kellaaja valimisest . 
212	NA	 Kuid mõnikord ristub elu muinasjuttudega ning 1998. aastal oli mul Pariisis ja Versailles's mõndagi kasu professor Vaga loengutest . 
212	NA	 Kunstiajalugu meeldis mulle ning oleksin kevadel tahtnud teha ka eksami , kuid kahjuks sattus see samale päevale ühe riigieksamiga ning kaks vastamist ühel päeval käinuks üle jõu . 
213	NA	 Mu diplomi ametlikul hinnetelehel ei kajastu mõnda muudki sellest , mida ülikoolis olen õppinud . 
213	NA	 Üldse polnud kasutatud mu õigusteaduskonna õpinguraamatut ega fikseeritud seal tehtud eksameid ja arvestusi , vaid kirjutati , et olen ajaloo-keeleteaduskonda astunud juba 1948. aastal ( et minu õpiaeg ei erineks rühmakaaslaste omast ) . 
213	NA	 Olin kuulanud veel professor Ramuli psühholoogialoenguid , kuid sealgi polnud ma eksamit sooritanud . 
213	NA	 Hõbejuukseline professor Ramul jäi meelde oma loengupidamise viisiga : ta istus laua taha , võttis vestitaskust hõbeuuri , asetas selle enda ette , pigistas silmad kinni ning hakkas oma ainet esitama nagu mõnda meenutust möödunud aegadest . 
213	NA	 Eks pikaajaline loengute pidamine võimaldas sedaviisi esineda . 
213	NA	 Muidugi polnud Rammul pikkinud oma loengutesse tsitaate Marxilt ega Leninilt või muul viisil kaasajastanud oma esitust . 
213	NA	 Kuid psühholoogiaosakonnas polnud nähtavati noori karjeriste , kes oleksid vana professori peale kaebusi esitanud . 
214	 27 . MÄRTSIKUU SÜNDMUSED 	 27 . MÄRTSIKUU SÜNDMUSED 
215	NA	 1953. aasta suursündmuseks on Nõukogude Liidu diktaatori J. V. Stalini surm . 
215	NA	 Sellest on palju kirjutatud , kuid kõik pole kaugeltki selgeks saanud , ent jäägu need probleemid ajaloolaste arutada . 
215	NA	 Kui Stalini surm ametlikult teatavaks tehti , ümbritsesid kõik ajalehed oma esiküljed leinaraamiga ning trükkisid ära meditsiinilise komisjoni otsuse , millele oli alla kirjutanud üheksa kõrgete tiitlitega arsti eesotsas tervishoiuministri A. F. Tretjakoviga . 
215	NA	 Komisjoni seletus esitas andmeid haiguse kohta 2. märtsist alates , kuid neid tuleb pidada väljamõeldiseks , sest hilisemate teadete järgi leidis üks kaitsemeeskonna liige Stalini ihuüksi oma toas põrandal hingetult lamamas . 
216	NA	 Kuid jätkem kompartei keskkomitee liikmed Kuntsevo suvilasse diktaatori laipa tunnistama ningsiirdugem Eestisse jälgima ajaloolise sündmuse vastukajasid . 
216	NA	 Luuletajatel oli kohustus tähistada Stalini surma luuletustega ning üksteise võidu hakkasid need ka ajakirjanduses ilmuma . 
216	NA	 Ülikoolilehes täitis selle ülesande Valeeria Villandi , teised noorluuletajad ei lasknud end kaasa kiskuda . 
216	NA	" Kõige agaram leinaja sai Juhan Smuulist , kelle viiesalmiline luuletus "" Isa surm "" trükiti viies lehes ja ajakirjas . "
216	NA	" Kuid ülipüüdlik Smuul arvas , et sellest on veel vähe ning hakkas 27. märtsil avaldama ajalehes "" Sirp ja Vasar "" poeemijoru "" Stalin "" , mille taipas pooleli jätta alles 5. juunil . "
216	NA	 Seda piinlikku ja poolikut poeemi ei ole tihatud edaspidi enam kuskil trükkida ning Smuul jäi ilma loodetud raamatust ja loorberitest . 
216	NA	" Ka "" Isa surm "" jäeti välja ta teoste valimikest . "
216	NA	 Stalini leinamine oli ju ainult formaalne , kõik tundsid diktaatori surmast suurt kergendust . 
216	NA	 Taipasin kohe , et vähemalt Eestis on Stalini leinamine lühiajaline ega kirjutanud tema ülistamiseks tookord ridagi . 
216	NA	" Küll olen hiljem temast kirjutanud novellis "" Potsdami paleede pärijanna "" ja romaanis "" Paruness pihib "" , kus ta oli ajaloolise tegelasena vajalik . "
216	NA	 Olen ka korra pilku heitnud tema laibale , kui see veel uhkeldas Lenini mausoleumis . 
216	NA	 Kuid 1953. aasta märtsis istusin nädala vaikselt oma toas ega läinud ülikooli ega kirjandusmuuseumi , et mitte näidata avalikkusele oma trotslikku nägu . 
216	NA	 Ülikoolis korraldati paar ilmetut leinamiitingut ning ajalehel jätkus leina vaid kahte numbrisse . 
216	NA	 Kohe järgnes Tšehhoslovakkia tippkommunisti Klement Gottwaldi surm ning lein tuli ümber adresseerida . 
217	NA	 Stalini surmast hoopis tähtsamaks sündmuseks osutus Tartus rahvakirjanik Oskar Lutsu jäädav lahkumine 23. märtsil 1953. 
217	NA	 Ma polnud varem ühegi kuulsa inimese matusel viibinud ning Lutsu ärasaatmine oli uudistavaks elamuseks . 
217	NA	 Kirst tema surnukehaga asetati jumalagajätuks suurde kultuurihoonesse Hariduse ( Kompanii ) tänavas . 
217	NA	" Muidugi olnuks uhkem viia kirst "" Vanemuisesse "" , ent selle mõtteni polnud elavad kultuuritegelased jõudnud . "
217	NA	 Kuid ka kultuurihoone saalis jõudsid paljud tartlased populaarse kirjanikuga hüvasti jätta . 
217	NA	 Kui saali uksed avati , algas rahva ränd ümber puusärgi . 
217	NA	 Kirstu kõrval seisis kuueliikmeline auvahtkond , kus osalesid ka Tartu noorkirjanikud . 
217	NA	 Seisin seal minagi paar vahetust ning märkasin tulijate hulgas mustas kleidis blondi tütarlast , kes mulle tervitades noogutas . 
217	NA	 Eks see olnud mu uus tuttav , arstiteaduskonna tudeng Inga , keda olin eelmisel õhtul kutsunud Lutsu matusele . 
217	NA	 Ja ta tuligi ! 
217	NA	 Üldse oli ärasaatjaid üllatavalt palju . 
217	NA	 Kirjanike Liit oli Tallinnast saatnud matusekorraldust juhtima sekretär Lembit Remmelga ning viimane olevat ütelnud kiitvalt Tartu sekretärile Erni Hiirele , et see on matused hästi organiseerinud . 
217	NA	" Hiir olevat tagasihoidlikult vastanud : "" Seda tegi Luts ise , oma elu ajal … "" "
218	NA	 Küllap oli Hiirel õigus , mingit suuremat organiseerimist tema poolt ei mäleta . 
218	NA	" Kompanii tänavalt liikus pikk-pikk matuserongkäik Võru tänavale ja seda mööda Ropka-Pauluse kalmistule , mille väraval kutsus kiri "" Tulge tagasi , inimeselapsed ! "" "
218	NA	 Tavaliselt on Tartu kultuuritegelased maetud Raadi kalmistutele juba Postipapa Jannsenist ja Lauluisa Kreutzwaldist alates . 
218	NA	 Kuid Luts oli ise soovinud Võru tänava äärde , kodule ligemale . 
218	NA	 Hiljem on sellele surnuaiale sängitatud veel luuletaja Artur Alliksaar . 
218	NA	 Mäletan , et oli varakevadine aeg , lumi oli kalmistu teedel hakanud sulama ning segunes kollase liivaga heledaks poriks . 
218	NA	 Tollal kanti kalosse , mis kaitsesid ka minu kingi . 
218	NA	 Surnuaia tee lumeplögas jäi mu vasak kaloss porri kinni . 
218	NA	 Olin keskmine kirstukandja ega saanud päästa jalatsit , vaid pidin peatumata astuma edasi . 
218	NA	 Nii et väike naljaepisoodki juhtus naljakirjaniku matusel . 
218	NA	 Hiljem laskis lesk Valentine Luts püstitada honorarirahade eest pronksbüsti , mille valmistasid E. Saks ja E. Taniloo . 
218	NA	 Alles 1987. aastal rajati Emajõe äärde riiklik moodsas stiilis ausammas . 
219	NA	 Lutsu matuste puhul mainitud Inga kohta võlgnen lugejatele seletuse . 
219	NA	 Kuna mu ametlik abikaasa Lilli oli minuga käitunud ultimatiivselt , siis polnud ma andnud verbaalselt ega ka vaikides mingit truudusevannet ega uskunud säärase abielu püsivusse . 
219	NA	 Tahtsin kohe pärast ülikooli lõpetamist lahku minna ning abielu ka ametlikult lahutada . 
219	NA	 Niisiis heitsin endiselt ihaldavaid pilke tütarlastele , kellega ristusid mu rajad . 
219	NA	 1953. aasta veebruaris olin sattunud arstiteaduskonna peole , kuid ei näinud seal ühtegi tuttavat tüdrukut . 
219	NA	 Silmitsesin siis tundmatuid ning ikka ja jälle jäid silmad peatuma mustas kleidis blondiinile , kelle piklik nägu erines teistest väga väikese suuga . 
219	NA	 Hakkasin kujutlema , kuidas oleks teda suudelda ning palusin ta tantsule . 
219	NA	 Enne isetegevusõhtu lõppu jõudsin tüdrukut vaid paar korda tantsitada , kuid sellest piisas , et teda koju saata . 
219	NA	 Inga elas arstiteaduskonna ühiselamus Kastani tänavas ning see endisaegne kivimaja mõjus kuidagi poeetiliselt . 
219	NA	 Sisse mind ei kutsutud ei tol ööl ega edaspidigi , kuid järgmistel päevadel hakkasime jalutama Emajõe ääres ning hiljem kaugemalgi . 
219	NA	 Inga oli sale ja pikk , tema kõrval oli uhke astuda . - märkasin vastutulevaid mehi mulle heitvat kadedaid pilke . 
219	NA	 Saime kokku enamasti Kreutzwaldi samba juures , millest olen kirjutanud ka luuletuse : 
220	NA	 Jalutuskäigud meeldiva tütarlapsega ülendasid meelt , peatselt olin kõrvuni armunud . 
220	NA	 Teed tahenesid , jalutuskäigud pikenesid ning kord mööda Viljandi maanteed astudes jõudsime kaugele linnapiiridest välja . 
220	NA	 Meie retked ei saanud siiski jätkuda südasuveni , sest Inga pidi eelviimase kursuse tudengina minema praktikale Pärnusse . 
220	NA	 Mina aga läksin pärast ülikooli suveks kodukanti Otepääle . 
220	NA	 Nii et suvised teed viisid meid lahku ning sügisel , kui olin Tallinnasse läinud , polnud mul küllalt järjekindlust , et uuesti rajad kokku juhtida . 
220	NA	 Aasta hiljem , pärast ülikooli lõpetamist sai Inga töökoha Läänemaale , kuid maolin muude sekeldustega liiga seotud , et teda sealt üles otsida . 
220	NA	 Mida kahetsen siiamaani , sest Inga oli päikesenaine ning võinuks päikseliseks muuta ka minu elutee . 
220	NA	 Lembelugu Ingaga oli meeltülendavaks epiloogiks Tartu-aastatele . 
221	NA	 Üks kohtumine pärast Tartu kevadet siiski toimus . 
221	NA	 Kui olin 1961. aastal sattunud neerupõletikuga Tallinna Keskhaiglasse , otsis Inga mind seal üles - ju oli mõni sealsetest kolleegidest talle minust teatanud . 
221	NA	 Kuid põgus kohtumine haiglapalatis on väga ebasobiv koht lemberomaani jätkamiseks . 
221	NA	 Ma ei oska seletada , miks ma varem ega ka hiljem Ingat üles ei otsinud ega üritanud jätkata kunagist sümpaatset romaani . 
221	NA	 Olin muutunud fatalistiks ega söandanud oma saatust juhtida . 
221	NA	 Küllap olid oma mõju avaldanud tulemusteta Aino otsingud 1948. aastal , veel rohkem aga minu ebasobiv seisund abielulise isikuna 1950. aastail . 
221	NA	 Kuid Inga ei kadunud mu mälestustest . 
221	NA	 1953. aasta värsside kõrval konutab sahtlis kaheleheküljeline novellialgus temast . 
221	NA	 Nood read on kirja pandud 1981. aasta sügisel . 
221	NA	 Ega Inga vistteadnudki , et olin abieluikkes ; hiljem seda tunnistada olnuks veelgi raskem . 
222	NA	 Olen ikka ja jälle mõelnud , milliseks oleks kujunenud mu elu , kui oleksin hiljem Ingaga kokku puutunud . 
222	NA	 Kas ta oleks vastu võtnud mu hilinenud abieluettepaneku ? 
222	NA	 Kas kujunenuks see abielu õnnelikuks ? 
222	NA	 Nendele küsimustele pole vastust . 
222	NA	 Ei reaalelus ega kirjanduseski . 
222	NA	 1981. aasta novellihakatust pole ju edasi kirjutatud . 
222	NA	 Miks seegi kavatsus on teostamata ? 
222	NA	 Tean vaid seda , et 1953. aastal lõi bioloogiatudeng Lilli puruks mu eetilised tõekspidamised , õpetas valetama ning kallutas eraelulises liinis kõrvale sirgelt teelt . 
222	NA	 Ma ei olegi sirgele teele tagasi jõudnud . 
222	NA	 Tallinnas lisandus sellele kohe mu esimese ülemuse Endel Sõgla ühiskondlik koolitus , mis nõudis valetamist ühiskondlikus plaanis . 
222	NA	 Nii muutusin kõhklevaks inimeseks ega suutnud enam hoiduda ohtlikest kompromissidest . 
222	NA	 Küllap kompromiss oligi ajajärgu iseloomulik märksõna . 
222	NA	 Ega tooniandvaks kirjanikuks kujunenud Jaan Kross hakanudki asjatult oma romaanides ja novellides analüüsima kõikvõimalike kompromisside mehhanismi ja muserdavat mõju isiksusele . 
222	NA	 Kuid 1950. aastatel oli Kross alles Siberis ning tema teosed kirjutamata - nii ei saanud õigel ajal tuge temaltki . 
223	 28 . ÜLIKOOLI LÕPETAMINE 	 28 . ÜLIKOOLI LÕPETAMINE 
224	NA	 Olen tulnud kurvale järeldusele , et sattusin ülikoolis õppima kõige halvemal ajajärgul ning nii pidi jääma mu haridus paraku pinnaliseks . 
224	NA	 Eriti jäi vajaka maailma filosoofilisest lahtimõtestamisest , kogu filosoofiale määratud aeg raisati vulgariseeritud marksismi õpetamisele . 
224	NA	 Muidugi olid ka mu isiklikud võimed tagasihoidlikud , näiteks suutnud ma fakultatiivselt õppida võõraid keeli . 
224	NA	 Selleks leidus ju Tartu ülikoolis häid võimalusi , mõnel jätkus energiat isegi vähekasutatava läti keele õppimiseks ( meie rühmas tegeles sellega emalik Herta Ploompuu ) . 
225	NA	 Sisepagulane Jaan Roos on oma päevaraamatus 6. augustil 1952 arutlenud ameeriklaste püstitatud probleemi üle , et kas inimesed tahaksid teises elus elada samamoodi kui esimeses . 
225	NA	" Roos vastab : "" Hirmu ja põlgusega lükkaksin tagasi ettepaneku elada seda elu veel teist korda , mida olen elanud . "
225	NA	" See oleks hirmus . "" "
225	NA	 Kuigi ma pole Roosi kombel pidanud aastaid hulkuma ja põgenema , vastaksin koos temaga eitavalt , et see oleks hirmus . 
225	NA	 Ülikooliaastatele tagasi vaadates tekib muidugi nostalgiline meeleolu , kuid säärasel kombel neid korrata ei tahaks . 
225	NA	 Nii õpingute kui ka eraelu poolest tunduvad mu tudengiaastad segased ja vastuolulised . 
225	NA	 Kuid mingi hariduse ma sain , diplom näitab isegi keskmisest paremat taset . 
225	NA	 Diplom tunnistas mu ametlikult filoloogiks , võisin kandideerida kõrgharidust nõudvatele töökohtadele . 
225	NA	 Paradokslik oli asjaolu , et märksa suurema koormusega psühholoogiaosakonna lõpetajad said vaid õpetaja tiitli . 
225	NA	" Olen teinud kolm riigieksamit , marksismi-leninismi alustes saanud hinde "" hea "" , kaasaegses eesti keeles ja selle ajaloos ning eesti kirjanduses hinde "" väga hea "" . "
225	NA	 See on isegi kuidagi meeldiv , et ma marksismis ei saanud kõrgeimat hinnet . 
225	NA	 Kuidas ma saavutasin aga viie ka eesti keele ajaloos , tundub tänapäeval mõistatusena : ei ma armastanud seda ainet ning Arnold Kase loengute konspektid näisid nii viletsad , et ma need peatselt ära viskasin . 
225	NA	" Viiega on hinnatud ka mu diplomitööd "" Jakob Mändmets realistina "" . "
225	NA	 Mäletan , et kaitsmine toimus 29. mail ning olin diplomitöö valmis saanud vaid paar päeva varem . 
225	NA	 Aga mu töö oli 200-leheküljeline ning kateedris oli vaja selle masinal ümbertippimiseks rohkem aega kui teistel . 
225	NA	 Õigupoolest poleks ma väärinud kõrgeimat hinnet , sest suur lehekülgede arv näitab ju seda , et ma polnud kirjandusloolise teksti kirjutamist päriselt selgeks saanud . 
225	NA	 Olin liiga palju esitanud novellide ümberjutustamist , selle asemel , et neid lühidalt hinnata ja iseloomustada . 
225	NA	 Kui paar aastat hiljem hakkasin diplomitöö põhjal lühimonograafiat kirjutama , siis sain küll aru oma kirjatöö nõrkustest aru ning pidin lühendamiseks tublisti vaeva nägema . 
226	NA	 Kui sain diplomitöö viimased lehed masinakirjutaja käest kätte , oli ka viimane aeg seda näidata juhendajale . 
226	NA	 Taev lehitses paksu käsikirja siit-sealt , ajades lehekülgede järjestuse segamini . 
226	NA	 Kuid kohusetundlik ja korraarmastaja Velli Verev tuli appi ning me klaarisime segaduse kiiresti , nii et helesinised lehed võisid minna köitja kätte , kes pani neile ümber pruunid kaaned . 
227	NA	 Ülikooli diplomi saamine 28. juunil 1953 vääris muidugi tähistamist ning enamik õpperühmi seda ka tegi , mõni oli kinni pannud koguni pool restorani . 
227	NA	 Eesti filoloogia väiksel õpperühmal ei tulnud aga lõpupeost midagi välja , sest rühmavanem Arno Pikamäe arvas heaks sel päeval pulmi pidada koos oma sugulastega ning jättis rühma saatuse hoolde . 
227	NA	 Eks siis eesti filoloogid poetanud end mitmele poole kontvõõrasteks teiste lõpetajate juurde . 
227	NA	 Mina sokutasin end psühholoogide rühma , kus olid õppinud mu sõbrad Endel Link ja Elem Treier . 
227	NA	 Olin ka tolle rühma tüdrukutega rohkem tuttav kui ajaloolaste või teiste filoloogidega , mäletan minusse sõbralikult suhtunud Viivi Rukkit ja Elvi Kaldmaad . 
227	NA	 Noorte psühholoogide seltskonnas sain minagi veini rüübata ega tarvitsenud sel tähtsal päeval varakult põhku pugeda . 
227	NA	 Aga kriipiv okas jäi sellest õhtust siiski südamesse ning ma pole endaga rahulolevale Pikamäele andeks andnud meie lõpupeo ärajäämist . 
227	NA	 Kas naine oleks temast loobunud , kui pulmad oleksid toimunud paari päeva pärast ? ! 
227	NA	 Hiljem Tallinnas Teaduste Akadeemia ühiselamus pandi aga just Pikamäe mitmeks kuuks mu toanaabriks , nii et saatusel leidub igasuguseid võtteid nöökimiseks . 
228	NA	 Raske öelda , kas just lõpupeo ärajäämine hävitas meie rühma soovi hiljem kokkutulekuid korraldada ja juubeleid tähistada . 
228	NA	 Mäletan vaid ühtainust kokkutulekut Tartus Nagelmaade eestvõttel ning vist polegi neid rohkem toimunud , kuigi meie rühma eriti laiali ei paisatud , enamik eesti filolooge leidis tööd Tartus ja Tallinnas . 
228	NA	 Oleksin ka ise tahtnud jääda Tartusse , kus kõik kohvikud , nurgakesed , tavad ja olud tuttavad . 
228	NA	 Kuid mul tuli siiski kolida Tallinnasse . 
228	NA	 Tollal määrati ülikoolilõpetajad kohustuslikele töökohtadele , kust ei tohtinud enne kolme aastat lahkuda . 
228	NA	 Vaba diplomiga sai lõpetada vaid mõni üksik ning selleks läks vaja õnnelikku juhust või osavat kombineerimist . 
228	NA	 Kui astusin töölemääramise komisjoni ette , avastasid ametnikud paberitest , et olen abielus . 
228	NA	 Üldine poliitika nägi ette abielus lõpetajate määramise ühte kohta . 
228	NA	 Nii pakuti perekond Kruusile kõigepealt Mustveed , kus olevat kaks õpetajakohta vaba . 
228	NA	 See üllatas mind ebameeldivalt ning lükkasin selle pakkumiseotsustavalt tagasi . 
228	NA	 Siis tuhniti veel paberites ning leiti , et Tallinnas on võimalik eesti filoloogil tööd saada Teaduste Akadeemias , aga bioloogist naine jääks sel juhul kohata . 
228	NA	 Haarasin sellest võimalusest kohe kinni , sest Lilli pärast ei võinud ma täielikult hävitada oma tulevikku . 
228	NA	 Lilli oli pealegi ühel riigieksamil läbi kukkunud ; mitte marksismis , vaid koguni oma eriaines - taimefüsioloogias . 
228	NA	 Nii et ta tahtiski jääda Tartusse , et uuesti üritada sooritada riigieksamit . 
228	NA	 Mulle antud Teaduste Akadeemia koht oli õigupoolest aspirantuur Keele ja Kirjanduse Instituudis . 
228	NA	 Kuid otseselt aspirantuuri ei tohtinud määrata , sest sinna võeti vastu eksamitega ning vastav kandidaat võis läbi kukkuda . 
228	NA	 Kuid sel juhul pidi instituut mulle ikkagi tööd leidma . 
228	NA	 Niisiis sõitsin augustikuu viimasel päeval Tallinnasse ning astusin äreva südamega Estonia puiestee maja nr. 7 ukse ette , mille kõrval säras kuldtähtedega silt TEADUSTE AKADEEMIA . 
