par_nr	head	sentence
1	 Hirmu suured silmad 	 Hirmu suured silmad 
2	NA	 Karen Orlau 
3	NA	 Lõpuks ometi hakkasid paistma bensiinijaama tuled . 
3	NA	 Andra ohkas kergendunult ja heitis silmanurgast kiire pilgu näidikule , mis juba mõnda aega punases alas tiksus . 
3	NA	 Osuti oli peaaegu põhjas . 
3	NA	 Oli ka viimane aeg ! 
4	NA	 Ta oli ise samuti parasjagu väsinud , sest selja taga oli üle kuue tunni sõitu ja sellest tervelt neli tundi kottpimedat käänulist maanteed , kus ei leidunud ühtegi bensujaama , rääkimata siis baarist või muust toidukohast , kus vägisi pealetükkivat und kange kohviga eemale ehmatada . 
5	NA	 Pimedad teeveered ei kutsunud peatuma , sest ümberringi laiuv inimestest hüljatud kõnnumaa oli sügiseselt kõle . 
5	NA	 Novembriöö , millesse ta auto tuledevihk ainult kitsa siilu lõikas , oli rõske ja põhjatu nagu pimedus akendeta keldris . 
5	NA	 Teeveered , puud ja lauged künkad , mis hetkeks tulede valgusesse sattusid , elasid päevasest hoopis erinevat elu ja olid pimedast hetkeks väljalõigatutenagi varjurikkad ja pahaendelised nagu pildid halvast unenäost . 
5	NA	 Raagus puud sirutasid pikki vihmamärgi oksi üle mantee ning Andra ehmatas iga kord , kui nende luised tipud auto külge riivasid . 
5	NA	 Iga kurvi taga ootasid üha uued ja uued raagus võsapuhmad ning ikka ja jälle võpatas ta ootamatut kriipimist kuuldes . 
6	NA	 Pikka aega ei olnud isegi mitte ühtegi autot vastu sõitnud . 
6	NA	 Andra kirus mõttes , et oli maki maha unustanud , sest selles kõrvadelehakkavas vaikuses tundus lõputu pimedus eriti rusuvana . 
6	NA	 Väsimus ja vaikus üheskoos mõjusid kujutlusvõimele halvasti — mõtteisse vajunud naine ehmatas tõsiselt korraga peeglis kummalist kaamet liikumist silmates ning avastas siis pahaselt , et oli ehmunud oma otsaesise peegelduse peale . 
6	NA	 See paistis peegli süsimustas ristkülikus tõepoolest kummituslik . 
6	NA	 Andra ei tahtnud ennastki eriti vaadata , sest kahvatus näos , mille ta küll peale esimest ehmatust kergendusega enese omaks tunnistas , paistsid silmade asemel vaid mustad koopad ning see mõjus võõrastust tekitavalt . 
6	NA	 Kõhedus tikkus ligi ja vägisi tekkis tahtmine üle õla piiluda ega keegi ometi selja taga ei istu . 
6	NA	 Juba ainult mõte , et see nii võiks olla , äratas vaikset magamatusest rabedat paanikat . 
6	NA	 Ta oli tõesti liialt väsinud , et edasi sõita . 
7	NA	 Andra mõtles , et tanklas peab kindlasti vähemalt paar tassi kanget musta kohvi jooma . 
7	NA	 Juba paljas mõtegi tulisele joogile mõjus virgutavalt ja pani vere soontes kiiremini tuikama . 
7	NA	 Bensiinijaama laternate kaitsvas valguses oli isegi väike tukastus mõeldav , kuigi mitte liiga pikalt , kui ta tahab hommikuks pärale jõuda . 
8	NA	" "" Texaco "" erekollane valguslaik mõjus sooja ja sõbraliku oaasina keset lauskmaa lõputut pimedust . "
8	NA	 Jaama ligiduses olid ka mõned madalad majad , kuid kuna ükski aken ei olnud valge ega ükski latern ei põlenud , siis paistsid need lihtsalt pimedusse sulavate teravaharjaliste küngastena . 
9	NA	 Andra ronis autost välja ja sirutas mõnuga pikast sõidust äravajunud selga . 
9	NA	 Klaasmaja paistis täiesti tühi olevat : ilmselt magas müüja kuskil tagaruumis . 
10	NA	 Ta lasi paagi pilgeni täis ja astus siis jaama sisse . 
10	NA	 Uksekell kõlises tasakesi , kuid keegi ei tulnud asja uurima . 
10	NA	" "" Halloo ! "" hüüdis Andra ja koputas letile . "
10	NA	 Veidi aja pärast hallootas ta palju valjuhäälsemalt , kuid ka sellest ei olnud kasu . 
10	NA	" "" No kuulge ! "" hõikas ta väsimusest veidi rabedamalt kui tavaliselt . "
10	NA	" "" Ma ei taha just pealetükkiv olla , aga MA TAHAKSIN KÜTUSE EEST MAKSTA !! "" "
10	NA	 Ta prõmmis rusikaga tüdinult letile , kuid ka see ei äratanud mitte kedagi . 
10	NA	 Andra kaalus , kas lihtsalt raha letile panna , kuid paari sajalist sinna vedelema jätta tundus kuidagi ebakindlana . 
10	NA	 Siis mõtles ta tassi kange kohvi peale ja leidis , et see tasub unekotist müüja ülesajamist . 
10	NA	 Lõppkokkuvõttes oli müüja kohustuseks töö ajal üleval olla ja tema oli väsinud ja vajas kohvi . 
11	NA	" Ta turnis üle lukustatud vahelati leti taha ja koputas kitsale "" Personali "" -sildiga uksele . "
12	NA	" "" Halloo ! "
12	NA	" On seal keegi ? "" "
12	NA	 Vaikus . 
12	NA	 Ta proovis linki . 
12	NA	 Uks polnudki lukus — link langes kergelt alla ja uks paotus . 
12	NA	 Andra seisis viivu kõheldes — veidi veider tundus niiviisi personaliruumi sisse murda , kuid siis lükkas ta ukse ikkagi lahti . 
13	NA	 Tilluke ruum oli tühi . 
13	NA	" Nagis rippusid kellegi teksad ja ruuduline särk , riiete all seisid kantud olemisega "" Adidase "" tossud , sokid sees rullis . "
13	NA	 Veider ... 
13	NA	 Polnudki kedagi . 
13	NA	 Väikese laua peal oli väike kimp longuvajunud lilli . 
14	NA	 Müügiruumist kostus kolinat . 
14	NA	 Andra ehmatas ootamatu hääle peale ning pistis pea ukse vahelt välja . 
14	NA	 Kaubariiulite vahel ei paistnud aga samuti kedagi olevat — ainult paar küpsisekarpi olid põrandale kukkunud ja lebasid kohatus korratuses otse leti ees maas . 
14	NA	 Ettevaatlikult puges Andra leti tagant välja ja sirutas käe küpsisekarpide poole , et neid riiulisse tagasi panna . 
15	NA	 Korraga kostis otse ta selja taga kõrvulukustav lajatus . 
15	NA	 Andra kiljatas ja poetas karbid käest . 
15	NA	 Tagaruumi uks oli kinni langenud . 
15	NA	 Selge , see oli ju kõigest tõmbetuul ! 
15	NA	 Naine hingas kergendunult pahinal välja ja väristas õlgu : polnud ime , et peale sellist öist sõitu närvid ülearu pingul olid . 
16	NA	 Ta kummardus asjalikult küpsisekarpide järele , sest näotu oleks neid olnud põrandale vedelema jätta . 
17	NA	 Kerge tuulehoog puudutas ta paljast kukalt , mis oli kummardudes pingule tõmbunud , ning mängis poisipeast väljaulatuvate pikkade juuksesalkudega . 
17	NA	" Talle tundus pisut kummaline , et "" Texaco "" ultramoodsas klaasist ja metallist karbis , mis silmale täiesti veatu vaakumpakendina tundus , oli nii tugev tõmbetuul . "
17	NA	 Andra oletas , et kuskil tagaruumis oli ilmselt olnud mingi väike õhuaken , mida ta polnud märganud . 
18	NA	 Mõistlikust põhjusest hoolimata tundus nii tugev tuul veidi kõhedana , tuuletõmbus või mitte . 
18	NA	 Need puudutused kuklal olid kuidagi reaalsed — elavad ja tahtlikud , nagu oleks keegi oma sooja hingeõhku talle vastu kaela puhunud . 
18	NA	 Tahtmatult judistas ta õlgu ja kuulatas . 
18	NA	 Ümberringi valitses täielik vaikus . 
18	NA	 Samasugune kõrvulukustavalt sügav vaikus nagu maanteelgi , selline , mis tekitas tunde , et on tahtlik ja eesmärgipärane , et kuskil on keegi , kes iga ta liigutust hoolega jälgib . 
18	NA	 See tunne muutus vastu Andra tahtmist üha tugevamaks ning see tegi ta tigedaks . 
18	NA	 Lollus kõik ! 
18	NA	 Ometi ta kiirustas , kui kotist raha välja otsis . 
18	NA	 Oma auto tundus hoopis turvalisemana , hoolimata sealgi valitsevast hirmutavast vaikusest . 
18	NA	 Vähemalt andis auto võimaluse kihutades hirmust vabaneda . 
19	NA	 Ta püüdis oma kiirustamist tahtejõuga ohjeldada — selles peitus üks salakaval oht , mida ta väga hästi tundis . 
19	NA	 Juba lapsepõlvest . 
19	NA	 Kui ta oli hirmu täis sellepärast , et pidi üksinda läbi hämara metsatuka koolist koju tulema . 
19	NA	 Mets tundus ohtlikuna , täis salakavalaid varitsejaid , kes teda hääletult puude varjus jälitasid , nii et ta neid ise ei näinud . 
19	NA	 Mida kiiremini ta kodu poole tormas , seda rohkem kartis ja seda kiiremini järgnesid jälitajad . 
19	NA	 Mõnikord tundis ta neid otse kuklas . 
19	NA	 Vanaema oligi siis talle triki õpetanud , millega kolle eemal hoida . 
19	NA	 Tuli ainult rahulike sammudega mööda teed kõndida ja mitte mingil juhul kogu aeg selja taha vahtida , ükskõik , kas praksus seal ootamatult oksaraag või kujutles ta kurja koletist endale kannule jõudvat . 
19	NA	 Ta pidi rahulikult edasi astuma ning mitte mingil juhul ärevalt ümberringi piiluma , sest see andvatki hirmule jõudu . 
19	NA	 Kui ta aga endast jagu saab , ei saa jälitajad talle midagi teha . 
19	NA	 Isegi , kui ta arvab , et nad tal täiesti sabas sörgivad . 
20	NA	 Andra oli seda kaua harjutanud , enne kui päriselt välja tulema hakkas . 
20	NA	 Sageli lõi hirmulaine üle pea , nii et jalad hakkasid iseenesest kiiremini käima , veel hullem oli , kui ta mõne ootamatu praksatuse peale kartlikult pead pööras . 
20	NA	 Siis päästsid ainult kiired jalad , sest siis ei suutnud hirmutulva enam miski peatada . 
21	NA	 Kui ta aga lõpuks enesest jagu saama hakkas ja kogu pika tee rahulike mõõdetud sammudega maha kõndida suutis , tundis ta ennast kangelasena . 
21	NA	 Ta ju teadis , et koletised on otse ta selja taga , sörgivad seal häbistatud karjana , suutmata midagi teha . 
21	NA	 Ta ei kavatsenudki kartlikult ringi vahtida või samme kiirendada — just tema hirm oli see , millest kollid toitu said , ning tal oli kindel plaan neid edaspidi näljas hoida . 
22	NA	 Nii oli ka nüüd : ta sundis käed rahulikuks ja valis rahakoti vahelt hoolikalt välja täpse arvu kupüüre , koputas need siis korralikuks virnaks kokku ning asetas letile . 
22	NA	 Tõmbetuul hingas ta kuklas nagu elusolend , kuid ta ei lasknud ennast eksitada . 
22	NA	 Rahulikult kritseldas ta väikese kirjakese , mis seletas , mille eest raha on jäetud , pani pastaka kotti — märkmiku tagakaane külge nahkaasakesse — ning tõmbas kotiluku kinni . 
23	NA	 Tuul mängis reklaamiplakatitega , pannes need plagisema , kuid Andra ei pööranud pead — ta ju teadis , et seal pole kedagi . 
23	NA	 Rahulikult avas ta ukse ning astus välja . 
23	NA	 Rahulikult sammus ta auto poole ... 
23	NA	 Pingutusest hakkasid ta reielihased värisema , kuid ta astus väga rahulike ja mõõdetud sammudega edasi . 
23	NA	 Arutule paanikale EI TOHTINUD voli anda . 
23	NA	 See oli tõmbetuul . 
23	NA	 Keegi ei hinganud talle kuklasse . 
23	NA	 Ta oli seal täiesti üksi . 
23	NA	 Täiesti turvaliselt üksi . 
23	NA	 Sealsamas seisab ta auto . 
23	NA	 Aeglaselt võtab ta võtmed taskust välja , avab ukse ning istub sisse . 
23	NA	 Rahulikult keerab ta süüte sisse ... 
24	NA	 Mootori vaikne surin , monotoonne , ootuspärane heli , mõjus turvaliselt ning paanikaängistus hakkas tasakesi leevenema . 
24	NA	 Ta lükkas käsipiduri maha , pani käigu sisse ja vajutas gaasipedaalile — harjumuslikud turvalised tuttavad liigutused . 
24	NA	 Krambis kaelalihased lõtvusid ja kurgust kadus hirmu metalne maitse . 
24	NA	" Kergendusega , kuid sõitu vaid hästi sujuvalt kiirendades heitis Andra peeglist pilgu kõhedusttekitava "" Texaco "" kaugenevatele tuledele . "
25	NA	 Korraga vajutas ta gaasi . 
25	NA	 Põhja . 
26	NA	" Seal , kus oleks pidanud särama "" Texaco "" tibukollane valgusoaas ning mõned magavad majad , paistis pimedusse uppuv väike lagunev kabel , ümbritsetuna vanadest viltuvajunud raudristidest . "
26	NA	 Valge udu taustal paistsid need eriti selgelt . 
26	NA	 Lahtilendav raudvärav tõi kuuldavale luusselõikava kriiksatuse . 
27	NA	 Vana Honda lendas maanteele nii kiiresti , kui ta pooleteistliitrine mootor lubas . 
27	NA	" "" Püha jumal ! "
27	NA	" Püha jumal ! "" habises Andra ja kihutas kaelamurdval kiirusel edasi . "
27	NA	 Pilk riivas veelkord — kõigest autojuhi alateadlik liigutus — tahavaatepeeglit ning ta nägi ... 
27	NA	 Ta poleks iial tohtinud selja taha vaadata . 
27	NA	 Mitte iialgi . 
28	NA	 Kümne hirmust hullunud sekundi pärast sai bensiinipaak tühjaks . 
28	NA	 Andra rebis reetliku tahavaatepeegli eest ja virutas autopõrandale , kuid see oli asjatu . 
28	NA	 Kabuhirm oli juba sündinud . 
28	NA	 Koletised , keda ta nii kaua oli näljas hoidnud , olid ta lõpuks siiski kätte saanud . 
28	NA	 Joosta ei jaksanud ta ammugi enam nii kiiresti kui kunagi tüdrukuna . 
