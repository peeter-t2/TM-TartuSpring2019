par_nr	head	sentence
1	 HILISKEVAD 	 HILISKEVAD 
2	NA	 P i h t i m u s r o m a a n 
5	 S I L L A 	 S I L L A 
6	NA	 Millest ma peaksin alustama ? 
6	NA	 Igatahes mitte meie kohtumisest . 
6	NA	 Siis ikkagi lahkumisest . 
6	NA	 Sest lahkumisse koondub nagunii kõik eelnenu . 
7	NA	 Mäletan , et kui uks Silla ja ta venna taga kinni langes ja kui ma tulin aeglaselt läbi koridori tuppa tagasi ning nõjatusin mõttetühjalt vastu aknalauda , langes mu pilk juhuslikult sellele ja ma nägin – aknalaua valge värv oli hakanud ketendama . 
7	NA	 Ja ma mõtlesin raugelt , ükskõikselt – see on seepärast , et ta kastis oma lilli nii hooletult , osa vett sattus igakord aknalauale ning nüüd on see vaja uuesti puhastada , üle värvida – kui mul muidugi selleks edaspidi jaksu ja tahtmist saab olema ; aga ma kahtlen selles . 
7	NA	 Ja seepeale meenus mulle , kui lootusrikkalt ja heas tujus ma olin seda aknalauda eelmisel suvel enne meie sissekolimist värvinud ning kui läikiv ja laitmatu see oli välja näinud hetkel , kui mu noor naine kaks mirdipotti ja veel mingid lilled sellele asetas . 
7	NA	 Sel värvimispäeval oli tõesti olnud soe augustiilm , ma olin veel viimast päeva üksinda , mis oli kuidagi erutav ja ootuslik seisund , ja päikeselaigud olid puutunud mu nägu ja mängelnud värvipintslit hoidval käel . 
7	NA	 Aga nüüd oli hall , vettinud ja igav aprillipäev , kindla peale üks aasta kõige ilmetumaid aegu , millega suutis vahest võistelda vaid november oma kõikerõhuva pimedusega ja alasti ümbrusega . 
7	NA	 Ja kui ma siis pilgu üles tõstsin – aknalaualt ning oma kümne kuu tagustelt meenutustelt – , siis nägin , et noore tammekese okste vahele , mida seesama hall tuul kõigutas , oli tekkinud kämp raage . 
7	NA	 Jah , tõesti , üks vares oli ametis pesa ehitamisega – imestamapanev , et nii maja ja selle akende ligi . 
7	NA	 Kuid küllap lind ei tundnud siitpoolt mingit erilist ohtu . 
7	NA	 Ja vaevalt ta linnumõistus suutis aimata , et temast vaevalt seitsme meetri kaugusel , selle imeliku läikiva tasapinna tagant jälgib teda üks segaduses mees , mõeldes oma heitlikke mõtteid , mis on tema , linnu tegevusele , kuidas nüüd öelda , hoopis vastupidised . 
8	NA	 Jah , minu pesa , kui nii sobis öelda , oli lõhutud ; mu tuba oli nüüd tühi ja lage ; mu abielu oli just nüüdsama ümber saanud , ehkki ametlikult toimus see seadustähe kiretusega mõned päevad varem . 
9	NA	 Ja kui ma niimoodi linnu askeldamist jälgisin , ilmus sinnasamasse aknaklaasile Silla , mu lahutatud naise mõtlik nägu , nagu mõelnuks ta ümber ja tulnuks salaja , mingil arusaamatul kombel läbi lukustatud ukse tagasi . 
9	NA	 Aga see oli vaid pelk illusioon , pettepilt , nagu paljud asjad mu ümbruses , mis kohe kadus . 
9	NA	 Sest ju hoopis teisel ilmel oli ta mulle uksel lahkudes otsa vaadanud , kuigi ta ometi p i d i mulle hüvastijätuks midagi ütlema , ehkki ta meeleldi seda ei teinuks , sest tal oli vahetevahel sõnadega raskusi . 
9	NA	 Ja kuna need sõnad ei tahtnud üle ta huulte tulla ja mina ei soovinud teda ka seekord aidata , siis pidi ta vend need kaks Silla rõivaid ning muid asju täis kohvrit trepimademele maha panema ja ootama . 
9	NA	 Kuni mu endine naine sõnu vormis , vaatasin ma ta vennale otsa . 
9	NA	 Mind ei vaevanud nii suur süütunne , et ma pidanuks kogu aeg maha vaatama . 
9	NA	 See oli noore mehe iseteadev ja samas süüdistav pilk , mis mulle vastu vaatas . 
9	NA	 Aga sellise noore mehe oma , kel endal pole millegi niisugusega veel kokkupuudet olnud . 
9	NA	 ( Noh , küll need vitsad ükskord temalegi tulevad ! ) 
9	NA	 Peamiselt hukkamõist oma hea ja andeka õe lörtsimise pärast . 
9	NA	 Ja veel midagi . 
9	NA	 Et minu madal märk jääb ta õele ja kõigile nende perekonna liikmetele mitmeks ajaks külge . 
9	NA	 Sedasama torkivat ja üleolevat pilku olin ma tundnud juba enne seda mind selja tagant jälgivat , kui ma mööda tuba ringi rabelesin , püüdes Sillat pakkimisel abistada , nagu muutnuks see agarus midagi paremuse poole selles suures ja otsustatus . 
9	NA	 Tõepoolest , ma polnud ta vennaga kogu selle aja rääkinud rohkem kui hädavajalik , nii nagu me polnud eriliselt suhelnud kogu omavahelise tutvuse jooksul , nagu keeldunuks see uhke poiss mind oma uueks sugulaseks pidamast . 
9	NA	 Nii et hetkest , kui ta need kaks kohvrit üle korteriläve oli tõstnud , olime taas võhivõõrasteks saanud . 
10	NA	 Vahepeal oli mu lahutatud naine ometi otsustanud , et peab mulle lahkumise tähtsustamiseks ka käe ulatama . 
11	NA	 “ Me võiksime ju mõnikord . . . kusagil kokku saada . . . ” lausus ta ja ta peo oli lõtv ning higine . 
11	NA	 See polnud see , mida ta pidanuks ütlema , selles lauses oli asjatut lubadust , mida selle hetke objektiivsus ei vajanud . 
11	NA	 ( Ma olin ta suust nende seinte vahel kuulnud küllalt hoolimatuid ja kalke lauseid , aga ilmselt ka temas sai sel hetkel võimust mingi härdus või isegi kerge kahetsus , nagu minagi kogu selle lahkumisaja tundsin . ) 
12	NA	 Või peaksin meie lahkuminekulugu alustama paar päeva hiljem , kui klaver ära viidi . 
12	NA	 Sest niikaua kui mingi oluline osa Sillast oli veel selles korteris alles , oli teda seal ennastki . 
12	NA	 ( Imelik , kui sa oled ühe inimesega koos elanud , siis jääb ta paratamatult sinusse ka tähtsusetute üksikasjade näol ja suudab üle olla mõnestki su tulevasest säravast kiindumusest , millel pole ainukesena vastu panna just säärast argist komponenti . ) 
12	NA	 Ja muusika oli kahtlemata parim osa Sillast . 
12	NA	 ( Võib-olla ma tähtsustan midagi üle , võib-olla ma pidanuks ikkagi seda ta parimat osa otsima muus , nii et ma vist ei jõudnudki selle tema salatud olemuseni – ma mõtlen siinkohal muidugi mõista Sillat , mitte muusikat . 
12	NA	 Sest muusika varjutas tas ülejäänut ja oli samal ajal mingis veidras vastuolus sellega , mida mu endine naine endast välja näitas , ning selleski oli varjus nähtust , mida ma julgeksin nimetada nende perekonnapärandiks ja mille ma jõudsin meie kooselu jooksul üsna selgeks saada . ) 
12	NA	 Olgu kuidas oli , aga väike osa muusika ilusast valgusest langes ka meie kooselu peale ja minule isiklikult , kuigi seal ( kooselus ) oli kõike muudki ja see pidanuks välja nägema hoopis teisiti . 
12	NA	 Lõppude lõpuks , me isegi võinuks samamoodi edasi elada . 
12	NA	 Kuidas just , seda ei oska ma öelda . 
12	NA	 Kui üks meist oleks olnud nõus kannatama . 
12	NA	 Vaikselt . 
13	NA	 Jah , ise ka seda teadmata jättis Silla mulle lahkudes lohutuseks muusika . 
13	NA	 See kõlab küll kaunisõnaliselt , kuid niisugune on selle tunde sisu . 
13	NA	 Millest ma sain kohe aru , kui klaver oli toast välja viidud ja sellele kohale tekkis nagu tühik ja veidi aja pärast , kui klaveriviijad olid lahkunud , hakkaski vaikus mu toas tasakesi kumisema . 
14	NA	 See vana must Becher kuulus meie abielu juurde ; ta saabus me elamisse pool päeva enne meid , võõraste käte poolt kohaletooduna , ja lahkus kümme kuud hiljem , niisiis kõigist Sillaga seotud asjadest kõige viimasena . 
15	NA	 Neid oli viis noort meest , kes klaveri järele ilmusid . 
15	NA	 Algul kahtlustasin , et tegu on Silla õpingukaaslastega , kellel on kogu meie lugu hästi teada , sest nad näisid mind pisut Silla venna moodi piidlevat , minu kui hädavarese üle , kes ei osanud niisugust kena ja andekat naist kinni hoida , mõttes muigavat . 
15	NA	 Kuid kui üks meestest lausus : “ . . . 
15	NA	 Ah et äiapapa muretseb suurema ja parema elamise ? ! ” , sain ma aru , et tegu on siiski täiesti tavaliste ekspressidega . 
15	NA	 Mis sai edaspidi aina kinnitust juurde , sest nad olid oma asjas vilunud . 
15	NA	 Ja kuigi nad olid tõesti võõrad ja seega erapooletud , ei tahtnud ma neile mingit lähemat seletust selle kolimise ning klaveri asjus anda . 
15	NA	 Seepärast vaikisin . 
15	NA	 Ja lasin neil tegutseda . 
16	NA	 Tegelikult pidanuks ma vastama : “ Ei ta muretse ühti mingit teist korterit . 
16	NA	 Sest selle siin ta juba muretses ! ” Aga milleks neil poistel liigset teada ! 
17	NA	 Jah , see oli tõesti nii olnud . 
17	NA	 Keegi mu äia ammustest koolivendadest töötas elamute valitsuses ja tal polnud raske korraldada , et me saime pulmakingiks selle omaette toa kahetoalisest korterist , pealegi üsna talutavas rajoonis , mere ja parkmetsa läheduses . ja ehkki see korter oli mu äia kingitus , ei saanud seda nüüd keegi ära võtta ja see jäigi mulle , kolm aastat tagasi Tallinnasse tulnud ulualuseta mehele . 
17	NA	 Nii palju oli sest lühikesest abielust siiski kasu olnud . 
17	NA	 Ei siis ega veidi hiljem mõelnud ma , et see oli kõigest suurem tuba k a h e t o a l i s e s t korterist , mille juurde kuulus ka väiksem , alati suletud ja seega kasutuseta tuba . 
17	NA	 Ma ütlesin – mu äia kingitus , mõeldes nüüd juba endist äia ja Silla isa , kes oli tegelikult oma seadusliku abikaasa ning kolme lapse juurest juba aastaid tagasi lahkunud ja elas ise kõik need aastad sisse kirjutamata , nagu ma teadsin , ühe teise naise juures , kel oli leplikum loomus ja rahulikum aura kui ta senini veel seaduslikul kaasal , see tähendab – mu endisel ämmal . 
17	NA	 ( Ma ei mäleta , kust pärines see informatsioon ; igatahes mitte Sillalt . ) 
17	NA	 Nii et ma võisin oma endist äia antud hetkel pidada enda liitlaseks ses vaikses vastasseisus oma ämma ja kõigi Silla ülejäänud perekonnaliikmetega . 
17	NA	 ( Me polnud ta isa-ema lahkumineku põhjustest Sillaga kunagi rääkinud . 
17	NA	 Ma ise vältisin seda teemat . 
17	NA	 Sest Silla pidanuks võtma kellegi suhtes ei-hoiaku – ja see sai olla üksnes ta isa . 
17	NA	 Mida tütrel on alati raskem teha , nagu ma neist asjust aru saan . 
17	NA	 Aga asjata , mõtlen ma praegu – võib-olla ma saanuks midagi hoiatavat teada . 
17	NA	 Tegelikult ma sain seda üsna varsti – Silla oli täiesti oma ema tütar ! 
17	NA	 Ja kõigest hoolimata oli see perekond edasi kui ühe võimsa tiivaga lind . ) 
18	NA	 Ma olin oma äia kohanud vaid ühe korra . 
18	NA	 Ei , meie registreerimisele ja pulma ta teatud põhjusel tulla ei saanud – ta oleks seal oma elu sasipundart kohanud . 
18	NA	 Ta külastas meid umbes nädal aega pärast me pulmi ja sissekolimist , nii-öelda personaalselt . 
18	NA	 Mingit pulmakinki tal kaasas ei paistnud olevat , eks selleks olnud ülekantud mõttes see meie tuba , kus me talle kooki ja kohvi pakkusime . 
19	NA	 Professorihärra oli küllalt hall ja silmapaistmatu mehike . 
19	NA	 Mäletan , et mõtlesin – huvitav , mida küll Silla ema taoline naine tas leidis , kui ta tema ükskord võttis , ja kuidas need kolm last üldse sigitatud said . 
19	NA	 ( Aga nii võib küsida ükskõik millise naise või mehe kohta , kes meie arvates tundub alla jäävat oma värvikale , silmapaistvale ja nii edasi kaasale ! ) 
19	NA	 Tundsin end temaga kogu aeg sunnitult , jutt oli kidane , püüdsin seda viia mõnele muule alale , näiteks muusikale , aga tema kiskus kogu aeg minu erialale , see tähendab loodusteadustele , nagu olnuks need ta nooruse salaunistus . 
19	NA	 ( Nagu meil kõigil on mõni teine ala , mis on ahvatlevam ja kättesaamatum kui see , mida omame . ) 
19	NA	 Niisiis , äi oli mehaanikaeriala mees , täpsemalt mingi erilise hiigelkraana väljamõtleja ja valmisehitaja . 
19	NA	 Mul polnud selles osas suurt midagi kaasa rääkida , püüdsin niisama siit ja sealt nokkida , ja vestlus ei võtnudki loomulikku vedu . 
19	NA	 Aga äi ei olnudki meil kaua . 
19	NA	 Tema ja ta tütre hüvastijätt oli lühike , emotsioonidevaene ( ei mingit kaelustamist või põsesilitamist ) , nagu seda oli väliselt kogu nende perekonnasisene suhtlus . 
19	NA	 ( Seesama komme , mis kandus aegamööda üle ka meie suhtlemismallidesse . ) 
19	NA	 Ja siis klõpsatas uks me esimese külalise järel kinni . 
19	NA	 Alles seejärel avastasime , et äi oli meie esikukapile jätnud siiski ka asjakohasema kingituse – kristallvaasi . 
20	NA	 Vahepeal oli klaver viie noore mehe jõul ära liigutatud oma kohalt , kuhu ta oli nagu kinni kasvanud , nagu juhtub ikka mööbliesemetega , ja siis külje peale keeratud , kaardus külg ülespoole . 
20	NA	 Ja nad tundsid tõesti seda vana head mööblinihutamisnippi – kartuliseibid alla ! 
20	NA	 Sel moel ja viie noore mehe puhkimise saatel ning laiade rihmade sikutamise jõul hakkas must olevus ukse poole nihkuma , samal ajal kui kolm altkruvitud jalga jäid keset põrandat vedelema . 
20	NA	 Ma vaatasin seda kõike ükskõikselt pealt , kavatsemata neid isegi selles abistada , et toon klaverijalad järele . 
21	NA	 Pealegi selgus , et ma pean korteri välisukse teise , kitsama poole riivist lahti kopsima , sest muidu ei mahuks pill ukseavast läbi . 
21	NA	 Kuid enne kui nad sellega hakkama said , takerdus klaver millegi taha , mehed pingutasid kõigest jõust , takistus andis järele , ja sellele järgnes kohe ühe bassikeele kume võnkumine , nagu puutunuks kellegi nähtamatu sõrm kogemata üht klahvi , mis oli ju praktiliselt võimatu , sest klaverikaas oli kinni ja isegi lukus . 
21	NA	 Ilmselt andis mingi pinge klaveris endas järele . 
21	NA	 Aga see polnud veel kõik . 
21	NA	 Hetkel , kui klaveri tagumine serv üle läve nihkus , tuli teine tõrge , ja kuuldus puu murdumise kuiv kerge praksatus . 
21	NA	 Ekspressid olid nii ametis , et neile jäigi see kuulmata . 
21	NA	 Sealsamas märkasin läveserva taga väikest , mõneteistkümne sentimeetrist ehisliistuserva – kui me laabumatu kooselu kildu , mille klaver oli otsutanud endast maha jätta . 
21	NA	 Ma tõstsin selle üles ja asetasin varnaservale . 
21	NA	 Sedaaegu oli klaver juba poolest trepist alla jõudnud . 
21	NA	 ( Ausõna , ma ei mäletanud tol hetkel üldse , kuidas see sealt kord üles oli toodud . 
21	NA	 Võib-olla olin ise olnud nende ülestassijate hulgas. Tõenäoliselt nõnda asi oligi . 
21	NA	 Aga küllap õhin kustutas sündmuse olulisuse . 
21	NA	 Kuid mitte vastupidist toimingut . ) 
22	NA	 “ Niipalju siis muusikast , ” ümisesin ma köögiaknast välja vaadates , kuidas nad klaverit all õues sõiduauto järel olevale kärule upitasid ja presendiga kinni tõmbama asusid . 
22	NA	 Ning siis veeres auto maja eest minema . 
22	NA	 Saatsin seda lahkumist tumma pilguga . 
22	NA	 Selles muusikariistas oli tõesti varjul olnud mingi eriline raskus . 
22	NA	 Siis läksin ja panin kitsama uksepoole tagasi riivi ja snepper tuli kinni – sellise kuiva ning võõra klõpsatusega , mida ma polnud kuulnud kunagi varem . 
22	NA	 Olin üksi oma toas ja terves korteris . 
22	NA	 Aga klaverist jäänud tühik oli kohe selgesti adutav . 
22	NA	 Nüüd oli tuba lausa lage , tolmurullid lebasid kõikides nurkades ja klaveritassijate porised jalajäljed tulid ja läksid üle toa . 
22	NA	 Mul polnud niipalju energiat , et kõike seda koristama hakata . 
23	NA	 Mõte kandus tahtmatult paar päeva tagasi . 
23	NA	 Mida Silla õieti mõtles selle lahkumisel pudenenud sõnaga “ kusagil ” ? 
23	NA	 Ehk seda , et me võime tulevikus , kui me mõlemad sellest juba üle oleme saanud , jälle heade kaaslastena kohtuda . 
23	NA	 Mõnel kenal kontserdil näiteks . 
23	NA	 Jah , võib-olla talle meenus sel lahkumishetkel me esmakordne kohtumine . 
23	NA	 Sel hetkel juba üle aasta tagasi . . . 
24	NA	 Muidugi oli see täielik juhus , et ma Sillaga tutvusin . 
24	NA	 Või nagu ma olen endale hakanud kinnitama – elu ilus eksitus . 
24	NA	 Kui ma ütlen , et meid ühendas muusika , siis oleks see minu seisukohast liiga kõrgelennuline avaldus . 
24	NA	 Sest mu muusikahuvi enne Sillat oli argine ja juhuslik , kuna mul endal puuduvad absoluutselt muusikalised võimed . 
24	NA	 Kuid mingist sisemisest soovist olin tudengiaegadel muretsenud grammofoni ja sinna juurde ka juhusliku valiku plaate , teiste hulgas Mozarti ” Jupiter-sümfoonia ” , mida ma ühiselamutoas vaid siis mängisin , kui mu kaaslasi parajasti kodus polnud , sest nad olid teistsuguste huvidega ja vist ei mõistnuks , mida ma sellest korrastatud mürinast leian . 
24	NA	 Pealinna tööle tulles olin sellegi varanduse kaasa toonud , ning sellestsamast sisemisest tarvidusest olin hakanud ka kontsertidel käima , nõnda iga korraga nii-öelda muusikaliselt pisut edenedes . 
24	NA	 Selle millegi sisemisega minus läks kuuldu aeg-ajalt isegi väga kokku . 
24	NA	 Nii et mul jäi üle vaid imestada , kuidas ma polnud juba varem selleni jõudnud . 
25	NA	 Jah , me olime tookord juhuse tahtel sattunud kõrvuti istuma , ja temal oli seljas imeilus tumesinine , hõbedaga tikitud ja ümmarguse pitskraega kleit , pikk kleit , mis muutis ta eriliselt saledaks ja varjas ta nurgelisi ning mitte just ilusaid põlvi , kui ta nõnda , noodiraamat süles , seal mu kõrval istus , mind ega midagi muud enda ümber märkamata . 
25	NA	 Sest ta oli süvenenud üleni oma klaviiri , jälgides mitte ainult iga nooti , vaid iga võimalikku esitusnüanssi , nagu see on kõigi usinate muusikaüliõpilaste komme . 
25	NA	 Ainult et minul , kui ma teda juba tähele panin , ei tulnud muusika kuulamisest enam midagi välja , sest ma kuulsin ja tunnetasin edaspidi vaid teda – klaviirilehtede keeramise kerget sahinat , ta hingamist ühes taktis pianistiga , temast hoovavat parfüümi , millist ma ei tundnud ta ihu , juuste küljes enam hiljem , nagu vahetanuks ta minuga abielludes kõik eelmise , hõrgu ja peibutava , millegi tavalisema vastu . 
25	NA	 ( Ehkki Silla polnud kellegi peibutaja ega ka naiselikult kaval , võis ta mõnes olukorras , täiesti kogemata üllatada ja nõnda üsnagi uudselt mõjuda , mis on ju üldiselt naiselike natuuride omadus . 
25	NA	 Aga Silla polnud ses suhtes naiselik . 
25	NA	 Mida mul tuleb vist mõnigi kord rõhutada . ) 
25	NA	 Nii et seda klaverikontserti ei mäleta ma peaaegu üldse . 
25	NA	 Tagantjärele ütleb mu ebamäärane tunne mulle , et see võis olla Mendelssohni klaverikontsert nr 2 , mida nii harva mängitakse ja mida ma ei ole tahtnud enam kunagi hiljem üle kuulata , ning et seda esitas tookord üks Kreeka naispianist , kelle nime ma leidsin hiljem ühest Silla kalender-märkmikust , kuhu ta kandis kõik endaga seotud muusikasündmused . 
25	NA	 ( See märkmik oli lihtsalt jäänud minu raamatute hulka . ) 
26	NA	 Tegelikult oli me tutvuse tõeline põhjus pruunikaaneline klaviir , mida ta põlvedel hoidis – see lihtsalt libises mööda kleidi libedat siidi maha , kui ma kuidagi tormakalt püsti tõusin ja ka teda oma tundeväljaga nagu kaasa kiskusin , jah , kitsasse pingivahesse , kust ma selle mõningase pingutusega kätte sain . 
26	NA	 Ja Silla lausus kombekalt , tasakesi : “ Ma tänan teid ! ” , mis olid ta esimesed sõnad mulle , aga võisid samahästi olla mõeldud kontserdi suurepärasele esitajale , mille mõju all ta veel pärastki tänaval viibis . 
26	NA	 ( Umbes needsamad sõnad lausus ta pärast meie abielu kehtetukskuulutamist , kui ta kohtukoridoris mulle oma kitsa käe ulatas ning lausus : ” Ma tänan sind , Rolf , kõige eest . 
26	NA	 Ja vabanda , et me tutvus algas sellest mahakukkunud klaviirist. . . See oli halb enne. . . Võib-olla et kui seda poleks juhtunud . . . ” Aga ta jättis tolle lause lõpetamata . ) 
27	NA	 Ma olen tihti mõelnud , et Mendelssohn võinuks end vabalt tunda kõige õnnelikuma ja kõige populaarsema heliloojana maailmas ( kui ta elanuks näiteks Verdi vanuseks ) , sest tema pulmamarssi “ Suveöö unenäost ” mängitakse ju igale noorpaarile üle kogu maailma . 
27	NA	 Ja seda mängiti kolm kuud hiljem ka meile Sillaga . 
27	NA	 Meie registreerimine leidis aset väikeses mändidealuses majas ning orkestrantideks olid Silla kursusekaaslased , nende kursuse keelpillikvartett , keda me mõlemad hiljem tänasime šampusepudeli ja pikliku ümbrikuga . 
27	NA	 Ent selle tähtsa tseremoonia ajal , endal põlv kergelt võdisemas , rääkimata Sillast , kelle võbinat tundsin käsivarre kaudu , sattus mu pilk juhuslikult ühele mängijale , vist tšellistile ja ma märkasin mingit näomoonutust – aga see võis mulle ka tunduda , nagu paljud asjad varem ja hiljem – , et ta mõtles lausa kuuldavalt – nii andekas ja ilus tüdruk läheb ühele tavalisele mehele , ühesõnaga mittemuusikule . 
27	NA	 ( Polnud võimatu , et Silla meeldis tõesti tollele noormehele . 
27	NA	 Ehkki ma ei küsitlenud teda kunagi ta eelnevate sümpaatiate osas . 
27	NA	 Igatahes oli see ainus kord , kui ma tundsin tema suhtes armukadedust , seda rohelist kuradit oma sisemuses pead tõstvat . 
27	NA	 Pole võimatu , mõtlen ma nüüd , et ta üritas vahepeal just seda oma endist sümpaatiat üles otsida ! ) 
28	NA	 Aga ma jõudsin ehk liiga kiiresti ja varavõitu muusika-teema juurde . 
28	NA	 Õieti tahtsin midagi muud hinge pealt ära rääkida . 
28	NA	 Ja sel juhul peaksin kusagilt kaugemalt , veel me kooskõlaaegadest alustama . . . 
29	NA	 Mäletan , kui uhke ma olin tema , Silla üle meie tutvuse alguses , kui endast kõrgemal ma hõljusin , kui palju enesekindlamaks tegi mind selle tüdruku lähedalolu . 
29	NA	 Mulle meeldis nii väga tema kõrval linna peal kõndida – Silla oli sihvakas ja silmatorkava rühi ning kõnnakuga , juba üksi ta ruuge läikega juuksed olid midagi meeldejäävat ja ei saanud ühtki vaatajat ükskõikseks jätta ( tavaliselt lehvisid-leegitsesid need vabalt ta õlgadel , mõnikord olid seotud mõjusaks hobusesabaks ) , lisaks veel ta iseloomulik püstine peahoiak , mis oli siiski vaid välise maailma jaoks – minuga kahekesi olles muutus ta kuidagi iseendasse vaatavaks , millessegi kummardunuks , vähem iseseisvaks ning isegi ta juuste ruugus ja leekivus kahvatusid . 
29	NA	 ( Või see üksnes tundub mulle tagantjärele , meie ebakõlade taustal ! ) 
29	NA	 Igal juhul vaadati meile sageli järele , aga ma tundsin ennast kogu aeg rohkem tema saatja kui võrdväärse parnerina , aga see alaväärsus toitus tema kui tulevase muusiku mainest ja minu kobavusest sel alal , mitte muust . 
29	NA	 Jah , aga ma vahtisin sellest hoolimata vastutulijaile näkku , püüdes sealt välja lugeda nende arvamust meie kohta – selle asemel et vaadata tema , Silla näkku , kus lehvis küllap juba tol hetkel mingi enesekesksuse vari . 
29	NA	 Küllap olin võlutud ka ta noorusest ( meie vanusevahe oli viis aastat ) ja eriti sellest , et minule oli langenud ühe professoritütre tähelepanu . 
29	NA	 ( Mille ma sain ühe esimeste asjaoludena tema kohta teada . 
29	NA	 Ehkki just see ei mänginud hiljem mingit rolli . ) 
29	NA	 Mulle näis igatahes , et Silla on kõigist mu varasematest tüdrukutest , keda ma pruutideks olin pidanud ( mitte neist , kes mind olid millekski enda jaoks pidanud ! ) , kõige ilusam , et see on koguni eriline juhus või saatuse kingitus , et ma temaga tuttavaks sain , et ta mulle üldse tähelepanu suvatses pöörata . 
29	NA	 Ja nõnda edasi ja nõnda edasi . 
29	NA	 Vaevalt et ma kõiki neid mõttenüansse suudan praegu tabada . . . 
30	NA	 Kui üritan endalt nüüd üle küsida – pärast seda kõike meie vahel – , kas Silla ikka on ilus ja huvitav , nagu ta oli mulle kord oli paistnud , siis oleksin raskustes . 
30	NA	 Mingi pimestus , mingi lummus , mis teda kõigist teistest kõrgemale oli tõstnud , sai igatahes üsna varsti otsa . 
30	NA	 Kahtlemata , ta oli ka edaspidi ja aeg-ajalt muljetavaldav , kuid ta meeldivus võis samas suubuda mingisse liigsesse tõsidusse , koguni kannatavasse ilmesse , ja see muutis teda tublisti argisemaks ning ta laskus mu jaoks maa peale tagasi . 
30	NA	 Ei , ta polnud säärane tüdruk , kelle välimus olnuks talle ainsaks ja selgeks vooruseks ja seega ka eeliseks . 
30	NA	 Võib-olla ta ilu kuulus millegi muu juurde , millegi , mille võtit ta mulle ei usaldanud või ei taibanud usaldada . 
30	NA	 Aga mitte väga otsustava komponendina , lisaksin ma praegu . 
30	NA	 Millegi , mida mõned nimetavad sarmiks ja mis avaldus Silla puhul tema suhetes muusikasse . 
30	NA	 Sest ülejäänu ei paistnud talle üldse korda minevat . 
30	NA	 Ent ometi suutis ta mind just selle suhtega pimestada . 
30	NA	 Teisisõnu , ma lasin ennast elul suurepäraselt petta , ma seostasin muusika ilu ühe tüdruku omaga , ja kui need ükskord lahutusid , siis alles sain ma oma veast aru . . . 
31	NA	 Jah , klaver oli nagu me pere kolmas liige – sest last meil ju nii kiiresti ei saanud olla , ja see oleks juba eraldi teema – ning seetõttu selle kõigi sündmuste tumm tunnistaja . 
31	NA	 Või kas ta just nii tumm oligi ? ! 
31	NA	 Olen kusagilt lugenud , et muusikariistad , olles reeglina meist vanemad , on ruumi ja omaniku suhtes väga teadlikud ja alalhoidlikud ning klaver olevat neist kõige konservatiivsem . 
31	NA	 Ma ei mõtle siinkohal mitte ta häälelisi omadusi , kui Silla tema taha istus , et midagi endale ette mängida – ta polnud muidugi pianist , vaid tulevane muusikateadlane – , ma mõtlen klaverist kui hingelisest olevusest . 
31	NA	 Jah-jah , just nimelt hingelisest olevusest , sest kui teda ära viima hakati , protesteeris ta ju vägagi selgelt ja omal viisil selle muutuse vastu. . . Või mida ma teinuks selle klaveriga , kui ta ka mingi kummalise unustuse või Silla pere suuremeelsuse läbi minule jäänuks – mängida ma temal nagunii ei osanuks . 
31	NA	 Ta võinuks edasi olla vaid kui mööbliese – mõnede esemete , näiteks raamatute asukohana . 
31	NA	 Ja samal ajal kui meenutus meie abielust . 
31	NA	 Kuid just selleks , mälestusesemeks oli ta liialt suur ja sobimatu . 
31	NA	 Tegelikke mälestusi , mis ei võtnud üldse ruumi , oli see tuba lausa tulvil . . . 
32	NA	 Klaveri vastasnurgas oli seisnud kuusk , meie ainuke ühine aastavahetusekuusk . 
32	NA	 Mäletan nii selgesti , kuidas me esimese jõulupüha hommikul olime ärganud ja teineteisesse puutumata sõnatult vaadeldud kuuse hõbekuule , mis mingi iseenda energia väljas liikusid . 
32	NA	 Ja läbi akna olid paistnud noorte tammede lumised liikumatud oksad . 
32	NA	 Ning kõik oli tundunud veel nii võimalik . . . 
33	NA	 Jah , me abieluaja sisse jäid vaid ühed jõulud , mis oli kui kaunis vaherahuaeg me tummas ja sõnastamatus teineteise mittemõistmises . 
33	NA	 Meenub , et just enne jõule olime minu eestvedamisel hakanud toale uut tapeeti panema , ja selle käigus sai mulle vist esimest korda tuntavaks mu naise tõrksus ja järeleandmatus küllatki tühistes asjades , mida ma hiljem , kui selle päritolu mulle enam-vähem teatavaks sai , hakkasin mõttes kutsuma valveveiserlikkuseks . 
33	NA	 ( Valve Veiserik oli mu ämma , Silla ema nimi . ) 
33	NA	 Mis Sillale üldsegi ei meeldinuks . 
33	NA	 Sest see riivanuks nii teda kui ka ema üheaegselt . 
33	NA	 Ja selle sisu oli antud juhul üsna selge – kõik mehed on parajad käpardid , ja ära sina nendega arvesta , kui sa midagi ette oled võtnud . 
33	NA	 Niisiis , Silla kuulutas kohe alguses , et tema ise valib ja ostab tapeedi ning ärgu mina muretsegu . 
33	NA	 ( See otsustavus tundus mulle kahtlane , tavaliselt ta nii tegus polnud . 
33	NA	 Ja pärast sain ma muidugi teada , et tütar oli tapeedi välja valinud koos emaga , kellega ta oli kokku leppinud tapeedipoes kohtuda . ) 
33	NA	 Ehk teisisõnu – too oli esimene kord , kui ämm segas end , heatahtlikkuse ja kaasaaitavuse maski all muidugi , meie ellu , ja ma tundsin end puudutatult , et mitte öelda solvatuna . 
33	NA	 ( Hiljem , juba oma üksindusehetkedel pidin tahtmatult hakkama selle tapeedi mustrit pähe õppima , kuni see muutus mu jaoks aina labasemaks , mingiks mõttetuks mustrikombinatsiooniks , seejärel üksikute märkide kogumikuks , mis olid nii tähenduseta , ja ma võtsin end oma apaatsuses kokku ning ostsin uue , oma maitse järgi tapeedi , ning panin selle , nii hästi-halvasti , nagu oskasin , üksi seina , et lahti saada ühest kriipivast mälestusest . ) 
34	NA	 Muidugi ei usaldanud Silla mu maitset . 
34	NA	 Ja mingis mõttes oli tal õiguski . 
34	NA	 Aga ka abielus on mingid kirjutamata reeglid , millest tuleb siiski kinni pidada . 
34	NA	 Või kas minagi pidasin ? 
34	NA	 Ka ma ise sain mõnikord , kahjuks tagantjärele aru , et võinuksin olla läbimõeldum , kaalutletum , delikaatsem , mitte oma kohe välja prahvatada ja nii edasi . 
34	NA	 Kuid nii raske on minna iseenda vastu . 
35	NA	 Niisiis – meie esimene tõsine abielutüli leidis aset seda minu eest salaja ostetud tapeeti seina pannes . 
35	NA	 Mina kliisterdasin ja tema seadis paani paika , siludes seda vana käterätikuga . 
35	NA	 Ma ei tea , mis ulakusekurat minusse puges , aga selle asemel et talle uut , järjekordset paani ulatada , võtsin tal nalja pärast kliistriste kätega jalasäärte ümbert kinni . 
35	NA	 Mis oli rumal viis , pealegi ebasobivas situatsioonis oma hellust üles näidata . 
35	NA	 Ja just see ei käinud kuidagi kokku asjalikkusega , mis oli nende perekonna üks tüüpilisemaid omadusi . 
36	NA	 “ Jäta järele ! ” sisistas ta ootamatult mu peale . 
36	NA	 Tema , muidu nii sõnavaene ja hillitsetud Silla ! 
37	NA	 Ja kui siis järgnev tapeedipaan sai minu poolt hoolikalt kliisterdatud – palju hoolikamalt kui senised – , paiskas ta selle mulle ootamatult vastu silmnägu , nii et mu suu oli kliistrit täis , hüppas pingilt maha ja trampis jalgu ning karjus kolm korda : “ Ma ei taha , ma ei taha , ma ei taha ! ” Ta oli äkki avastanud , et olen nii sellel paanil kui ka kogu tapeedirullil vale serva ära lõiganud . 
37	NA	 Aga ma sain kohe aru , et see purse ei käi selle kohta , ka mitte selle tapeedipaneku kohta , vaid hoopis millegi muu kohta meie vahel . . . 
38	NA	 Sellest päevast peale hakkas ka mulle justkui vastukaaluks miski Silla juures vastu , ehkki ta nägu , ta kehahoiak , hääletoon , harjumused , kõik see ei saanud ju nii kiiresti teiseks muutuda . 
38	NA	 Ebakõla murdis nähtavale kusagilt justkui varjatud kohast – ja meie jõulueelne tüli ei jäänud ainukeseks . 
38	NA	 Aga võib-olla ma hakkasin teda pärast seda juhtumit kuidagi terasemalt jälgima – kõiki ta liigutusi , sõnu , meeleolusid . 
38	NA	 Sest järsku ühel päeval ei meeldinud mulle see , kuidas ta sööb . 
38	NA	 ( Söömine on üleüldse üks tegevus , mida ilusad ja kombekad naised hea meelega teiste nähes väldiksid . 
38	NA	 Ja mõned nii toimivadki . 
38	NA	 Kuna söömine sunnib neid oma suud ja seega oma olemust , seega füüsist liialt palju avama . ) 
38	NA	 Ma märkasin nimelt , et tal on paar hammast puseriti ja natuke ettetungivad , mis andis süües ta näole , ta ilmele justkui rebasekoonu mulje . 
38	NA	 Nõnda hakkasingi teda mõttes kutsuma Koonukeseks , ehkki ma pole seda kordagi valjusti välja öelnud . 
38	NA	 Siin esimest korda ! 
38	NA	 Aga kuna mulle kord niisugune võrdlus oli pähe löönud , siis ei saanud ma seda sealt enam ära . 
38	NA	 Seejärel tekkis mul ka teistsuguseid tõrkeid . 
38	NA	 Seoses vannitoa ja WCga . 
38	NA	 Ehkki need on paratamatud igasuguses ligidases kooselus , kui teise inimese elu kulgeb su kõrval ja on oma kõigis argistes üksikasjades sulle nähtav-kuuldav-aistitav . . . 
39	NA	 Kuid kui uuesti muusika juurde tagasi tulla ja kui tahta olla maksimaalselt siiras ja õiglane oma lahutatud naise vastu , siis ma tundsin just muusika vastu mingis ebamäärasemas mõttes ( nagu tolle tšellisti vastugi ) teatud laadi armukadedust või kiivust . 
39	NA	 Ja ka see nähtus laienes aegamööda ning omandas üha uusi jooni , nii et meie klaverist sai mu jaoks aeg-ajalt mingi tema liitlane minu isikliku mina , kõigi mu arvamuste ja maitseotsustuste mahasurumisel . 
39	NA	 Ja mulle tundus üha selgemini , et klaver on talle minust olulisem ka olevuse ning partnerina . 
40	NA	 Juba selles , kuidas ta sinna klaveri taha mustale pöördpingile istus , oma sihvakaid jalgu pedaalidele toetades , oma pikad , loomupärast loomingulist andekust tunnistavad sõrmed klahvidele asetas – kõiges selles oli vaevutuntavat , kuid selget eraldumust minust . 
40	NA	 Ja ta suutis vaid paari hetkega siseneda sinna oma privaatsesse maailma ja samal ajal minust ühe järgu võrra kaugemale , ainult et teises mõttes , kui neil kordadel , kui ma teda puutuda tahtsin ja tema seda m i n g i l tingimusel ei soovinud . 
40	NA	 Seesama tunne süvenes veelgi , kui ta võttis ette oma noodiraamatud . 
40	NA	 Ja ma lausa tundsin füüsiliselt , et sellesse nootidemaailma abrakadabrasse , mida ma lugeda ei osanud ja kunagi ei saagi oskama , on peale selle arusaamatuse peidetud veel midagi , mis on selgelt minu vastu . 
40	NA	 Ja kuna ma seda kõike kohe algusest peale märkasin , siis püüdsin ma talle sinna kiivalt järgneda ; ma kraamisin endast välja kõik , mida ma muusikast teadsin või arvasin teadvat . 
40	NA	 Kuid ma märkasin kohe , milline irooniline naeratus libises üle ta näo nende minu pingutuste peale , ehkki ta ei öelnud kunagi sõnaselgelt välja , et kogu mu nõndanimetatud muusikaarmastus ja sellelaadilised teadmised on puhtakujuline diletantism . 
40	NA	 Mõnikord ta siiski naljatles mu tudengiaegadest pärinevate muusikaeelistuste üle , aga ka ta naljatused kukkusid välja samasugused iroonilised nagu need ta suunurgamuiged . 
40	NA	 Jah , ma tahtsin , ma püüdsin vähemalt sel ajal temaga sammu pidada ja õppisin talt selle ajaga rohkem , kui ma võinuks omandada mõnedel kursustel või loengutel käies . 
40	NA	 Ma loodan , et mu maitse muutus selle aja jooksul paremaks , peenemaks , et ma oskasin aegamööda hakata vahet tegema heal ja halval muusikal , hea ja halva esituse vahel , olgu siis tegemist laulja või pillimängijaga , et mu lemmikute hulka tuli kümneid heliteoseid ja nimesid , keda ma ei ole kunagi kuulnud . 
40	NA	 ( Kui ta seda praegu kuuleks , ma kujutan ette , mida ta minu kohta lausuks näiteks oma peenemaitselisele ja kõiki ning kõike alati kritiseerivale ( mõõdukalt ja irooniliselt , mitte hävitavalt ! ) emale. . . Aga mulle isiklikult on igasugune iroonia võõras , veelgi enam – see ajab mind vaiksesse raevu , ja eriti kui ma ei saa ennast veel ka välja elada ! ) 
41	NA	 Sest tõesti , neil hetkil , kui ma temaga koos mõnda heliplaati või tema enda mängu kuulasin , siis viirastus mulle vahel , et me vahele on just-just kujunemas habras ja teistmoodi side , mida kaks teineteisega koos elavat inimest vajavad . 
41	NA	 Ja mulle näis , et mul õnnestubki temaga koos kaasa minna kuhugi , kus ta on loomulikum ja parem ja mulle arusaadavam . 
41	NA	 Kuid kui muusika hajus , kadus mõne hetke pärast ka see tunne ja me olime teineteisele needsamad , kes kogu aeg . 
41	NA	 Ta vaid vaatas mulle korraks otsa ja muigas ja ma sain aru , et ta ei pea mind selle sügavuse ja emotsiooni vääriliseks , kuhu tema hetk varem oli u l a t u n u d . 
41	NA	 Ja just neil hetkil näis ta enesehinnang ja enesekesksus saavutavat oma maksimumi . 
42	NA	 Ning veel üks dissonants meie vahel , mida ma olen taibanud alles nüüd , hiljem . 
42	NA	 Mina olin tema alas , muusikas , pidevalt ninapidi sees , sest see lihtsalt h u v i t a s mind . 
42	NA	 Aga ma ei mäleta , et tema , Silla , oleks kunagi , k o r d a g i g i huvi tundnud minu ala , sõnaga loodusteadustesse puutuva vastu ja kitsamas mõttes selle vastu , mis puudutas mu tööd ja töökohta kui sellist . 
42	NA	 Ma ei tea , kes see ükskõiksus tõestab midagi . 
42	NA	 Või kas kõik peabki olema nii vastastikune ? 
42	NA	 Kuid mingi märk oli seegi . 
43	NA	 Jah , kahjuks ei koosne igapäevane elu vaid muusikast ja muudest kõrgematest ainetest . 
43	NA	 Neil muudel aegadel on me igapäevaelu proosalisem . 
43	NA	 Ja nüüd pean vist muusika juurest liikuma millegi muu juurde , et jõuda lõpuks me põhilise abielulise ebakõlani . . . 
44	NA	 Me tähtsuselt järgmine ebaklapp oli nii-öelda eluoluline . 
44	NA	 Või tuleks öelda – kodumajanduslik . 
44	NA	 Või peaksin lausa otse välja ütlema – naiseliku käe peaaegu puudumine me koduses elus . 
44	NA	 ( Välja arvatud ta lilled ! ) 
44	NA	 Kui ma mõtlen kõige selle peale , siis … me elasime tegelikult edasi nagu kaks tudengit oma harjumuspärases ühiselamus . 
44	NA	 Parim ja kujundlikum pilt sellest oli ehk niisugune – ma tulen töölt koju , Silla istub voodinurgas , padi põlvedel , sellel mingi partituur või klaviir , lahtikäristatud küpsisepakk kõrval , ja kuulab nii ennastunustanult plaadilt tulevat muusikat , et ei kuule mind enne , kui ma seisan küsivalt lausa ta vastas ; siis alles vaatab ta korra poolimestunult mulle otsa ja ei saa üldse aru , mida ma küsin . 
44	NA	 Aga mina küsin , mis õhtuks süüa on . 
44	NA	 Sest pliidil pole ju midagi . 
44	NA	 Ja siis selgub , et tal lihtsalt ei tulnud pähegi , et . . . 
44	NA	 Või muud perenaiselikud kohustused ning ülesanded – kõik need kardinad , käterätid , laudlinad , voodiriided , eriti just viimased . 
44	NA	 Tal polnud nendega mingit korda ega järjepidevust . 
44	NA	 Kui midagi tuligi pesta , siis oli ta järjekordselt minu teadmata sõitnud ema juurde , pesupamp kaasas , ehkki ta teadis , et ma seda heaks ei kiida . 
44	NA	 ( Ma ei tahtnud seda seepärast , et nõnda poleks tal kunagi võimalust pääseda oma tugeva ema mõjuväljast eemale . ) 
44	NA	 Ja see komme rippuda telefoni otsas ning kõõritada minu poole , et ma ei kuulaks , mis nõu ema talle järjekordselt annab . 
44	NA	 Mis ma sinna teha sain – mulle aimus igas säärases pikaleveninud telefonikõnes midagi minuvastast . . . 
44	NA	 ( Oh kuidas taoliste asjade meenutamine minus praegugi kihvatab , ehkki ma saan kaine mõistusega aru , et iga ema püüab oma elu alustavat tütart kõigepidiselt aidata ja teeb seda ehk oma parema äratundmise järgi . 
44	NA	 Võib-olla teised veel , aga mitte Valve Veiserik ! 
44	NA	 Ja ometigi – juba pühakirigi ütleb , et naine jätab oma ema ja isa ning hoiab oma abikaasa poole . 
44	NA	 Silla ei paistnud seda vana reeglit teadvat . ) 
45	NA	 Nii et meie mõningasest muusikalis-hingelisest kokkukõlast hoolimata elasime me argielus teineteisest üsnagi lahus . 
45	NA	 Alati polnudki ehk asi tema ja ema kogemata välja kukkunud salasepitsustes . 
45	NA	 Silla lihtsalt pelgas mind pühendamast kõigesse elukondlikku , millesse ta paratamatult sattus . 
45	NA	 Ta arvas vist , et peab sellega ise toime tulema . 
45	NA	 Ja see oli veel üks ta vigu . 
45	NA	 Nüüd meenub mulle , et ma tabasin mitmel korral koju saabudes Silla nutuse ilme . 
45	NA	 Tavaliselt ta ei näidanud oma tundeid välja , aga pisarajäljed on reetlikud . 
45	NA	 ( Ka see emotsioonide varjamine käis nende perekonnas omaksvõetud reeglite juurde . 
45	NA	 Harva , kui ta endast midagi sõnade kujul välja purskas , nagu juhtus tolle tapeedipaneku ajal – vaid paar korda meie kooselu jooksul . . . ) 
46	NA	 Ja see üks kord , see viimane kord oli kõige tõsisem . 
46	NA	 Nii et – kas ma tahan või mitte – ma peaksin järjekorras viimasena , aga avaldumise järgi ehk varemgi rääkima me kõige suuremast sobimatusest , sellest , mida tavaliselt abielu lõhkiminekute puhul ei mainita , ehkki mõeldakse . 
46	NA	 Või varjatakse iseloomude sobimatuse fraasi taha . 
47	NA	 See kõik tõuseb mulle selgesti silme ette , kui näen tühja , tolmutorte täis toanurka , kus asus voodi – me abielu nõrgim lüli . 
47	NA	 Kutsusin seda voodit kirsivoodiks ja võib-olla kogu viga oligi selles , et Sille kodust pärit voodi meeldis mulle algul väga – kirsspruun ja lakitud ja kahe inimese jaoks piisavalt lai ning mugav oma padjahulgaga . 
47	NA	 ( Irooniline küll , kuid kuna voodi kuulus otseselt Veiserike perekonnareliikviate hulka , siis ei saanud see lahutuse käigus kuidagi minule jääda – reliikviat ei jäeta võõraks osutunud mehele . 
47	NA	 Kes teab , kellega ta seal uuesti magama hakkab ! 
47	NA	 Niisiis , me kirsivoodigi pidi kolima tagasi Silla vanasse perekonnakoju ja jääma ootama . . . teist , õnnelikumat abielu . 
47	NA	 Kui tohiksin end mõttes nende perekonna vaatekohale seada . . . ) 
48	NA	 Jah , ma mäletan väga hästi seda meie esimest õhtut – päriselt kahekesi jäämist ses toas , me uues kodus . 
48	NA	 Ja seda atmosfääri , mis väljast , kolme poolega aknast äkki tuppa valgus . 
48	NA	 Imelik oli too vaikus , mis me vahel äkki maad võttis . 
48	NA	 Ehkki mingi ebalus oli juba enne seda olemas . 
48	NA	 Sest esimest korda pidime heitma teineteise kõrvale voodisse . 
48	NA	 Me pulm oli imelikul kombel möödunud nii , et me olime tantsinud ja olnud lõbusad ja terve selle öö üleval , nii et me ei taibanudki , et meil jäi ära too intiimne olemine , mida kutsutakse pulmaööks . 
49	NA	 Mäletan hästi , kuidas ma tema kõrvale laskusin , kuidas oma käe tema poole sirutasin – ja kuidas ta mu käe eest eemale tõmbus ning võpatas , liikudes voodinurga , ühtlasi toanurga poole ( mis saigi ta ainsaks pagulaks terve me kokkusobimatu kooselu jooksul ) . 
49	NA	 Aga mina , rumal , arvasin algul , et see on valgusest , sest laes lõõmas viie pirniga lühter . 
49	NA	 Ning ma ruttasin seda kutsutama , kehas tugevnemas õhin ja ootus . 
49	NA	 Kuid tema jõudis hetk pärast tule kustumist karjatada : ” Ei ! ” Ja ma panin lühtri uuesti põlema , sest nõnda tundus tol hetkel õigem . 
50	NA	 Nii jäigi sel õhtul me tõeline teineteisesse puutumine toimumata . 
51	NA	 Teist õhtut alustasin ta õlgadele suudlemise ja silitamisega . 
51	NA	 Aga ta oli jäik ja võpatav ja ta keha kattus kananahaga , nagu oleksid mu peod üle tõmmatud liivapaberiga . 
51	NA	 Minu soov ei jõudnud seegi kord temani . 
51	NA	 Ta jäi endiselt hirmunuks , avanematuks , käitudes täpselt samamoodi nagu esimesel õhtul – tõmbus voodinurka , kuhjas teki ja mõlemad padjad endale sülle ja oma pisikeste rindade vastu , nagu püüaks nende kehvade abivahenditega end minu eest kaitsta . 
51	NA	 Ehkki see oli ju naeruväärne . 
51	NA	 Aga seda enam ma teda tahtsin – ta oli selles pelguses ja tõrksuses miskitmoodi ahvatlevam kui oma igapäevases vaikivas olekus . 
51	NA	 ( Nii nagu on ahvatlevad kõik me tahtele vastuhakkavad , aga tegelikult sellega mõttes nõustuvad naised ning just selles – nõusolekus ja mittenõusolekus korraga – on minu meelest varjul naise olemuse üks põhilisi saladusi . ) 
51	NA	 Pean tunnistama , et neil hetkil ihaldasin teda kindlasti rohkem füüsiliselt kui vaimselt , rohkem egoistlikult ja veendunult kui temaga arvestavalt , rohkem temaga ametlikus abielus oleva mehena kui kannatliku ja ennast mahasuruva abikaasana . 
51	NA	 Küllap ta sai ka ise sellest vasturääkivusest iseendas ja minu poolt vaadatuna aru , sest vastu hommikut nuttis ta mu ligiduses ( aga mitte kaisus ) . 
51	NA	 Aga samal ajal kaitsesid ta käed teda edasi mu kehaga kokkupuutumise eest , kuni me mõlemad täielikus jõuetuses uinusime – tõepoolest nagu õde-venda üksteise lohutavas läheduses . 
52	NA	 ( Hiljem ta muidugi õppis midagi ka taolistest kogemustest , ja üheks ta lemmikvõtteks , et minu tüütavusest vaba olla , sai une sisse peitupugemine . 
52	NA	 Ta nagu kutsus endale kiiresti une , ja ta magas tõepoolest ega teeselnud , kui ma pisut hiljem , et anda talle mingit harjumisaega , ta kõrvale heitsin . 
52	NA	 Jah , ma isegi kontrollisin teda , kummardusin ta ligi , kuulasin ta hingamist , tundsin isegi ta pulssi , sest magades sallis ta keha minu oma ega võpatanud , kui ma ta vastas olin . 
52	NA	 Ainult et uni ei anna meile naisekeha selle põhilises . . . ) 
53	NA	 Silla nagu ei olnud üldse ette kujutanud , mis ühes abielus järgneb . 
53	NA	 Ta oli … ta oli nagu mingi Jane Austini või õdede Bront ? de aegne naiivitar , keda oli kasvatatud täielikus teadmatuses meesterahvast . 
53	NA	 Ja äkki sain aru , millise hullu vea minagi olin teinud . 
53	NA	 Me olime olnud kui Romeo ja Julia ; ma olin söandanud temasse vaid põgusalt puutuda , teda üksnes suudelnud ning kõik ülejäänu nagu mingiks hilisemaks ajaks edasi lükanud . 
53	NA	 Jah , ma ei olnud kordagi Silla alastust näinud ! 
53	NA	 ( Ja mida rohkem ma sellele mõtlen , seda enam hakkan ma imestama , kuidas ma , kuidas mina , meist kahest ometi mingigi sellelaadse kogemusega , seda varem ei taibanud , mis kuradi , vabandust ! kaunishinglus või lummus mind oli haaranud , et ma temaga … et me voodiproovi polnud läbi teinud . 
53	NA	 Siis oleks ehk mõndagi selgunud ! 
53	NA	 Aga ehk meile ei antud kellegi kolmanda poolt teadlikult selleks võimalustki ? 
53	NA	 Meile suruti vaikides peale mingit endisaegade kombekust . 
53	NA	 Jah , me kohtumised olid tõesti kuidagi n ä h t a m a t u l t kindlustatud . 
53	NA	 Ja see keegi ei saanud olla olla keegi muu kui mu endine ämm , kelle pilk jälgis meid ka siis , kui teda ennast füüsiliselt me juureski polnud . . . ) 
54	NA	 Kõik see kestis mitu nädalat . 
54	NA	 Pinge kasvas . 
54	NA	 Ja kui siis selgus , et tema , Silla , pole järjekordselt i k k a veel valmis , siis said minu kannatus ja eneseuhkus , need mõlemad otsa . 
54	NA	 Mus lõi välja peaaegu raev , ja ma võtsin teda jõuga . 
54	NA	 ( Mida ma poleks pidanud tegema – ja ometi , mis oli ainuke väljapääs sellest intiimsest ummikust ! ) 
54	NA	 Aga sellel polnud mingit maitset – ta oli suletud , ahas ja tundetu ning kõik lõppes üsna ruttu . 
54	NA	 Ühtlasi praksatas veel midagi meievahelist katki . 
54	NA	 Ta nuttis pool ööd , ma tundsin end kohutava süüdlasena ja pidin talle palderjanitilku jootma , mida ta siiski nõustus mu käest vastu võtma , kuid sellise pilguga ( valgus oli jälle nii alasti ja kale ) , nagu ulataksin talle mürki või mingit ärategevat mikstuuri . 
55	NA	 Järgmisel hommikul olin mina endast täiesti väljas – veel rohkem kui tema võiski olla . 
55	NA	 Tundsin end mõrvarina . 
55	NA	 Ja vere maitse oli sel poolvägistamisel nagunii küljes . 
55	NA	 Aga ma ei saanud end ka kuidagi lõputult alandada . 
55	NA	 Püüdsin ennast õigustada , et nii on maailmas sündinud miljoneid kordi – ei ole meie esimesed ega viimased , et see ongi ehk üks abielu juurde käiv vastuolu . 
55	NA	 Kuid see polnud seletus , nagu ma ise kohe aru sain . . . 
55	NA	 Püüdsin olla hillitsetud ja omamoodi hell . 
55	NA	 Mu vabandused ja küsimused olid kobavad – tema vaid nuttis ja kinnitas , et ei tea , mis temaga toimub , et ta ei saa enda vastu , et see kõik on nii ootamatu ja ettevalmistamatu ja ta vajaks vist aega , et harjuda ja nõnda edasi . 
55	NA	 Püüdsin samm-sammult tungida ta tõrkumise tagamaadele , lootes leida sealt mingit juhtumit , mingit eksitust , pealtnägemist , võib-olla mingit tüdrukupõlves juhtunud seika , mis nii hullusti oli mõjunud . 
55	NA	 Ta vaid raputas pead . 
56	NA	 Niisiis , ta kartis hullumoodi , pööraselt m i d a g i , mida ta ise ka ei teadnud , mis see on . 
56	NA	 ( Miks ma ei tulnud kohe selle peale , et mingi keeld , nimelt kellegi sisendus hoidis teda minule avanemast ? 
56	NA	 Miski välise , mitte niivõrd sisemise päritoluga hoiatus ? ) 
57	NA	 Aga mõne aja pärast sain ma sellele jälile . 
57	NA	 Sel korral purskas ta üsna spontaanselt ja mõtlemata välja lause , mis polnud selgesti ta enda oma : “ Kõik mehed on sead , nad on vastikud , vägivaldsed ja haisvad olevused , kes ei hooli naisest mitte üks kriips ! ” Ja kui ta oli selle välja öelnud , siis ma märkasin ta kohkumust , nagu oleks ta kellegi reetnud . 
58	NA	 See oli täpselt ta ema lause , Silla enda suu ei suutnuks säärast hullust vormida ! 
58	NA	 Nii et seal oligi kogu võti . 
58	NA	 Nende perekonna tragöödia , palju aastaid laagerdunud , ei , käärinmud , oli bumerangina minule näkku lennanud ! 
58	NA	 Ah et nõnda see siis kõlaski – ta ema tähtsaim kingitus me abiellumise puhul , ta kättemaks kõigile olevatele ja tulevatele meestele , kes tema perekonda , ta feminiinsesse kindlusse julgevad astuda . 
58	NA	 ( Sest peale Silla oli seal ju ka ta noorem õde . ) 
58	NA	 Ja ma mõtlesin kohe – küllap mu ämmas endas oli midagi säärast vastuolulist , miks ta ilmetu professorist mees tema , veel praegugi kena välimusega naise maha jättis ja teise ( ma loodan , et palju tavalisema väljanägemisega ) naise juurde läks . 
58	NA	 Ning seda vannutust , seda mürgikontsentraati pidi vaene Silla saama pea iga jumala päev – sinu isa on alatu inimene ja kehv perekonnapea , kellel pole teist , lastest , üldse lugu ja nii edasi ja nii edasi . . Ilma , et neil , lastel , oleks jäetud võimalust i s e oma isasse suhet kujundada . . . ! 
59	NA	 Niisiis , kõige taga oli mu soliidne ja kõikivõluv ( oma konversatsiooni ja eruditsiooniga ) ja kõiki mehi mittesalliv ämm Valve Veiserik . 
59	NA	 Ja oma tütre vastumeeli mulle loovutanud ( pidanud loovutama ! ) , oli ta vist juba samal hetkel hakanud teda tagasi tahtma . 
59	NA	 Enda juurde ! 
59	NA	 Koju ! 
59	NA	 Tõelisse koju ! 
59	NA	 Ja tema , Silla , kes ta pelgas iseseisvust ja võib-olla oma alateadvuses ise kord lapsi saada , sest ta tahtis ikka veel seesama kaitsetu ja lapselik olla , igatses alateadlikult samuti tagasi sinna ema kaitsva tiiva alla , nagu võiks ta igavesti jääda tema elusaks mänguasjaks , tema Sillukeseks , tema väikeseks Mozartiks , et mitte öelda Nannerliks , nagu oli Wolfgand Amadeuse , vennaga andekuselt võistleva õe hüüdnimi . 
59	NA	 Ma ju tunnetasin seda nähtamatut sidet ja hääletut kutset , ma ju kuulsin kogemata ukse tagant pealt nende telefonikõnede katkeid , mida ma ei tohtinuks kuulda . . . 
60	NA	 Jah , see ebalusest kuni selge vastumeelsuseni ulatuv tõke püsis me vahel kuni me abielu lõpuni , püsis kindlalt , laskmata mingitelgi vaimsetel või muudel ekstsessidel end sinna vahele kiiluda . 
60	NA	 Kuigi me vahel juhtus mõnikord edaspidigi füüsilist suhet ( selleks aitas kaasa alkohol ) , ometi tundsin ma igakord , et see on saavutatud mingi alandava kerjamise tulemusel , ehkki samas oli mulle ka selge , millise kannatuse hinnaga , millise halastusega see mulle kinni maksti . 
60	NA	 ( Jah , Silla jäi edasigi plikakeseks ega muutunud nooreks naiseks , ehkki oli selleks minu jõhkruse läbi juba saanud . ) 
61	NA	 Nõnda see tegelikult läks , aina allamäge , mingi ebamäärasuse suunas , millest meil kummalgi samamoodi aimu polnud nagu me abiellumisest , aga mis ligines meile , kuni see oli kohal nagu ükskord need viis klaveri äraviijat . . . 
62	NA	 Ühel veebruari varahommikul kisendas ta välja selle , mida mina pidanuks lausuma rahulikus olukorras ja tavalise häälega 
62	NA	 . . . . 
62	NA	 Me ärkasime ühekorraga ses kirsipruunis voodis , ärkasime teineteisest jälle lõpmatult kaugetena , räsitud eelnevast ööst , nagu mitmel korral varem , sest ta oli pidanud vastu enda tahtmist jälle oma keha mulle laenama . 
62	NA	 
62	NA	 Ma pöörasin pea oma padjal , oma teki all lebades tema poole ja tema vaatas mind oma nutusel-kahetseval ilmel , siis ta nägu moondus , virildus ja ma mõtlesin – ma pole teda veel kunagi näinud nii inetuna , kas see inetus on kogu aeg ta näos peidus olnud ? – ning siis ta suu avanes ning ma pidin käed kõrvadele suruma , sest teadsin , et kuulen midagi , mida ma kuulda ei taha . 
62	NA	 
62	NA	 Ometi tungis see mu kuulmisruumi , mu maailma – ta läbilõikav kime hääl , mis oli kui haavatud jänese valukisendus , pärit mu lapsepõlvest ( olin poisikesena pealt näinud , kuidas niidumasinavikat lõikas rukkipõllu keskel ristikuorases noorel jänesel jalad alt ) . 
62	NA	 
62	NA	 Aga ei , see polnud seekord mitte süüdistus , vaid enesepuhastus : 
62	NA	 
63	NA	 “ Mina üksi olen selles kõiges süüdi ! 
63	NA	 Mina üksi ! ” ( Kust ta seda võttis ? ) “ Ma enam ei suuda ! 
63	NA	 Lõpetame selle kooselu ! ” 
64	NA	 Ja mul hakkas tast äkki kuidagi lõputult-lõikavalt kahju . 
64	NA	 Ja iseendast samuti . 
64	NA	 Mida me olime koos teinud , miks me seda olime teinud , lasknud sel sündida , nii kaugele minna ! 
65	NA	 ( Ma tean nüüd , et oleksin pidanud talle algul vastu karjuma , ennast vastu põske kõvasti-kõvasti lööma , sest tema seda ei suutnud ; seejärel teda ta enda eest kaitsma , sest tema oli kõigest hoolimata minust nõrgem . 
65	NA	 Aga ma ei teinud seda . 
65	NA	 Ma vaatasin vaid tummalt pealt ja lasin tal üksi kõik selle enda peale võtta . 
65	NA	 See oli me abielu üks haruldasemaid siirusehetki ja mul on kahju , et ma ei osanud seda tookord tabada , nagu me ei oska tabada paljusidki haruldasi hetki nende toimumisel … Sest võib-olla oleksin talle siiski ligemale pääsenud . 
65	NA	 Ent vaevalt oleks see meid liita suutnud . ) 
66	NA	 Tegelikult – ma siiski üritasin pärastpoole ta raplevaid käsi , mis olid nagu puuoksad tuule käes , enda omadesse saada , kuid vististi olin hetke mööda lasknud ja mu hellus oli järjekordselt omandanud vägivalla tunnused , nii et tema sai minust valesti aru ( nagu mõnigi kord varem ) ja puges oma voodinurka , soovides olla üksi mingi oma selguse või ebaselgusega , mis pidanuks olema võrdselt meie mõlema oma . 
67	NA	 Selleks ajaks oli minu poolt juba hilja avastada , et põhjus on külmuses ehk frigiidsuses , millise termini leidsin ühest asjakohasest raamatust . 
67	NA	 Ja sealtsamast leidsin ka mõiste “ vaginism ” . 
67	NA	 Ma ei taibanud neist asjust suurt midagi , ja mida olid väärt need võõrkeelsed mõisted , kui mul polnud olnud ega saanud olla naist kui sellist … ! 
67	NA	 Tunnistan , et ma kahtlustasin , kas viga pole minus endas , mu üleliigses tormakuses – olin ju ikkagi alles kahekümne kuueselt abiellunud , olles enne seda oma kehaga üksi hakkama saanud . 
68	NA	 Kui rumal on rääkida süüst meie kahe puhul , kuigi ma ometi mõttes olen seda kogu aeg teinud . 
68	NA	 Aga ma tahan ju selgusele jõuda . 
68	NA	 Selles selgusetuses . 
68	NA	 Jah , mul oli sellest kõigest kuratlikult kahju . 
68	NA	 Sest milleski olime ( ja küllap oleme veel praegugi ) nii sarnased , nii haavatavad . . . ja samas enesekesksed . 
68	NA	 Me mõlemad . 
68	NA	 Silla muidugi rohkem kui mina . 
68	NA	 Ja mõlemad süüdimatud elu ees , mis meid ootamatult oma karmi embusse haaras ? 
69	NA	 ( Või kus on see õhkõrn joon , mis on tõmmatud kahe inimese vahele , mida nad peavad austama , kus on see teine joon , millest nad peavad iseennast tingimata salates suutma üle , teineteisele vastu astuda ? 
69	NA	 Sest kooselus ei saa olla kellegi ühe süüd – see on nagunii , algusest peale kahe inimese ebakõlade summa ja ainult vähestel hetkedel mingi kokkukõla , mõtlen ma praegu , aga seda juba teatud ajakauguse ja mitut laadi kogemuste tagant . 
69	NA	 Ei ma siis vist niimoodi mõelnud . 
69	NA	 Küllap olin palju rohkem süüdistaja . ) 
70	NA	 Ühes olin ma siiski meeldivalt ( võiks vist niimoodi öelda ) eksinud , nimelt arvates , et ega ma Sillat niipea ei näe . 
70	NA	 Umbes kahe nädala pärast töölt koju tulles leidsin ta meie õues lasteredelil istumas ja ilmselt mind ootamas ; ta oli selle aja jooksul jõudnud ära tõmmata mitu sigaretti – konid lebasid ta jalgade juures maas . 
70	NA	 Nii et mu esimene reageering oli imestus – meie kooselu jooksul polnud ta kordagi suitsetada proovinud , ja ausalt öeldes ei sobinud see talle üldse . 
70	NA	 Alles seejärel tuli teine mõtteseos . 
70	NA	 Et ta istus ju lasteredelil . 
70	NA	 Selles peitus pisike iroonia – Silla ei soovinud lapsi ( ta oli mulle seda ükskord me suhtelise avameelsuse hetkel deklareerinud ) . 
70	NA	 Mäletan hästi mu tookordset mõtet – tema , see tähendab meie oleksime võinud vabalt minu vägivaldsuste läbi selle lapse saadagi ; sest lapsed ei sünni kaugeltki vaid vabatahtlikust ühendusest ehk armastusest , nagu seda poolt vahel nimetatakse , ehkki armastus taandub minu meelest neil hetkil mingi ürgse käsu eest kuhugi kõrvale . 
70	NA	 Jah , sel juhul olnuks too kindlasti punapäine tüdruk – sellised pidavat olema vastu naise soovi või vähemalt täielikus ükskõiksuses eostatud lapsed . 
70	NA	 Aga meie puhul poleks ju olnud võimalik seda vahet teha , sest Silla enda juuksed olid nagunii ruuget tooni . 
70	NA	 Või millest see omakorda jutustas . . . ? 
71	NA	 Mu pilk langes tõesti tahtmatult ta jalgadele . 
71	NA	 Või polnudki see nii ebateadlik pilk , kui Freudi uskuda – ehk tunnistas see , et mida tõrksam oli olnud ta keha , seda selgemini tundsin ma selle järele ängi . 
71	NA	 Tegelikult oli õues esimene tõeliselt soe kevadeilm ja tal olid seljas tumedad poolpikad püksid ja üleval pool moodne , kinnise kaelusega roheline pluus , nii et ta meenutas milleski ratsutamaminevat noort inglise leedit . 
71	NA	 Silla välimus ja see , kuidas ta istus , jalad poolristis , jättis mulle kummalise mulje . 
71	NA	 Ma vist seisin mõne hetke ja vahtisin teda kui ilmutist . 
72	NA	 Siis märkas ta mind , mu pilku ja tõstis ühe jala teise pealt aeglaselt maha , nagu teades , et just see mind hetke eest erutas , ning tõusis püsti . 
73	NA	 “ . . . 
73	NA	 Ma ise ei oleks tulnud , aga ema tahab kindlasti üht raamatut kätte saada , mis jäi sinu omade hulka . 
73	NA	 See on “ San Michele raamat ” . 
73	NA	 Ta ütleb , et see oli tema noorusajal kuulutatud aasta parimaks raamatuks terves maailmas . . . 
73	NA	 Sellepärast siis , saad aru küll . . . ” 
74	NA	 “ Jah , jah . . . muidugi . . . see sinu ema . . . 
74	NA	 Kes saaks tema tahtmise vastu . . . ” pomisesin mina vastuseks ja pöördusin kohe maja poole , täitma selle võimuka naise käsku , kellel ei pidanud ju minu üle enam võimu olevat , kuid peatusin siis , sest mulle tuli jälle ta kena istumisasend silme ette . 
75	NA	 “ Ehk tuled sisse ? ” 
76	NA	 Nägin , kuidas ta silmis vilksatas kerge kahklus . 
76	NA	 Aga ainult hetkeline ja kerge . 
77	NA	 “ Ei , too raamat õue . 
77	NA	 Ma ootan parem siin . . . ” 
78	NA	 “ Kuidagi imelik on siin õues kohtuda ja rääkida . . . 
78	NA	 Kas sa kardad mind ? 
78	NA	 Et ma sind . . . ” Ma ei öelnud “ vägistan ” , aga midagi taolist oleksin ehk lauset lõpetades pidanud lausuma . 
79	NA	 “ Ei , ei . . . lihtsalt ei taha enam näha seda tuba ja . . . ” Silla oleks tõenäoliselt öelnud “ kannatasin ” . 
79	NA	 Aga ma hakaksin kiiresti maja poole minema , et seda või mõnda teist sõna mitte kuulda . 
80	NA	 “ Kuidas arvad . . . ” pomisesin hilinenult korteri välisuksele , seda lahti keerates . 
80	NA	 Ja siis meenus mulle , et ma peaksin vististi ukseluku ära vahetama – neil kuramuse Veiserikel oli ju ikka veel üks komplekt võtmeid käes . 
80	NA	 Kuid siis meenus mulle mu tundmatu müütiline korterinaaber ja ma loobusin samas oma mõttest , ehkki mul olnuks praegu võimalus endisele ämmale ja Sillale kuidagi samaväärsega vastata . 
81	NA	 Mu tuba tundus mulle sel hetkel , päevavalgel veelgi vaesem ja kõledam . 
81	NA	 ( Võib-olla just Silla lausutu valguses ! ) 
81	NA	 Kõigil kolmel seinal paistsid selgesti mahavõetud piltidest jäänud pleekenelinurgad . 
81	NA	 Raamatudki olid seina ääres mitmes virnas – ma polnud jõudnud veel uusi riiuleid muretseda . 
81	NA	 Seepärast läks mul hulk aega , enne kui selle Axel Mynthe šedöövri üles leidsin . 
81	NA	 Jah , seal oli tõesti sees nende perekonna eksliibris “ Perekond Veiseriki raamatutest ” . 
81	NA	 Aga nagu ma teadsin , oli proua Veiserik kõigist väärtuslikest raamatutest ostnud kolm eksemplari – iga lapse jaoks eraldi . 
81	NA	 Kui need ükskord kodust lahkuvad . 
81	NA	 Kodust , kust nad parema meelega ei pidanuks kunagi lahkuma . . . 
82	NA	 Huvitav , kellele see ühes eksemplaris vana Mynthe kord satub , mõtlesin ma trepist alla laskudes . 
82	NA	 Kes on see väärikatest väärikam perekonnaväi või minia , kes seda teost ükskord lugema hakkab ? 
82	NA	 Mina seda läbi lugeda ei jõudnudki . . . 
83	NA	 Siis seisime jälle teineteise vastas ja tavalisse pakkepaberisse keeratud raamat oli juba Silla kaenla all ning ma vaatasin teda ahnelt ja uudishimulikult , püüdes nagu midagi kahetsuslikku ta olemuses tabada , sest me kohtumine tiksus valjult lõppemise suunas . 
83	NA	 Tundsin , et pean midagi ütlema , aga et sellest kujuneks nagunii juba öeldu kordamine . 
84	NA	 “ Jah , see sinu ema . . . ” pigistasin ma lõpuks endast . 
84	NA	 Taipasin kohe , mida keel sügeleb edasi ütlema , ja jäin seepärast vait . 
84	NA	 Ma ju ei tahtnud tütrele öelda , et just tema ema oli me lahkumineku üks peasüüdlasi . 
84	NA	 See oleks olnud hale ja hambutu ja selgelt hiljaksjäänud avaldus , ning üldsegi mitte aadressikohane . 
85	NA	 Ning kohe kerkiski mu silme ette Silla ema profiil , ta iseteadev suu ja nina , ta õrn näonahk ( seda jõhkrat õrnust polnud tal siiski õnnestunud tütrele edasi anda , üksnes selle rõõsa jume ) . 
85	NA	 Ja ma mõistsin esimest korda , et ei tunne üldsegi oma ämma . 
85	NA	 Kuid midagi tema olemusest olin siiski tundma õppinud – ei , mitte tema endaga kohtudes , vaid ikka ja jälle ta tütre kaudu . 
85	NA	 Üks suuremeelsus tema arvel siiski oli : ta oli ju oma tütre mulle loovutanud . 
85	NA	 ( Oh kui vastu tahtmist , ja kes teadis , millise hinnaga ! ) 
85	NA	 Kummatigi , meie omavaheline suhtlus oli väliselt olnud nii armastusväärne . 
85	NA	 Ta ei olnud seda ju välja öelnud , millise hingevaluga perekond Silla mulle loovutas . 
85	NA	 Oh ei , ta rõõmustas koos tütrega , koos meiega meie “ õnne üle ” . 
85	NA	 Aga kuivõrd palju ja üksikasjaliselt oli ta mind küsitlenud – kõigi mu omaste ja sugulasteni välja , mu harjumusi ja huvisid ning mu lugemust uurinud , jah , eriti üksikasjaliselt mu suhet ( ja nagu ma nüüd aru saan ) mu arusaamist muusikast , mis “ on tema Sillale nii-niii-i tähtis , et . . . kohe ei teagi , millega seda võrrelda . . . ” Ja mina olin uskunud ta siirust ja hingelisust ja olin sellega kaasa läinud . 
85	NA	 Oleks ma ometi taibanud ootamatult vastu rünnata , küsida näiteks : ” Aga nüüd , proua Valve Veiserik , rääkige mulle midagi ka endast . . . 
85	NA	 Kes teie tegelikult naisena olete ? 
85	NA	 Jah , kas olete seda endalt kordagi küsinud ? 
85	NA	 Sest te paistate soovivat vaid teiste sisemuses sobrada . . . aga mitte kunagi iseenda omas . . . 
85	NA	 Mis õieti toimus teie ja te abikaasa vahel , et ta päevapealt teie ja perekonna juurest ära läks ? ” 
86	NA	 Nüüd oli ta tütar jälle siin , ja mul on võimalus . . . ! 
86	NA	 Oh seda sinu ema ! 
86	NA	 Ühe mehe , sinu isa elu on ta suutnud ära mürgitada . 
86	NA	 Nüüd on tal ka teine ohver olemas . 
86	NA	 Ta on sind osavalt juhatades ja sulle enda halvimaid ning salatumaid jooni edasi andes rikkunud tublisti ka minu elu . . . 
87	NA	 Mõtlesin nii , aga ma ei öelnud seda muidugi valjusti välja . 
87	NA	 Ja Silla ei rutanud ka ise midagi ütlema . 
87	NA	 Vaevalt , et ta oleks oma ema sõnades kaitsnud . 
87	NA	 Ta lihtsalt allus temale – nüüd ja edaspidigi . 
87	NA	 Ning samas ta ilmselt aimas , mille ma olin ütlemata jätnud . 
88	NA	 Tundsin , tast levis endiselt seda elukartust , mida ma olin nii tihti tema juures vaikselt tauninud . 
88	NA	 Nagu loodaks ta endiselt kellegi teise abile , kes tuleks ja meie asjad praegugi ära korraldaks . 
88	NA	 Kasvõi selle ebamugava teineteise vastas seismise lõpetaks ja ta sellelt tuttavalt õuelt minema päästaks . . . 
89	NA	 ( Võib-olla oli seda ebalust minuski omajagu , võib-olla olin mina seda temale levitanud , võib-olla oli tema , vastupidi , sellega mind nakatanud – sellisel ülekandumisel on võimatu vahet teha , me olime paar ühesuguseid . 
89	NA	 Ju polnud minagi vahepeal suutnud enda ümber ja iseäranis endas organiseerida mingit korrastatust , selgust või süsteemi , mida olid tõestanud ilmekalt need paar vahepealset nädalat ; ka ma ise rippusin nagu hampelmann õhus , ulatumata jalgadega , varbaotstega põranda või maapinnani . 
89	NA	 Jah , alles Silla äraminek oli selle kõik nähtavaks muutnud . 
89	NA	 Senini olin endast arvanud paremini . 
89	NA	 Aga nüüdsest enam mitte . . . 
89	NA	 Mäletan , umbes taolised olid mu tookordsed mõtted . ) 
90	NA	 Siis viimaks sai ta esimesena millestki härmavõrgulisest lahti , raputas oma ruugeid , lahtisi juukseid ja lausus kuhtunud , peaaegu paluval häälel : 
91	NA	 “ Mine nüüd tuppa tagasi . ” 
92	NA	 Ma sain aru , et ta ei taha , et ma talle järele vaatan , kui ta , see raamat , n e n d e p e r e k o n n a reliikvia kaenlas , minema hakkab . 
92	NA	 Raamat , mis on tähtsam kui mina . 
92	NA	 Sest muidu ei tulnuks ta selle järele . . . 
92	NA	 Ah , jälle üks minupoolne süüdistus . . . ! 
93	NA	 Ja korraga hakkas mul jälle hale , nii hale . 
93	NA	 Iseendast . 
93	NA	 Temast . 
93	NA	 Kõigest , kõigest . 
93	NA	 Et me olime kui suured lapsed , kes ei olnud veel valmis , kes ei osanud veel elada. Tema veel , aga mina , temast ometi nii palju vanem. . . Sest millal siis , millal veel . . . ? 
94	NA	 Pöördusin ümber ja läksin , ilma et oleksin kuidagigi hüvasti jätnud . 
94	NA	 Sest tema ju tahtis seda . 
95	NA	 Ma astusin uksest sisse , ometi jäi välisuks poikvele , nagu loodaksin mingile tagasitulekule . 
95	NA	 Klaveriase oli veelgi selgemalt tunda . 
95	NA	 Üks inetu lind , Vaikus nimeks , munes ruumi oma igava muna . 
95	NA	 Mul polnud tuju ega jõudu midagi ette võtta . 
95	NA	 Rinnutasin aknalaual . 
95	NA	 Päike läks selgi õhtul , nagu palju kordi varem , majade taga lahe avanemise suunas looja , tuule poolt tükkideks lõhutud pilvede servad hõõgusid punakalt . 
95	NA	 Need olid kui hõõgvel killud . 
95	NA	 Kuid mille killud ? 
95	NA	 Kas ma võisin nüüd öelda , et armastuse killud ? 
95	NA	 See kõik – toatühjus ja see külm loojak – , kõik kokku tegi nii tuntavalt haiget . 
96	NA	 Õhtu aina süvenes. Tamme mustad oksaharandikud tõusid kui tušiga joonistatult loojangutaeva taustale . 
96	NA	 Vares oli ära lennanud või end sinna raagude keskele madalaks tõmmanud , et teda nähagi polnud . 
96	NA	 Ilmselt oli pesa juba valmis ja lind istus munadel . . . 
96	NA	 Ja taas seesama mõte – hea , et meil lapsi pole . . . 
97	NA	 Ma rinnutasin ikka veel sellel jahedal aknal ja imestasin , kui pikaks venib see õhtu . 
97	NA	 Mida erilist me olime koos teinud , et need varem sellised ei tundunud ? 
97	NA	 Me olime enamasti vaikinud , kummalgi nina oma raamatus . 
97	NA	 Ju see koosvaikimine polnudki nii tühi ja piinav . . . ! 
98	NA	 Aga mul olid nüüd ees uued pikad õhtupoolikud ning veel pikemad nädalalõpud . . . 
98	NA	 Miks ma ei suuda nüüd siis olla kõige parem kaaslane iseendale , nagu ma seda nii väga olin lootnud ? 
98	NA	 Kergenduse ja lahtisaamise asemel valdas mind hoopis see isevärki ahistus . 
99	NA	 Vaikus lausa kumises , nüüd , koos ligineva ööga muutus see väljakannatamatuks . 
99	NA	 Ma ei rutanud tuld süütama , ehkki teadsin – kunstlik valgus hävitab mõnevõrra tühja toa ebamugavuse ja alastuse . 
99	NA	 Ma venitasin seda aega ja oma kannatust justkui pikemaks , peenemaks , aga ühtlasi pingelisemaks . 
99	NA	 Kuni ma enam ei talunud ja röögatasin robustselt “ kurat ! ” , nii et ma ka ise sest ehmusin , nagu oleks keegi võõras , mu halvem mina mu kõrval seda teinud . 
100	NA	 Ja kohe tundsin , et pean sellest toast lahkuma . 
100	NA	 Kõndisin kolmveerand tundi sihitult mere ääres , jättes taandunud veepiiri tõttu paljastunud liivaribale oma märgi jälgi , hingates samal ajal sisse adru- ja solgilõhna , mis tuli lahesoppi suubuvast kanalisatsioonitorust . 
100	NA	 Kõik see – ranna kevadine mahajäetus , räsitud roostik ja samas kõrval asuvad prügihunnikud tõusid mingiks üldiseks , minu endaga seostuvaks segaduseks . 
100	NA	 Ja ma pagesin tagasi oma tuppa . 
100	NA	 Elu ongi paras solk , sosistasin endale . 
101	NA	 Aga vastik vaikus toas oli alles ja isegi tihenenud – ei see saanud iseendast kaduda … Ta tihedad ämblikuvõrgud mässisid end nüüd mu näo ümber . 
101	NA	 Kui klaver olnuks alles , ma avanuks selle kaane ja kasvõi peksnuks juhuslikult vastu kõige kimedamaid , või vastupidi , kõige madalamaid klahve , et see vaikus killuneks . 
101	NA	 Kuni ehk ülemised naabrid tuleksid ukse taha kloppima . . . 
102	NA	 Kunagi oli see tuba olnud täis muusikat , kõiksugust muusikat . . . 
102	NA	 Polnud ju võimalik , et kõik ses toas kõlanu oli jälgijätmatult kadunud , hajunud , ununenud . 
102	NA	 Kui ma vaid oskaksin süveneda sesse vaikusse , tagasi minna sellesse aega – ma kuuleksin kindlasti oma lahutatud naise klaverimängu , sedagi , kuidas ta kahinal noodilehti pöörab , kuidas ta hingamisi oma mängule kaasa elab . . . 
102	NA	 Kuid teda polnud enam siin , ja nüüd võisin mina üksi täita selle toa atmosfääri , millega ma tahtsin . 
102	NA	 Nüüd olin üksnes mina ja mu suva teha , mida ma tahan . 
102	NA	 Kas polnud seesama me kohutavalt vaikse kokkupõrkumise üks põhjusi , et m e püüdsime ehitada omaenda hoonet teisele kuuluvale platsile , teise käest äravõetud ehitusmaterjali arvel . . . ? 
103	NA	 Ma vaatasin ringi , nagu otsiksin toas seda , mida seal enam olla ei saanud . 
103	NA	 Ja mulle selgus , et see polnud üksnes metafüüsiline muusika , mis siia alles pidi olema jäänud – vasakpoolses aknaaluses nurgas , seina ääres seisis madal tume kast ( ei , see polnud mu tudengiaegade odav grammofon , vaid VEFi märgiga elektrofon , mille me olime Sillaga koos poole aasta eest ostnud ) , bakeliitkaanel juba korralik tolmukord , sest seda polnud ammu liigutatud . 
103	NA	 Ometi , samas kõrval piki seinaäärt oli pikk vaaruv rida heliplaate ( olin kusagilt kuulnud soovitust , et grammofoniplaate ei hoitaks horisontaalselt ) , seega sisuliselt kümneid tunde muusikat – justkui lohutusauhind mu endiselt naiselt . 
103	NA	 Need olid ju nüüd minu omad ! 
103	NA	 Muusika , mis lõhuks vaikuse ses toas ja ka kusagil ligemal , mu peas . . . 
104	NA	 Otsisin kobavi käsi pistikule seina sees kohta , surusin lülitile , kõlas naksatus , roheline indikaatorlamp lõi põlema , kahin täitis kaht väikest puukasti . 
104	NA	 Nagu valmistunuks keegi minuga suhtlema , mulle midagi olulist teatama – vaid ühes teises keeles . 
104	NA	 Mu käsi valis peaaegu huupi plaadirea seest . 
104	NA	 Ja mulle näis , et leidsin just selle õige . 
104	NA	 ( Mida oli minuga varemgi juhtunud . 
104	NA	 Et käsi avas huupi raamatu ja just sellelt leheküljelt , kust võis lugeda s e l l e raamatu kõige olulisemat , ehmatavamat mõtet ning rohkem ei olnudki vaja lugeda , nagu edaspidine tõestas . . . ) 
105	NA	 Käsi värises vist , sest helipea libises näppude vahelt , nõel kukkus plaadile , aga ei sattunud just oopuse algusse – kuuldus nagu kriiskav naisekarjatus , siis järgnes mõni hetk vaikust – ja orkester alustas pikaldaselt ning kummalise rütmiga midagi minoorset ja äärmiselt dissoneeruvat . 
105	NA	 Jah , ma tundsin muusika juba paari takti järel ära – me olime ju Sillaga sel etendusel käinud . 
105	NA	 Sellelsamal etendusel , kust pärines mu vaikne etteheide – mis kuradi Romeot ja Juliat me õige mängida püüdsime , et me teineteist intiimsemalt tundma õppida ei osanud . 
105	NA	 Muidugi , “ Romeo ja Julia ” . 
106	NA	 Tundsin , see on igati sobiv muusika sellesse olukorda ! 
106	NA	 Sest ma ei kujutanuks ette , kuidas mõjunuks selles seisundis näiteks Brahms , kasvõi ta Kolmas sümfoonia , eriti selle nukrusest nõretav kolmas osa Poco allegretto , mis – tunnistan siiski – mulle mõnes teises olukorras vägagi hinge oleks läinud . 
106	NA	 Või seesama heledust levitav Mendelssohni klaverikontsert , millest juba juttu oli . 
106	NA	 Jah , mitte miski ei saanuks hetkel Prokofjevi optimistliku pessimismi , selle Montecchide ja Capulettide võimsalt groteskse marsi vastu . 
106	NA	 Seal võitlesid justkui kaks jõudu – armastuse poolt ja selle vastu ühekorraga . . . 
106	NA	 Võimukas ja äravahetamatu marss , aga hetkel kaotaja marss . 
106	NA	 Sest mina ju olin seda . . . 
106	NA	 Jah , just nüüd ma tahtsin , et see kõlaks valjult , kõike siin toas toimunut hävitavalt . 
106	NA	 ( Silla poleks siin nende seinte vahel eales nii valju muusikat sallinud ! ) 
106	NA	 Aga mina olin kusagilt lugenud , et plaadimuusika üksnes võidab võimenduse läbi , et nii saavad kuuldavaks ka kõik nüansid , mida helilooja ja dirigent koostöös sinna mahutanud . . . 
107	NA	 Las nüüd alumised korterinaabrid – sest muusika pidi allkorrusele levima paremini kui ülespoole – , need närvilised venelased tulevad pealegi ja annavad pikalt kella – ma ei kavatse nendega ometi vaidlustesse laskuda , et ma võin kuni kella üheteistkümneni muusikat mängida nii valjult , kui mulle meeldib . 
107	NA	 Ma lihtsalt tahan kordki olla trotslik ja egoistlik ja halb . 
107	NA	 Või kui ma lõpuks lähengi ust avama , siis ütlen vaid ühe aluse : “ Kuidas siis nii , see on ju teie kuulsa kaasmaalase muusika , mille te olete siia endaga kaasa toonud ! ” Ja ma kujutlesin nende lolli , arusaamatut näoilmet selle lause peale . 
108	NA	 Rullisin oma aseme , seinakapis olnud madratsi lahti , istusin sellele , surusin padja sinna seinanurka , toetasin kukla vastu patja ja kuulasin seda marssi korda viis või kuus , nagu võiks seal sisalduda selgitus , mis minuga , mis meiega oli ikkagi juhtunud … Kuulasin ja jõin lürpides teed , kuhu olin kallanud oma viimase lonksu piiritust . 
108	NA	 Ja tundsin , kuidas soe vesi niriseb mu põski mööda allapoole . 
108	NA	 Ei olnud absoluutselt enam mingit ülekohtu- või solvumistunnet . 
108	NA	 Ega isegi tahtmist juhtunus kedagi süüdistada . 
108	NA	 Lihtsalt soolane vesi pressis end silmanurkadesse ja nirises mööda nägu allapoole ning ma pidin minema ning suruma näo vastu sedasama külma aknaklaasi , vaatama öö sisse . 
108	NA	 Ja oli vaid hea , et kedagi polnud nägemas , veel vähem kaasa elamas . 
108	NA	 Mul polnud absoluutselt enda ees häbi , et nutan oma ebaõnnestunud abielu taga . 
108	NA	 Mul hakkas kergem . 
109	NA	 Ja kui Montecchide-Capulettide marss oli end lõplikult ammendanud , otsisin plaadirivist välja ühe teise , eelmisega sugulaslikus suhtes plaadi , keerasin võimenduse vaiksema peale , sest see , mis nüüd tuppa sugenes , nõudis teist suhtumist . 
109	NA	 Hetke pärast laulis Julia , keegi mulle tundmatu metsosopran , kellel oli millegipärast Silla hääletämber , ehkki ma polnud teda , Sillat , eales laulmas ega ka mõnda meloodiat ümisemas kuulnud . 
109	NA	 Ei , ma polnud valinud seda tuntud ja üldiselt üsna magusat aariat Gounod' ooperist . 
109	NA	 See oli hoopis aaria Berliozi , ühe mu lemmikhelilooja sümfooniast koorile ja solistidele , aga üldiselt seesama Julia , kes pärineb Shakespeare'ilt ning Veronast . 
109	NA	 Ka Silla häälega Julia kõlas mitmeid kordi , kuni ma olin ta teate ammendanud . 
110	NA	 ( Ma hakkasin edaspidigi oma võõrdumust maailmast , oma sügavat apaatiat ravima sellega , mille juurde Silla oli mind kogemata juhatanud – klassikalise muusikaga . 
110	NA	 See , mille tema eriala , tema kohustus oli mulle ligidale toonud , muutus nüüd mu tarbeks . 
110	NA	 Muusikast sai mulle edaspidi omamoodi ravim . . . ) 
111	NA	 Ühel järgnevatest õhtutest ärkasin pärast magamajäämist mõne aja järel üles . 
111	NA	 Seda põhjustas tegelikult kuuvalgus ja seda oli varematelgi aegadel juhtunud , et täiskuuketas kesköösel kardinaaugust või vabast aknaservast meie elamisse vahtis ja magama ei laskunud jääda . 
111	NA	 Kuid noil kordadel oli Silla vaikselt , peaaegu hääletult hinganud voodi teises servas , vaid käeulatuse kaugusel , aga oh kui kaugel tegelikult minust . 
111	NA	 Ja ma olin tundnud end kui kõledusse asetatuna , mõelnud kõigist ärevatest asjadest korraga. . . Kuid nüüd vahtis kuuketas mind eriti irvitavalt ning ma ei tundnud end paremini ja ei saanud kuidagi mõtlemata jätta , et planeetidel ja muudelgi taevakehadel on meile tõesti mingi mõju ja astroloogia pole puhas väljamõeldis . 
111	NA	 Seda enam , et aknal polnud enam kardinaid ees . 
112	NA	 Viimaks suikusin uuesti . 
112	NA	 Nägin unes , et ta , Silla , oli ikkagi mu kannul trepist üles tulnud , minu poolt lahti jäetud uksest sisse astunud ja põlvitas nüüd minu kõrval , põlved madratsiserval , ning silitas mu nägu oma pikkade pianistisõrmedega . 
112	NA	 Ma tõmbasin ta enda kõrvale , kiskusin ta ihuliikmeid hoolimatult laiali . 
112	NA	 Kuid kõik see , mis tal seljas oli – ta pikad Julia-saapad ja tihedalt liibuvad nahkpüksid ja puhvkäistega Julia-jakk – segas mind , nõnda et ma vallandusin veel enne , kui oleksin päriselt ta ligi pääsenud . 
112	NA	 Mille peale ta naeris , tõusis püsti ning haihtus toasügavusse , jättes minusse hullu rahuldamatuse , mida tundsin hoolimata minu kehaga unes juhtunust veel ärgateski . 
113	 KARIN 	 KARIN 
114	NA	 Niisiis , me Sillaga pidasime vastu kümme kuud . 
114	NA	 Augustist aprillini . 
114	NA	 Ühtki teist naist ( imestamapandav küll ) mul tema kõrvalt ei olnud , ehkki – kui aus olla – selline kõhelus torkas end paar korda mu mõttesse küll . 
114	NA	 Aga ju mul ei olnud ühtki selleks sobivat noorikut . 
114	NA	 Ja tegelikult seisis risti mul risti ees mingi , ma arvan et kristliku sisuga keeld , küllap mu vanaemalt või hoopis kaugemast minevikust , nagu öeldud , kollektiivsest alateadvusest pärit hoiatushääl , mis pärssis kõik sellelaadilised vihvatused ja mille sõnalisus oli umbes seesugune – mees , kui sa oled kellegi naise võtnud , siis ela üksnes temaga , mis ka ette ei tuleks ! 
114	NA	 Aga ju on maailmas sellestki vanast käsust tugevamaid asjaolusid , mida meie juhtum omamoodi tõestada püüdis . . . 
115	NA	 Jah , liiga kiiresti ja justkui saatusega kokkuleppel oli me abielu haihtunud , jätmata mingeid muid olulisi jälgi kui vaid hämmeldust ja segadust mu hinge . 
115	NA	 Ja kogu mu tagantjäreletarkus mahtus nüüd ja edaspidi uude hoiatusse – karda liiga kiiret õnne , karda liiga suurt hästiminekut , sest kõik edukas käändub varem või hiljem ebaeduks . 
115	NA	 Ja kui sa , mees , üldse millessegi uskuda tahad , siis usu aeglasse , märkamatusse edenemisse . 
115	NA	 See on sinu ainus võimalik täring – ja ära muud soovi ega loodagi ! 
116	NA	 Ja seesama tõdemus pidi mind tegema edaspidise suhtes ettevaatlikuks . 
117	NA	 Mu õhtud olid nüüdsest kaunis tühjad . 
117	NA	 Sest sõpru kui selliseid on mul elus üleüldse olnud vähe . 
117	NA	 Ju ma ei sobi ise sõbraks , ju mul pole meessoost kaaslastelt midagi olulist saada – sellist , mis oleks mu jaoks oluline , mis mind muudaks , mis oleks . . . mulle kuidagi teadmata ja ähmane , mis oleks mingitmoodi s a l a d u s. 
117	NA	 ( Mehed on ju nii fantaasiavaesed ja sirgjoonelised . ) 
117	NA	 Vaid naissoos näis mu meelest peituvat seda salapära ning ettearvamatust , mis mind elus kui sellises tõeliselt huvitas . 
117	NA	 ( Ma ei tea , kas te saate minust aru , aga ma ei ole oma loomult õllekruusi taga istuja , targutaja , oma elu üle arutleja või naiste kiruja . 
117	NA	 Vastupidi – nad , naised , meeldivad mulle . 
117	NA	 Isegi kui nad minust endast alati pole hoolinud või kui nad mulle haiget on teinud . . . 
117	NA	 Aga küllalt sellestki targutamisest ! ) 
118	NA	 Muidu , töises plaanis läks mul kõik nagu ennegi . 
118	NA	 Esmaspäeval peale Silla lahkumist , õieti siis pärast seda klaveri äraviimist sõitsin nagu ikka tööle . 
118	NA	 Mu töökoht asub kesklinnas , üsna vaiksel puuderohkel tänaval . 
118	NA	 ( Kõikidest puudest kõige hingelähedasem side tekkis mul hiljem maja vastas kasvavate vanade kastanitega ja hoovis ühe muhkliku pärnaga . ) 
118	NA	 Kunagi oli see tänav olnud keskaegsest linnast väljaviiv tee , ja sealtsamast lähedalt , Karjaallikast oli toonane linn saanud oma põhilise joogivee . 
118	NA	 ( Vahel , kui mul oli tundlikum hetk , kujutlesin seda puust veejuhet , mille jäänused võiksid me tänava all alles olla , ja mõtlesin vee alatisele voolamisele me all . ) 
118	NA	 Hiljem olid selles tänavas ja üldse samas linnaosas elanud käsitöölised ja ka kaupmehed , kuuldavasti idapoolse päritoluga , millele viitas ka tänava nimi . 
119	NA	 Mu töökoha nimetus oli Loodushoiu ja Maastikukujunduse Instituut . 
119	NA	 See väike , alles kujunev instituut on olnud mu esimene ja on praegugi ainus töökoht , kuhu ma olin tööle sattunud kohe pärast ülikooli lõpetamist , nüüd siis juba kolm aastat tagasi . 
119	NA	 Instituudihoone ise on puust , aga maja seisab kõrgel kivist vundamendil , mis nagu varjaks maja sügavamat ja vististi keskajast pärinevat keldrikorrust , kogu majaalust täitvaid võlvitud keldriruume , laes mingid seletamatud konksud , seintes võimsad paelahmakad , neid koos hoidmas mingid raudklambrid . 
119	NA	 Instituudihoone ehteks on ta sissepääs , õieti rõdu , mille värvilisest klaasist vitraažaknad nõrutavad rõõmsat valgust sisse ka siis , kui päikest ennast väljas ei olegi . 
120	NA	 Jah , just need mänglevad värvilised valguselaigud , mis langesid mu näole ja kätele , kui esmaspäeval tööle minnes hetke seal seisatasin , näisid vaigistavat mu hinges toimuva , ning nõnda õnnestus mul üsna ükskõikse näoga oma töökaaslase pilkude alla astuda , nii et keegi neist midagi mu elus asetleidnud muutusest ei pidanud aimama . 
120	NA	 Olin kindlalt otsustanud , et ma ei räägi kellelegi Sillast lahkuminekust . 
120	NA	 Tahtsin olla üksindatugev – just nii , ühe sõnana ma seda asjaolu endas hääldasingi . 
120	NA	 Kuigi ma sain väga hästi aru , et mõne aja pärast tuleb asi nagunii , kuidagi juhuslikult või muidu välja . 
120	NA	 Sest mu töökaaslaste hulgas oli liiga rohkelt naisi . 
120	NA	 Ja nemad , nagu öeldud , on teist tõugu inimesed . 
120	NA	 Neil on paljudel harukordne intuitsioon . 
121	NA	 Ma ei arvestanud ka veel üht asja – juba lapsest peale ei oska ma oma ilmet varjata – mul on alati kõik näkku nagu peeglisse kirjutatud . 
121	NA	 Nii ka see kord . 
121	NA	 Sest juba järgmise päeva lõuna aegu lausus me raamatupidaja , täidlane ja igas olukorras optimistlik ning rõõmsameelne naine ( me olime ainsatena teistest lõunalistest oma töölaua taha jäänud , mina lihtsalt konutama ) : ” Rolf , sa oled kuidagi kurb . 
121	NA	 Kas läksite naisega tülli või ? 
121	NA	 Ma vaatan juba tükk aega – sulle oleks mingit vaheldust või muutust vaja . . . ” Lausus nii , jäi siis vait , aga tuli ning pani mõne aja pärast mu ette lauale poole oma võileivast ning tassi teed , mille ta oli tagaruumis valmis teinud . 
121	NA	 Ning jätkas justkui poolelijäänud lauset : ” . . . aga sa võta endale õige üks või kaks vaba päeva . 
121	NA	 Sõida kuhugi metsa . 
121	NA	 Sa ju tead neid kohti ise paremini , pole minu asi sulle ette öelda . . . 
121	NA	 Tahad , ma vormistan sulle komandeeringu – sekretär kirjutab alla . 
121	NA	 Me direktor on , nagu sa tead , jälle pikemalt ära . 
121	NA	 Ei tema tea täpselt kõiki neid asju . . . ja küll sa midagi aruandesse ikka oskad kirja panna . . . ” ( Meie direktor oli tõesti suur reisimees , sümpoosionidel ja ekspeditsioonidel käija – suviti oli ta harva kohal , jooksvat tööd pidigi korraldama seesama instituudi teaduslik sekretär , sõnakehv , aga muidu asjalik keskeas mees . 
121	NA	 Tema ja mina olimegi hetkel ainsad meessoo esindajad üheksa naise vastu . . . ) 
122	NA	 Mida mul oli raamatupidaja-Jutale vastata . 
122	NA	 Ma ju ei tahtnud sellele naisele valetada . 
122	NA	 Vaatasin korraks üles ja sain aru , et ta peaaegu teab , mis minuga tegelikult lahti on . 
122	NA	 Noogutasin vaid ja püüdsin naeratada . 
122	NA	 Küllap mu naeratus kukkus viril välja , sest Juta vaid ohkas ja läks istus oma laiade , üle lauaääre aruannete taha ning rohkem meil sel teemal juttu ei olnud , sest kolleegidki olid kohe kärarikkalt tagasi ja päev läks oma rada edasi . 
123	NA	 Neid kohti Eestimaal , kuhu ma võinuks sõita nii-öelda oma haavu lakkuma , oli mul tõesti valida . 
123	NA	 Õieti kuulusid sääraste looduskohtade teadmine ja otsimine mu ebamäärase ja laialivalguva instruktoriameti külge – mul tuli aeg-ajalt instituudi aktivistide või meie külaliste jaoks ette valmistada elamuslike loodusekäikude marsruute ja harilikult käis see nii , et ma võtsin kõigepealt ette kaardi ning kõiksugu kirjalikud materjalid , ja pärast sõitsin ning käisin oma uue marsruudi üksinda maastikul üksinda läbi , mis oli omaette elamus . 
124	NA	 Aga mul olid aja jooksul kujunenud ka o m a intiimsemad loodusekohad ja midagi niisugust pidas Juta ilmselt silmas . 
124	NA	 Ainult et ma teadsin – aeg on veel varavõitu , ei teki õiget tunnet , mets on märga täis ja õhkab külma . 
124	NA	 Ehkki võib-olla vajaksin just säärast õhkkonda – rõskust ja praksuvat ning rohket suitsu ajavat lõkketuld . 
125	NA	 Kuid see mõte langes iseenesest ära . 
125	NA	 Ja seda teisel põhjusel . 
125	NA	 Nimelt saabus juba järgmisel päeval instituudile mahukas saadetis . 
125	NA	 Konteiner Leningradist . 
125	NA	 Ning täpselt samal päeval ( milline ajastatus ja selgeltnägemine ! ) saabus välismaalt , Moraavia karstialalt värvikas postkaart me direktorilt , mis välistas minu jaoks igasuguse iseendas urgitsemise ja vaba mõttetegevuse – paljusõnaliste tervituste ja suuniste hulgas oli seal kirjas terve rida konkreetseid ülesandeid just nimelt minule . 
125	NA	 Selgus , et saabunud konteineris on mõne aja eest Leningradis surnud eesti soost botaaniku Jelizaveta Steinbergi isiklik raamatukogu ja tema arhiiv , millest me direktor oli kuidagi teadlikuks saanud ja selle kõik meie instituudi omandusse kaubelnud . 
125	NA	 Ja mina pidin hakkama v i i v i t a m a t u l t seda arhiivi korrastama , esmajoones raamatuid ning käsikirju instituudi raamatukogu jaoks arvele võtma . 
125	NA	 ( Selle raamatukogu eest vastutavaks oli direktor mind teinud juba mõnda aega varem . ) 
125	NA	 See kõik hõivas nüüd mu tööaja täielikult . 
126	NA	 Ja siis juuni esimesel kuupäeval jõudis tagasi ka me päevitunud direktor , kes päris juba teisel kuupäeval mult aru “ Steinbergi memoriaali suhtes ” ja kolmanda kuupäeva hommikul tutvustas mulle oma kabinetis , mille ehteks olid tammepuust kirjutuslaud ning sama tegumoega mahukas raamatukapp – räägiti , et mõlemad pärinesid president Pätsi Kadrioru kabinetist ja sattusid meile kui “ selleks sobivasse asutusse ” pärast rohkeid ekslusi samasugustes silmapaistmatuis institutsioonides – kedagi pikajalgset neiuohtu olevust , keda ma pidasin esimese hooga meile Tartust ülikoolist saadetud praktikandiks Aga veel enne kui ma jõudsin ta nime ja päritolu teada saada , vilksatas mus esimesena mõte – näe , seal seisab üks tüütus , kes su kõige ilusama suveaja ära rikub . 
126	NA	 Ja mul paistis mingis mõttes õigus olevat , sest direktor teataski kohe – mulle on määratud “ p e a a e g u kaheaastase instituudikarjääri esimene juhendatav ” ( direktori tekst ) . 
126	NA	 See fraas pidanuks mu enesetunnet mõnusalt kõditama , aga mina ei vaadanud juhendatava poolegi ja jätkasin turritamist . 
127	NA	 “ Karin Nyman , ” lausus tema , see pooleldi plika järsku ja hääl oli tal pehme ning laulev ja ebatavaliste rõhkudega isegi oma nime lausudes , nagu neil võõramaalastel , keda mul oli olnud juhust kohata , näiteks . . . rootslastel . 
127	NA	 Ja seda ta just nimelt oligi – loodusteaduste magistrand Uppsalast , kelle teaduslikuks huviks olid rabad ja kuna sealmaal teadupärast pole laialdasi ja seejuures inimmõjust päriselt puutumata soid , siis nõnda ta sattuski meile . 
127	NA	 Ja minu kui asjaarmastaja rabamatkaja ja . . . ühesõnaga , minu ülesandeks on edaspidi ka külalisega tegelemine , sealhulgas tuleks teha mõned rabaretked , milleks tema , see tähendab direktor , annab instituudi autojuhile vastavad korraldused . 
127	NA	 Siis alandas ta häält ja lisas sisenduslikult mulle otsa vaadates – need küsimused , mis on seotud võõramaalanna meil viibimisega , on samuti , kus vaja , koos-kõ-las-ta-tud . 
128	NA	 “ Loodan , et saate omavahel hea kontakti . ” Need olid me direktori viimased tutvustamissõnad meile kahele . 
128	NA	 Ja nagu alati oli tal kiire , sest temal ajasid mitu tööd ja mõtet seda ainsat , mis tal käsil oli , pidevalt nagu mitu hagijad üht jänest taga . 
128	NA	 ( Kui see võrdlus nüüd liiga meelevaldne pole , loodusteaduslik igatahes küll ! ) 
129	NA	 Kogu selle aja olime Kariniga seisnud kõrvuti , samal ajal kui direktor saksa ja eesti segakeeles meid mitte ainult tutvustada , vaid omal kombel ka lähendada püüdis . 
129	NA	 Ma ei vaadanud külalisele sel korral kuigi teraselt otsa , igatahes ei mäletagi , et ta välimusest oleks mulle sellest esimesest korrast midagi iseloomulikku meelde jäänud – tavaliselt on olnud vastupidi , et mu esimene mulje tüdrukutest on olnud väga detailne ja sümpaatia või antipaatia mõttes ning edaspidise suhtes üsnagi määrav . 
130	NA	 Õieti nägin teda esimest korda s ä ä r a s e pilguga alles nädal aega hiljem , kui me ennelõunases rongis oma esimesele looduseretkele sõitsime . 
130	NA	 ( Ma olin direktori käsu vastaselt loobunud instituudi autost ja sellega ühtlasi rikkunud välismaalastega suhtlemise eeskirju , mis kirjas kusagil-seal-ühes-asutuses . 
130	NA	 Aga mis sest – ma vilistasin selle peale . ) 
130	NA	 Karin istus mu vastas kollakal kõval vagunipingil ja vaatas huvitunult aknast välja . 
130	NA	 Tal oli isekas püstnina , millest kahele poole jäid mõned üksikud tedretähnid nagu Pipil , ta kodumaa kõige kuulsamal naisolevusel . 
130	NA	 Samuti olid tal , nagu ma tahtmatult märkasin , vahvad kolmnurksed püstrinnad , mis end suvise napi pluusi all vabalt tundsid ja lasid ilmselt rinnahoidja puudumise tõttu nibudel välja joonistuda . 
130	NA	 Keskkoha , selle õrnalt võpatava nabaümbruse jätsid sõlme seotud pluusisiilud vabaks – see oli ilmselt välismaa komme , meil nii ringi ei kõnnitud , mida tunnistasid ka mõnede vagunis olevate sõitjate pilgud . 
130	NA	 Lootsin vähemalt , et meiega kaasasõitjate hulgas pole Karinile määratud “ saba ” . 
130	NA	 Aga see pidi varsti selguma , sest lõputult ta me kannul püsida igatahes ei saa . 
130	NA	 Karin ise ei paistnud neid kõrvaltistmetelt vilksatavaid pilke märkavatki . 
130	NA	 Aga minu omi küll . 
130	NA	 Sest ühel hetkel haaras ta põski kerge roosatus , mille järgi ma sain aru – ta tunneb , et ma vaatan teda teistmoodi kui seni . 
130	NA	 Ma ei tea , kas mul oli sel hetkel õigus , aga mulle näis – see avastus meeldis talle . 
130	NA	 Lõpuks ometi ! väljendas ta olek . 
130	NA	 ( Või ma olin sel hetkel siiski liialt enesekindel . ) 
131	NA	 Igatahes me vaikisime kogu tee . 
131	NA	 Sest nõnda olin Kariniga kokku leppinud , et mitte liigselt tähelepanu äratada . 
131	NA	 ( Me pidanuks ju mingis segakeeles vestlema – ja see juba oleks suuremat huvi äratanud kui tema moraalivaba riietus . ) 
132	NA	 See , mis keeles me peaksime omavahel suhtlema , selle peale polnud mu direktor nagu eriti mõelnud . 
132	NA	 Sest ainsa keeleniidi , saksa keele oli ta endaga kaasa viinud . 
132	NA	 Ja mina teadsin saksa keeles vaid mõnda üksikut sõna . 
132	NA	 Muid keeli Karin jälle ei osanud . 
132	NA	 Ka mitte inglise keelt , milles oleksime ehk minu poolest rohkem suutnud kokku kõlada . 
132	NA	 Tema laulev-hüplev rootsi keel , mida ma olin mõnikord raadiost kui võimatu keele näidet kuulnud , ja minu laulev-kiire eesti keel ( “ veere vaikselt üle silla ” ) ei tulnud muidugi kumbki arvesse . 
132	NA	 Ent selle esimese nädalaga olime siiski saavutanud , nagu juba vihjatud , mingi imeliku segakeele , mille sisse olime sulatanud ka ladina keele väljendusvõimalusi . 
132	NA	 Nõnda , nähtamatu liitlasena tuli meile appi tema kuulus kaasmaalane Carl Linné , muide ka ise võrratu rändur , nagu ma dotsent Morna kursusest hästi mäletasin . 
132	NA	 ( Morna luges meile geobotaanikat ja armastas loenguid vürtsitada “ elavate näidetega ” , olgu siis Manause ooperiteatrist , mis ehitati Amazoonase kautšukibuumi rahadega ja kus hiljem hüpanud ringi ahvid , või siis kirglikust uurijast Alfred Wallace'ist , kelle suurepärane herbaarium ja märkmed hukkusid koos laevaga , millega mees ise ei sõitnud . ) 
133	NA	 Me loodusteaduslik ühtekuuluvus tuli mulle muuseas ette katuseviiluna teraval ja järsuveerulisel Ohesaare oosil seistes . 
133	NA	 Sest mulle meenus – vallseljaku teine nimetus on ju oos ja et see on puhtalt rootsikeelne sõna . 
133	NA	 Mida ma püüdsingi Karinile teatavaks teha , lisaks lühiinformatsiooni säärase pinnavormi tekke kohta kunagise mandrijää lõhedes . 
133	NA	 Aga tema vaid seisis , tõsihallid silmad imestusest pärani – vaatepilt oli tõesti muljetavaldav ja paistis , et tema polnud säärast vaadet ( mõnda teist , kaljust ja panoraamset kindlasti ) kunagi kogenud . 
133	NA	 Me mõlema pilgule avanes looduslike , nagu ühest ürgsest kännust kasvanud pärnade vahelt vaade rabamaastikule , mille keskel lebas nagu tohutu rinnaehe südamekujuline Ohepalu rabajärv . 
133	NA	 Ja kõige tähtsam – see vaade oli tulvil mingit erilist rahu ja puutumatust , et mitte öelda neitsilikkust . 
134	NA	 “ Wunderbar , “ sosistas tema , aga mina vaatasin sedaaegu rohkem teda , tema reageeringuid , ehkki olin väga hästi teadnud , kuhu ma üritan ta viia ning mida sellega saavutada – tahtsin , et ta hakkaks selle lühikese ajaga Eestimaa loodust armastama , et ta jääks seal Rootsis … seda taga igatsema . 
134	NA	 Ja ühtlasi oma saatja , see tähendab minu peale mõtlema , sest ma olin võib-olla seda väärt . . . 
134	NA	 Või kes teine suutnuks seda segast mõteteahelat paremini välja öelda ? 
135	NA	 Ausalt öeldes olin üsna tükk aega valinud seda raba , kuhu teda viia , sest mul oli ju , mille vahel valida . 
135	NA	 Veel viimasel hetkel olin loobunud Kakerdaja rabast , sest sinna polnud nii kerge ligi pääseda ja ma pidanuks kasutama instituudi autot , seega ka autojuhti , kes mulle inimesena eriti sümpatiseerinud . 
135	NA	 Ma tahtsin reisida segamatult ja kahekesi . 
135	NA	 ( Juba algusest peale . ) 
135	NA	 Niisiis oligi tulnud otsustada selle koha ja ühtlasi varase töölisrongi kasuks . 
135	NA	 Ja ka edaspidi , kui Tapal maha läksime ning läbi raudteelaste kehvade datšade ning kergelt suitsevate prügilate Valgejõe äärde astusime , mõtlesin ma – las ta näeb kogu meie elu , ka selle kehvemat poolt . 
136	NA	 Jah , ja mina nägin ise esimest korda elus üht võõramaalannat ja see fakt pani mind ikka veel imestama , ehkki me olime viis päeva instituudis kõrvuti raamatute ja Eesti kaardi taga istunud ja ma olin aeg-ajalt tundnud temast hoovavat väljamaist lõhnaõliaroomi ? la Eva Rubinstein , mis mõjus mulle kui selle teise maailma peibutav kutse – ja naljakas , ma tundsin sedasama lõhna ka siin looduslikest lõhnadest tulvil ümbruses ning siingi erutas see mu meelekujutlust ; ehkki just see on igasuguste lõhnade ülim mõte , nagu ma loodusteadust tudeerinuna hästi teadsin . 
136	NA	 Samas olin endale teadvustanud , et Karin Nyman on võõramaalanna , kellega pean hoidma teatud distantsi , ja muidugi käis see ka ta naiselike võlude suhtes . 
136	NA	 ( Või kas ma ikka tunnetasin endas sedalaadi keeldu nii selgesti hiljem sealt Ohepalu oosilt alla , rabale , sellesse ürgsesse maastikku laskudes , kus kõik tsivilisatsioonireeglid iseenesest varisema kippusid ? ) 
137	NA	 Aga tema – ah , ei kuidagi . 
137	NA	 Ta suhtus minusse instituudiseinte vahel nagu kamraadi – naeris mu kohmakate naljade peale ja laskis endale jakki selga aidata , tänas ning naeratas igal võimalusel . 
137	NA	 Ühesõnaga , ei andnud ennast välja , mida ta must tegelikult arvab . 
138	NA	 Ja nüüd lõhnas Eestimaa suvi me mõlema sõõrmetes oma peaaegu ideaalses täiuses . 
138	NA	 Ning sel pooläreval hetkel märkasin äkki , kui noor ja uje Karin tegelikult on . 
138	NA	 Minuga on ikka nii , et ei oska ma naiste vanust , nende ilu ja lõpuks ka nende naiselikke väärtusi ( mingi meeste hulgas käibiva üldise skaala järgi ) paika panna , nagu juba mu ülikoolikaaslased märkasid . 
138	NA	 Minuga juhtus tudengiaegadel ikka seda , et ma nägin uue tüdruku puhul tavaliselt mõnda huvitavat üksikasja – sünnimärki suunurgas või häälepehmust või teistmoodi kõnnakut või sarnasust mõne näitleja või filmitähega – , ja sellest oli küllalt , et mõni neist hakkas mind huvitama , peibutama selle iseäraliku detailiga , nagu peitunuks just selles ebatäiuses – puseriti hambas või tumedas silmaiirises – seesama saladus , millest teile juba jutlustada püüdsin . 
138	NA	 Kuni ma sain aru , et igas tütarlapses ongi oma mõistatus , tihti mõne aja pärast selguv , ja et lihtsalt ilusate nukunägude taga on seda reeglina vähem . 
138	NA	 ( Ehkki alati on erandeid . ) 
138	NA	 Kuni ma hakkasin seda oma teooriat võtma filosoofilisemalt ja nimetama seda kummalist esmamuljet igaühesaladuseks ( just nimelt üheks sõnaks kirjutatult ) . . . 
139	NA	 Küllap Karin sai aru , et ma vaatan teda kõrvalt ja mõtlen midagi muud , sest muidu poleks ta oma pilku rabavaatelt minule pööranud ja mind esimest korda tõsiselt , muigamata seirama jäänud , mis oli muide meeldiv . 
139	NA	 Jah , nagu oleksin minagi selle suursuguse maastiku mingi oluline detail . 
139	NA	 Võib-olla et olingi . 
139	NA	 Neis vanades kummikutes ja rohekas , maastikuvärvi välipluusis , mille rinna peal keskel oli suur tasku fotoaparaadi ja märkmiku tarvis . 
139	NA	 ( Oma matkajaki kui sel päeval kasutu riietuseseme oli Karin kohe oosile tõustes minu kätte hoiule andnud , sest päev oli järjest palavamaks muutumas ja käimine oli meid mõlemaid higiseks teinud . ) 
139	NA	 Ja temagi vaade , kuidas seda nüüd öelda , oli kõike muud kui kartlik ( ikkagi võõra mehega niisuguses ümbruses ) , aga mitte ka naiselikult julgustav – et nüüd viimaks oleme üksi … Oh ei ! 
139	NA	 Ta nagu teadis ( ma vist rääksin sellest naistele omasest vaistust , mis avaldub neil juba plikaeas ) , et ma vaatan teda hetkel kui . . . kui kedagi , keda mul juba kolm kuud peale Silla lahkumist pole olnud ( muidugi oli võimatu , et keegi me töö juurest oleks talle mu isiklikust elust rääkinud ; pealegi ei pruukinud kõik mu lahkuminekut veel teadagi ) ja samas ütles seesama naiselik vaist talle ette , millised me suhtlemise piirid peaksid olema , et kõik loomulik ja pingevaba näiks . 
139	NA	 Ehk teisiti öeldes – polnud mõeldavgi , et ma astun sel imelikul nullhetkel , mida tekib igas olukorras , talle ligi , haaran ta ümbert kinni , koolutan teda ja me langeme selle rohelise vaiba sisse , mille moodustasid piibelehed , lopsakas kuutõverohi ja lillakas kurereha – kui palju eesti taimenimetusi koos , milline ülistus vanahärra Vilbastele . . . ! 
140	NA	 Niisiis , me hakkasime liikuma mööda oosiharja . 
140	NA	 See muutus aegamisi laiemaks , juba leidis jalg märke kunagisest jalgrajastki . 
140	NA	 Ja siis jõudsime kohta , kus maaihu , kamar , oli justkui rebenenud ja sealt süütuserebendist vahtis vastu laik kollast liiva – ilmselt oli üks roomikmasin , kord juba oosiharjale eksinud , sel kohal kõrvale keeranud ja siis põõsaid ning lopsakaid taimi maha rutjudes oosilt poolviltu alla sõitnud . 
141	NA	 Karin küsis mult tummalt , millega tegu . 
141	NA	 Ma ei vastanud , kehitasin vaid õlgu . 
141	NA	 Ei tahtnud käiku ära rikkuda ja teda ilmaasjata kohutada . 
141	NA	 Mõtlesin , et oleksin pidanud siiski Karinile mingi loa hankima , ja samavõrd ka endale , sest . . . 
141	NA	 Eestimaa ei kuulunud paraku ülenisti meile . 
141	NA	 Me asusime hetkel sõjaväepolügooni servas . 
141	NA	 Polügoon – see polnud tühi sõnakõlks , vaid fakt . 
141	NA	 Sest Ohepalu oosist lääne pool käisid teatud aegadel mehised laskmised ja kogu ümbrus oli mürinat täis . 
141	NA	 Teisest küljest ja täht-tähelt võttes – oos asus ulatusliku sõjaväepolügooni idapiiril ja jäi ametlikust polügoonist väljapoole , nii et see Nõukogude tank oli siin lihtsalt omakäeliselt mürgeldanud . 
141	NA	 Kuid muul ajal polnud neil maastikel üksilduse ja looduserahu mõttes vastast . 
141	NA	 Paradoksaalne , aga militaarne suletus ja mõningane oht kinni nabitud saada hoidis kõiksugu korilased sellistest kohtadest eemale , ning sellest siis ka see looduserahu . 
142	NA	 Aga kas see polnud omamoodi vahva , et me matkal oli nüüd kerge keelatuse mekk man ? 
143	NA	 Põikasime õige varsti neilt roomikujälgedelt kõrvale , sest oos muutus nagunii kaheharuliseks . 
143	NA	 Ja äkki olime uues imelises paigas – sel kohal , kus oos magava hiiglase kaheks jalaks muutus , selles sopis kasvas , ei , õitses kümneid kuldkingi . 
143	NA	 Taimi oli nii rohkelt ja kingakujulised õied olid nii suured ja lopsakad , et me mõlemad jäime tummaks . ” Cypripedium calceolus , ” sosistas Karin uskmatult ja ma noogutasin . 
143	NA	 Ning mult pilguga luba küsides , kas ta võib , ja kui ma uuesti noogutasin , laskus mu rootslanna põlvili ja hakkas sõrmedega hellitama neid suuri kuldseid õisi , mida tema kunagi tõeluses polnud näinud , üksnes vaid raamatutes , värvitahvlitel , nagu ta mulle pärastpoole kinnitas . 
143	NA	 Ja ta puutus õitsvat kuldkinga viisil , nagu vaid botaanikud oskavad – taime kui elusolevusega sõnatult vesteldes . 
143	NA	 Ma vaatasin seda pealt ja imelik kiivus ründas mind – ma oleksin tahtnud suuta samasuguselt Karini kõrval põlvitada , aga see kuidagi ei sobinud mulle . 
143	NA	 Nõnda siis astusin jalgu ettevaatlikult kõrgele tõstes tema kõrvale ja tahtsin öelda , et need õied meenutavad nii väga tema , Karini kodumaa muinasjuttude gnoomide puukingi . 
143	NA	 Aga Karin jõudis minust ette ja lausus : “ Verstehn , verstehn . . . ! ” Ja ta osutades oma jalgadele , oma heleroosadele ja juba poriseks saanud tenniskingadele . 
143	NA	 Märkasin alles nüüd , et tal olid jalas liibuvad trikotaažpüksid , mis tõid ehk ülearu selgelt esile ta ümara keskkoha , mis ta herilasepiha ja väikeste rindadega nagu hästi kokku ei sobinud , luues mingi kerge ebakõla , kuid kui mõtlema hakata , siis üldsegi mitte . 
143	NA	 Igal juhul polnud ta üldsegi säärane Twiggi-tüüpi poolnaine , kes kõikjal väljamaal kuuldavasti moes on . 
143	NA	 Ja lisaks moodustasid ta , vabandust , pepu ning kõht ja pluusi poolt mahasurumatud rinnad kaks maailmatu vahvat sujuvat kõverat , mida ainult naisekeha suudab pakkuda . 
143	NA	 Ja kui ma teda seal kükitamas nägin , pluusiesine pisut rohkem avali , ja püüdsin nii teda ennast kui ka neid õisi tema pisikesse Jaapani pildistusaparaati ära mahutada ( mis oli tema sosinal soov , nagu ei lubaks olukord meil isegi valjul häälel kõnelda ) , siis tundsin , kuidas mus ärkas midagi unustatut või mahasalatut – ja ma neelatasin . 
143	NA	 Ning avastasin taas , et olen ühe noore võõra naisega kui paradiisiaia igirohelises lopsakuses . 
143	NA	 Imelik tunne igatahes . 
143	NA	 Ja miks niisuguses situatsioonis ei või ilmuda poolpatused mõtted , ah ! 
144	NA	 Karin Nyman , keda ma olin algul pigem sinisukaks pidanud , oli ju täiesti normaalne , võis öelda et isegi ilus naine . 
144	NA	 Kahju , et ma tema kohta midagi täpsemat ei teadnud . 
144	NA	 Näiteks , kas ta on juba jõudnud mehele minna ? 
144	NA	 Sest neil seal Rootsis käivat see ruttu . . . 
144	NA	 Oma viga – polnud senini julgenud küsida , nüüd , sel hetkel nagu ei sobinud ! 
145	NA	 Selsamal hetkel kajas üle rabaavaruse ja oosi kile , ühtaegu müstiline hüüd . 
145	NA	 Nagu oleks tundmatu soo-olevus mingis imelises piinas vaevlemas . 
145	NA	 Karin võpatas , tõusis püsti , tuli mulle ligemale , nagu kardaks ta tõega sealt raba poolt kuuldunud hüüdu . 
145	NA	 Ma ei rutanud tema maharahustamisega . 
145	NA	 Sest mu mõte oli alateadlikult kogu aeg vaevelnud selle kallal , kelle moodi Karin tegelikult on . 
145	NA	 Ja nüüd , kus ta tegi esimese sammu minu poole , teadsin äkki – tas on midagi Marina Vladyst , tollest prantsuse näitlejannast , keda ma olin mõned head aastad tagasi näinud peaosas filmis “ Nõid ” . 
145	NA	 Piisas ju sellest , et “ Nõid ” oli filmitud tema , Karini kodumaal , sealsetel kaljumaastikel . 
145	NA	 Ainult et praegu oli kogu situatsioon nagu pahupidi pööratud – loodusemõistja ja-seletaja rollis olin mina , meestegelane. Aga nemadki , nii too teedeinsener-kaljudelõhkaja kui ka noor arbuja olid pidanud ületama keelevõõrust . 
145	NA	 Ja teatud hetkest peale ei olnudki seda enam nende vahel . . . 
146	NA	 Siis kostis too linnuhääl uuesti ja pikemalt . 
146	NA	 Ehkki ma olin selle kohe ära tundnud . 
146	NA	 Aga ehk raba hüüdis nüüd tema , minu külalise pärast ! 
146	NA	 Mul jäi üle vaid see salapära hajutada ja lausuda : “ Grus grus . ” Ja kohe selgines küsimusmärk Karini näos imestuseks , ja siis ta naeratas häbelikult ja oli tol hetkel nii loomulik ja ilus , et ma tahtnuks teda mingis vennalikus tänutundes sülelda . 
146	NA	 Kuid ei , elus oli alati tabusid ja üks sääraseid oli praegu siin , mu käeulatuses , kuulamas Eesti raba kõige mõistatuslikumat häält , kui ehk öine rukkiräägu-krääk või kume hüübihüüe kõrvale jätta . 
147	NA	 Ja nagu selle mulje jätkuks märkasin , et tal , mu kaaslannal , on pikk ilus kael , nagu . . . nagu just nimelt sookurel ja ta tippivais sammudeski , kui ta ennist nende kaunite kuldkingade riigis liikus , oli midagi sellestsamast graatsiast , nagu ma neid linde tundsin . 
147	NA	 Karin justkui aimas neid minus keerlevaid loodusteaduslikke võrdlusi , ja ta vaatas mulle nüüd juba arusaamatul pilgul otsa , nagu oleks ta mu ilmest välja lugenud kõiki neid meeldumusi ja ka kõhklusi . 
147	NA	 Aga siis värvis Karini väikest värvimata suud , mille poolest ta küll Vladyst erines , kerge muie . 
147	NA	 Või mitte just muie , vaid aimus , et tal oli õnnestunud esimest korda ära arvata , mis mõttesegu mus keerles . 
147	NA	 Ma ei tea , mida oli selles naeratuses rohkem , kas kerget halvakspanu – ah et ikkagi niisugused mõtted ! – või etteheidet , et ma alles nüüd teda tõeliselt nägin ! 
147	NA	 Või hoopis arusaamist , et mul ei õnnestu , ükskõik kuidas ma seda ka püüan , tema eest varjata , et ta mulle algusest peale meeldib . 
147	NA	 Ja on nüüd vaid t ä i e s t i tema teha , kuidas ta selle teadmusega ümber käib ! 
148	NA	 Rabakutse ajas meid liikvele ja mõne hetke pärast olime oosinõlvast all ja jalgupidi vetruvas , minu jaoks alati nii meeldivas sfagnumis . 
148	NA	 Karin oli oma tenniskingad jõudnud ära võtta ja kaela ümber riputada ( milline praktilisus ) ja nüüd kääris ta ka oma naljakalt lõhestatud pükste sääretorud kõrgele üles ning lausa lustis vetruval pinnasel hüpates ning ennastunustavalt huilates . 
148	NA	 Muidugi rootsi keeles . 
148	NA	 Mul polnud sellest vajagi aru saada , ma teadsin juba varasemast , ühtede Moldaavia teatraalide järgi , kellele ma juba kord varemalt ekskursioonijuht olin olnud , mida tunneb üks esmakordselt Eestimaa raba pehmele pinnasele sattunu , kes on rohkem harjunud kõndima kõval kaljusel või liivasel pinnal – ta kaotab reaalsusetaju ja muutub lapseks . 
149	NA	 Vaatasin vaid hetkeks rabaavarusse , ning äkki kostis mu lähedalt looduslapse hädakisa : ” Hilfe-e ! ” ja ma olin veel ühe saksakeelse sõna võrra rikkam . 
149	NA	 Ta oli helerohelisele älvekohale astunud ja üht jalga pidi põlveni sees . 
149	NA	 Millest oli paanikaks küllalt . 
149	NA	 Murdsin meelega viivitades ühe kuiva männijässi , heitsin end demonstratiivselt kõhuli , lasin tal toikast kinni haarata , tirisin tõsist pingutust teeseldes ja asja meelega üle dramatiseerides , kuni sain ta – mudase põlve ja käputäie sfagnumiga peos – Rootsi kuningriigile tagasi võidetud . 
150	NA	 Oh milline kergendus teda valdas . 
150	NA	 Ja ta , vaene laps , vajus mulle jõuetuna kaenla ning hoidis minust tükk aega kinni ning ta keha läbisid järjest vaiksemaks jäävad vapped , mis oli teistpidi ( oh minu mõtteid küll ! ) kui hetkelise andumuse kaja ta kehas . 
151	NA	 “ No , noo , “ noomisin ma teda eesti keeli , “ ega see siis nii kähku ka käi . . . ” Ta vaatas mulle poolnutuse näoga korraks otsa , ja ma pidin tast lahti laskma , et ta ei hakkaks oma abituse pärast kannatama , sest ta oli muidu ju vahva tüdruk . 
151	NA	 Ja ma pidin tahtmatult tunnistama , et üht naisekeha oli niimoodi , üle üsna pika aja küllatki meeldiv hoida . 
152	NA	 Edaspidi astus ta kuulekalt minu jälgedes . 
152	NA	 Kuni me olime lõpuks rabajärve ääres . 
152	NA	 Missugune sära süttis taas ta silmis ! 
152	NA	 Me viibisime keset raba , me olime kui vaikusesaarel . 
152	NA	 Ja samas kui millegi tõelise ja tsiviliseeritud inimese jaoks kaotatu südames , mille sümboliks sobis nii hästi hele järvepind , raba ürgne pilkumatu silm , tõe tunnetamise peegel , milles heiastusid hetkel selle suve kõige heledamad ja kaunimad pilved . 
152	NA	 Me võtsime istet kõrgel ja kuival puhmasmättal ning ma vandusin oma mõttes mitte midagi ebameeldivat mõelda ega teha . 
152	NA	 Temasse , kes ta mu lähedal istus , ma hetkel ei ulatunud . 
153	NA	 Keerasin end mättal külili , noppisin roosade õitega jõhvikaväädi , demonstreerides talle seda . 
153	NA	 Ta noogutas . 
153	NA	 Siis keerasin end kõhuli , murdsin kõrre ja osutasin samblal kasvavale huulheinale . 
153	NA	 Seda omapärast taime tundis ta muidugi ka , aga ta polnud näinud kunagi tõeliselt , looduses , kuidas putukas sinna kleepuvasse vedelikku kinni jääb ja kuidas taim seda seedib . 
153	NA	 Sedamaid oli Karin minu käes olnud jaki enda kätte haaranud , jakitaskust väikese luubi välja otsinud ja süvenes meid ümbritsevasse mikromaailma , eemaldudes nõnda minust . 
153	NA	 Ma olin rahul – me retke tunnetuslik õpiosa oli alanud . 
154	NA	 Ma olin varemgi märganud , kuidas töö või toiduvalmistamine või filmivaatamine , rääkimata lugemisest , mõne inimese justkui teise mõjuväljast ära röövib . . . 
155	NA	 Meie kaks sõnatut inimlast , me olime nüüd kumbki eraldi iseenda jaoks . 
155	NA	 Rabapistrik , kes oli kogu aeg kõrgemal keerelnud , tuli ja laskus meist eemal kasvava pisikese väänduva honga otsa , millel võis olla mitu korda pikem eluiga kui meil Kariniga kokku . 
155	NA	 Linnu pea oli meie poole pööratud . 
155	NA	 Keda ta pilk meis nägi ? 
155	NA	 Tema maailma tungijaid kindlasti . 
155	NA	 Kuid kas ka vaenlasi ? 
155	NA	 Vaevalt . 
155	NA	 Lindudel on üsna eksimatu vaist , kui seda nii võiks nimetada . . . 
156	NA	 Äkki hakkas Karin rääkima . 
156	NA	 Rootsi keel voolas ta suust . 
156	NA	 Ta vaatas maha , hoides sõrmel kleepuvat huulheina seal kinniistuva putukaga , siis mind , siis liikumatut lindu eemal soomänni ladvas – ja ma ei saanud pihta , millest ta räägib . 
156	NA	 Tahtsin uskuda , et ta rääkib üldisest – meie koosolemisest selles loomulikus ümbruses , sellise maastiku puhastavast toimest inimese hingele , hetke ainulisusest ja samal ajal meist kahest kui teineteisele ootamatult lähedaseks saanud inimlapsest . 
156	NA	 Igal juhul mitte mingit arusaamist rikkast looduskooslustest , mille olemust ta oli äsja kogenud . 
156	NA	 See oli endastmõistetav , seda polnud vaja toonitadagi . 
156	NA	 See oli teisejärguline . 
157	NA	 Päike oli kogu aeg põletanud me kuklaid . 
157	NA	 Karini otsaesisel pärlendas higi . 
157	NA	 Ta kiskus pluusi seljast , seal all polnud tõesti üht ilusat läikivast siidist rinnahoidjat – kumu rääkis , et nemad seal Läänes ei pea sellest naisekeha ahistajast eriti lugu . 
157	NA	 Liigutus ja kerge pilk minu suunas olid nii loomupärased , et mulle ei tulnud pähegi sõna “ häbenema ” ( või kuidas see oleks küll saksa keeles , vist ” beschämt sein ” ) – muidugi on rootsi preilil kuum ja see oli minu asi , kuidas ma oma pilku peidan . 
157	NA	 Püüdsin kuidas püüdsin – aga ma ikkagi nägin ta poolalastust . 
157	NA	 Ja see mõjus kuidagi nii , nagu oleks me vahel juba pikk usalduslikkus . 
157	NA	 Jah , aga ma ei teadnud isegi veel seda , kes ta on – kas noorproua või alles neiu . 
158	NA	 “ Rolf ? “ lausus ta peaaegu aktsendivabalt mu nime . 
158	NA	 Ja see oli rohkem küsimus kui pöördumine . 
158	NA	 Ning ta viipaski järve poole . 
158	NA	 Ja me istusimegi ümber kaldapervele , kus tagumikualune sai paratamatult märjaks . 
158	NA	 Kuid sest polnud midagi . 
158	NA	 Karin oli oma pikad jalad tumeda vee kohale välja sirutanud ning ta varvas puutus vett . 
158	NA	 See ilmselt tundus talle pagana soe . 
158	NA	 Ja ta päikest saamata rinnad olid paratamatus kontrastis selle valgusrohkusega , mis meid endas nagu imelikus võrgus hoidis . 
159	NA	 Noogutasin , samas kahetsesin oma nõusolekut . 
159	NA	 Mulle torkas kohe meelde ta abitus seal älvekaldal . 
159	NA	 Siin oli ju sama situatsioon . 
159	NA	 Kui ta ka oskab hästi ujuda – ta ei oska seda l a u k a s , laseb jalad alla vajuda , sealt uhkab talle kohe s e l l i s t külma vastu ja tõuseb muda ning ta ehmatab , hakkab summima , kergitab veel rohkem muda üles . . . 
160	NA	 Aga mul ei olnud põhjust teda ka keelata . 
160	NA	 Külalise ohutuse huvides läksin mingit kõvemat puuronti otsima . 
160	NA	 Lind tõusis lendu ja lendas ära , jättes meid ilma oma jälgivast pilgust . 
160	NA	 Sealt , rabapistriku istumispuu lähedalt leidsin kuiva kaadunud männitüve , mida polnud raske ära tuua . 
160	NA	 Karin jälgis suure vaimustusega , kuidas ma mitme meetri pikkuse tüvehakatise üle väikese järvesopi heitsin , et talle vetteminekut kindlustada . 
160	NA	 Sellest saab ka hästi kinni haarata , kui ta hakkab välja ronima . 
160	NA	 Nii ei peagi ta ennast sfagnumkaldale lohistama , mis nõuab omajagu oskust . 
161	NA	 Seejärel tegin talle aeglaselt kõiksugu sõnu segamini aajdes selgeks , et tal pole vaja isegi mitte püksikutes vette minna , et laukas supeldakse just nimelt alasti , et selles ongi tõeline mõnu turbapurusest veest , mis on tegelikult puhtamast puhtam , igal juhul suvalise mereranna omast ohutum ja tervislikum . 
161	NA	 Aga seda viimast ei osanudki ma talle öelda , takerdudes mitme keele sõnavõimetusse . 
162	NA	 “ Nein , nein ! ” hüüdis ta vastu , kui tahtsin eemale mändide vahele minna , kus ma olin valmis vaadanud teise mõnusa mahakaldunud tüve . 
162	NA	 Karin ilmselt ikkagi kartis . 
162	NA	 Kuid mitte mu pilku , mis ta alastust kaeks – ikka seda üksijäämist , talle võõrast keskkonda . 
162	NA	 Seda siis minust enam . 
162	NA	 Aga vesi oli veelgi meelitavam . . . 
163	NA	 Ma vaatasin häbitult pealt nagu poisike naiste sauna akna taga , kuidas ta oma liibukad , mis olid nagunii ühest kohast märga saanud , maha tiris ja seejärel , ilma kõhklemata , justkui käsutäitlikult ka oma siidpüksikesed . 
163	NA	 Igatahes , Karin ei häbenenud minu vaatamist , mis oli nüüd päris avalik , sest ma pidin ju iga hetk tema turvalisust valvama ; ta ei pidanud isegi vajalikuks käsi risti rinnal või oma keskkoha ees hoida , mis jäi , tõsi küll , minu pilgu jaoks ( seal , kus ma seisin ) ta kaardus puusa varju . 
164	NA	 Ta vaatas pigem ootusliku naeratusega mu poole , küsides mult veel kord pilguga , kas tal ikka on luba sellesse rabajärve astuda . 
164	NA	 Ja kohaliku loodusejumalana andsin talle noogutusega selle ning ta libises vaikselt ja graatsiliselt nagu . . . nagu emasaarmas vette ning vaikne vaimustushüüd levis üle absoluutselt sileda rabajärve , kandudes eemale , sinnasuunas , kus äsja olid uuesti häälitsenud sookured , need inetud-ilusad linnud , keda mina , hoolikas looduseskäija olin paraku näinud kõrgel õhus , aga mitte kordagi soos mätaste ja männijässide vahel kõndimas , nagu ma seda kujutlesin . 
165	NA	 Minagi olin jõudnud vahepeal särgi seljast võtta ja mu turi juba tulitas . 
165	NA	 Ootasin ujujat kaldale , aga temal polnud kiiret . 
165	NA	 Ja ta oli tõesti hea ujuja . 
165	NA	 Alles mõne aja pärast söandas ta veest välja tulla ja ma kummardusin , et ta palgijupist kinnihoidvatest kätest kinni haarata , seejärel osutades , et ta ka põlve sellele peale tõstaks . 
165	NA	 Karin oli üleni pruunide turbakübemetega koos ja üks ulakas pruun sfagnumitükike oli takerdunud ta häbemekarvadesse , mis talle endale suurt lõbu tegi . 
165	NA	 Ma olin laotanud oma rohelise matkakuue kõrgemale rohumättale , aga ta ei tahtnud sellele heita . 
165	NA	 Ta kargles alasti ringi , hüpates lausa poisikese kombel vett kõrvast välja ja naeris ning rääkis kogu aeg rootsi keeles , millist selles rabas polnud vist mitusada aastat kuuldud . 
165	NA	 Seejärel sain minagi julgust juurde ja asusin teda kaasavõetud puuvillasärgiga kuivatama . 
166	NA	 Ja ta seisis nüüd vaikselt paigal ning justkui nautis seda , kinnisilmi , kuidas ma kogunevaid veetilku ta reitelt ning kõhult ja ka häbemekarvadelt keelega noppisin , ühe käega ta puusade ümber kinni hoides . 
166	NA	 Seepeale läbis teda justkui hetkeline kõhklus . 
166	NA	 Ja ta otsustas ning surus oma märja keskkoha mu suu vastu ja laskis mul sel moel tükk aega tema vastas lämbuda . 
166	NA	 Justkui selleks , et mul sellest tahtest , mis mus pulbitses , küllalt saaks , samal ajal kui ta enda kurgus hullas mingi kurisev heli , nagu ei pääseks erutus või naer või mõlemad korraga tast kuidagi välja , sest nii suur erutusklomp oli ees . 
166	NA	 Ta märg keskkoht lõhnas soo , ürgsuse järele . 
166	NA	 Karin oli hetkel nagu suur taim , lihasööja taim , alati vaid siin kasvanud . 
166	NA	 Inimtaim , kelle keskkohas asus nagu seesama huulhein , mida me mõlemad väheke aega tagasi koos olime vaadelnud . 
166	NA	 Ja ma liibusin uuesti huultega selle taime , teda meenutava koha vastu . 
166	NA	 Mina olin nüüd see putukas , kes pidi sinna kinni jääma . 
166	NA	 Ja kõik minus oli loomupäraselt virgunud ning piinas mind . . . 
167	NA	 Ja ma ei mõelnud midagi enamat ega millelegi järgnevale ; sel hetkel ei mäletanud ma Sillat ega kedagi teist oma eelmiste aegade tüdrukuist . 
167	NA	 Oli vaid tema – tundmatu ja nii ettearvamatu käitumisega soonaine , kel polnudki nime . 
167	NA	 Ja ma tundsin heameelt elu vastu , et võisin niimoodi olla selle naise vastas , tunda ta naha võpatusi , ta märga keskkohta . 
167	NA	 Kuid sealsamas väga lähedal asus ka piir , tabu . 
167	NA	 Õieti – me vahel oli mitu seina , üks neist teadmatus . 
167	NA	 Teadmatus temast , kes ta õieti on . 
167	NA	 See meie lähenemine oli juhtunud nii kiiresti . 
167	NA	 Jah , ma arvasin , et küllap ta käed ja kogu ta olemus hakkaks mind kohe tõrjuma , kui ma sellest piirist üle astuks . 
167	NA	 Ning ma ise võin midagi võimalikku ja ilusat ja hilisemat ära rikkuda . 
167	NA	 Kes seda võis teada . . . 
168	NA	 Kui ma viimaks suu temast , ta märjast häbemest lahti rebisin ja ülespoole vaatasin , olid ta silmad ikka veel suletud ja näol ilme , mida mul on raske kirjeldada . 
168	NA	 See oli , nagu usaldaks ta hetkel vaid oma keha impulsiivsust , nagu asuks ta samasugusel , aga minust erineval piiril , kust ta ei tea , mis edasi järgneb . 
168	NA	 Igal juhul piinasin end selles olukorras sadistlikult edasi ja võib-olla piinas temagi . 
168	NA	 Või kust mina teadsin , kust ma võisin teada , näha temasse , kellele antud tõotust ta pidas või kellele ta end võis hoida . 
168	NA	 See ei pruukinud mina olla , ja meie olukord ei pruukinud olla see kõige tähtsam 
168	NA	 . . . . 
169	NA	 Kui ta viimaks pärast seda tardumust oma liikumise tagasi sai ja pärast viivitavaid liigutusi ( nagu mulle igatahes näis ) riides oli , kallistas ta ise mind ja lähendas oma niiske näo ja hallid silmad nii lähedale minu omadele , et ma ei näinud mitte midagi , ja ma ei saanud aru , kas ta tänas mind või avaldas kahetsust me mõlema nimel selle , juhtumatu suhtes . 
169	NA	 Aga ehk oli see too tõe tunnetamise tõeline hetk , milleks rabajärv oli meid sundinud . 
169	NA	 Sest seda ilmet , mida ma olin tunnistanud , polnud ma kohanud veel ühegi naisterahva silmades . 
169	NA	 ( Kuigi mul polnud teda , Karinit , just paljudega võrrelda . ) 
169	NA	 Ja siis ta sasis kaua ja mõtlikult mu juukseid ja tõmbas mu suu enda oma ligi ja peaaegu sundis mind ennast suudlema . 
169	NA	 Ning ma suudlesin teda peaaegu valulisuseni . 
169	NA	 Ja tundsin , kuidas midagi tundmatut , mulle seni teadmatult hella voogas minusse , kandudes kõikjale mu kehasse laiali , maandades ja lepitades mu paisunud ootuse ja täites mind mitte niivõrd sellesama keha kui just mõistuse veel peenema valu ja ärevusega , kui oli hetke eest olnud füüsiline valu minus . 
169	NA	 Me unustasime uuesti ümbruse ja ma tundsin uuesti läbi riiete ta keha ja kõik ähvardas taas palju hullemini korduda , kuid just sel hetkel vabastas ta oma suu ja käed minust ning lükkas mu kerge liigutusega endast eemale . 
169	NA	 Sest sel uuel hetkel oli ta minust kainem , minust vanem ( ehkki ta tegelikult seda polnud ) , see oli nüüd tema teha . 
169	NA	 ( Ning nõnda ma jäingi selle teadasaamatu vangiks– niikaua kui ta Eestis viibis . ) 
170	NA	 Kuid siis muutus kogu ta olek asjalikuks ja ta hüüdis midagi , mis võis ja pidigi rootsi keeles tähendama suplust , ja see käis minu kohta . 
170	NA	 Ma tahtsin ja ei tahtnud ka vette minna , sest minulgi polnud supelpükse jalas . 
170	NA	 Karin kinnitas samal ajal innukalt , et küll tema valvab me asjade järele . 
170	NA	 Mis oli nii naeruväärt – kes neid siin rabas puutuma pidi . 
170	NA	 Kõik see jutuajamine käis nüüdsest rootsi keeles , nagu pidanuks ma pärast juhtunut , tema ihu ja lõhna sissehinganuna mõistma ka ta keelt . 
170	NA	 Kuid midagi ma tõesti mõistsingi , nagu avanenuks me kahe vahel mingi sõnatuse , õigemini sõnadeta arusaamise kanal . 
170	NA	 Hetketi teadsin päris täpselt , millest jutt on , nagu oleks minus ärganud keegi varasem ja teisest soost ning rahvusest eellane – selle õhu , vee ja taimestiku läbi , mis meid kogu aeg oli ümbritsenud . 
170	NA	 Jah , ega minulgi sobinud eputada ning pesupükstes vette minna . 
170	NA	 Nii ma siis kuuletusin . 
170	NA	 Ja Karin kuivatas hiljem mind oma pluusiga , aga ta käsi tõrkus mind siiski igalt poolt puudutamast , nii et ma pidin ta pluusi enda kätte võtma ja lõpuks laskma päikesel lõpetada selle , mis ta kätel pooleli jäi . 
171	NA	 Kartsin , et see vahejuhtum muudab meid kuidagi kammitsetuks. Aga mu kartus oli asjatu . 
171	NA	 Karin jäi me edasise sooretke aegu lahedaks ja vahetuks . 
171	NA	 Ma aitasin tal ka tagasiteel soo-ohtudest jagu saada ja puutusin temasse igal võimalusel , ning ma vist ei eksi , kui ütlen , et ta laskis ennast meeleldi aidata . 
171	NA	 Siis olime taas oosinõlval . 
171	NA	 Karin hingeldas järsust tõusust ning palus käeliigutusega teha peatuse . 
171	NA	 Me pöördusime tahtmatult tagasisuunas , nagu sooviks mõlemad hüvasti jätta ühe elamusega . 
171	NA	 Seal laugasteahela taga , mis olid nagu sinised piklikud helmed ühes kees , kerkis sinise ja tagasikutsuva kühmuna tume soosaar . 
171	NA	 Tundsin vaistlikult , et Karini pilk jäi nagu küsivalt sellel peatuma . 
172	NA	 “ Mis seal. . . on ? ” küsis ta meie vahel tekkinud segakeeles . 
173	NA	 “ See on . . . õigemini , seal oli pelgupaik , “ püüdsin ma seletada temale , kes ta tuli teistsugusest ajaloost . 
173	NA	 Või kas ikkagi nii väga teisest ? 
173	NA	 Talle polnudki , nagu selgus , nii võõras mõista , mda ma üritasin seletada . 
173	NA	 Selgus , et ta oli lugenud kellegi Vilhelm Mobergi romaani “ Ratsuta täna öösel ” ( nii just oskasin ma seda pealkirja tõlkida , aga see kõlas hästi ) . 
173	NA	 Ja ma rääkisin talle , samal ajal kui ta käsi mu õlal puhkas , kuidas minu esivanemad – ning seda isegi veel viimase sõja ja sellele järgnevate aastate jooksul – sääraseid kohti enda , oma ligimeste , oma vara päästmiseks kasutasid , et sinna viisid tümasse pinnasesse taotud palgiotstele toetuvad salateed , et need on seepärast põnevad kohad tänini . 
174	NA	 Tundsin , kuidas Karin süttis , kuidas ta tahe oleks soovinud seal ära käia , ja ka mind läbis kahetsus , et see polnud mulle varem pähe tulnud varem , et ma olin kinni olnud rohkem me matka botaanilises . . . ja nagu selgus , ka intiimses küljes . . . 
174	NA	 Aga ma teadsin , et kui oleksin Karini viinud sinna , ühte pelgupaika , siis me poleks samal päeval linna tagasi jõudnud ja me vahel oleks kindla peale juhtunud midagi sellist , mida oli kümneid kordi juhtunud sadu aastaid tagas siinsamas . . . 
174	NA	 Kuid seda ma talle ei öelnud . 
175	NA	 Niisiis , muud ei olnudki ( ei siis ega hiljem ) , sest me tahtsime ju ka oositaimi vaadelda ja üles joonistada ( milleks Karinil oli haruldane käsi ) – et kõike seda värvikust kuidagigi jäädvustada . 
175	NA	 Ning ta pisike fotoaparaat sai ülesvõtetest lõpuks täis . 
175	NA	 Ning ma kuulsin rõõmuga , et ta püüdis nende kuldkingade ja kuutõverohu kõrval ka mind ühele kaadrile jäädvustada . 
175	NA	 Sest mida muud see pisike klõpsatus tähendas , kui ma end unustades tagasi Ohepalu rabajärve ja selle taga kummuvatele tumedatele soosaarte poole vaatasin . 
176	NA	 Surmväsinutena , Karin sõna tõsises mõttes minu küljes rippumas , jõudsime veel viimasele rongile . 
176	NA	 Linnas saatsin ta ilusasti hotellini ja me seisime kaua aega vaikides teineteise vastas seal fuajees , jättes vist administraatorile veidra mulje . 
176	NA	 Ta ei kartnud minule nüüdki avali pilguga ja poolnaeratuse saatel otsa vaadata ja minulgi polnud midagi häbeneda , nagu seda vahel taolistel puhkudel elus juhtub . 
176	NA	 Ma olin lihtsalt näinud , milline ta ilma nende rõivasteta on , ja tema oli näinud mind . 
176	NA	 Me olime olnud küllaltki lähedased . 
177	NA	 Siis ta pöördus ja läks ära oma tuppa . 
178	NA	 Ma olin koju jõudes liialt väsinud , et midagi veel mõelda või kujutluses seda päeva jätkata . 
178	NA	 Aga otsustasin siiski , nagu oli mu komme , lasta muusikal seda teha . 
178	NA	 Taaskord tahtsin lasta juhusel vastav pala valida , kuid siis loobusin sellest – mulle meenus üks klaverikontsert , mida ka Silla ses toas oli armastanud kuulata , ja oli veel üks asjaolu , miks ma pidin just selle plaadi üles otsima . 
178	NA	 Tegu oli kuulsa Mozarti 21. klaverikontserdiga . 
178	NA	 Pisut vaeva oli vastava osa leidmisega , siis oli seegi käes – ja mu toas kõlas imeilus teema , mille juurde nii orkester kui ka klaver aina uuesti nagu ainuvõimaliku juurde tagasi pöördusid . 
178	NA	 See oli väga selle päeva muusika moodi juba sel kokkulangeval põhjusel , et kõlas kogu aeg ühes Rootsi filmis nimega “ Elvira Madigan ” , filmis ärapagenud rootslannast tsirkuseartistist ja ta tagaotsitavast sõjaväelasest-desertöörist . 
178	NA	 Ja olgugi , et film kulges keset looduseidüll , ei tõotanud see kaunis ja harmooniline Mozarti muusika neile kahele lõpuks midagi head . 
178	NA	 Seal see oligi – peaaegu meie lugu , muutu või ebausklikuks ! 
179	NA	 Ma lootsin teda , Karinit , nii väga unes näha , kuid nägin hoopis midagi muud. . . Ma nägin mingit barokset kuldsete ilustustega saali – Viinis või Salzburgis või Prahas – ja selle keskel valget klaverit ning üht Mozarti klaveriõpilastest , Paradisiot ( pimedat neiut , ütles keegi mulle selles unes väga selgesti ) selle taga istumas ning innustunult mängimas . 
179	NA	 Ja sealsamas kõrval seisis ka väike heledas parukas Mozart , üks käsi puusas , jälgides Don Giovanni magusal ilmel oma õpilase mängu . 
179	NA	 Ning justkui sealsamas saalis , aga kuulajate peade kohal oli pinguletõmmatud köis , mida mööda pidi hakkama kõndima … millegipärast Silla , peenike ja habras , nagu ta oli , ja mina olin sama köie teises otsas , temale , sellele Silla moodi kõndijale appi ruttamas – ja siis ma ärkasin võimatust hirmutundest ning sain aru , et Eliso Virsaladze poolt sissemängitud klaverikontsert keerleb oma lõpuringi mööda edasi ning Elvira Madigani teema on ammu lõppenud . . . 
180	NA	 Me ei teinud kumbki sellest Ohepalu järve ääres toimunust järgnevatel päevadel juttu , isegi mitte vihjamisi . 
180	NA	 Me vaid vaatasime teineteisele silma , nagu seal rabajärve ääres , nagu seal hotellifuajees , nagu aina küsides sõnatult – mis see siis oli ? 
180	NA	 Ja vastasime niisama tummalt – mul on sinu üle nii hea meel , et sa oled maailmas olemas . . . 
181	NA	 Ma saatsin Karinit muidugi ka järgmistel looduseskäikudel , aga need kujunesid kuidagi teistsugusteks , sest nüüd oli me autojuht kaasas ja ta oli kogu aeg kusagil lähedal , nagu näiteks Matsimäe järvede juures , kus ta jäi lesima rabajärve maapoolsele liivasele kaldale , sel ajal kui meie läksime raba peale – mõõtma ning kirjeldama vaevakaski ja muid rabataimi . 
181	NA	 Ning endastmõistetavalt polnud sel korral toda lahutumust välisilmast , neid hääli ja seda suvehuumust , mis meid mähkis ja vallutas ja ka hullutas seal Ohesaare rabajärve ääres . 
181	NA	 Ka polnud ükski järgnevatest käikudest enam nii läbinisti improvisatsiooniline – meil oli kas rohkem asju kavas ja kindel programm taga ajamas või oli ilm pilvealune või koguni vihmasegune , sõnaga mitte nii paradiislikult soodus nagu tookord . 
181	NA	 Ja laukas või soojärves ujumas me enam ei käinud . 
182	NA	 Karin elas kogu selle aja hotellis , kuid ühtki korda enda juurde hotelli külla ta mind ei kutsunud . 
182	NA	 Kuidas ta seal elas ja mida ta vabal ajal tegi , sellest meil jutuks ei tulnud , ehkki me suhtluskeel aina täienes ja rikastus nii rootsi sõnade ( minu poolt ) kui ka mõnede eesti sõnade näol , mis tema suus üsna loomulikult kõlasid . 
182	NA	 ( Oh , ta oli siiski suur näitleja , nagu lõpuks selgus ! ) 
183	NA	 Kui ta siis kuu lõpupäeval ära hakkas sõitma ja kui ma lennujaamahoones temaga hüvasti jätma hakkasin , ehmatas ta mind millegagi – pärast seda , kui olin talle üksnes käe ulatanud , sest seal oli kuidagi palju inimesi kedagi saatmas , haaras ta mul ümber kaela kinni , surus oma suu mu kõrva vastu ja sosistas lause , mis oli eestikeelne – nii et ma jõudsin koguni mõelda , et ta on selle sõna-sõnalt selgeks õppinud – enne kui lause mõte minuni jõudis . 
184	NA	 “ Sind ma tahaksin küll endale meheks , “ oli nimelt see karinlikult otsekohene lause , mille peale ma küsisin eesti keeles vastu : 
185	NA	 “ Kas sa siis polegi veel mehel ? 
185	NA	 Mina arvasin , et oled ? ” 
186	NA	 Ta sai mu küsimusest aru ja vastas : 
187	NA	 “ Ei , ma pole abielus . “ Ja see , küll pisut aktsendikas eesti keeles öeldud , ei saanud enam olla juhuslikkus , sest ta ei eksinud üheski sõnas . 
188	NA	 “ Karin , sa oskad siis eesti keelt . . . ? ” 
189	NA	 Ta noogutas . 
190	NA	 “ Aga miks … miks sa lasid mul siis kogu aeg seda õudset puu-segakeelt murda , miks sa juba varem ei . . . ? ” 
191	NA	 “ Aga sa olid ju kogu aeg nii vahva ! 
191	NA	 Ja me saime kõigest räägitud , Rolf , saime ju ? ” küsis ja vastas see suur pettur ühekorraga. Aga ma ei osanud ta peale vihastada . 
191	NA	 Tahtsin teada , kuidas siis ikkagi . 
192	NA	 Ja seal rabedas , mõõdetud minutitega lahkumismeeleolus jutustas ta kiirustades , et ta vanaema on eestlanna , on pärit Noarootsist ja tema ongi Karinile lapsest peale õpetanud eesti keelt ja seetõttu siis tema siiasõit ja kõik muu . 
193	NA	 Mida pidin tegema selle teadasaamisega , mida pidin jõudma öelda ? 
193	NA	 Ei midagi . 
193	NA	 Mõtlesin vaid raugelt , nagu Karin juba ise püüdis öelda – kes teab , kas me lugu olekski kujunenud sääraseks , kui meid poleks lahutanud see keelekammits , tegelikult tema , Karini kehtestatud reegel . 
193	NA	 Ja ma vaid naeratasin talle kohtlaselt ja tema muudkui kaelustas mind ning lohutas mind paljude eestikeelsete sõnadega , mille sisu oli üks ja sama – kõik on ju hästi , kõik oli ju ilus , nii et paremini ei saagi olla . . . 
194	NA	 Aga ometi olin vastuse saanud vähemalt ühele oma küsimata küsimusele – Karin polnud ennast veel elus kellelegi ära lubanud . 
194	NA	 Mingis mõttes oli see mulle lohutav . 
194	NA	 Ei , see isegi rõõmustas mind . 
194	NA	 Jah , ja ma olin tõesti kui too teedeehitusinsener sealt “ Nõia ” nimelisest filmist – sest et ma pidin oma Karini tema maailmale tagasi andma . 
194	NA	 Ta oli mingil kombel – mõttelt ja hingelt ja isegi kehalt – olnud minu oma ja nüüd lahkus ta ühe piiri – tegeliku piiri taha , kust ta polnud enam kättesaadav . 
195	NA	 Aga mis kasu oli minule sest . 
195	NA	 Ta oli lennanud kiiresti kui nool läbi minu olemuse ja lahkus nüüd sinna teadmatusse , kuhu . . . kaovad kõik mälestuseks saanud asjad , sinna , kus leidub muuseas lugematul arvul noori naisi , kes kõik võiks mulle väga-väga meeldida ja kellele ka mina väga meeldiksin , kui . . . me vaid kordki võiksime kohtuda . 
195	NA	 Ka tema oli olnud samasugune olematus , aga nüüdsest enam polnud . 
196	NA	 Sel õhtul , kui Karin ära sõitis , valdas mind tõeline hingekitsikus . 
196	NA	 Kui meie suhtlus oleks olnud tõesti nii kerge ja lõpuks koguni naljakas , nagu seal lennuväljal äkki selgus , siis oleksin pidanud naerma ja mängima endale mitmeid kordi Dvo ?? ki lühipala “ Humoresk ” . 
196	NA	 Kuid nüüd pidin asjaolude sunnil midagi muud valima . 
196	NA	 See sai olla vaid midagi põhjamaist . 
196	NA	 Ja siis meenus mulle karp Sibeliuse sümfooniatega , mis oli õieti küll Silla jagu ja nüüd minu oma . 
196	NA	 Leidsin kerge vaevaga just selle , mis sobis mu eleegilise meeleoluga – see oli helilooja Kolmanda sümfoonia mõtlik teine osa andantino con moto , milles oli peidus justkui hellus , millest ma olin millalgi – nüüdsama või hiigelammu , oma lõplikult kaotatud lapsepõlves või hoopis oma poolikus abielus ilma jäänud . 
196	NA	 Ja see vajakajäämine möllas nüüd minus koos selle muusikaga . . . 
197	 ANNEMARI 	 ANNEMARI 
198	NA	 Pärast Karini ärasõitu märkasin , et ma pöördun sagedamini muusika kui millegi kaudse ja mind ning ärasõitnut ühendava lüli poole . 
198	NA	 Ehkki see mõju ei saanud ju olla otsene – me ei rääkinud Kariniga kordagi muusikast , raamatutest ja filmist küll . 
198	NA	 Tähendab , see oli ikkagi Silla jäetud jälg , mis niimoodi kaudselt ennast ilmutas . 
198	NA	 Muud ma ei osanud igatahes arvata . 
198	NA	 Aga ma ei tahtnud käia tema maitsete ja muusikaeelistuste rada . 
198	NA	 Ja nii hakkasin järgnevatel aegadel otsima endale vastavat . 
198	NA	 Pealegi olin koduse plaadihulga võimalused peaaegu ammendanud . 
199	NA	 Alustasin oma uut hingeravi sellest , et tegin end ühel kenal päeval tuttavaks plaadipoe asedirektoriga , kena pikka kasvu naisega , kes kandis suuri ümmargusi välismaa-prille . 
199	NA	 Tegelikult ma uuendasin mingit tere-tutvust – me olime teda Sillaga paar korda kontsertidel kohanud ja ma mäletan , et Silla oli talle tervituseks noogutanud ning küllap minagi olin teinud viisakusest sedasama . 
199	NA	 Näis , et ta mäletas mind – mingi üleprillidepilk reetis seda . 
199	NA	 Viisin talle maitsetult suurte punaste roosidega kommikarbi , järgmine kord lilli – ja nõnda , märkamatult sattusin nende väheste väljavalitute hulka , kellele pakuti neid t e i s i plaate , mis polnud “ Melodija ” omad – sõnaga Eterna , Polydori , Supraphoni , mõnikord harva isegi EMI ja Deutche Grammophoni tooteid . 
199	NA	 Ja sealt tulid minuni Richard Strauss ja Gustav Mahler ning Respighi ja Janaček ja Hummel ja Mysliveček . 
200	NA	 Mulle igatahes tundus , et just sel moel on võimalik Sillaga lahkumineku jälgedest üle saada . 
200	NA	 Ka terve kuu Karini seltsis oli hästi mõjunud . 
200	NA	 Ometi tabasin aeg-ajalt endal töö juures me naispere kaastundlikke pilke – vaeseke , see meie Rolf , kui raske tal praegu on . 
200	NA	 Nagu ikka , oli teiste teadmus minust ja mu üldisest seisundist faasi võrra tegelikkusest maas , kui füüsikalist terminit kasutada . 
200	NA	 Tahtsin nüüd pigem seda , et nad minust jälle midagi ei arvaks ja ei teaks või teaksid vaid minimaalset , ilma milleta ei suudeta olla kolleegid . 
200	NA	 Nii et võimalik hingepuistamisaeg Juta või mõne teisega nende hulgast oli seekord möödas . 
201	NA	 Jah , ma olin sellest üle saamas . 
201	NA	 Ning selle märgiks oli tõsiasi , et ma olin isegi korra teatris käinud ja vaadanud üht hooaja viimast etendust . 
201	NA	 See oli olnud parajalt lustakas lugu . 
201	NA	 Nimelt Offenbachi operett “ Rüütel Sinihabe ” . 
201	NA	 Nagu teada , on see legend mehest , kes meelitas ja kollektsioneeris naisi , peites nad siis uinunuina oma lossi keldrisse . 
201	NA	 Sellest teatritükist jäi minusse helisema üks väga kaunis hääl – sopran , kes laulis talutüdruk Boulotte'i rolli . 
201	NA	 Paigutasin ta kohe oma lemmikute naishäälte galeriisse . 
202	NA	 . . . 
202	NA	 Sinihabe , kes peitis naised keldrisse , igaühe eraldi kongi – kas polnud see kuidagi tuttav motiiv ? mõtlesin juba teatrisaalis . 
202	NA	 Ja mulle meenusid mu töökoha võlvitud keldriruumid , millesse oli kindlasti suletud sündmusi ja inimsaatusi , mida peaks olema ju kuidagi võimalik tabada . 
202	NA	 Ehk mõnel soodsal sisendushetkel . 
203	NA	 Ma ei arva seda niisama , suusoojaks . 
203	NA	 Seal raamatukogu ukse kõrval on niisugune veider inimese õlgade laiune seinaorv , mille otstarvet ei ole võimalik öelda . 
203	NA	 Nõjatusin kord juhuslikult sinna ja kohe tabas mind vaikne võbin või õieti voogamine , nagu läbinuks mu olemust mingid tundmatud lained , ja kui ma pidasin sellele võõrale ja üldiselt ebamugavale tundele mõnda aega vastu , ilmus minusse mingi teise aja ja ühtaegu kellegi teisena olemise tunne . 
203	NA	 ( Võimalik , et kõik oli puhas meelekujutlus , et süüdi oli lihtsalt hapnikupuudus , mida ma raamatukogus olles pidevalt tundsin , hoolimata avatud keldriaknast . ) 
203	NA	 Jah , ma olingi keegi tugevam ja rohmakam mees ja mul oli mingi süüsuhe ühe naisega , keda ma hoidsin sellessamas keldris kinni , tahtsin teda saada endale , vägisi ja tahtevastaselt , sest see naine . . . oli teise mehe oma ja jäi selleks minu , see tähendab tolle teda kinnihoidva mehe jõhkrusest hoolimata ja ometigi ei suutnud mees teda vabastada ning naine kidus ja kustus selles pimeduses ja kisendas vahel ennastunustavalt ning just need kisendused , see koletu läbielamise energia säilus mingil kombel neis kiviseintes . 
203	NA	 Nii nagu pimeruumi lõppu asetatud tundlik plaat jäädvustab inimese kujutise . . . 
204	NA	 Legend legendiks , kuid see teisik , see peaaegu Rüütel Sinihabe – elus ei saa ju olla midagi hullemat kui mehe poolt pealesurutud armastamiskohustus . 
204	NA	 Kas minuski polnud midagi tollest mehest , kas ma polnud ebaõnnestunud oma abieluski seepärast , et ma . . . et minus oli kellegi eelkäija mehe süü . . . 
204	NA	 Ptüi , millised mõtted ja kujutlused ründasid mind raamatukoguvaikuses , selles kinnises ruumis , mis sobis küll raamatutele , kuid mitte inimestele . . . 
205	NA	 Ma tegelesin nüüd päevad otsa Steinbergi memoriaaliga , mida direktor juba suve algul oli nõudnud . 
205	NA	 Aga vahepeal saabus ju Karin . 
205	NA	 Tembeldasin ja numereerisin neid Jelizaveta Steinbergi raamatuid , kandes neid sisse mahukasse aidaraamatusse , mis selleks hästi sobis . 
205	NA	 Seal konteineris oli ka ajalehtede vahel terve lasu taimi , mis tulid alles herbaariumiks vormistada , aga milleks , ausalt öeldes , puudusid mul igasugused oskused ning kogemusedki . 
205	NA	 Pean lisama – muus osas see tegevus mulle meeldis . 
205	NA	 Ja tahtmatult elasin sisse ka selle kaua aega võõrsil elanud ja tegutsenud teadlase isiksusse – mitte ainult ta erialasse botaanikasse , vaid ka ta muudesse huvidesse , mis kaudselt kajastusid seal konteineris leiduvas . 
205	NA	 Ja ühtaegu tungisin ühe vana ning üksiku naise maailma , kellest ma varem midagi ei teadnud ja kellest – imelik küll – polnud leida ühtki fotot , nii ma hakkasin teda mõne aja pärast kujutlema ühe teise pildivaese naise , eesti kirjaniku Lilli Suburgina , kellest on teadupärast olemas vaid üks , seotud põsega foto . 
205	NA	 Igal juhul pidi ta olema vanatüdruk , sest kõik vähegi arvestatavad naisteadlased on olnud vanatüdrukud , kui just Marie Curie-Sklodowska välja arvata . . . 
206	NA	 Just niisuguses seisundis kohtasin ma Annemarit . 
206	NA	 Õigemini , ta ise tuli ja otsis mu üles . 
206	NA	 Olin sel lõunatunnil juhtumisi instituudihoones täiesti üksinda . 
206	NA	 Seepärast oli mul keldrikorruse uks lahti , et võiksin kogu maja kuulda . 
206	NA	 Ühel hetkel käiski välisuks ja keegi hüüdis tasakesi ning hakkas vastust saamata väikesest trepist alla laskuma . 
206	NA	 Küllap hakkas tulijale silma valgusejälg , mis trepile ulatus . 
207	NA	 Ma läksin talle oma tolmuses sinises kitlis vastu . 
207	NA	 Keegi seisatas pimedas vaheruumis , ma nägin vaid ta väikest tumedat kogu , hetk hiljem kuulsin pehmet naisehäält , mis reetis tulija samasugust olemust . 
208	NA	 “ Tere ! 
208	NA	 Ma olen see kunstiinstituudi tudeng , kes teile mõne päeva eest helistas . 
208	NA	 Annemari Kollo on mu nimi . ” 
209	NA	 Ta ilmus nüüd keldrivalgusse ja ma võsin teda paremini näha ning talle käe ulatada ja ennast tutvustada . 
209	NA	 Ja seal ta seisiski mu õhuta kuningriigi piiril – väikest kasvu ja Mireille Matthieu soenguga mustajuukseline neiu , näos – põsesarnades , kitsas silmalõikes – midagi idamaist . 
209	NA	 ( Ja see idamaisus hakkas edaspidi mu ümber aina korduma , nagu olekski Annemari saabumine vallandanud terve rea vihjeid , mida tavalises elus pole võimalik märgata . ) 
210	NA	 “ Mäletate , te veel ütlesite , et teie raamatukogus on ilusaid taimealbumeid , mis mind võiks huvitada . 
210	NA	 Ja herbaariume ka . . . ” lausus ta oma väikest , pisut higist kätt minu omast vabastades . 
211	NA	 Imelik , minule polnud keegi helistanud , ma polnud kellegagi midagi kokku leppinud ! 
211	NA	 See oli eksitus . 
211	NA	 Ilmselt ajas ta mind kellegagi segamini. Aga mis sellest siis ! 
211	NA	 Igatahes oli mul hea meel , et keegi mind selle üksluise töö juures eksitas . 
211	NA	 Küllap ma olin külalisest , ta välimusestki niivõrd imestunud , et mitu lauset ta edasisest laulvast jutust läks kaduma . 
211	NA	 Hakkasin teda uuesti kuulma poolelt lauselt : 
212	NA	 “ . . . kasutada oma oma diplomitöös mõningate looduslike taimede motiive . . . 
212	NA	 Kas te aitaksite mind . . . ? ” 
213	NA	 “ Jah , seda küll . . . midagi ikka leiab . . . ma pean mõtlema . . . ” pääsesid minust mingid lausekatked . ” Võtke istet . . . 
213	NA	 Ei , selle väiksema laua äärde . . . 
213	NA	 Vabandage , siin on nii vähe õhku ja palju tolmu . . . 
213	NA	 Ma olen harjunud . . . 
213	NA	 Oodake , ma lükkan selle akna lahti ! ” 
214	NA	 Ja ma astusin oma toolile ning lükkasin pikka joonlauda kasutades kõrgel asuva keldriakna lahti , mis avanes üleval otse maapinnale . 
214	NA	 Seal õuel , otse selle akna all , jalgupidi asfaldi sisse valatud , kasvaski too puu , mida mainisin – vana muhkliku tüvega pärn , mis oli kui meie maja tumm tunnimees . 
215	NA	 Poole tunni pärast võinuks keegi juhuslik sisseastuja meid näha juba kõrvuti istumas , õlad aeg-ajalt kokku puutumas , lehitsemas üht albumit , mille suurtele värvikatele lehekülgedele üksainus alasti elektripirn ülevalt lae alt valgust heitis . 
215	NA	 Mul oli hea tunne niimoodi istuda , ja aeg-ajalt tõstis Annemari oma kaks läikivat karneooli ( nii just sobis ta silmade kohta öelda ; võrdlus torkas pähe ehk sellest , et olin hiljaaegu üht vääriskiviraamatut uurinud ) ja vaatas mulle oma lapseliku tõsida pilguga otsa , nagu oleksin kes-teab-mis autoriteet nende taimede alal , mis meile albumist vastu vaatasid . 
215	NA	 Tegelikult tundsin end küllaltki ebakindlalt – ma ei teadnud , kas ma ikka saan talle kuidagi kasulik olla . 
215	NA	 Igal juhul – ta vajas huvitavaid taimi ja minul oli seejuures oma arvamus , mis mulle kunstisaalis käies aina rohkem silma hakkas : 
216	NA	 “ Ma . . . ma olen märganud , et teie , kunstnikud , pöörate liiga suurt tähelepanu aialilledele . 
216	NA	 Kui palju maalitakse näiteks roose . 
216	NA	 Miks küll ? 
216	NA	 Sest nad on nii kättesaadavad . . . 
216	NA	 Aga kunstnikud võiksid rohkem käia pärislooduses , mitte ainult aias . . . 
216	NA	" Hiljaaegu näiteks . . . "" "
217	NA	 Ma tahtsin sellele tudengile rääkida Ohepalu oosi kuldkingadest , kuid kohe mõistsin , et nii peaksin rääkima ka Karinist , aga et see oli minu ja tema ühine elamus , siis mul ei sobinud ja ma vakatasin . 
218	NA	 Annemari vaatas mulle küsivalt otsa . 
219	NA	 “ Ah , ei midagi , vabandage mind . 
219	NA	 Võib-olla teen kunstnikele oma sõnadega ülekohut , ja teid ma ei mõelnud , sest et . . . 
219	NA	 Kas te näiteks niisugust taime nagu härghein tunnete ? ” torkas mulle äkki täbarast olukorrast väljapääsumõte . 
220	NA	 Ta raputas pead . 
221	NA	 “ Oodake , ma kohe . . . mõnest teisest värvialbumist . . . 
221	NA	 Teate , haruldaselt huvitav värvikooslus . 
221	NA	 Lilla ja kollane . 
221	NA	 Ülestikku . . . 
221	NA	 See pole küll mingi haruldane taim , üsna tavaline teine. . . Näete , sel fotol . . . 
221	NA	 Aga siin pole värve . . . 
221	NA	 Oodake , parem oleks juba herbaarium . . . ” 
222	NA	 Rohkemat ma sel esimesel kohtumisel ei jõudnudki . 
222	NA	 Annemari pidi uuesti tulema , siis juba joonistamisvahenditega . 
222	NA	 Ja mina pidin talle koostama nimekirja taimedest , mis võiksid tema graafilise sarja kuuluda . 
222	NA	 ( Nendest kujunekski siis tema diplomitöö . ) 
223	NA	 Võtsin oma ülesannet tõsiselt . 
223	NA	 Juba herbaariumi mainides olid mulle meenunud doktor Steinbergi kuivatatud taimed , mis polnud herbaariumiks saanud . 
223	NA	 Ehk leiab sealt midagi eksootilisemat . 
223	NA	 Sest ma olin kindlaks teinud , et tegu on Altaisse ja Sajaanidesse toimunud ekspeditsioonide materjalidega . 
223	NA	 Märkasin , et taimede kuivatamiseks-pressimiseks oli kasutatud venekeelseid ajalehti . 
223	NA	 Ja et need olid kolmekümne seitsmenda aasta “ Izvestijad ” . 
223	NA	 Muidugi teadsin seda kurikuulsat aastat . 
223	NA	 Kuid vaevalt et doktor Steinberg võis puudutatud olla selle aasta jubedustest Venemaal . 
224	NA	 Järgmisel päeval , kui Annemari tuli , hakkasin talle millegipärast Jelizaveta Steinbergist rääkima . 
224	NA	 Niipalju kui temast teada olin saanud . 
224	NA	 Minu imestuseks huvitas see jutt Annemarit väga ja ta pakkus ennast mulle abiks , sest ma polnud veel seda sügavat konteinerit ammendanud . 
224	NA	 Koos kummardusime selle kohale . 
225	NA	 Selgus , seal oli ka asjakohaseid esemeid – taimeraame , mitu kokkumurtavat luupi , pintsette – , aga ka vanadaami isiklikke asju . 
225	NA	 Seal peitus justkui üks kadunud elu . 
225	NA	 Näiteks olid seal mustas pappvutlaris vanaaegsed näpitsprillid , mida me mõlemad olime näinud vaid vene kirjanike , nagu näiteks Tšehhov , fotodel , ja kõige põhjast leidsime pika äralõigatud juuksepatsi . 
225	NA	 Kellele see küll kuulus , olin ju Jelizaveta Steinbergi kujutlenud lühikesejuukselise hallipäise vanadaamina ? 
225	NA	 See nisuvärvi neiupats oli nagu osa elust – elamata elust . 
225	NA	 Ja kõige viimase esemena tuli konteineri põhjast nähtavale midagi siiditükki keeratut ( jaapani siidisiilu , nagu mulle riidemustri järgi tundus ) . 
225	NA	 Sealt seest keeras end valla pärlmutterjalt kumava sisemusega suur merikarp , mis kutsus Annemaris esile üllatushüüde . 
225	NA	 Ja ta avaldas kohe soovi seda merikarpi joonistama hakata , nagu oleks ta oma tegeliku eesmärgi hoopis unustanud . 
226	NA	 Veidi hiljem asusime nende kuivatatud taimede kallale , mida keegi polnud üle kolmekümne aasta puutunud , õieti küll näinud , sest puutumiseks olid need taimed üsna haprad . 
226	NA	 Me olime seal nagu kaks doktor Steinbergi retkes osalenut , ehk ta assistendid , ja püüdsime tungida tolle retke õhustikku . 
226	NA	 Minul oli see kergem , sest sealmail olid retkelnud ka kaks mu suurt eeskuju õpinguaegadest – Granö ja Humboldt – ning kolmandana Sven Hedin , keda ma olin hiljem lugenud . 
227	NA	 “ Milline taimeparadiis on Altai . . . 
227	NA	 Üksi juba putked kasvavad mitme meetri kõrguseks . . . ” rääkisin õhinal Annemarile , nagu oleksin seal ise käinud . 
227	NA	 Ja tema vaatas mind võlutult , peaaegu kindel , et olengi neid hiigelputki ise näinud . 
228	NA	 Siis jäin äkki vait , et ta jumala pärast ei hindaks mu teadmisi taimeriigi osas üle . 
228	NA	 Ma ei tahtnud näida parema ja targemana , kui ma olin – ja samas olin kiivas . 
228	NA	 Ma ei tahtnud teda mõnele meie instituudi pärisbotaanikule üle anda . 
228	NA	 Ma olin temaga nende kahe külastuse jooksul juba nii harjunud . 
229	NA	 Ta läikivad tumedad juuksed olidki olnud esimene , mida ma tast märkasin , kui ta seal trepil seisis . 
229	NA	 Ja need lõhnasid nüüd kogu aeg mu lähedal . 
229	NA	 ( Ka siis , kui teda ennast polnud , ) Ta juustest hoovas justkui nendesamade taimede lõhna , millest ta nii huvitunud oli . 
229	NA	 Mis seal koos võisid olla – raudrohi , kummel , nõges ? 
229	NA	 Ei , miski muu , miski vaid temale omane lõhn lehvis ta juustest ja kadus raamatukogu liikumatusse õhku , sinna pimedusse , võlvide alla , veel üheks osaks siin asetleidnust . 
229	NA	 Kuulasin iseennast kui kedagi kõrvalist rääkimas , aga jälgisin üksnes teda – üht soonekest tukslemas ta randmel , teist ta meelekohal , mis kummardus minu poole , ta tumedaid , ninajuurel kokkukasvanud kulme . . . 
229	NA	 Ta oli mulle nii lähedal , see uus ja erutav nägu , samal ajal üks täiesti uus olemus , millest ma ei teadnud midagi . 
229	NA	 Ma ei teadnud tast rohkem kui nime – Annemari ! 
229	NA	 Kõik ülejäänu oli teadmata , see igaühesaladus , mis on niikaua meie osa , kuni me pole seda edasi jutustanud , ennast avanud , kedagi päriselt usaldanud . 
229	NA	 Ja kui see juhtub , ja see juhtub paratamatult igasuguse suhtluse edenedes , siis teine nagu kaotaks midagi enda erilisusest ja samas muutuks selle kaotuse läbi meile lähedasemaks . . . 
230	NA	 Aeg-ajalt puutusid mu sõrmed tema omi , sest me polnud täpselt kokku leppinud , kes peab just albumilehti keerama ja nii tegime seda vaheldumisi . 
230	NA	 Ja me naersime esimest korda koos üksteise kohmakuse üle ning see lõbusus lähendas meid samavõrd nagu me kokkupuutuvad õladki . 
230	NA	 Kõrvaltvaataja jaoks olime kui kaks sõbralikku , teineteist aitavat tudengit ja samas . . . alles armastamist õppivat noort inimest . 
231	NA	 Aga mina , mina ju polnud talle vääriline partner ! 
231	NA	 Ma olin see keegi teine ! 
231	NA	 Ma olin see salakaval noorte neidude uudishimul mängija , nende keldrissemeelitaja , oma juttudega nende tähelepanu kõrvaleviija , magamauinutaja . 
231	NA	 Nagu oli hiljutinähtud muusikatüki peategelane . 
231	NA	 Muusikatüki , mille mõned meloodiad helisesid ikka veel minus . . . 
232	NA	 Kas ma oleksin tahtnud Annemarit tol hetkel sinna jätta , kui see oleks kuidagi võimalik ? 
232	NA	 Ja keda ma nägin temas hetkel rohkem – abi vajavat naistudengit või noort naist , keda suruda hullus sööstus sinna seinaorva , et temagi satuks tolle , eelmise aja meelevalda ? 
232	NA	 Küllap vist . 
232	NA	 Ja järgmisel hetkel tundus see vaid hullu mõttena . 
232	NA	 Aga me ju ei vastuta keegi oma sügava olemuse üle . . . 
233	NA	 Kui ma sest nägemusest ärkasin , siis nägin , et Annemari oli vahepeal teispoole lauda istunud ja tegi oma joonistusplokki visandit mingist taimest , mida ma polnudki talle soovitanud . 
233	NA	 Sel keldriajal olid tõepoolest tühikud sees . 
234	NA	 Pärast , üleval toas ja kergemas õhustikus istusime minu töölaua taga , jõime köömneteed ja mulle tuli äkki üks õnnelik mõte : 
235	NA	 “ Teate , Annemari , herbaariumitaimed ja ka fotod taimedest . . . nad on , kuidas nüüd öelda , nad on üksnes jäljendid . 
235	NA	 Ja ükski , ka kõige parem värvifoto ei anna edasi looduse värve . 
235	NA	 Te peaksite . . . me peaksime neid taimi looduses vaatlema ja joonistama 
235	NA	 . . . . 
235	NA	 Teate , tulge mõnikord . . . edaspidi mõnele meie väljasõidule kaasa . 
235	NA	 
235	NA	 Meil siin üks noorem seltskond käib koos ja teeb huvitavaid väljasõite maale . . . ” 
235	NA	 
236	NA	 Annemari vaatas üles , ta pilk oli järsku tõsine ja küsiv . 
236	NA	 Mis sul mõttes on ? tahtnuks ta nagu teada . 
236	NA	 Päriselt , edaspidi ? 
236	NA	 ( Ta nagu aimanuks , et varem või hiljem ületab me suhtlus sõbraliku aitamise või altruistliku konsultatsiooni piiri ning omandab millegi muu jooned . 
236	NA	 Võimalik , et ta aimas minus mu esimese elulüüaku jälgi ja teadis naiseliku vaistuga – ma vist juba märkisin , et peaaegu kõigil naishingedel on loomupärane omadus mehi läbi näha – , et niisugused mehed nagu mina ruttavad pärast toibumist oma kaotust tasa tegema . ) 
236	NA	 Igal juhul ta kõhkles , mida oli selgesti tunda … Kuid pärast lühikest pausi ta justkui halastas mulle ja noogutas vaikides pead . 
236	NA	 Muidugi ta tuleb ! 
237	NA	 ( Ja mina juhmard ei taibanud , et selles kahkluses oli tegelikult varjul eitus – heameelega , heameelega tuleksin sinuga edaspidi ükskõik kuhu . . . kui me kohtunuks , kui me vaid kohtunuks mõni aeg varem. Aga nüüd on hilja ! 
237	NA	 Kuid minu õnneks ja õnnetuseks korraga polnud ma suuteline tema lugu aimama . . . ) 
238	NA	 Kui ta siis teist korda sealt Sinihabeme valdusalast lahkus , jäin ma pikaks nädalaks üksi Jelizaveta Steinbergi paberite ning kujutlusega temast . 
238	NA	 Millest polnud mulle suurt abi . 
238	NA	 Kuid tal oli mulle kaudses mõttes pakkuda paar üllatust . 
239	NA	 Nimelt avastasin ta raamatute hulgas , millest suurema osa moodustasid mitmes keeles botaanikaalased monograafiad ja muu puhtalt erialane kirjandus , ka mituteist köidet Goethet – kõik muidugi saksa keeles , ilusad soliidsed rohelised köited . 
239	NA	 Imestasin algul doktor Steinbergi sellise kirjandushuvi üle . 
239	NA	 Kuid kui hakkasin siin-seal leheküljeservadel kohtama pliiatsimärkmeid , ilmselt tema enda omi , meenus mulle tõsiasi – Goethe oli ju ka suur loodusteadlane . 
239	NA	 Ehkki ma polnud teda ülikoolis sellest küljest tundma õppinud . 
239	NA	 Mis oli mu enda ja küllap ka mu õpetajate viga . . . 
240	NA	 Ma olin tegelikult õppinud geomorfoloogiat , üht maateaduslikku distsipliini ; muidugi olin tuttav ka botaanika ning geobotaanikaga , kuid loodusteaduste filosoofiliste aspektidega olime kokku puutunud põgusamalt . 
240	NA	 Otsustasin , esimene asi , millega ma tööjärgsetel õhtutel tegelema hakkan , on just see valdkond . 
240	NA	 Kuid miks pidin sellega tegelema tööväliselt ? 
240	NA	 Ma võisin sellega vägagi vabalt tegelda ka päeval . 
240	NA	 Keegi polnud öelnud , et ma pean alatiseks jääma instruktoriametisse – kõigega ja eriti eimillegagi tegelejaks . 
241	NA	 Ja siis alles tuli mulle mõte , mis pidanuks tekkima tunduvalt varem . 
241	NA	 Ma taipasin esmakordselt küsida endalt , kuhu kulub mu aeg selles instituudis ? 
241	NA	 See valgub ju tühja , oli mu vastus . 
241	NA	 Ma peaksin end kokku võtma , ma peaks mõtlema tõsisemale kirjatööle , mitte ainult treima nuppe ajalehtedele ja mõnikord põgusaid reisikirju “ Eesti Loodusele ” . 
241	NA	 Mis siis , kui m i n a viiksin vanadaami mõtte lõpuni , mis siis , kui ma kirjutaks kandidaaditöö Goethe loodusteaduslike ideede arengust – see oleks ju parim , mida ma saaksin tema , selle Jelizaveta mälestuseks teha . 
241	NA	 ( Võib-olla peaksin oma töö isegi tema mälestusele pühendama . 
241	NA	 Et unustus päriselt ta nime ei neelaks . 
241	NA	 Kui see , pühendus nimelt , vaid liiga pretensioonikana ei kõlaks . . . ! ) 
241	NA	 Ainult et kas saaksin oma nappide oskustega hakkama . 
241	NA	 Ja taas tõusis mulle silme ette dotsent Morna irooniline nägu , kes mõlemal semestril mind geobotaanika eksamil vahele tõmbas . 
241	NA	 Kuid just tema , kes ta minusse ei uskunud , kiuste peaksin selle kandidaaditööga maha saama . 
241	NA	 ( See oleks küll paras vastus Morna igavesele irooniale ! ) 
241	NA	 Ja juba teist korda püüdsin silme ette manada seda vanadaami , kes elas üle Leningradi hirmsa blokaadi – ja seekord ei viirastunud ta mulle kirjanik Lilli Suburgi kombel kinniseotud põsega , see tähendab hüljatud ja äraunustatud vana naisena , vaid hoopis ühena neist kombekatest suursugustest sakslannadest , kes meeldisid suurele Goethele . 
241	NA	 Muidugi oli see paljas hetkeline kujutlus , võib-olla nimest Steinberg inspireeritud . 
242	NA	 Tundsin , et mu mõte on tabanud mingi võimaluse enesekssaamisel . 
242	NA	 Nüüd olenes vaid minust endast , kas ma suudan edasi sammuda . 
242	NA	 Kas mul ikka on selleks püsivust ja meelekindlust ? 
242	NA	 Oht oli ju selles , et ma tundsin endas ka mingit kirjanduslikku , võib-olla koguni luulelist tõmmet , mis ähvardas mind loodusteadustest kõrvale tirida . 
242	NA	 Kuid ma sain kohe Goethest tuge . 
242	NA	 Tema oli ju parim eeskuju minusugusele , tema laiahaardelisus tõestas , et oli võimalik ka neid kaht näiliselt kauget ala ühendada . . . 
243	NA	 Ning minus kõlas üks loodusteaduslikke põhitõdesid – looduses on kõik kõigega nähtamatult ja samas põhjuslikult seotud . 
243	NA	 Ent Goethe näitel laienes see väljapoolegi . 
243	NA	 Tema isikus ulatasid teineteisele käe loodusteadus ja poeesia . 
243	NA	 Siit-sealt vilksatavate nimetuste ja ka jooniste järele sain ma aru , et Goethe loodusteaduslike huvide hulka kuulusid ka näiteks värvus looduses ja seal valitsev sümmeetria . 
243	NA	 Kõrvu muidugi ebasümmeetriaga . 
243	NA	 Mis väljendus tema traktaadis merikarpide kohta , kus võis näha läbilõikeid paljudest karpidest , millest mõned olid parempoolse keerdumisega , teised jälle vastupidise kruvijoonega . 
244	NA	 Ma uurisin kõik need Goethe köited läbi , tutvusin nime- ja ühe köite puhul ka aineregistriga . 
244	NA	 Kuni sattusin ühe köite vahel mõnedele kokkumurtud ja servast päevitunud paberilehtedele , kus vilksatas mitmel korral ladinakeelne nimetus Ginkgo biloba . 
244	NA	 ( Mulle tundus , et olin seda kohanud ka tolles aineregistris . 
244	NA	 Tunnistan , et siis veel ei meenunud mulle , millega tegemist on . 
244	NA	 Teadsin küll , et taimenimetusega . 
244	NA	 Kuid mitte rohkemat . ) 
244	NA	 Vanadaami poolt kirjapandust sain niimoodi aru , et tegu on mingi artikli või pikema töö sissejuhatusega , mis oli tegijal ilmselt pooleli jäänud . 
245	NA	 Sedasama nimetust Ginkgo biloba kohtasin ootamatult veel kord , seekord sootuks teises kontekstis . 
245	NA	 See oli rasvases püstkirjas üle terve lehekülje ja kõige järgi oli tegu luuleteose , poeemi pealkirjaga . 
245	NA	 Ent ma kohtasin doktor Steinbergi märkusi ka selle poeemi servades . 
245	NA	 Pliiatsikiri oli nii tuhmunud ja käekiri nii peen ja märkusedki ilmselt saksa keeles , nii et ma ei lugenud neist midagi välja . 
245	NA	 Poeemile järgnes üsna pikk kommentaar , kus kordus tihti üks naisenimi , kes esines juba ka poeemi alguses . 
245	NA	 Niipalju oskasin välja lugeda , et poeem “ Ginkgo biloba ” on pühendatud kellelegi Marianne von Villemerile , keda ma muidugi mõista ei tundnud . 
245	NA	 Nagu ma ei tundnud kuigi hästi neid teisi daame , keda suure luuletaja elus oli kuuldavasti rohkelt , nii et võis koguni öelda – Goethe oli suur armuja , kelle pikk elu , noorusest , Wertheri-east peale kuni soliidse vanaduseni , oli täis pikitud suuri ja väikesi romansse . 
245	NA	 Aga ühtki neist lugudest ma ei teadnud . 
245	NA	 Kuid nüüd oli põhjust huvituda . 
246	NA	 Kuid veel suurem üllatus ootas mind ees tegelikus elus . 
246	NA	 Kuidagi juhuslikult pöördusin veel samal päeval oma töökaaslase Airi poole , kes oli me parim botaanik , ja mainisin talle kahe sõnaga seda Ginkgo biloba asja . 
247	NA	 “ Kuidas , Rolf ! ” imestas ta ja tõstis kulme . “ Mida ma kuulen – sa ei tea me linnaosa kõige silmapaistvamat looduslikku objekti . 
247	NA	 Kuidas sa oled saanud siin instituudis niisuguses teadmatuses üldse töötada ! 
247	NA	 Ginkgo biloba , ehtne hõlmikpuu kasvab meist vaid sadakonna meetri kaugusel . 
247	NA	 Me lähme kohe , me lähme seda viivitamata vaatama . . . 
247	NA	 Oleks ma varem teadnud . . . ” 
248	NA	 Ja me läksime otsejoones läbi õuede ja hoovide . 
248	NA	 Ma ei mõelnud seejuures , kuidas see puu võiks välja näha . 
248	NA	 Mõtlesin hoopis – mida on üldse väärt mu loodusteaduslik ettevalmistus , kui ma säärasest puust varem midagi kuulnud pole , vaevu ja ähmaselt seda ladinakeelset nimegi mäletades , suutmata seda õige eestikeelse nimetusega kokku viia , ning kõige tagatipuks ei teadnud , et üks selline elav puu kasvab lausa mu töökoha lähedal . . . 
249	NA	 Puu jättis üsna tavalise , isegi silmapaistmatu mulje . 
249	NA	 Eemalt muidugi . 
249	NA	 Ta oli umbes kaheksa kuni kümne meetri kõrgune , hallika tüve ja kehva lehestikuga ; tänavast eraldas teda kooldus ja pehkinud tara , vastasküljes sulges vaate eikellelegi kuuluv kuur . 
249	NA	 Ega siia olnudki nii kerge sattuda ! 
249	NA	 Kuid puud ümbritses siiski väike puhas murutükk , mis oli nagu vaid temale kuuluv pinnaühik , ja üsna puu all paistis nii tuttav madal betoonpostike , tammelehekujutisega looduskaitsetähis selle sees . 
250	NA	 “ Näe , siin ta ongi , ” kuulutas mu kolleeg ja kutsus mu lausa puu alla . 
250	NA	 Lähedalt oli puu tõesti teistsugune – ta hall krobeline tüvi meenutas idamaise draakoni nahka ( kust ma seda küll nii hästi teadsin ! ) , veelgi eriskummalisemad olid ta karedad roodsed lehed , mis polnudki tegelikult üldse lehtede moodi , vaid meenutasid miniatuurseid idamaiseid lehvikuid . 
251	NA	 “ Eks ole , ta lehed on nagu mõne meile tuntud puu seemned , “ lausus Airi ja lisas : “ Ma olen teda aasta lõikes jälginud . 
251	NA	 Kevadel läheb ta teistest puudest tunduvalt hiljem lehte , mis tähendab , et on siin oma päriskodumaast kaugel . 
251	NA	 Ja tüvi muutub eriti vihmaga lausa mustaks . 
251	NA	 Vaata , ta oksad , eriti oksaraod moodustavad üksteise suhtes peaaegu täisnurga , nad on otsekui murtud. . . Ma olen leidnud siit puu alt isegi ta vilju , mis on muide söödavad . . . ” 
252	NA	 Ma ei kuulnud aegamisi enam , mida ta rääkis – tundsin , kuidas minusse voogab seesama idamaine rahu , mida ma olin endale neil päevil mitmel moel sisendada püüdnud . 
252	NA	 See oli kui kooniline ajatorbik , mis meie ümber moodustus , ja me olime aastatuhandete , ei , miljonite kaugusel selle puu tõelises ajas ja ühtlasi ära siit sellest ümbrusest . 
252	NA	 See oli üsna seal all keldriorvas läbielatavaga sarnane tunne . 
252	NA	 Ainult et see tundus haaravat vaid mind , mu kaaslane näis viibivat oma tegelikus ajas . 
252	NA	 Kuni ta sõnad : ” . . . nüüd sa siis tead ! ” mindki tegelikkusse tagasi tõid . 
253	NA	 Ja tõesti , nüüd hakkasin oma töökoha ümbrusele palju suuremat tähelepanu osutama . 
253	NA	 Ma jäin mõnikord koguni kauemaks tööle , et siis üksinda pisut ringi käia . 
254	NA	 Ent mitte ainult puud polnud mu vaikivad või kohisevad kaaslased neil hilissuve aegadel . 
254	NA	 Neil kordadel , just erilisel hämarusetunnil , näis elustuvat kogu puumajade linnaosa endine elu – sada , kakssada , võib-olla kolmsada aastat tagasi . 
254	NA	 Selles linnaosas olid siis elanud ja kaubelnud tatarlased , võimalik , et mõned muudki idamaalased . 
254	NA	 Ma põrkusin piirdeta ja taradeta hoovides mingitele mahalõhutud hoonete vundamentidele , mu teele kasvasid ajatud kuurid . 
254	NA	 Ja äkki olingi selles ajas sees – õhus rippus vänge nahalõhn , haises hobuste ja petrooleumi järele , lahtistest luhvtakendest ulatus õue pesupalide seebihõngu , kuuldus võõrast kurguhäälset kõnet , sekka heledat naisehäälset kiljumist ning nuttu ; pimedates lävesuudes seisis küürus vaikivaid vanainimesi , keset majadevahelist takjaplatsi sattusin lastekambale , kes katkestas oma mitte-eestiliku mängu , vaadates mind imelikul tõsisel pilgul , nii et see tekitas lausa külmavärina – ja mulle näis , nagu peituks nendes varatarkades ilmetes mingi korduselu võimalus . 
255	NA	 Tunnetasin selgesti seda õhustikku . 
255	NA	 Nii , nagu ma olin juba tunnetanud ka meie maja keldrikorrusel . 
255	NA	 ( Mul on kaasaegse loodusteadusliku hariduse saanud inimesena imelik tunnistada , et ma tunnetan aurasid ja ka olnud elude mõjuvälju . 
255	NA	 Ju see on seotud mu üldise tundlikkusega , millest ma oleksin mõnigi kord hea meelega vaba , sest see on mind seganud ja segab ilmselt edaspidigi . . Aga see pole enda teha . 
255	NA	 Ja teisest küljest , see pole kellegi teise asi – ega ma seda siis afišeerima pea ! ) 
256	NA	 Kuid “ Ginkgo biloba ” nimelise poeemi asjus aitas mul selgusele jõuda. . . Annemari . 
256	NA	 Kui ta järgmine kord tuli , ei läbenud ma oodata , kuni oleme ta visandeid vaadanud , vaid hakkasin õhinal rääkima oma huvitavast puust – kuidas ma selle peale olin sattunud – ja pakkusin vahepeal rutakalt , et ta peaks seda ise nägema , järsku soovib ta seda joonistada , ning siis näitasin Goethe köidet , kus too poeem sees , ning avaldasin kahetsust , et ma ei saa saatetekstist hästi aru – et kes see Marianne von Villemer õieti oligi ? 
257	NA	 Annemari võttis raamatu enda kätte ja hakkas ootamatu soravusega tõlkima : 
258	NA	 ” Mida vanemaks luuletaja sai , seda nooremaks näis muutuvat ta süda . 
258	NA	 1815. aasta suvel , kui ta oli kuuekümne kuue aastane , külastas ta Frankfurdis oma pankurist sõpra ja literaatorit parun Willemeri ja tutvus ta majas endise näitlejanna ning paruni laste kasvatajanna Marianne Jungiga kellest oli selleks ajaks saanud ta sõbra naine . 
258	NA	 Ning ta armus lootusetult naisesse . 
258	NA	 Hiljem , sama aasta septembris saatis ta Marianne von Willemerile kirjas hõlmikpuulehe . 
258	NA	 See leht polnud juhuslikult valitud . 
258	NA	 Loodusteadlasena peitis ta oma saadetisse kaks teadet – oma armastusest , samas austusest sõbra naise vastu ning ühtlasi oma tunde hilisusest , lootusetusest . 
258	NA	 Mõni aeg hiljem kandis ta oma tunded ja läbielamised üle poeemi “ Ginkgo biloba ” , mis oli ühtlasi kui hüvastijätt ühe oma elu paljude armastustega , kuigi mitte viimase armastusega . 
258	NA	 ( Aasta hiljem seisis tal Weimaris ees taaskohtumine Charlotte von Buffiga , oma nooruse Lottega . ) 
258	NA	 Poeemi kaunitest eleegilistest ridadest õhkub kõigile selle lugejatele olulist teadet – ükskõik milline elu ka poleks , ta on igal ajal ilus ja täis lohutust . 
258	NA	 Nõnda muutis Goethe geenius iidse hõlmikpuulehe kahekordseks sümboliks – ühendatuse ja samal ajal ka lahutatuse omaks . . . ” 
259	NA	 Annemari lõpetas lugemise ja vaatas mulle otsa . 
259	NA	 Ta nägu säras , et oli võinud selle teksti mulle ära tõlkida , et ta oli saanud ka minule mingi teene pakkuda . 
259	NA	 Kiitsin teda ta hea keeleoskuse eest – ja ta punastas . 
259	NA	 Äkki , vist saksa keele mainimise tõttu meenus mulle Karin . 
259	NA	 Kui erinevad nad siiski olid ! 
259	NA	 Ja ometi meeldisid oma erinevusest hoolimata mulle mõlemad . 
259	NA	 Mis sai olla selle meeldimise ühisnimetajaks ? 
260	NA	 Kohe , kui Annemari oli lahkunud , asusin omal käel Goethe teisigi armastuslugusid uurima . 
260	NA	 Need huvitasid mind . 
260	NA	 Teadsin siiani vaid Charlotte Buffi , kellega ta kohtus uuesti , nagu selgus , Weimaris aasta pärast Mariannet . 
260	NA	 Sedasama Charlottet , kes “ Noore Wertheri kannatustes ” kannab Lotte nime ja kellest Thomas Mann omakorda räägib romaanis ” Lotte Weimaris ” . 
261	NA	 Kuid minu Sinihabeme-keldris leiduvast raamatukogust ei piisanud , pidin minema suurde raamatukokku . 
261	NA	 Nõnda sain üsna pika rea Goethe armastusi ning ühtlasi muusasid , nagu ma olin arvanudki . 
261	NA	 Sain muuseas teada , et seesama Marianne Willemer oli talle veel eeskujuks ka Zuleika puhul “ Lääne-Ida diivanis ” . 
261	NA	 Tegin kõigist neist naisenimedest selguse mõttes nimekirjagi : Maximiliana von la Roche , Käthchen Schönkopf , Susanne von Klettenberg , Frederika-Elisabetha Brion , kellega saatuslik kohtumine toimus 13. oktoobril 1771 , Anna-Elisabetha Schönemann , tema luule-Belinda , ja ka Charlotte von Stein . 
261	NA	 Seda nimekirja päädis muidugi Christiane Vulpius , kellega see suur armastaja lõpuks abiellus ja kellega tal oli poeg August . 
262	NA	 Ja ma jõudsin järeldusele , et kuulus Goethe ei olnud mitte ainult suur armuja , vaid ka lootusetu armuja , leidmata tihti vastuarmastust . 
262	NA	 Kuid seda tugevamat läidet sai ta haigetsaanud südamest tema luule . . . 
263	NA	 Vahepeal ei olnud mul võimalik Annemariga ligi nädalapäevad kohtuda , ja ma märkasin imestusega , kuidas ma selle tõttu kannatama hakkasin . 
263	NA	 Ja selle igatsuse käigus tegin ootamatu avastuse – Annemari oli ju ümberpööratud variant ( kuidas see nüüd oligi võõrkeelse sõnaga ? ) nimest Marianne , seega oli ta nimesugulane Marianne von Willemeriga , mis tähendab , et see poeem riivas justkui tedagi . . . 
263	NA	 Mõtleks vaid , millisteks seosteks on elu võimaline – üks haruldane puu ja suur Goethe ja tema poeem ja keegi ammuelanud Marianne von Willemer , kelle portreedki polnud võimalik leida , ja tema , Annemari . . . 
263	NA	 Kavatsesin talle sellest rääkida , kuid samas muutsin meelt – ma ei olnud kindel , mida ta võiks sellest arvata . 
264	NA	 Igal juhul muutusin kuidagi rahutuks ega suutnud kogu aega seal all raamatukoguruumis viibida . 
264	NA	 Annemari pidi tulema esimeste visanditega alles järgmisel nädalal , aeg venis . 
264	NA	 Ma veetsin nüüd oma lõunatunni me uhkel klaasverandal , kuhu olid siginenud ümmargune lauake ja kaks tooligi . 
264	NA	 Ja nõnda sattus mu ekslev pilk ühel päeval me instituudi kõrval olevale mahajäetud ja eikellelegi kuuluvale väikesele aiale , mida värvilised klaasid kuidagi eksootilisemaks muutsid . 
264	NA	 Ikka on nii , et mõnikord , millegi eelneva mõjul vaatad ammututtavat täiesti uue pilguga . 
264	NA	 Aga tegelikult oli aed räämas , koguni võimatult , lootusetult räämas . 
264	NA	 ( Nii et pidin lausa valjusti hüüatama – kuidas selline korratus m e i e instituudi kõrval on saanud üldse kesta ! ) 
264	NA	 Milleski , ilmselt oma mahajäetuses ja peidetuses , meenutas see vaade paar kvartalit eemal asuva hõlmikpuu ümbrust . 
264	NA	 Unustatud aiakeses kasvas , nagu ma kindlaks tegin , viis või kuus viljapuud – kaks neist õunapuud , kolm või neli kirssi ja aianurgas suur vana pirnipuu , mis näis pärinevat veel varemast ajast kui see aed ise . 
264	NA	 Mingist hävinud eelaia ajast , mis lisas me ümbrusele seda hingust , mis mind vaimustas . 
264	NA	 Selgus , et pirnipuud ma mäletan – selgi kevadel oli see olnud nii tihedalt õisi täis , et õitehulk varjas ära mitte ainult pirni lehed , vaid isegi puu suuremad oksad . 
265	NA	 Mu plaan sündis järsku , kui iseenesest . 
265	NA	 Aga alles nädala keskel sain selle liikuma . 
265	NA	 Kui ma olin direktorile ette kandnud edukalt kulgevast tööst Steinbergi pärandiga , võtsin südikuse kokku ja esitasin talle tagasihoidliku soovi – et tahan instituudi kõrvale rajada “ pisikese haljasala ” , rõhutades , et teen seda isiklikust entusiasmist ja osaliselt ka oma vabast ajast . 
265	NA	 Nagu ikka , oli direktoril järjekordselt kiire , nii et ta vaevu maldas mind ära kuulata , ja minu imestuseks oli ta asjaga päri , lausudes vaid : ” Laske käia , Rolf ! ” 
266	NA	 Ja nii ma siis alustasin juba järgmisel päeval sellest , et murdsin kõigepealt maha vastiku kooldus tara , mis kinnitus üht serva pidi me instituudimaja külge ja oli senini olnud kui hooneseina pikendus . 
266	NA	 Ja kui see liigutus oli tehtud , avastasin ma tara varjus kükitanud ja ajast-arust putka , millel uksekoht oli kinni müüritud , nii et putka kujutas endast kui mõistatust , omamoodi aja musta kasti . 
266	NA	 ( Mida see oligi . ) 
267	NA	 Kui ma asusin vasaraga neid uksekive lahti kolkima , tuli mind kõrvalmajast vaatama üks pikka kasvu kookus ja kondine vanahärra , kes lausus ilma erilise sissejuhatuseta : 
268	NA	 “ Kas noorhärral selle asja pärast pahandusi ei tule . . . ? ” 
269	NA	 “ Ei tule , “ teadsin mina kindlalt , “ see pole kellegi oma . ” 
270	NA	 “ Kes teab , kes teab . . . ” pomises vibalik vanahärra ja tõmbus tagasi . 
271	NA	 Varsti olin oma lammutamisega nii kaugel , et õhku kerkis mehine tolmu-ja krohvipilv ning midagi ragises ja kukkus mulle peale , nii et pidin tagasisuunas kargama ning siis lendas kunagise ajalehekioski ( jah , seda ta oli ) lae ja katuse vahemikust minu jalge ette pakk pehkinud ajalehti , mille kõik eksemplarid kandsid 1940. a juunikuu viimaseid kuupäevi . 
271	NA	 Keegi oli need ilmselt sinna peitnud – mingiks lootuseta ajaks . 
271	NA	 Kahmasin paki kähku maast üles ja viisin alla meie keldriraamatukokku , kus peitsin leiu kõige kaugema riiuli alla , tegelikult doktor Steinbergi materjalide hulka – et kui keegi need meie aega kompromiteerivad ajalehed leiab , siis on need lihtsalt tulnud Leningradist , ehkki see oli täiesti võimatu tõestada , kuidas need viimased eestiaegsed ajalehed võisid sattuda sõjaaegsesse ja pärastsõja Leningradi , sest doktor ei käinud pärast Eestist lahkumist enam kordagi oma kodumaal . 
271	NA	 Muidu poleks teda siin nii korralikult ära unustatud . 
271	NA	 Ja kuna Altai-ekspeditsiooni taimed olid ikka veel omaaegsete “ Izvestijate ” vahel , nagu oleks herbaariumigi sünniprotsess mingil välisel põhjusel seisma jäänud , siis kohtusid seal riiulil nagu kaks vastandlikku maailma. . . Niisugune oli igatahes minu arusaamine neist ajalehtedest ja ajast , mida ma aitasin sinna keldrisse sulgeda . 
272	NA	 ( See vastasmaja eestiaegne mees ikkagi kaebas mu peale linnavalitsusse , aga selleks ajaks , kui fakti kontrollima tuldi , oli mul juba instituudi kulul koormatäis soredat kruusa tellitud ja aianurgast viltune tee läbi rajatud ja äärekividki paika pandud , lisaks paar ilupõõsast korda tehtud ning koguni kollane aiapink tellitud , nii et see pilt jättis kohaletulnud linnaametnikule hoopis vastupidise mulje . ) 
273	NA	 Annemari järgmine käik tabaski mind seal aias . 
273	NA	 Kuulutasin talle – temale esimesena – , et tahan selle aiakesele idamaise sisu anda . 
273	NA	 Ja oma sõnade ilmestamiseks lõin sealsamas aiapingil lahti ühe Steinbergi fondis leidunud suureformaadilise albumi Jaapani omapärasustest , kus oli sees ka värvifoto Ryosani kloostri kuulsast Kivide aiast . 
273	NA	 Annemari kummardus albumi kohale , ta juustest hoovas jälle taimešampooni lõhna , mis sobis sellesse ümbrusse . 
274	NA	 “ Eks ole , see on nagu universumi mudel , “ laususin ma teadjana , ehkki see oli loetud ja võõras tarkus . “ Kivid , need on kui saaared , ja liiv on kui ookean oma tardunud olekus . . . ” 
275	NA	 Pildil oli buda munk ametis liiva rehitsemisega kivide ümber , mis olid asetatud kuidagi korrapäratult , aga samas siiski mingi täpse hoolikusega sellele pinnale . 
276	NA	 Annemari võttis mu liivase käe ja surus seda . 
276	NA	 Ja vaatas mind vaimustunult . 
276	NA	 Ma ei lasknud ta kätt kohe lahti , tõstsin ta käeselja oma suu juurde ning puudutasin seda huultega . 
277	NA	 “ Tänan sind . . . et sa tulid , “ laususin ma ja taipasin alles siis , et olin teda esimest korda sinatanud . 
277	NA	 Ta punastas , kuid jättis käe minu omasse nii kauaks , kui ma seda soovisin . 
278	NA	 Ja sealsamas pingil asusime vaatama tema visandeid . 
278	NA	 Kas polnud lausa imelik kokkusattumus , et ta oli eestimaiste taimede – aas-karukella ja ojamõõla ja sellesama härgheina – kõrval joonistanud ka bambust , mis läks kokku minu hetke idamaise meeleoluga . 
278	NA	 Ja ma hakkasin vaikselt naerma , mille peale Annemari vaatas mulle imelikult otsa , taipamata , mida ta valesti on teinud . 
278	NA	 Rahustasin teda ja ütlesin : 
279	NA	 “ Mulle meenus lihtsalt üks mu õppejõud , dotsent Morna , kes meid iga väiksemagi vea puhul näägutas . 
279	NA	 Ja minu kallal sai ta ükskord tänitatud , et ma ei teadnud maailma kõige kiirema kasvuga taime , sedasama bambust , mida . . . sina oled nii hästi joonistanud . 
279	NA	" "" "
280	NA	 Annemari vahtis mulle teraselt näkku , tahtes aru saada , kas olen ikka siiras . 
280	NA	 Jah , tal oli tõesti hea meel , et need visandid mulle meeldisid . 
280	NA	 Ning mina tundsin tõesti alles nüüd neid joonistusi vaadates – sel tüdrukul on hell kerge hing , temaga oleks nii hea kaasa heliseda . 
281	NA	 Aga mul oli töö pooleli jäänud – liiv ja kruus olid laiali aetud , kuid kivid polnud veel paigas . 
281	NA	 Aga nad olid olemas , viisteist tükki , nagu peab . 
281	NA	 Osalt pärinesid nad siitsamast aiast . 
281	NA	 Mõned kivid olid tulnud kruusakoormaga – mitte juhuslikult , ma olin palunud autojuhti , et ta mõned parajad kivid kaasa võtaks . 
281	NA	 Ent need aiaservas lebanud kivid olid sobivamad – kuidagi palju vanemad , urbsed , justkui tundmatutest kivisöödikutest uuristatud . 
282	NA	 Pidin nad vaid omal jõul kohale veeretama . 
282	NA	 Annemari hakkas mind haletsema , tahtis appi tulla . 
282	NA	 Tõrjusin ta sinna uhiuuele pingile istuma ja palusin , et ta oma joonistusploki uuesti välja võtaks : 
283	NA	 “ Joonista üles , kuidas Sisyphos oma igavest kivi veeretab ! ” 
284	NA	 Lahkudes kinkis ta selle joonistuse mulle ( ma olin sellel tõesti jõuline kuju ) ja ka need taime-visandid , öeldes , et nüüd on need nagunii tal käe sees . 
284	NA	 Ma sattusin neist kingitustest segadusse , aga siis meenus mulle , millega olin oma eelmist õhtut veetnud , ja ma palusin tal väheke oodata . 
285	NA	 Asi oli selles , et neil päevil olin avastanud mitte ainult Kivide aia filosoofia , vaid ka kuulsa jaapani luuletaja ja ränduri Bashō , nagu käinuks need kaks asja koos . 
285	NA	 Ja terve pika õhtu olin lugenud tema lühikesi kolmerealisi luuletusi-haikusid . 
285	NA	 Luuleraamat oli muidugi venekeelne , aga tõlked tundusid meisterlikud , kellegi Vera Markova tehtud , ning nende ilu ja kujundlikkus jõudsid minuni , hoolimata sellest kaudsusest . 
285	NA	 Eriti meeldis mulle üks neist – öine kuu , tiigipeegel ja vette sulpsatav konn . 
285	NA	 Märkustest raamatu lõpus sain niipalju teada , et seda haikut peetaksegi Bashō varasema luule üheks paremaks saavutuseks . 
285	NA	 Luuleraamatu teises pooles avastasin aga preester Dōgeni haruldaselt mahuka aastaaegu kokkuvõtva haiku . 
285	NA	 See meeldis mulle niivõrd , et püüdsin seda teise keele vahendusel eesti keelde tõlkida . 
285	NA	 Ja selle tõlke , kokkumurtud paberilehel , söandasin kinkida Annemarile . 
286	NA	 luges tema oma maheda madala häälega ja see sobis talle nii väga . 
287	NA	 “ Oi kui kaunis , “ oli ta lühike reageering . 
287	NA	 Ja siis : ” Tead , mul on kohe piinlik oma joonistuste pärast . 
287	NA	 Need on nii kohmakad . . . ja maised selle luuletuse kerguse ja . . . ” Ta otsis ega leidnudki seda teist sõna . 
287	NA	 Mis oligi nii , et see ei mahtunud päriselt ühtegi meile tuttavasse sõnasse . 
288	NA	 Me järgmine kohtumine pidigi olema sellel väljasõidul , kuhu olin Annemarit kaasa kutsunud . 
288	NA	 Ma polnud kolm või neli nädalat , pärast Kariniga käike , kusagil matkamas käinud , nii et mind valdas mingi kerge värin . 
288	NA	 Ma püüdsin selgusele jõuda , kas see on tõesti vaid Annemari kaasatulekust . 
289	NA	 Meie väikesel sõpruskonnal oli seekord üsna kindel eesmärk – külastada ja ühtlasi aidata kaht vanainimest , metsaerakutena elavaid Laane Marti ning tema õde Margat . 
289	NA	 Kusagilt oli instituuti jõudnud teade , et vanakeste suitsutare õlgkatus laseb vihma läbi . 
289	NA	 Taolised asjad ei käinud ju meie instituudi ülesannete hulka , aga inimlikus plaanis ehk siiski , sest kedagi teist aitajat ei paistnud olevat ja suuremad sügissajud polnud enam kaugel . 
290	NA	 Keegi mu kaaslastest Annemarit ei tundnud , ja et mul polnud selles seltskonnas ühtki sümpaatiat , siis võisin küll kogu rongitee Annemari käsi enda omades hoida ning vaheldumisi aknaklaasipeegeldusel ja ka tegelikkuses ta naerutuksatusi jälgida . 
290	NA	 Ma ei peljanud oma kaaslastele armunud poisikese muljet jätmast , ja nemad ei pannud meid kaht märkamagi . 
291	NA	 Aeg-ajalt vilksatas minus imelik tunne , mida kutsutakse vist déj ? -vu – et kõik on juba kord niimoodi olnud . 
291	NA	 Aga siis meenus mulle , et poolteist kuud tagasi olin täpselt sellessamas elektrirongis ja üsna samamoodi jälginud üht teist tüdrukut . 
291	NA	 Ja mind valdas vahepeal kartus , kas ei elustu järsku Annemari seltsis midagi Kariniga seotut , mis võiks mind valusalt riivata , mu uut suhet mingi pisiasjaga rikkuda . 
292	NA	 Pärast rongilt mahatulekut seisis meil ees ligi kümme kilomeetrit jalgsi minna . 
293	NA	 Niisuguseid maadligi okstega ja nii laiu kuuski , nagu teel sinna laanekurusse , polnud ma veel kunagi varem elus näinud . 
293	NA	 Õieti oli sõna tee kerge liialdus – juba ammuilma polnud seda puudevahet ükski neljarattaline veok sõitnud , ja see ei mahtunukski sellest aeg-ajalt ärakaduvast metsalõhest läbi . 
293	NA	 Kuid keegi ometi meie hulgast pidi seda teed hästi teadma ja olema hiljaaegu sealkandis käinud . 
293	NA	 Oli kes ta oli , ta kõndis kusagil esimeste seas , me Annemariga olime üks viimaseid . 
293	NA	 Meie seltskonnas oli veel mees , keda hiljem kutsuti millegipärast Ajakirjanikuks , ehkki tal oli ilus kolmetäheline , justkui Tammsaare loomingust laenatud sulasenimi . 
293	NA	 Selgus , ta oligi ametilt ajakirjanik ja teiseks , ta teadis uskumatul hulgal põnevaid metsa- ja muidujutte , millest tubli pool olid kohe kindlasti ta enda poolt välja mõeldud . 
293	NA	 Teadsin , et tal on ilmunud kaks loodusekirjutiste raamatut , kuid ma polnud kumbagi lugenud , mida aga tõotasin teha kohe peale seda nädalavahetust ja temaga tutvumist . 
293	NA	 Ajakirjanikul oli kaasas oma personaalne imetleja ja võileibade valmistaja , kena šatään neiu , kes astus kogu tee minu ees , ja minu järel tuli Annemari . 
293	NA	 Aeg-ajalt seisatasin , et pikki ja vetruvaid kuuseoksi tagasi hoida , et need talle vastu nägu ei viipsaks . 
294	NA	 Ja siis ükskord olime laanest , nende puuhabemetega kuuskede riigist väljas , ning seisime keset lagedat , inimese võidetud maad , mida mets oli paraku tagasi võitmas . 
294	NA	 Seal ilusate vanade künnapuude all paistis pikk ja madal ja muidugi korstnata tare , sest muidu poleks ta olnud suitsutare ( oli tõesti haruldane vaatepilt ning tõotas omapärast kogemust meile kõigile ) , ja selle vastas kooldus katusega laut ning pisut kaugemal hõredate seintega heinaküün , mille ümber liikus pool tosinat vanunud kasukaga lammast . 
294	NA	 Ja kõige selle jõuetu majapidamise ning paari väikese põllutüki ümber kulges katkendlik tahraed – jällegi esmakordne kogemus . 
295	NA	 Aga seal õuemurul oli enne meid ilmselt käinud vanker , mis oli küllap tulnud teist teed või lennanud taevast , sest selle jälgi ei olnud me kordagi kohanud , ja sealt vankrilt olid maha heidetud tõrvapaberirullid ja pikad koolduvad lauaseljad – kõige odavamad ja ajutisemad vahendid läbilaskva õlgkatuse parandamiseks . 
296	NA	 “ Näe , peremees tulebki meile vastu ! ” 
297	NA	 Se muhklikust kepist tuge saav seitsmekümne kaheksane Mart oli tõesti harjumatu kuju linlase jaoks ; ta oli üleni hall , alates oma ürbist ja palju kordi lapitud pükstest ja lõpetades ühtse halli juuste- ning habemepusaraga , mida vist vaid lambaraudadega pügati , ja ta liikus köökus , aga kiiresti ja polnud mitte abitult kõveras , vaid oma vanadusest ja eraklikkusest väärikas . 
297	NA	 Tema lähenedes häbenesid vist mõnedki meist oma ebakindlust ja heitlikkust , nagu näiteks mina . 
298	NA	 Seltskond tervitas vanakest juba kaugelt – läbisegi ja korratult – , aga vana mees ei vastanud enne , kui oli päris ligi , oli seisma jäänud ja kõigile oma üllatavalt siniste silmadega otsa vaadanud , nii et ta meenutas mulle sel hetkel krahv Lev Tolstoid ( ma olin teda ühes varases , haruldases dokumentaalfilmis näinud kõndimas ja talupoegadega vestlemas ) . 
298	NA	 Ja alles seejärel lausus Laane Mart oma käriseval , justkui roostesel häälel , mille põhjuseks oli küllap teiste inimestega vähene suhtlemine : 
299	NA	 “ Tere teile kõigile. . . Hea , et tee üles leidsite ! 
299	NA	 Täna tuleb ilus suveilm . ” 
300	NA	 Seltskond valgus õuele ja künnapuude varju laiali , nüüd ilmus suitsutare lahtisest ukseaugust õuele ka Mardi õde Marga , samuti köökus , kuid oma aastatele vastavalt vennast kribuke käbedam . 
300	NA	 Ja tõi kohe põlletäie õunu , sest see oli selle pere ainus kost , mida pakkusid need suitsutare taga kasvavad sammaldunud tüvega uibud . 
300	NA	 Olime ettenägelikult leiva ja leivakõrvase kaasa võtnud , sest meid ootas ju mehine töö . 
301	NA	 Aga enne kuulasime ära perenaise kaebuse . 
301	NA	 Selgus , et katus laseb läbi kohe mitmest kohast – kõigepealt eeskambri kohalt ( tegelikult mingit vahet sellel suurel ruumil polnudki , keset ruumi olev kolle aitas siiski taret kaheks osaks jagada ) , ja vihmavesi tilkuvat otse söögilauale ; teine koht olevat lõuka taga , kus läbi andsid mõlemad katusepooled ja ohus olid mõlema magamisasemed . 
301	NA	 Aga neid väiksemaid auke olla mujalgi . 
301	NA	 Nii et temal , Margal , ei jätku puuanumaid , mida alla panna , kui sadu kestma jääb . 
301	NA	 Ja mis veel – kinnitambitud savipõrand muutub sellest veest kole libedaks , ning kukkumist kardavad nad mõlemad . . . 
302	NA	 Seda kõike oli siiski võimalik ette kujutada , ja veel nähtavamaks sai see mulle üleval katusel , kuhu mind koos Hillarist kamraadiga läkitati , ehkki meil puudus igasugune sellelaadiline kogemus . 
302	NA	 Hea oli asja juures see , et lauaselgade kätteulatajaks määrati Annemari ja see Ajakirjaniku šatään muusa . 
302	NA	 Õlgkatus oli kohati lausa mäda , aga sealsamas kõrval kuiv ja terve , nii et õlgede seest tõusis ninna aastakümnete tagust suitsuhõngu . 
302	NA	 Rullisime esimese ruberoidirulli lahti ja lõime kahele tondinahksele siilule esimese lauaselja peale , ja ime , et naelaotsad ikka leidsid mingid roovlatijäänused , kuhu sisse tungida . 
302	NA	 Peagi olid mõlema mehe käed kuni küünarnukkideni nõest süsimustad . 
302	NA	 Aga see käis töö juurde 
303	NA	 Päev möödus ruttu . 
303	NA	 Lõuna eel jõime ahnelt allikavett ja Annemari muudkui naeris kui pisike paharet , sest vesi voolas mu suust mööda ja märgas mu vana kampsunit , mille olin selga tõmmanud . 
303	NA	 Ja ta silmad särasid mulle vastu ka selles kerges hämaruses , mis päeva lõppedes õuele langes , samal ajal kui me tööd jätkasime , sest pidime pool katust enne õhtule jäämist valmis saama . 
303	NA	 Selleks ajaks oli mu käsi nii töntsiks jäänud , et mõningi nael läks mööda ja vasar riivas tihti vaid naelapead , lüües sellest sädemeid . 
303	NA	 Ma lausa vankusin , kui redelilt alla õuemurule laskusin . 
303	NA	 Jalad surisesid , suu kuivas hullusti . 
304	NA	 “ Me tuleme homme jälle tagasi , “ lausus keegi meist Laane Mardile . 
305	NA	 “ Kõik võib olla , kõik võib olla , “ vastas vana mees oma ludumütsis pead väristades talle omase kodukootud skepsisega . 
305	NA	 Ma sain aru – selles eas ei ole väga kindlaid asju . 
305	NA	 Kõik võib olla , arvas tema . 
305	NA	 Ta justkui tahtis öelda , et see õhtu ja uus hommik on lahutatud ööga . 
305	NA	 Kuid meie kahe õnneliku ja väsinu jaoks , kes selle inimrivi lõpetasid , polnud põhjust kahelda kummaski , ei öös ega päevas , ja kui vaja , võisime me kõndida niimoodi , teineteisel käest kinni terve öö . 
306	NA	 Kiiresti , kuidagi üleliia kiiresti vajus metsakuru kohale augustiöö , varjates selle koha lüüme ürgsuse , ja kellegi tahe pillutas üles puulatvade vahele suurte peotäite kaupa neid süsi , mis olid alles hõõgunud Marga koldes . 
306	NA	 See mõjus mõistusele ja kujutlusele nii , nagu oleks keegi suure hulga muistset teadmist me pähe surunud ning siis söed üles taevavõlvile pillanud . 
306	NA	 Nii kui me hämara metsakaarda varju jõudsime , kadus nõrk , hiljutiste rattajälgedega tee me jalge alt hoopiski ja me hakkasime lausa huupi minema , üksteist hõigeldes nende tüvehiiglaste vahel ja komistades ammustele mehistele kändudele , mis jalapuutest pehmete ja kergetena laiali paiskusid . 
306	NA	 Kuhu küll oli kadunud meie teetaju , mis meid pidi seekord juhtima ! 
306	NA	 See ootamatu pimedus pluss metsa enda öine hämarus mõjusid kokkuvõttes ärevakstegevalt . 
306	NA	 Ja juba kuuldus esimene heledahäälne hädaldus : 
307	NA	 “ Parem , kui oleksime sinnasamasse jäänud . . . ” Ja teine hääl , mis mõjus peaaegu osatusena : “ Miks me küll telke kaasa ei võtnud . . . ” Ning siis kuulsime meist vasakul Ajakirjaniku häält , kes nagu oligi oodanud , et nii läheks . 
308	NA	 “ Ükskord üks metsamees jäi Alutaguse mail kah pimeda peale . 
308	NA	 Astub siis mööda sihiteed ja näeb järsku , et ta ees läheb suurt kasvu suure seljakotiga mees . 
308	NA	 Jõuab siis mehele peaaegu järele ja küsib : ” Kas sina oledki see mees , kes mul vaigutopsikuid puude küljest maha kisub ? ” Seljakotiga mees pöördub ümber ja mees taipab järsku , et hiline teeline pole keegi muu kui . . . ” Ajakirjanik tegi pausi , ja ma juba sain aru , kellega tegu oli – eks karuga ju , kui kusagilt pimedusest hakkas kostma tuttavat häält : 
309	NA	 “ Head inimesed , te lähete eksi. . . Tulge siiapoole , ma juhatan teid õigele poole ! ” See oli Metsavana enda hääl , vana Mardi hääl . 
310	NA	 Kust ta teadis , et me eksi läheme ? 
310	NA	 Kes joonistas tema jaoks kustuvale taevale märke homsest ja ülehomsest ? 
310	NA	 Ja kuidas temal olid ööga sellised usalduslikud suhted ? 
311	NA	 Mõtlesin nende asjade üle kogu tee Kallijärve väikese koolimajani , mis oli küsitud me ööbimiskohaks , sest seal polnud ammu kooli ja kedagi ei elanud nagunii . 
311	NA	 Tegelikult oli ju tegu Jäneda mõisa ühe vanema majaga , mille kunagisse külalistuppa mahtusime kõik lahedasti ära . 
311	NA	 Sellel polnud muidugi enam seda väljanägemist , mis kunagi – ainult kipsrosett laes , aga ülejäänus nagu mahajäetud majas ikka – pigi väljaajanud korstnajalg , tahmaluuk , mille küljes võidunud nöör , soemüür . 
311	NA	 Ja hõngas nii magusalt kopituse ja niiskunud krohvi järele – kõik kuidagi varasest lapsepõlvest nii sügavale minusse jäädvustunud lõhnad , et tuletasid nüüd meelde tuhmumatuid pilte , tegelikult nii ebaolulisi sündmusi . . . 
312	NA	 Seal sumbunud ja tolmuses ruumis , mida tüdrukud kohe korjatud lilledega kaunistama hakkasid , olid ka mõned palja raudreformiga voodid , mis loovutati üksmeelse otsusega õrnemale soole . 
313	NA	 Soemüürile kõige ligema , ent ülearu lühikese voodi valisin Annemari jaoks ja laotasin sinna laiali kaaasavõetud magamiskoti . 
313	NA	 Ise kavatsesin , nagu veel mõned meeshinged , öö istudes ja tukkudes mööda saata . 
313	NA	 Aga ega sest magamisest midagi välja tulnudki . 
313	NA	 Sest Ajakirjanik võttis jälle jutuotsa üles . 
313	NA	 Oh mis lugusid sealt kõike ei tulnud , ja pooled neist olid seotud Jäneda mõisa omaniku ning tema kurikuulsa kaasaga , kellest me keegi polnud midagi kuulnud . 
313	NA	 Madam Benckendorff–Budbergist ehk lihtsalt Murast . 
314	NA	 Siis keset seda juttu kustus valgus ära , truupides ja korstnas umises , midagi kriiksus – keegi liigutas vist tahmaluuki . 
315	NA	 “ . . . Jajaa , see on Herbert Wellsi vaim , kes valguse ära kustutas . 
315	NA	 Kuulsite kriiksatust . 
315	NA	 Nüüd on ta siin toas . 
315	NA	 Vaadake , akna foonil on näha ta pea kuju . . . 
315	NA	 Ta tahab meid kõiki proovile panna 
315	NA	 . . . . 
315	NA	 ” See oli muidugi väsimatu Ajakirjanik . 
315	NA	 
316	NA	 Tundsin , kuidas Annemari soe pea mu õlaõnaruses liigutas ja ta ümises : “ . . . ma ei usu seda mitte üks gramm . . . see pole . . . lihtsalt võimalik . . . ” 
317	NA	 “ Mis , kas te siis ei tea , et Herbert Wells on elusast peast siin käinud ? 
317	NA	 Ta elaski just selles toas , ja nüüd on ta siin tagasi . . . 
317	NA	 Midagi vaevab teda . . . 
317	NA	 Võib-olla ta räägib meile ise oma loo . 
317	NA	 ( Tahmaluuk liikus , keegi tõmbas ilmselt nöörist . ) 
317	NA	 Jah , just nimelt sellessamas toas ütles Mura talle , kui nad olid järvelt ujumast tulnud , et sõitku ta tagasi oma Londonisse , et see lubadus , mille pärast ta siia Kallijärvele tuli , ei kehti enam . . . 
317	NA	 Mister Wells , kas te tulite siia Murale kosja ? 
317	NA	 Vastake , mister Wells ! ” ( Luuk lõgises kaks korda . ) 
317	NA	 “ Olge tasa , Wellsi vaim tahab meile ise öelda , mis nende vahel siin toas juhtus . 
317	NA	 See on fantastilisem kui kõik tema kirjatükid kokku . . . ” 
318	NA	 Ajakirjaniku hääl tasanes pidulikuks sosinaks , siis kostis teistmoodi kriuksatus ja ilmselt õhuaken paiskus lahti ning tuppa tungis värske õhu voog . 
319	NA	 “ Wellsi vaim lahkus , ta ei pidanud vastu , need olid väga valusad mälestused . . . ” 
320	NA	 “ Oi kui põnev . . . ” kuuldus ajakirjaniku sõbranna hääl . 
321	NA	 “ . . . Ma ei usu . . . mitte üht sõna . . . ” pomises Annemari mulle veelgi lähemal ja ta juus lõhnas selleski pimeduses edasi . 
321	NA	 Ent varsti tukkusin ka mina . 
321	NA	 Mõne aja pärast virgusin – teema oli ikka veel sama : 
322	NA	 “ See polnudki nii ammu , kolmekümne neljandal aastal. . . Mura oli siis veel ilus ja vastupandamatu naine , ehkki tal oli seljataga tormiline elu. . . Oot-oot , ma ütlen kohe , kui vana madam Benckendorff siis oli . . . 
322	NA	 Kui parun surma sai , oli ta . . . ” 
323	NA	 Ärkasin sellest , et voodi raudpulk pressis end valusasti vastu mu nägu . 
323	NA	 Annemari oli minust lahti lasknud ja magas kerrakiskunult magamiskotil . 
324	NA	 Oli varane hommik . 
324	NA	 Kõik magasid – väsinud lõpuks neist Ajakirjaniku lõpututest juttudest . 
324	NA	 Magas ka jutumeister ise – korstnajala kõrval toanurgas istuvana , tahmaluugi küljest tulev nöör peos . 
324	NA	 Tema lähedal voodil kaisutas ennast kägaras Ajakirjaniku kaaslanna . 
324	NA	 Ta asend ja olek sarnanes hetkel Annemari omaga . 
325	NA	 Mu pea kumises kergelt . 
325	NA	 Nõrk piimjas valgus pressis vastu aknaklaase . 
325	NA	 Selles valguses sarnanes endine Kallijärve mõisa härrastetuba mingi seiskunud aja peidukohana . 
325	NA	 Kui poleks olnud vaid seda iseäralikku rännuseltskonda . 
325	NA	 Nüüd torkas ruumi mahajäetus palju rohkem silma . 
325	NA	 Järsku silmasin kõrgel akna kohal riiulit ja sellel mõnda köidet . 
325	NA	 Astusin üle magajate , tõusin kellegi kohale , sain ühe raamatu kätte , avasin selle põnevusega . 
325	NA	 Raamatu autor oli mulle tuttav – Frances Hodgson Burnett , aga pealkiri “ Two Little Pilgrims' Progress ” ” tundmatu . 
325	NA	 Tiitellehe ülaservas oli pliiatsikirjas “ Johann Benckendorff , 1916 ” . 
325	NA	 ( Kusagil hiljaaegu olin ma veel mingit pliitasikirja kohanud , ainult ei mäletanud , pea oli kui valget udu täis . ) 
325	NA	 Kuidas sattus see Ameerika lastekirjaniku teos siia tühja majja ? 
325	NA	 Ja miks sattus just see raamat mulle sealt ülevalt kätte ? 
325	NA	 Ja kes olid need kaks väikest palverändurit – kas meie kahekesi Annemariga ? 
326	NA	 Imelik tunne süvenes . 
326	NA	 Ma pidin kohe sest ruumist välja pääsema . 
326	NA	 Püüdsin liikuda hästi vaikselt . 
326	NA	 Paotasin ukse ja olin väljas trepil – see , mida olin pidanud koiduhahetuseks , oli tegelikult udu , mis mattis kogu koolimajaümbruse . 
326	NA	 Sel hetkel tundsin kedagi enda kõrval – see oli Annemari , kes hõõrus sõrmenukkidega silmi . 
327	NA	 “ Mina tulen ka sinuga kaasa , “ teatas ta veendunult . 
327	NA	 Kuigi mul polnud endalegi selge , et tahan kuhugi minna või midagi ses hommikus teada saada . 
327	NA	 Sinna uduseina oli lausa füüsiliselt raske astuda . 
327	NA	 Vettinud ja tihkena nagu mingi õhusült pani see vastu . 
327	NA	 Üle udu paistsid puuladvad , eristus vallseljaku kõrge küür ja paistis heledam ring , mis pidi olema päike . 
327	NA	 Hakkasime endale aru andmata sinnapoole minema . 
327	NA	 Kuid mingi ebamaisus näis edasi kestvat . 
328	NA	 Järsku olimegi sellest seinast läbi ja seisime päikesepaistes . 
328	NA	 Päike oli kõrgemal , kui oskasin oodata . 
328	NA	 Me lähedal tõusis vallseljaku järsk nõlv , pooleldi nõlva kaevatud teerada viis sellest üles . 
328	NA	 Loodus oli öö jooksul kuidagi tabamatult muutunud . 
328	NA	 Ei saanud ju nii olla , et vahepeal oli saabunud lausa sügis . 
328	NA	 Me ümber seisid kollasest puudutatud puud ja roostest haaratud rohi vallseljaku jalamil . 
328	NA	 Vaatasin igaks juhuks selja taha – madalat koolimaja polnud enam nähagi . 
328	NA	 Annemarit kättpidi tirides jõudsin üles vallseljakule . 
328	NA	 Meist paremal paistis läbi lehevaese puuvõrastiku sihvakas telliskivikarva torn . 
328	NA	 Tahtsin Annemarile öelda selle hoone nime , see oli mul suus , kuid ei saanud sõnaks . 
328	NA	 Seeasemel laususin tasakesi , nagu kartes seda sügishommikut häirida , ta saksakeelse nimetuse : 
329	NA	 “ Yendeli mõisahoone . ” Annemari noogutas nõusolevalt . 
329	NA	 Me teerada käändus sedaaegu üha vasemale , jättes mõisatorni selja taha . 
329	NA	 Seal , selle oosi taga oli kohe teine , veel kõrgem vallseljak , üle kitsa-kitsa oru viis roheliseks värvitud puusild . 
330	NA	 “ Kuradisild , “ teadsin ma kusagilt , justkui loetust , ja laususin siis valjusti . 
331	NA	 Just samal hetkel kostis eestpoolt püstolipauk , siis teine , siis veel kolmaski . 
331	NA	 Udusein teispool silda nagu lõhestus hetkeks . 
331	NA	 Justkui tohutu nuga oleks selle läbi lõiganud . 
331	NA	 See tegi hetke vältel valu ; valu paiskus otse mu silmisse . 
331	NA	 Kohe kostis karjatus , sammumüdi ; kellegi tume kogu langes sellest udust välja ja varises vaikselt teerajale teispool Kuradisilda . 
332	NA	 Kaks vilksatuslikku kogu , pigem lapsed , kui täiskasvanud – üks õige väike ja teine suurem , poiss ja tüdruk – tormasid meist mööda . 
332	NA	 Liiga kiiresti laste kohta . 
332	NA	 Nad kadusid sellesse uduseina , siis kõlas uus hele karjatus , millest udu nagu võpatas ja uuesti värelema lõi . 
333	NA	 ” Parun on tapetud ! 
333	NA	 Rudolf Roosipuu tappis parun Joann von Benckendorffi 
333	NA	 . . . . 
333	NA	 Mille pärast. . . jumal hoidku , mille pärast ta seda tegi . . . ! ” 
333	NA	 
334	NA	 Kadedusest ilusa elu pärast , eestlase igavesest kadedusest ja võimetusest , vastas justkui keegi teine ja elutark minus ja ma pöördusin ümber , sest meil polnud vaja enam kaugemale minna – me olime kõik teada saanud . 
335	NA	 Annemari peatas mu , ta tõusis kikivarvule ja hoidis minu ümbert kinni : 
336	NA	 “ Mis see oli ? . . . 
336	NA	 Ma kardan . . . ” 
337	NA	 Meil seisis uuesti sellest uduseinast läbi minna , ja see katkes kui kelme. Siis olime jälle Kallijärve kaldal ja esimene kala lõi järvepinnal sulpsu . 
337	NA	 Ja kõik selle udu sisse jääv kaugenes meist tohutu kiirusega kuhugi iseendasse ( just nimelt niisugune tunne mul oligi ! ) . 
337	NA	 Ja ma olin nii õnnelik , et näivusel ja tõelisusel on ikkagi vahe ja et Annemari oli kogu aeg mu kõrval tõendamaks , et üks oli läinud üle teiseks . 
337	NA	 ( See imelikust udust kaks korda läbiminek oli kui me koosolemise kõige tõesem aeg . ) 
338	NA	 Siis avanes uks ja väljas trepil seisis Ajakirjanik . 
338	NA	 Ta haigutas , vaatas meid ja ta haigutus katkes : 
339	NA	 “ Mis teiega lahti on ? ” 
340	NA	 Ma rääkisin talle avameelselt juhtunust – tema ju näis teistest rohkem teadvat , tema vääris me usaldust , sest toimunu kuulus ju tegelikult meile kahele . 
340	NA	 Ajakirjanik ei imestanud kriipsuvõrdki . 
340	NA	 Ta vaid küsis : 
341	NA	 “ Mis kuupäev täna on ? ” 
342	NA	 “ Täna 
342	NA	 . . . . 
342	NA	 on 18. juuli , “ vastasime Annemariga nagu ühest suust . 
342	NA	 
343	NA	 “ Siis on kõik selge , ” vastas Ajakirjanik . ” Sest see kordus nähtavasti jälle. . . Teil igatahes vedas , et seda pealt nägite . . . või kuidas võtta . . . ” 
344	NA	 Ja ta vaatas meile kõiketeadvalt otsa . 
345	NA	 “ Mis kordub ? ” ei saanud Annemari aru . 
346	NA	 “ Noh , paruni tapmine . 
346	NA	 See oli nii ülekohtune ja hirmus sündmus siinses elus , et kordub mõne aja pärast sellesama kuupäevaga hommikul , kui kuritöö aset leidis . ” Ajakirjaniku nägu oli kõike muud kui naerune , ta hääles kõlas veendumus . ” Tavaliselt juhtub see kevadel , mõnikord ka suvel , harva sügisel . 
346	NA	 Sest maastik ei suuda seda sündmust endas kinni pidada – ma ei tea , kas te olete kuulnud midagi kohamälust . 
346	NA	 Siin on tegemist millegi taolisega . 
346	NA	 Ka hooneseinad ja ruumid säilitavad niisuguseid sündmusi . . . 
346	NA	 Nii jah , 18. aprilli varahommikul 1919. aastal , just sellisel ajal nagu praegune , tapeti parun Johann von Benckendorff kahe lasuga rinda . 
346	NA	 Parun oli just jahile minemas , püss seljas . 
346	NA	 Aga tulistati revolvrist , mitte jahipüssist , nii et see polnud enesetapp . 
346	NA	 Ta lapsed kuulsid neid laske ja leidsid ka isa surnukeha . . . 
346	NA	 Tapjat ei saadudki teada . . . ” 
347	NA	 “ Kuidas nii . . . ei saanudki teada . . . ! ” imestasin mina , sest me olime ju Annemariga selgesti üht nime kuulnud . 
347	NA	 Ma tahtsin selle välja öelda , kuid Annemari sikutas mind käisest ja ma vaikisin – me ei pidanud edasi rääkima seda , mis polnud kõigile määratud . 
348	NA	 Siis olime juba kõik minekuvalmis , meid ootas sel pühapäevahommikul taas töö – taas jalakate lehevari ja suitsulõhna levitav vana õlgkatus ja allikavesi ja Laane Mardi pikaldane jutt ning mind eraldi Annemari vaikses vaimustuses ülespoole suunatud pilk . 
349	NA	 Aga Annemari oli ikka veel pooliti selle küljes , mida me olime läbi elanud . 
350	NA	 “ Mis see ikkagi oli – kas meeleviirastus ? ” küsis ta jälle . 
351	NA	 Ma naersin närviliselt , sest ei osanud vastata . “ Kas kahel inimesel saab korraga olla üks ja sama viirastus ? . . . 
351	NA	 Tegelikult , ka mina olen kusagilt lugenud , et Inglismaa vanades hoonetes , kabelites ja kirikutes ning surnuaedades on olnud samu juhtumeid . 
351	NA	 Arvatakse , et need pole viirastused , vaid tegeliku elu pildid , inimeste läbielamused , nende võimas hetkeline energiatulv – armastuse meeletus , surmahirm ? . . . 
351	NA	 Ma arvan , et siingi on midagi säärast mängus . . . 
351	NA	 Ja kas sellega pole seotud ka paruness Benckendorffi edasine elu . 
351	NA	 Milliseid mehi tal küll pärast parunit polnud . . . 
351	NA	 Ma arvan , et kõik see oli selles karjatuses varjul . ” 
352	NA	 Äkki tuli mul mõte , et Laane Mart , kes on sündinud enne selle sajandi algust , võiks ju teada midagi neist sündmustest , mille kaja me läbi elasime – veelgi enam , ta võis tunda isegi toda Rudolf Roosipuud , kelle nime me kuulsime. Ja ilma seda Annemarile ütlemata tõotasin endale , et ma küsin seda esimesel võimalusel tingimata vanalt Mardilt . 
352	NA	 ( Kuid muidugi unustasin ma seda teha ! ) 
353	NA	 Me olime avarale kohale välja jõudnud . 
353	NA	 Põllulagi moodustas sujuva kumeruse , ja see oli justkui osake maakera enda palju suuremast kumerusest . 
353	NA	 Taevas me kohal oli samuti haruldaselt avar ja lõpmatult sinine , et mul tekkis tunne – see on Pascali tohutu raadius , mis seda lõputust joonistab . 
353	NA	 Tekkis teistmoodi , hoopis teistmoodi tunne . 
353	NA	 Mingi üleüldine kergus ja selgus kogu olemuses . 
353	NA	 Seda pidi olema kuidagi võimalik väljendada . 
353	NA	 Aga mina ei osanud . 
354	NA	 “ Vaata seda taevast . 
354	NA	 Kas sina kui kunstnik ei märka , et kellegi nähtamatu käsi jätab sinna mingeid arusaamatuid märke ? ” küsisin äkki . 
355	NA	 Aga üks väike käsi suruti mulle suule ; seesama kunstnik temas ei tahtnud , et ma midagi rohkem ütleksin – ja ma vaikisin. Ta käsi jäi edasi mu suule , ma olin need paar hetke tõeliselt õnnelik . 
356	NA	 Järsku märkasin kõrgel kraavipervel õitsevaid , justkui selle suurepärase hommiku juurde kuuluvaid jumikaid ja mulle meenus , et ma pole ikka veel täitnud üht talle antud lubadust , näidata talle selle suve mõnda vapustavat õitsejat . 
356	NA	 Need jumikad on just need , mida tema , Annemari peaks joonistama . 
356	NA	 Juba üksnes selle laitmatu lilla värvuse pärast . 
356	NA	 Ja me kummardusime lillede kohale . 
357	NA	 “ Minu meelest on just see absoluutne armastuse värv , “ ütlesin mina ja vakatasin . 
357	NA	 Annemari pilk oli mulle nii lähedal . 
357	NA	 Ta silmaterade sügavuses puhkes mingi mõte või õis . 
358	NA	 Laane Mardi ja Kallijärve-käigult tagasitulnuna vaatasin väljasttulnu , justkui kõrvalise ja hindava pilguga oma elamise kolme seina , lage , akent , kogu seda pooltühja tuba ja mind hämmastas äkki selle suurenenud kõledus . 
358	NA	 Ma sain aru , et see polnud mitte ainult õhu liikumatus ja tolm , mis selle tunde lõi , vaid inimesetus , millegi toimumatus nende seinte vahel . 
358	NA	 Eriti nähtavaks sai mu suure toa poissmehelikkus pimeduse saabudes , sellest hoolimata , et olin akna ette pannud ema poolt kingitud kardinad . 
358	NA	 Aga kuna mul kardinapuud polnud , siis olin tõmmanud kahe kardinapuukonksu vahele sinise telefonijuhtme , mis isegi välja ära paistis , kuna ülejääv pundar juhet tolknes piki seina alla . 
358	NA	 Lisaks see alasti valgus , mida heitis poolte pirnideta tolmunud armatuur . 
358	NA	 Selles valguses tõusis veelgi enam esile laepaneelipragu , mis oli meid mõlemaid Sillaga ühtmoodi häirinud ja kõneks olnud , kuid ma polnud üritanud seda täita või siluda . 
358	NA	 Ka seintelt mahavõetud piltide kohalt vastuvaatavad heledamad nelinurgad tõusid samaks etteheiteks . 
358	NA	 Mõttes võis sellele interjöörile juurde lisada rullikeeratud madratsi ja kokkuväänatud välivoodi , mõlemad täitmas kohta , kus varem oli seisnud too jutuksolnud kirsivoodi , ning vastasseinas oleva kapi , mille uks ei seisnud kinni ja vajas seepärast papinutsakat . 
358	NA	 Lisaks muidugi seina ääres põrandal tolmunud raamatupakid ning plaadid ja plaadimängija , needki kerge tolmukorraga kaetud . 
359	NA	 Aga ma ju t a h t s i n Annemarit siia sellesse elamisse külla kutsuda ! 
359	NA	 Ja ma tahtsin talle mängida midagi sellest muusikast , mis seal seina ääres vaikivalt oma järge ootas . 
359	NA	 Jah , ma ihkasin talle mängida midagi meeleoluloovat ja meeldetuletavat . 
359	NA	 Kas selleks ei võiks olla näiteks Vivaldi “ Aastaaegade ” “ Suvi ” . 
360	NA	 Aga kui ma tegin siis selle kujutlusliku külasolemise peaproovi ja panin plaadi Baršai orkestri esituses keerlema , sain ma aru , et vist ei armasta enam nii väga neid nelja viiulikontserti . 
360	NA	 Ehkki kunagi olin lausa nautinud . 
360	NA	 Tõrke allikaks , nagu selgus , oli jälle olnud Silla . 
360	NA	 Sest tema jaoks oli pillide kuninganna klaver . 
360	NA	 Mööndamisi tunnustas ta veel ka tšellot , kuid viiulit mitte. Ja kord oli ta mulle maininud , et plaat , mida ma pidevalt kuulan , noh , see muusika on rohkem kooliõpilaste repertuaari kuuluv ja nõnda edasi ja “ üleüldse ” ning kolm punkti , mis oli tema lemmikväljend , kui tal sõnadest puudu tuli , kuni ta hävitustöö mu muusikalise maitse alal oli sellega lõpule viidud . . . 
361	NA	 Jah , ” Suvi ” meeldis mulle vanastigi sellest tsüklist kõige vähem – oli kuidagi lõunamaist , Vivaldi kodumaa raskeid lõhnu ja tiinust ning raugust täis . 
361	NA	 Seda et – mulle ei meeldinud ka meie oma suvi . 
361	NA	 Mind häiris kõige rohkem elu tühikäik suvel – kõik need päevitamised ja jutud puhkusest , oleskelust , muiduolemisest. Aga too päev , kui me Laane Mardi juurde läksime , kas see polnud täis soojavooge , õhu võbelust väljade kohal , hullu lootust , et see kõik – õitsemine , need lambad ja kiivitajad ja tohutu maailmakuppel – , et see võiks samasugusena korduda veel meie paljude käikude aegu kuni karge Vivaldi-sügiseni välja . . . 
361	NA	 Sõnaga , ma heitlesin oma mõtetes , püüdes vist eitada selle , nüüd mööduva suve sündmusi ja pilte ning lootes , et algav sügis toob mu ellu mingeid ootamatusi . 
362	NA	 Jah , ma tahtsin nii väga mängida Annemarile just nimelt Vivaldit , kuid Silla segas igakord vahele . 
362	NA	 Ja pealegi ei teadnud ma kõige tähtsamat – kas Annemari üldse tulebki minu poole , kui ma teda kutsun . 
363	NA	 Niimoodi järgmisel õhtul oma asemel lesides ja pilguga oma elamist hinnates sattus mu pilk tapeedile , mille me Sillaga tülitsedes olime seina pannud . 
363	NA	 Ausõna , mu ärritus nagu uuenes , kuid kohe seejärel sain ma aru , et seesama ärritus oli tol korral olnud nii tugev , et ma polnud pööranud tähelepanu tapeedi mustrile ja see tähelepanematus oli kestnud siiamaani , mis juhtub vahel kõige tavalisemate asjadega . 
363	NA	 Ei siis ega hiljem . 
363	NA	 Oli see võimalik ? 
363	NA	 Oli . 
363	NA	 Ja mulle ei meenunudki enam , milline oli selle alla jäänud tapeet – kellegi teise poolt enne meid pandud , justkui meist eelnevaid täisimbunud pilt . 
363	NA	 Sest alles nüüd nägin Silla valitud tapeedimustrit justkui esmase kaine pilguga – need olid üsna maitsetud punased õied , võimalik , et hibiskid , roosal foonil , mis tõusid otsekui olematusest ja valitsesid nii võimukalt selle toa üle . 
363	NA	 Ning see mustergi muutus mu jaoks me lühikese kooselu võrdpildiks. Võpatasin , mulle tuli tahtmine sellest kõigest vabaneda . 
363	NA	 Jälle üks neid endise elu täieliku eitamise hetki ! 
363	NA	 Tahtsin kas või kohe üles hüpata ja hakata tapeeti seinalt maha kiskuma . 
363	NA	 Siiski suutsin end taltsutada , lükata asi pisut edasi . 
364	NA	 Ja järgmisel päeval tegin enda kohta tavatu liigutuse – ma ostsin kuus rulli uut tapeeti , enda arvates väga õnnestunud mustriga , mis pealegi kõlas kokku mind hetkel valitseva meeleoluga . 
364	NA	 Midagi õnnestunumat olnuks lihtsalt võimatu leidagi ! 
364	NA	 Otsustage ise – tapeeedipaanil kordusid iga väikese vahemaa tagant kolm elementi : idamaine , kergitatud katuseservadega pagood , õitsev kirsioks ja kolmandana kauge kooniline mägi , tipus lumemüts . 
365	NA	 Ja seejärel ma tõestasin endale veel midagi – suutsin selle tapeedi poole laupäeva hinnaga ning jumala üksi ning seejuures absoluutselt närvi minemata seina panna . 
365	NA	 Nii , et vähemalt mu enda silm oli tehtuga rahul . 
365	NA	 Tuba hakkas kumama kui uues valguses . 
365	NA	 Mõtlesin – miks ma polnud seda juba varem teinud , ehk oleksin juba varem oma koduga ära leppinud ! 
365	NA	 Jah , tõesõna , mul tuli jälle tahtmine selles viibida ja ööbida . 
365	NA	 Eelmine elu jäi justkui lamedakslitsutult sinna uue tapeedikihi alla . 
365	NA	 Nii nagu selle Silla-tapeedi alla oli jäänud kellegi üleeelmise elaniku pandud tapeet oma sootuks unustatud mustriga , oma ammuste ajalehtedega , mis kandsid endas ühe kitsa aja , ühe kuupäeva teateid – väikesi ja suuri . 
365	NA	 See kõik oli alles , aga enam mitte nähtav ; sellega oli nüüd nagu me alateadvusse peitunuga – üksnes uned ja mingid suuremad vapustused võisid sealt midagi ellu äratada . 
365	NA	 Aga vaid osakese , kunagi mitte kõike . 
366	NA	 Kui ma pärast seda töist nädalavahetust tööle läksin , vilksatas see tapeedipanek mulle hoopis teise nurga alt . 
366	NA	 Ma teadsin nüüd , et olin sellele minnalaskvale meeleolule vastu hakanud . 
367	NA	 Ent see kõik jäi toimumata ja lõppes täiesti ootamatult – ja selleks oli ootamatu põhjus . 
368	NA	 Nädalapäevad pärast seda olin Annemari juurde külla kutsutud . 
368	NA	 Ta polnud kutsunud mind üksinda , vaid veel mõned uued tuttavad , kes olid talle seal suitsutare katusele viiva redeli ja maapinna vahel ja lõunatundidel ja teel Laane Mardi juurde tekkinud , aga see seltskond polnud suur – pool tosinat inimest . 
368	NA	 Ajakirjanikku ega ta tuttavat nende hulgas millegipärast polnud . 
368	NA	 Annemari oli meile valmistanud võilille- ja pärnalehesalatit , et me kohtumine jätkaks justkui varem poolijäänud õhustikust , ja küpsetanud kohupiimakoogi . 
368	NA	 Või oli kogu see kulinaaria ta teatrikunstnikust ema looming , kes meid kõiki ühekaupa teraselt pilguga üle kaes , nagu tahtes mingite tütre juttude järgi paika panna – kes on kes ? 
368	NA	 Kuni ta läbinägelik pilk peatus minul . 
368	NA	 Tundsin end sellest peale ebamugavalt . 
368	NA	 Kuid siis istuti lauda . 
369	NA	 Aga mitte kaetud laud ei püüdnud mu pilku nende avaras elutoas , vaid seintel rippuvad maalid ja graafika . 
369	NA	 Ja ühel hetkel vaatasid mulle vastu tuttavad lilled ; Annemari oli need asetanud sinisesse vaasi ; ta pilt oli akvarellis ja ta polnud jõudnud seda veel raamida. Kuid kogu seltskonnast teadsime vaid meie kahekesi selle pildi tagamaid . 
369	NA	 Ma naeratasin tema poole ja Annemari naeratas mulle vargsi vastu – jah , need olid ju needsamad lillad jumikad , mis ma olin talle seal Jäneda tee äärest kraavikaldalt korjanud ja kaasa pannud . 
369	NA	 Ja et need kauem kestaksid , oli ta need pildiks muutnud . 
370	NA	 Ma ei suutnud pilku pildilt lahti kiskuda ja rõõmustasin – tal oli õnnestunud edasi anda midagi hella ja habrast – sinine klaas , vesi ja see kõikevõitev lilla . . . 
371	NA	 Ma pidin oskama sel piduõhtul teistest kauemaks kohale jääda . 
371	NA	 Tahtsin Annemariga rääkida lilledest ja kõigest muustki , mis minusse selle vahepealse nädalaga oli kogunenud . 
371	NA	 Ent kui uks viimase lahkuja järel kinni oli klõksunud , kutsus ta ema mu ootamatult kööki . 
371	NA	 Ma mõistsin kohe – talle polnud ükski me ripsmeliigutus märkamatuks jäänud . 
371	NA	 Aga ma olin valmis ta küsimusele ausalt vastama . 
372	NA	 Ent ta ei küsinudki mult mu tunnete kohta ta tütre vastu . 
373	NA	 “ Mida te , noormees , arvate ! 
373	NA	 Et leidsite endale sobiva pruudi ? 
373	NA	 Mis ! ? 
373	NA	 Ma ütlen teile kohe ära – ärge hellitaga võltslootusi ! ” Nii algas minu maa peale tagasikutsumine selle peenemaitselise ja valjukäelise daami poolt , kes meenutas mulle kohe esimestest sõnadest peale kedagi väga tuttavat – Silla ema . 
373	NA	 Vahtisin aknast välja , mitte talle otsa , et ennast nõnda säästa . 
373	NA	 Märkasin alles nüüd , et nad elavad soliidse eestiaegse maja neljandal või viiendal korrusel . 
373	NA	 Midagi ta tiraadist läks niimoodi kõrvale vaadates kaduma , aga mul polnud sest kahju . 
373	NA	 Pigem vastupidi . 
374	NA	 “ . . . ja olgu teile nüüdsest siis teada antud , et tal on peigmees , oma kindel peigmees , noh , peaaegu mees . . . 
374	NA	 Kahjuks momendil sõjaväes , aga on paari kuu pärast tagasi tulemas . . . 
374	NA	 Nii et teie romaanist ei tule midagi välja. . . Ei , kohe päris kindlasti . . . 
374	NA	 Sest et . . . ” 
375	NA	 Siis näis ta pisut nagu taltuvat , sest ma polnud kogu see aeg veel sõnakestki vastanud . 
375	NA	 Aga ta võis sel kohal mäletada mõnda oma elu delikaatset hetke . 
375	NA	 Ilmselt seepärast jäi ta vait , see kestis mõne pikad hetked , nii et ma kuulsin , kuidas väljas pimedal tänaval tuult tõstab ja jõudsin mõelda : huvitav , kus Annemari praegusel hetkel on . 
376	NA	 Ja siis lausus proua Kollo sootuks teisel toonil , ja see oli nüüd justkui minu lohutuseks : 
377	NA	 “ Temale , rumalukesele , te ehk meelditegi , sest teis paistab olevat seda romantilist hinge nagu ta isegi . . . 
377	NA	 Kuid , noormees , elu ei seisa koos ainult romantikast . 
377	NA	 Ja et teie vastu täiesti aus olla – pääle kõige muu on veel üks asjaolu , mille pärast mina ei saaks ka kõige parema tahtmise juures teie tutvusel lasta edasi kesta. . . Asi on nimelt selles , et kogu me elu , nii tütre kui ka minu oma , on nagu ette määratud . 
377	NA	 Kogu see uhke korter , see pole üldse meie oma – me elame nimelt tema tulevase mehe korteris . 
377	NA	 Õigemini küll temale pärandatud korteris . 
377	NA	 Sest meil endil polekski kusagil elada . . . 
377	NA	 Juhtus nii , et jäime ilma peavarjuta . . . 
377	NA	 Tänu ühele jõhkrale mehele . . . 
377	NA	 Annemari isale … Ah , ma ei taha sellest sõnagi rohkem rääkida . . . ” 
378	NA	 Proua Kollo auks olgu öeldud , et ta ei keelanud oma tütrel minuga hüvasti jätmast . 
378	NA	 Ma leidsin Annemari koridorist , ta vaatas mind kummalise näoga . 
378	NA	 Me astusime trepikotta , kust lai keerduv trepp viis allapoole . 
378	NA	 Aga me tõusime korrus kõrgemale , kust algas pööning . 
378	NA	 Mulle tundus , et väljas oli vahepeal veelgi tuulisemaks läinud . 
378	NA	 Jah , nüüd juba rabises selle ümmarguse , pooleldi majast eenduva trepikaevu akende vastu vihma 
379	NA	 Annemari pöördus minu poole ja jäi seljaga vastu jahedat keskküttepatareid . 
379	NA	 Mitte kunagi varem polnud see must läikiva juuksega pea , ta nägu , ta seelikus ja pluusis keha , mida ma olin senini nagu kartnud ja mingiks eriliseks korraks hoidunud , olnud nii ahvatlev ja mulle nii lähedal ja ometi keelatud . 
380	NA	 “ Nagu sa kuulsid – ma olen juba ära lubatud , antud , müüdud , võta seda kuidas tahad , ” sosistas ta ka mulle ja haaras mu käed enda omadesse . “ Anna andeks , et ma seda sulle varem ei suutnud öelda . . . 
380	NA	 Või millal ma oleks pidanud seda tegema ? 
380	NA	 Võib-olla siiski kõige alguses. . . Aga me olime seal Laane Mardi juures ja Kallijärvel kogu aeg nagu teises maailmas . . . ” 
381	NA	 “ Jah , me olime seda tõepoolest , ” sosistasin mina . 
382	NA	 “ Tead , mida ma tahtsin juba siis öelda – ma olin nii uhke . 
382	NA	 Ja olen siiamaani . 
382	NA	 Minu jaoks panid sina üksi selle katuse peale . . . ” 
383	NA	 “ Ma tänan sind , ” ütlesin mina ja surusin ta vastu seda keskküttepatareid ja sülelesin teda , võõra mehe pruuti , peaaegu naist , ja tema liibus mu vastu ja lubas mu kätel rännata ta pluusi all , oma soojuse ligi , nagu külmetaksid need , ta lubas mu põlvel suruda end ta jalgevahesse ; ta lubas mul olla nii enda ligi , kui see oli võimalik ; ja mina nagu tahtnuks selle lühikese aja jooksul tasa teha kõik siiani edasilükatu ja samas varuda tast mingit laadi intiimseid mälestusi selleks ajaks ette , kui mul teda enam pole ja pärast teda veel kedagi teist pole . 
383	NA	 Ja mu käsi hellitas ta keha salakohti ja aeg kulus ja väljas peksis vihm juba vastu klaase , mis oli nagu kellegi nimetu kannatamatus ja hoiatus meile mõlemale . 
383	NA	 Ja kusagil üleval kibeles ta ema , et me vahel midagi rohkem enam ei juhtuks . 
383	NA	 Aga midagi ei saanud enam juhtuda , see kõrvetav teadasaadu hoidis mind ja hoidis ka teda tagasi ning tegi imelikult nõrgaks ; üksnes mu käsi armastas teda ning see oli ometi nii , nagu toimuks see päriselt , üleni . 
383	NA	 Veel väheke oli veel alles me aega – selles koorduva värviga trepikojasilindris , kus ei põlenud ükski elektripirnidest , kus oli hoopis teistsugune õhk kui kõigis neis kohtades , kus me varem teineteise seltsis olime olnud – meie raamatukogukeldris , Kallijärvel , seal laanekurus , keset pimedaid puid . 
384	NA	 “ Ära sina . . . ära sina . . . muutu kunagi teistsuguseks . . . ” sosistas Annemari , või tegi seda keegi teine , temanimeline ja mulle senini tundmatu . ” Ei , ei ! ” lubasin ma talle , olles trepiastme võrra tast madalamal , põlvitamas sel astmel , suu uppunud ta kroogitud , nüüd lahtisesse pluusiesisesse , hingates oma kuuma hingeõhku ta paljale võpatavale kehale . 
384	NA	 Ja ta laskis mu käel puutuda ennast ja ta liibus hetkeks mu käe vastu ning selles lõpuniminematus olekus oligi kogu hingelise ja kehalise kokkukuuluvuse maksimum , millegi , mida ma ei riski nimetada armastuseks , aga mitte ka vaid kiindumuseks , selle algus ja lõpp korraga . 
385	NA	 Aga rohkem ei võinud ma ei teda ega ennast ega ta ema seal üleval korteris proovile panna . 
385	NA	 Ma vankusin trepist alla ja seisin tükk aega , enne kui vihma näkku peksva tuule kätte astusin . 
385	NA	 Seal tänaval vaatasin ülespoole ja nägin terve maja kohta vaid üht valgustatud akent . 
385	NA	 Ei , see polnud tuba , mille seinal rippus raamimata pilt imelilladest ja tohutu suurtest jumikatest . 
385	NA	 See oli selle kõrval asuv tuba , magamistuba . 
385	NA	 Kardinad olid kõrvale lükatud ja rohelise kupliga lamp oli asetatud aknalauale . 
385	NA	 Ma tean – see oli minu jaoks . 
385	NA	 Ta oli seda lubanud hüvasti jättes . 
385	NA	 Mine ! justkui ütles see tuli . 
385	NA	 Mine , ja sa ei eksi ! 
385	NA	 Siis ilmus lambi kõrvale see , kes oli tule süüdanud. Ta tõusis aknalauale . 
385	NA	 Ta seisis seal altpoolt tulevas lambivalguses täiesti alasti ning valgus laskis kumada ta jalasäärtel ja puusadel ja rindadel ja kaelal , mis kõik justkui säilitasid mu peopesade puudet . 
385	NA	 See oli kui kingitus minule . 
385	NA	 Rohkemat kinkida polnud tema võimuses . 
385	NA	 Ja ma naeratasin , samal ajal kui vihm kattis mu näo oma pisaratega . 
386	NA	 Siis astusin läbi kesköise vanalinna , mis sarnanes sel hetkel imelikul kombel metsaga , mille üle valitsenuks täielik pimedus , kui polnuks selle akna rohelist tuld , mida ma enam ei näinud , kuid mis põles edasi . 
386	NA	 Selles öös ei käinud ükski buss ega tramm . 
386	NA	 Aga mul polnudki neid vaja . 
386	NA	 Suur linnaväljak oli tühi . 
386	NA	 Läksin risti üle selle . 
386	NA	 Kuid Annemari aknale tõstetud lambi jõud ulatus läbi majade , ulatus tänavanurkade taha , saatis mind kuni instituudihooneni . 
386	NA	 Seal üleval korrusel viskasin end kõigis riietes tuttavale diivanile . 
386	NA	 Diivan vastas nahkse ohkega . 
386	NA	 Mu silme ees keerlesid tumelillad jumikad , surusin käsi vastu nahkdiivani külgi . 
386	NA	 Uni ei tulnud . 
386	NA	 Seinal heitles teispool tänavat kasvava kastani vari ja kahe kõrvuti akna hõredad kardinad lasksid sisse tänavalaterna samamoodi heitlevat valgust . 
387	NA	 Tõusin üles , mu meeleolu vajasin nüüdki ehk muusikat . 
387	NA	 Siis meenusid kaks muusikaplaati , hiljaaegu ostetud ja alla sahtlisse peidetud . 
387	NA	 Läksin ja tõin need altkorruselt ära . 
387	NA	 Kuni raadio indikaatortuli põlema lõi ja raadio ise soojenes , oli mul hetk aega . 
387	NA	 Astusin akna juurde . 
387	NA	 Lisaks tänavalaternale põles veel üks tuli – vastasmajas , korrus allpool asuvas korteriaknas . 
387	NA	 Tänu oma kõrgemale vaatepunktile võisin ma näha , mis selles toas sünnib . 
387	NA	 Kardinaid polnud ees või olid need akna madalama osa jaoks – laial asemel heitlesid armuühenduses kaks alasti keha . 
387	NA	 Kas nad võisid aimata , et keegi jälgib nagu varjuteatris seda teineteise tõrjumise ja ühtesulamise , seda ühtaegu ahvatlemise ja keelamise mängu . 
387	NA	 See toimus nagu imelikus , ainult ühe vaatajaga teatris . 
387	NA	 Terav valutunne käis mu kehast läbi , mitte niivõrd valu kui kogu keha äng . . . 
388	NA	 Raadio oli sedaaegu üles soojenenud ja justkui lõputust eetrikaugusest ärkas muusika ning tungis toavaikusse , nii et mul polnudki vaja plaati radioolale asetada . 
388	NA	 Muusikapala kirglik alatoon ühtis teispool tänavat toas toimuvaga . 
388	NA	 Seda esitas naishääl . 
388	NA	 Ma ei olnud midagi taolist kuulnud . 
388	NA	 ( Hiljem , kunagi tundsin sellel hilisel tunnil esitatus ära soprani aaria Hector Villa-Lobose Brasiilia bachianast number 5 , aga selle tookordne esitaja jäi mulle muidugi mõista alatiseks teadmata . ) 
388	NA	 See muserdas mind lõplikult ja kui muusikapala lõppes , jättis ta mu üksinda ja räsituna maha sellesse öössse . 
389	NA	 
390	NA	 Keerasin kõhuli , sest nii oli parem , ja surusin sõrmed nahksesse diivaniküljesse . 
390	NA	 Südame ümber kirvendas – mingist ärevusest ja pingest , ja keha alaosas valitses tuim valu , täitumatus või kehaäng , mida äsjanähtu veelgi võimendas . 
390	NA	 Mu käsi mäletas veel ühe noore naise ihupehmust , mida too ilma mingi valehäbita oli sallinud ja nautinud , justkui teades , et see jääbki me kõige ligemaks ligiduseks . 
390	NA	 Aga sellest oli praegu vähe – ma pidin mäletama , kasvõi vastukaaluks äsjanähtule , midagi lõpuniminevat oma varasemast elust ja et mul polnud sealt paremat võtta , siis meenusid nüüd mõned intiimsed hetked Sillaga . 
390	NA	 See , kuidas ta oli lubanud ennast mõnikord täiesti alistunult ja liikumatult võtta , kui ta justkui andis oma keha vabatahtlikult mulle , ehkki selles polnud toda põnevust , heitluslikku , mis praegu seal vastasmaja korteris , seda pooleldi nõusolekut ja pooleldi vastuhakku . 
390	NA	 Üksainus kord oli siiski juhtunud , et ta liibus vabatahtlikult mu külge , haaras jalgadega mu ümbert kinni , aga see oli juhtunud muusika sunnil , mingi Richard Straussi helitöö kõlades me pimedas korteris . 
390	NA	 ( Imelik , kuidas Richard Straussil , kellest endast räägiti kui väärate kommete kütkes olijast , õigemini ta muusikal oli sedavõrd kaasaaitavat mõju tavalise armastuse heaks ! ) 
390	NA	 Ja seda ma tahtsin kõigis üksikasjus mäletada ja nüüd uuesti läbi elada . . . 
391	NA	 Kas ma olin petta saanud , kas ma , rumal , polnud millestki tähtsast aru saanud ? 
391	NA	 Jah , ma olin mõelnud , et pärast Karin Nymanit , kes oli olnud nagu mingi prelüüd , oli elu mulle kinkimas midagi suuremat ja võimalikumat . 
391	NA	 Ja , näe , milleks see osutus ja kui kiiresti see pettumus käis . 
392	 HALLA 	 HALLA 
393	NA	 Sügise aimudes , ta esimest puhet tundes haarab mind juba noorukieast peale rahutus ja vaikselt tugevnev melanhoolia . 
393	NA	 Ei ole abi ka ta kuldsetest värvidest ja tagasitulevatest mahedatest päevadest , mida minu keel küll kuidagi eestipäraselt vananaistesuveks ei suuda kutsuda ja mispärast tarvitan väljendit indiaanisuvi . 
394	NA	 Nii tundsin järsku ka selle aasta augustis . 
394	NA	 Algas see sellest , et ma ei leidnud endale enam asu – teatud ajast peale olin hakanud kartma õhtust töölt kojuminekut . 
394	NA	 Nii et igasugused ettekäänded pikemalt töö juurde jäämiseks olid lausa teretulnud . 
395	NA	 Ma olin hakanud õõristama oma kodu , seda oma tuba , püüdes seal viibida nii vähe kui võimalik . 
395	NA	 Kuni jätkus suvelõpu looduseskäike , polnud vähemalt vaja nädalavahetuste hõivatuse pärast muret tunda . 
396	NA	 Jah , nagu alles selle uue sügise hakul sai mulle selgeks , et just s e l l e s ruumis oli see aset leidnud – mu lahkuminek Sillast . 
396	NA	 Kuid nüüd oli sellesse lisandunud veel midagi muud – mu konflikt iseendaga . 
396	NA	 Või õieti mõte – me polnud kumbki juhtunus süüdi . 
396	NA	 Süü oli kusagil meist väljaspool . 
397	NA	 Mul oli seda veider iseendalegi seletada . 
397	NA	 Kas mul polnud nüüd kergem olla ? 
397	NA	 Ma olin ju rohkem mina kui aasta tagasi . 
397	NA	 Sest minu ligidal polnud enam selle teise inimese füüsist , kes mind pikka aega oli nii imelikult häirinud – ma ei pidanud kuulma ta samme , tundma ta hingamist , vastama ta mittemidagitähendavatele lausetele , mul ei olnud vaja mõistatada ta vaikivat , suletud nägu , püüda tungida sellel lasuva ilmetusemaski taha ja mõelda , kas mul üldse tasub vaeva näha , et see ilme muutuks millekski teiseks . 
397	NA	 Ma olin sellest inimesest vaba. Ma olin vaba iseenda , oma mõtete ja tegemiste jaoks . 
397	NA	 Kas see polnud suurepärane olukord minusuguse jaoks ! ? 
397	NA	 Kuid imelik , see oli vabadus ja kergus i l m a temata , keda ma küll ei sallinud , kuid kellest tundsin imelikku puudust . 
397	NA	 Millestki just sellisest , mida ma varem olin tauninud . 
397	NA	 Niisiis , ta jälg minus oli selgesti olemas ja ta lahkumine sellest toast kaotus , ükskõik milliseid ettekäändeid või süüdistusi mu mõte ka tema kahjuks ei otsinuks või leidnuks . 
398	NA	 Kas see polnudki igasuguse abielu kõige ohtlikum püünis , et sa harjud sellega , mis sind omamoodi ahistab ja piirab ja närvidele käib , ning ei oska ega saa ilma selleta elada ? 
399	NA	 Niisiis , ma kartsin nüüd vastu sügist ja tulevast pimedaaega pisut enam oma toa vaikust . 
399	NA	 Või seda täitvaid mälestusi minust ja Sillast . 
399	NA	 Mitte niivõrd meie vaikimiste ja tülidega seotut , vaid me kooselu meeldivamaid hetki . 
399	NA	 Igatahes haaras mind pisut kauem nende seinte vahel viibides pooliku olemise tunne . 
399	NA	 Õieti ilmus uuesti toosama rüüstatud pesa tunne , millest ma olen vist juba rääkinud . 
399	NA	 ( Seoses varesega . ) 
399	NA	 Või et sellest toast on midagi tähtsat ära viidud . 
399	NA	 Mis oli tegelikult seesama . 
400	NA	 Aga ilmselt oli kõik see , mis mind ahistas , mõnevõrra keerulisem . 
400	NA	 Võib-olla peaksin tõeliseks põhjuseks pidama üksindusehirmu – ma ei olnud kunagi oma senises elus päris omaette elanud . 
400	NA	 Kodus , internaadis , ühiselamus oli alati olnud keegi mu lähedal hingamas , liikumas , rääkimas . 
400	NA	 Või peaksin seda pidama hoopis omamoodi neuroosiks : olin lapsena olnud pimedusekartja , millega liitus lõikav surmahirm , nii et mu süda hakkas äkki selle mõtte teravusest ebaühtlaselt lööma . 
400	NA	 Aga olgu nende teismelise saladustega kuidas oli . . . 
401	NA	 Minu kodukartuse tõeliseks , sügavaks põhjuseks võis olla hoopis Halla . 
402	NA	 Sest ma nagu teadsin oma alateadvuses , et ta on olemas ja võib kunagi välja ilmuda . 
403	NA	 Ma ei saa siinkohal , enne ta tegelikku ilmumist , öelda , et ta oli kui elu saadetud omamoodi lohutus , veel vähem , et ta oli mu järgmine armastus peale Sillat . 
403	NA	 Aga kindel on igatahes see , et ta oli mu järgmine naine pärast Sillat . 
403	NA	 Selles mõttes , et ma polnud pärast Sillat maganud ühegi teise naisega , aga tema , Hallaga , see juhtus , just nimelt juhtus selle sõna täpses tähenduses . 
403	NA	 Osaliselt kokkulangevate asjaolude ja osalt seetõttu , et ma olin nii kaua aega pidanud tsölibaati pidama , kui te minust aru saate . 
404	NA	 Tegelikult ei moodustagi Halla–lugu omaette tervikut , nagu teised siinkohal esitatavad kiindumuslood , vaid see on saadud katkendlikest ja eri aegadel toimunud sündmuste vägivaldsest ühteliitmisest ja seda lihtsalt sel lihtsal põhjusel , et Halla oli mulle eluiroonia tõttu kõige lähem naine ( mis ei märgi , nagu te varsti aru saate , üldsegi hingelist , vaid kõigest ruumilist ligidust ) . 
404	NA	 Kuni ma lõpuks võtsin ette sammu , mis mind lõpuks ta kaaslusest vabastas . 
404	NA	 ( Aga selleni on veel aega . ) 
404	NA	 Tahan vaid rõhutada , et ta tungis oma olemuse ja olekuga ( kahtlemata tugeva ja vastuolulise natuuriga ) ka teiste naisolevuste aega ja ruumi . 
404	NA	 Jah , ta ootamatusi jätkus edaspidigi , pärast siinkirjeldatu lõppu , ainult et selleks ajaks olin õppinud ta vastu juba immuunne olema ja ma polnud vist oma lootustes nii üksi . 
404	NA	 Kuid mingi kamraadlik kohustus või elementaarne viisakus ta vastu säilis minus ka edaspidi . 
404	NA	 Ehkki selles suhtumises , nagu kogu meie vahekorras sisaldus mingi vastuolu , mida ma ei oska tänini ära seletada . 
405	NA	 Lihtsalt ühel päeval selgus , et mul on täiesti ja tegelikult olemas korterinaaber . 
405	NA	 Kes oli sisse kirjutatud sellesse tuppa , mis oli alati lukus olnud ja mida me polnud Sillaga koos elades nagu märganud , nagu ei kuulunukski see alati kinnise ukse taha jääv tuba üldsegi me korteri juurde . 
405	NA	 Kogu meie kooselu jooksul polnud seal tõesti keegi käinud . 
405	NA	 Nii et me uskusime siiralt , et nad seal elamute valitsuses pole üleüldse seda tuba kellelegi välja andnud , sest neil oli selline komme – hoida siin-seal uusrajoonides teatud arv tube tühjana , mida iga tähelepanelikum inimene võis näha , kui ta viitsis õhtuti pimedas kardinateta , mustendavate ruutudega korterid või toad üle lugeda . 
405	NA	 Samal ajal kui sajad või isegi tuhanded korterivajajad ummistasid nende kitsukest koridori Kinga tänava osakonnas . 
406	NA	 ( Mäletan , et Silla oli seda tuba kord naljatamisi Pandora laekaks nimetanud . 
406	NA	 Mis sa arvad , kas Pandora laekas saab peituda midagi meeldivat ? olin ma temalt seepeale küsinud . 
406	NA	 Ja tema oli samuti naerdes vastanud – muidugi ei . ) 
407	NA	 Niisiis nüüd , kui ma olin üksi , tehti see Pandora laegas ühel heal päeval lahti ja sealt astus välja mu uus , ei , tegelikult ju vana korterinaaber . 
407	NA	 Ehkki tõele au andes tuli ta muidugi välisuksest , ja selleks oli tal olemas võti ning igapidine õigus tulla . 
408	NA	 Kuid küllalt sellest teoreetilisest arutlusest . 
408	NA	 Aeg on rääkida asjadest nende endi keeles . 
409	NA	 Ma sattusin sel õhtul melanhoolsele lainele . 
409	NA	 Algas kõik sellest , et pidin tegema pesupäeva , sest mu aluspesutagavara ja puhaste päevasärkide varu oli selleks korraks otsas . 
409	NA	 Ning soovisin seda või mitte , ma pidin auruses vannitoas paar tundi või enamgi vaeva nägema . 
409	NA	 Seal siis oligi mulle see elukurbus peale tulnud . 
409	NA	 Mu käed vajusid jõuetult rippu , istusin vanniservale , ülesriputatud särkide vesi pähe tilkumas – siin ma siis olen , ebaõnnestunud mees , ebaõnnestunud isiksus . 
409	NA	 Jätsin osa pesu likku ning tulin vannitoast välja , rullisin oma madratsi lahti ja heitsin pikali . 
409	NA	 Ristluudes valutas tugevasti . 
409	NA	 Ja mulle tõusid äkki silme ette mõned meeldivamad hetked Sillaga . 
409	NA	 Vähemasti polnud seda vaeva . 
409	NA	 Äkki oleks pidanud siiski suutma edasi elada ? 
409	NA	 Kõige kiuste , ah ? . . . 
409	NA	 Pool aastat oli nüüd siis juba möödas , ma ei teadnud tast absoluutselt midagi , ta polnud suvatsenud mulle kordagi helistada . . . 
409	NA	 Kas tal läks siis sedavõrd hästi . . . ? 
410	NA	 Kruus kuuma , jahtuma hakanud teed kõrval , olin oma väsimusest ja kurbusest magama jäänud . . . 
411	NA	 Ja just sel õhtul hilja ta tuligi . 
411	NA	 Võti keeras end ootamatult välisukse lukuputkes – ja keegi astus sisse , aga tuld ei süüdatud ; siis kõlksus võti uuesti , ent nüüd juba lähemas , teises lukuputkes . 
411	NA	 Kuulsin seda kõike läbi poolune , kuid mõistsin , et see ei saa olla unenäojätk . 
412	NA	 Kujutlesin teda läbi selle häiritud poolune vananeva , korratu ja millegipärast kunstnikust mehena , kel on hõredad juuksed ja viltutallatud kingakapid . 
412	NA	 Aga see oli naine , nagu ta kõnnaku ning millegi veel tabamatu järgi aru võisin saada . 
412	NA	 Seejärel , rahunenult hakkasin teda selle tõelisena , seega siis juba naisena ette kujutama . 
412	NA	 Et ta on selline kahvatu ja värvitu kuju , omamoodi Tuhkatriinu variant ning sellele vastavalt ka ebamäärases rõivastuses – pikas hallis seelikus , nii pikas , et see varjab ära ta pisut kõverad ja karvased jalasääred , ja triikimata pluusis , näol lasumas väsimusevarjud , silmis kergelt elu poolt räsitu pilk , aga samas ka midagi hingelist ja kaasatundmist väärivat . 
412	NA	 Ja et ta on üldiselt sõnavaene ja teeb mulle vähe tüli . 
412	NA	 ( Selles osas lasin küll kõvasti mööda ! ) 
412	NA	 Ning järgmine mõte oli küsimus – ei tea , kus ta kõik selle aja on olnud ? 
412	NA	 Imelik , et ta polnud selles toas kordagi me kooselu jooksul käinud , aga nüüd , kui Silla oli läinud , oli ta järsku kohal . 
412	NA	 Ja siis läbis mind järgmine loogiline ja ehmatav mõte – ta võis siin ka varem , niisamuti keset ööd käia ning nõnda minust ja Sillast palju enam teada – näha meid magavatena , kuulda meid salaja hommikul pealt , teada meist seda , mida keegi teine ei võinuks teada ega aimatagi . 
412	NA	 ( Nagu hiljem selgus , pidas see oletus suuresti paika . ) 
412	NA	 Ja alles kolmanda mõttena hakkas mus millegipärast ( kas tahtmatult ? ) tiksuma mõte , et ehk ta on vallaline ning üldsegi mitte kole . 
412	NA	 Vallaline , nagu minagi . 
412	NA	 ( Selgus , selleski osas oli mul tõesti õigus . ) 
413	NA	 Nüüd siis ma teadsin , et veel keegi viibib minuga ühe ja sama ukse taga , mida oli omamoodi meeldivgi tõdeda , nagu sedagi , et välisuks keerati ilusasti kinni . 
413	NA	 Ja siis jäi kõik kohe vaikseks . 
413	NA	 Ning imelik – mingi pinge , mitte minust endast lähtuv , vaid kauasest teadmatusest sugenenud pinge nagu alanes ühekorraga – ja korteritki ennast läbinuks kui kergendusohe , sest toad on minu meelest omamoodi hingelised olevused . 
414	NA	 Aga ma ei suutnud siiski uuesti magama jääda . 
415	NA	 Järgmine päev oli laupäev ; ma teadsin kohe ärgates , et pole korteris üksi ; see puudutas esmajoones koridori , kööki ja vaikusekambrikest . 
415	NA	 Väljusin oma toast , kõõritasin suletud kõrvaltoaukse poole – uks vastas umbselt ja ebamääraselt . 
415	NA	 Kas on võimalik , et mu naaber on niisama umbne , et tal pole vajagi oma toast välja tulla ? 
415	NA	 Mõtlesin – kumb meist on kangem , tema või mina ? 
415	NA	 Ja vastus oli õige pea käes – tema . 
415	NA	 Kõhklesin veel , ja kuna kedagi ei liikunud , siis tõusin ja tegin need füsioloogiliselt vajalikud toimingud ära . 
415	NA	 Aga WCs tõmbasin vett kartlikult , nagu nüüdsest peale kellegi ees süüdi olevus , aga mitte iseseisev persoon . 
415	NA	 ( Olen neis asjus lapsest peale väga tundlik . ) 
416	NA	 Lõpuks hakkasin koguni kahtlema , kas ma öösel mitte valesti ei kuulnud . 
416	NA	 Võtsin žiletitera , hiilisin ukse juurde ja libistasin selle uksepraost sisse . 
416	NA	 See ei kohanud lukukeelt – seega , keegi oli ikkagi seal toas , ja see keegi kas magas või uneles või ootas pingsalt , millal mina või ükskõik kes peaks olema – ühesõnaga , millal see teine ( või teised ) korterist lahkub . 
417	NA	 Ja mul tuli juba teist korda järjest alla anda – otsustasin välja minna , ehkki mul polnud seal suurt midagi teha . 
417	NA	 Kolistasin meelega valjemini , et mu väljaminek selgemini ära kostaks . 
418	NA	 Vahepealset aega oli igatahes ära kasutatud ; ma olin nimelt vannitoaukse servale tiku pannud – ja see oli nüüd maas . 
418	NA	 Ja ta uks oli nüüd lukus . 
419	NA	 Kuulsin ka ööl vastu pühapäeva , kuidas uks käis ja kuidas ta jälle koju saabus . 
419	NA	 ( Nojah , koju , kuhu siis mujale ! ) 
420	NA	 Ka seekord ma teda ei näinud , sest läksin esmaspäeva hommikul vara tööle , ja sel ajal ei kuuldunud kõrvaltoast kippu ega kõppu . 
420	NA	 Nädala sees teda ei käinud . 
420	NA	 Ja ka järgmisel nädalavahetusel , mille veetsin kogemata kodus . 
420	NA	 Nii et ma juba mõtlesin – küllap korterinaaber käis vaid korra läbi ning on nüüd jälle tagasi seal , kus ta kogu aeg on elanud , et võib-olla ta ei tule enam niipea ning nõnda võin täielikus rahus unelda oma õitsvas toas , mis mulle nüüd üha rohkem meeldis , sest olin jõudnud ka raamatute jaoks riiuli üles panna ning plaadimängija jaoks komisjonipoest tumeda kapikese osta , kuhu alla üksjagu plaate ära mahtus . 
420	NA	 Nii et mu tuba nägi jälle elamise moodi välja . 
421	NA	 Ja ma ei tahtnud , et sinna satuks keegi kõrvaline inimene , et keegi kasvõi üle ukseläve sisse vaataks . 
421	NA	 Ma tahtsin seal üksi olla . 
422	NA	 Mu pilk ja kujutlus süüvisid nüüd üha sagedamini mulle vastu vaatavasse , tegelikult korduvasse motiivi . 
422	NA	 Aga pildi paljusus ei häirinud mind . 
422	NA	 Nüüd , peale mõningast eneseharimist täitus see vaade hoopis konkreetsema sisuga . 
422	NA	 Jah , see oli tõesti Jaapan . 
422	NA	 Veelgi enam , tegu näis olevat ühe kindla kohaga , Kyoto linnapargiga õrnal kevadeajal , kui õitses sakura ja tiigi teisel kaldal olev Kuldne tempel silmitses oma liikumatut peegeldust ning kaugel ja kõrgel kõige selle kohal paistis püha Fudji lumest pärjatud koonus . . . 
423	NA	 Kuldne tempel ? 
423	NA	 Kust ma olin selle ehitise kohta lugenud ? 
423	NA	 See oli olnud . . . see oli olnud midagi ebameeldivat . . . mingi masendav lugu . . . ? 
423	NA	 Või mis oli neis kolmes elemendis koosvõetult sellist , mida ma pidin tingimata teada saama ? 
423	NA	 See vaevas mind pisut , ent mitte liiga . 
423	NA	 Otsisin endast , oma mälust . 
423	NA	 Aga mulle meenus vaid see vähene , idamaine , mis mul oli lapsepõlvest kaasa võtta . 
423	NA	 Kahjuks olid seal vaid muinasjutud – korea ja hiina omad , aga mitte ühtki jaapani oma . 
423	NA	 Ja nende hulgas oli eriti meelde jäänud üks – rändurüliõpilasest Yun-sust . 
423	NA	 Jah , muinasjutt kollasest toonekurest , mille tudeng igas uues kohas kollase kriidiga seinale joonistas ja mis äkki elustus , seinalt maha lendas ning ränduriga kaasa hakkas käima . 
423	NA	 Miks just see lugu mulle teistest enam meelde oli jäänud , mida see tahtis mulle tõestada , just minule – kas kujutlusvõime suurt osakaalu elus ja eriti minu puhul ? 
424	NA	 Ma olin terve päeva tööl mingil kaugel idamaisel lainel ja vahtisin vist kaaslastele eemaloleva pilguga otsa , sest nad hoidsid minust sel päeval eemale . 
424	NA	 Ja olin kuidagi endast eemal ning eleegiline ka veel sel hetkel , kui ma kodus välisust lahti hakkasin keerama . 
424	NA	 Aga uks oligi lahti , ja see ootamatu tegelikkus tõi mind kohe maa peale tagasi . 
424	NA	 Nii et ma ei imestanudki eriti , kui uksest sisse astudes esimest korda oma korterikaaslast Hallat kohtasin . 
425	NA	 Ta istus köögis aknalaual ja tõmbas suitsu . 
425	NA	 See vänge sigaretiving , mis mulle köögiukselt vastu lõi , häälestas mind kohe tema vastu . 
425	NA	 ( Mulle endale pole suits kunagi istunud , on ajanud südame pahaks , ehkki ma koolipõlves vist isegi proovisin – aga niisama , pahvimisi , sisse kiskumata . ) 
426	NA	 Ta oli tõesti pikas halliruudulises seelikus , nii et ma õnnitlesin end mõttes suurepärase kujutluspildi eest . 
426	NA	 Ning ta oli tõesti ilmetu ja blaseerunud näoga ja nii umbmäärases eas , kui pealt kolmekümnene ning pealegi hiljaaegu pidu pannud naine üldse võib välja paista . 
426	NA	 See viimane oli selgemast selgemini ta näost välja paistmas . 
427	NA	 “ Tervitus , naaber , “ lausus ta , tegelikult rohkem teada andes oma suurepärasest persoonist kui mind oma ärasuitsetanud häälega tervitades . 
427	NA	 Märkasin , ta ees oli tühjakssöödud pabertuutu ; seal oli olnud mõnisada grammi rosoljet . 
427	NA	 Tuutu kõrval lebas tükk hammustatud leiba . 
427	NA	 ( Millegipärast tõusis just see pilt hiljem Hallat iseloomustavaks kujundiks – suitsukoni , roosa rosolje ja huulepulgajälgedega kohvitass . ) 
428	NA	 “ Ärge mind kartke , ma ei ole mingi õudne ja irisev vanatüdruk , nagu te ehk arvasite olevat . 
428	NA	 Olen lahutatud naine . 
428	NA	 Ja teile täiesti ohutu . 
428	NA	 Sest mul on sest kõigest kõrini . 
428	NA	 Sellest nõndanimetatud perekondlikust kooselust ja meestest ja kõigest sinna juurde käivast . . . 
428	NA	 Teie , mehed , ei suuda mind enam mitte millegagi üllatada . 
428	NA	 Te ei saa kunagi paremaks , kui olete . 
428	NA	 Oh , kuidas see on mind ära tüüdanud . . . kui lõputult ära tüüdanud . . . 
428	NA	 Nii et ma tulin jälle üle pika aja oma vana urgu tagasi . . . 
428	NA	 Aga mis ma räägin – te ju kah meesterahvas . . . ” Ja ta heitis mulle esimese pikema pilgu ning ta väsinud näos tuksatas midagi hetkelist . ” Ah , ärge pange mu sõnu lihtsalt millekski . 
428	NA	 Need tulevad mul nii kergesti . . . ” 
429	NA	 Siis jäi ta vait . 
429	NA	 Milline naiselik ülbus , milline enesekindlus ! mõtlesin ma . 
430	NA	 Aga ta ei oodanudki , mida mul seepeale meeste ja sealhulgas enda kaitseks öelda on . 
430	NA	 Ta tõmbas suitsu rahulikult lõpuni ja läks ning lukustas ennast oma tuppa . 
430	NA	 See mu naaber . 
430	NA	 See mu uus vana naaber , keda mul lõpuks õnnestus näost näkku näha . 
431	NA	 Ja siis hakkasin ma esimest korda mõtlema , kes ta õieti on või täpsemini – mis töökohta niisugune naine peab ? 
431	NA	 ( Nime Halla oli ta mulle vist jõudnud öelda , aga kas mina oma ka , seda ma ei mäletanud ? ) 
431	NA	 Kes ta õieti võiks olla ? 
431	NA	 ( Seda , kes Halla ametilt on , poleks ma tol esimesel kohtumisel eales ära arvanud . ) 
431	NA	 Ei tea , kas jääb nüüd jääb tõesti pikemaks ajaks siia elama ? 
431	NA	 Küll kuidagi ei tahaks seda. . . Need ja umbes taolised olid mu mõtted , kui ma talle järele vaatasin . 
431	NA	 Tal polnud eriti kenad jalasääred ja ta lohistas oma number või kaks suuremaid tuhvleid jala otsas endaga kaasa . 
432	NA	 Hea küll , ma sain kõigest aru – et ta elas muul ajal kusagil mujal . 
432	NA	 Kus , see polnudki niivõrd minu asi . 
432	NA	 Aga mis teda sidus selle korteriga ? 
432	NA	 Kas oli mõtet nii harva siinviibimise eest üldse üüri maksta ? 
433	NA	 Selgus , et oli . 
433	NA	 Selgus , et ta oli mingis mõttes isegi minu saatusekaaslane . 
433	NA	 Ainult selle vahega , et ta pidi sealt , kus ta senini elas , ära tulema . 
433	NA	 Ja hea , et tal oli see tuba alles – kui eluhädas põgenemise ja varjumise koht või õieti vahejaam mingile teisele rongile ümberistumise ajaks . 
433	NA	 Ja praegu oligi üks säärane ümberistumine käimas . 
433	NA	 Ilma et ta ise ka teadnuks , millal uus rong ette antakse ja kuhu see teda viib . . . 
434	NA	 Meie teistmoodi tutvumine toimus mõni nädal hiljem . 
434	NA	 See oli Halla jaoks tegelikult alandav seik , millest ta ise paraku teadlik polnud , aga mis meid imelikul kombel puht inimlikul tasandil isegi lähendas . 
434	NA	 Sel õhtul hiljem koju tulles – ka meil oli töö juures väike pidu olnud – leidsin Halla me koridoripõrandalt magamast . 
434	NA	 Ma olin vapustatud vaatepildist endast – tal oli seljas lõhikuga sametkleit , peas hele parukas , ta põsed roosatasid , kui ta joobnud inimese kombel sügavalt hingas , ja ta rind , mille olemasolu ma polnud varem eriti märganud , oli mu pilgule valla , tõustes ja laskudes soojalt . 
434	NA	 Ta nägi seal esikuvaibal vabas poosis lamades . . . noh , mitte enam nii närtsinud ja igapäine välja , nagu ma teda olin harjunud nägema . 
434	NA	 Tal oli küljes mingi teise oleku , millegi kunstliku hingust . 
434	NA	 Ja ma küsisin endalt taas tahtmatult – mis alal ta tegutseb . 
434	NA	 See äranihkunud parukas ta lühikestel poisikesejuustel muutis pildi veel segasemaks . 
435	NA	 Ma tirisin ta koos vaibaga kööki , sest tema lukustatud toa võtit mul üles leida ei õnnestunud . 
435	NA	 Heitsin talle jahedavarjuks oma vana mantli peale , loovutasin isegi ühe oma kahest padjast ja kustutasin siis kõik tuled . 
436	NA	 Hommikul , mis oli juhtumisi laupäevahommik , pidime paratamatult kohtuma . 
436	NA	 Nii-öelda hommikulauas , mis tähendas stseeniliselt seda , et tema oli enne mind virgunud , aseme köögipõrandalt ilusasti ära koristanud ja solistas juba vannitoas , tulles mõne aja pärast tilkes peaga kööki , kus mina keedumuna ja kohviga ametis olin . 
436	NA	 Aga ta oli sõnavaene ega teinud eelmise õhtu teemal üldse juttu . 
436	NA	 Vastupidi , tal olid teised teemad meeles . 
436	NA	 Ta proovis mind kohe algul ja esimesena rünnata . 
436	NA	 Seda oli kohe näha , et ta tahab tingimata minu kohta halvasti öelda . 
436	NA	 ( Sest keegi oli ilmsesti tema endaga halvasti käitunud , võisin mina ta norivast tujust järeldada . ) 
437	NA	 “ Kuule , sa pole isegi oma nime mulle suvatsenud öelda . . . 
437	NA	 Ah et Rolf ! 
437	NA	 ( Oleks ta teadnud , kuidas ma ise seda vanemate pandud nime jälestan ! ) 
437	NA	 Ei , sellise-nimelist hoorjäägrit mul pole veel olnud . . . 
437	NA	 Miks sa silmad suureks ajasid , kas sa pole siis kuulnudki seda ütlust või . . . ? 
437	NA	 Seda et , mida ma tahtsingi sinu kohta öelda . 
437	NA	 Ei , tegelikult teie mõlema kohta . . . 
437	NA	 Nojah , sinu ja su naisukese kohta ikka – ma käisin ka ikka varem mõnikord siin ööbimas . 
437	NA	 Tulin hilja ja läksin hilja . 
437	NA	 Jah , igakord pärast teid . 
437	NA	 Nojah , eks ma siis heitsin pilgu üle ukse ka teie peale . 
437	NA	 ( Oo õudust , mul oli ka selles osas õige vaist olnud ! ) 
437	NA	 Kui laokil te mõnikord magasite ! 
437	NA	 Nii et teilt oleks võinud te armuvahendid ära varastada . . . 
437	NA	 Hahaa ! ” Ja ta naeris mulle näkku oma läppunud hingeõhku , nii et mul paha hakkas . “ Te , tuvikesed , muidugi ei aimanudki seda , et kuri tädi luusib teie elamises ringi . . . 
437	NA	 Oh , mulle meeldib mõnikord saladus olla . . . 
437	NA	 Seepärast ma olengi seda tuba hoidnud , ehkki mulle pole seda ju peaaegu vaja läinud . 
437	NA	 Sest kui häda käes , võtab ema mind mõneks ajaks enda juurde – nii südametu ta ka pole . . . 
437	NA	 Aga kui nüüd hetkeks aus olla – ma isegi kadestasin teid vahel . . . 
437	NA	 Eriti seda tüdrukut , seda sinu naist . 
437	NA	 Muuseas , ma ei tea ta nimegi . 
437	NA	 Ehk ütleksid . . . ” 
438	NA	 Ma vist punastasin selle jutu peale . 
438	NA	 Aga siis vihastasin enda ja ka Silla nõmeduse peale , mõeldes , milliseid stseene me olime võinud korraldada , mida kõike teineteisele öelda , olles kindlad , et oleme ainsad hinged kogu korteris . 
438	NA	 Tema , ta kadestas mind Silla pärast . . . ? ! 
439	NA	 “ Silla , “ ütlesin ma neelatades ja mõtlesin , kus ta võiks sel hetkel olla – oma vaimustava ema kaisus , oma õdede ja vennaga ühes majas linna servas , väikses karbis , millel kõigil nägu üks , nagu laulusalm ütleb . . . 
440	NA	 “ Nojah , see sinu Pille-Sille , kus ta siis nüüd elab . . . 
440	NA	 Läksite vist armsasti lahku ? ” 
441	NA	 “ Pole sinu asi ! ” 
442	NA	 “ Õigus , ei ole jah – haa-haa-haaa . . . ! ” 
443	NA	 Seejärel ei olnud teda mõnda aega kuulda ega näha . 
444	NA	 Ja edasi juhtus millegipärast nii , et ma küll kuulsin teda , aga me ei kohtunud koridoris ega köögis . 
444	NA	 Teesklesin neil kordadel hoopiski , et mind pole kodus . 
444	NA	 Tahtsin jälgida , mida ta teeb . 
444	NA	 Aga ta ei askeldanud hoogsamalt ega tuisanud mööda korterit ringi , ei katsunud mu ust , millel ju polnudki lukku , ei rääkinud endaga , mis on egotsentriliste inimeste komme , ei laulnud , ei vandunud omaette , nagu mulle tundus , et ta võiks seda vabalt teha . 
444	NA	 Kord oleksin nagu ta tasast nuttu kuulnud . 
444	NA	 Aga see oli ka kõik , mis ma tast niimoodi luurates teada sain . 
444	NA	 Kasutasin seda taktikat niikaua , kuni ükskord pidi mu põis peaaegu lõhkema . 
444	NA	 Siis loobusin kivikuju mängimisest ja tegin end avalikuks . 
444	NA	 Tema ei ilmunud sellest hoolimata “ oma urust lagedale ” . 
445	NA	 Tegelikult vahetasin vaid taktikat. Ma lasin igakord koju tulles välja paista , et olen täiesti olemas . 
445	NA	 Juhuks , kui tema on juba olemas . 
445	NA	 Elasin nii-öelda täiel häälel . 
445	NA	 Panin kohe muusika mängima . 
445	NA	 Mu hing otsis mingeid meloodiaid , mis mulle midagi annaks . 
445	NA	 Ja kui ma midagi sobivat leidsin , siis ma ei mõelnud tõesti enam oma korterinaabri peale – et ta võib juhtumisi kodus olla ja kõrvaltoas muuusika valjuse tõttu kõrvu kinni toppida , sest see kõik , mis minuga kaasa helises , võis talle tunduda võimatu sumbuuri ja kakofooniana . 
445	NA	 ( Aga ma pean tunnistama , et Halla ei tulnud mind selle aja jooksul kordagi manitsema ei muusika valjuse ega selle sisu pärast – niikaua kui me ühe ukse taga elasime , ja see kestis peaaegu terve aasta , kuni ta sai uue korterinaabri , kes polnud kahjuks minu valida , ning kui ma seda saanuks teha , siis oleks selleks olnud naisterahvas , temast igal juhul vanem naine , kel oleks olnud sama palju või enamgi iseloomu kui temal . . . ) 
446	NA	 Just neil aegadel , mäletan ma , vaimustusin ma Puccinist , kes tõrjus Verdi , mu senise lemmiku , kõrvale . 
446	NA	 Puccinis tundus rohkem mingit peenust ja intiimsust , mida võimsalt ja müristavalt Verdilt ei tohtinud nõudagi . 
446	NA	 Ehkki itaallased olid nad mõlemad ja melomaanid ka . 
446	NA	 Märkasin alles nüüd , nii-öelda Puccini muusika valgusel , et vanal Verdil olid kõik ajastud ja riigid , kus ta ooperite tegevus toimus , kuidagi üheülbaliselt ( muidugi muusikaliselt ) kujutatud – Inglismaa , Hispaania , Rootsi , Vana-Egiptus , ei olnud neil erilist vahet . 
446	NA	 Puccini oli nüansseeritum ja ajastu- ning kohatruum . 
446	NA	 ( Kujutan ette , kuidas Silla selle arutluse peale oma pead tõstaks ja muigaks – kus tuli mul alles muusikahindaja välja ! ) 
446	NA	 Tegelikult algas mu tutvus Pucciniga omamoodi eksitusest . 
446	NA	 Olin oma Kivide aia rajamise päevil kuulnud raadiost meloodiat või õieti intermetsot , mille lõppedes , tegelikult kogu saate lõppedes mainiti vaid Puccini nime . 
446	NA	 Selle meloodia idamaiselt peen , arabeskne võrk jälitas mind mitu aega , ma suutsin selle lõpuks isegi mälust üles leida ja kaasa ümisedes endas kinnistada . 
446	NA	 Millegipärast olin kindel , et see on pärit idamaa-ainelisest “ Turandotist ” , mida ma absoluutselt ei tundnud . 
446	NA	 Suur oli mu imestus , kui ma leidsin sellesama rauge ja kauni intermetso hoopis “ Boheemist ” , ooperi teise vaatuse kohvikupildist. Nüüd oli ta asukoht määratud , nüüd võisin ta igal hetkel plaadilt oma tuppa kutsuda . 
446	NA	 Ja mu seinapilt – pagood , sakura ja Fudjijama – muutus selle aegu aegamisi ähmasemaks ning sinna asemele tulid Pariisi katused ning tornid ja algas õrn lumesadu , mis oli siiski natuke kirsiõielehtede langemise moodi . 
446	NA	 Olin sedalaadi hilisõhtust muusikat hakanud kutsuma tapeedimuusikaks . 
447	NA	 Kuid tõeline idamaine üllatus Puccinist seisis mul alles ees ! 
447	NA	 Kas polnud just “ Turandot ” see , mida ma pidanuks kohe alguses kuulama . 
447	NA	 Sest on ju “ Turandot ” ta luigelaul , minu meelest maksimum ! 
447	NA	 Aga sageli on nii , et selle sobiva ja õigeni jõuame elus ikka mitte sirgjoont , vaid mingit kaart või sinusoidi pidi . 
447	NA	 Olgu kuidas oli – nüüdsest kõlasid mu toas vaheldumisi ooperi massiivsed koorid ja Pingi-Pongi-Pangi tertsett ja muidugi Calafi aaria ning ooperi kirglik finaal , ehkki see polnud veel kogu maksimum , mis heliloojas peidus võis olla , sest ooper jäi tal oma näilises lõpetatuses tegelikult lõpetamata . 
448	NA	 Püüdsin samaaegselt endas jälile saada , mis võiks olla just selle muusika erilisus minu jaoks . 
448	NA	 Kuni mus vilksatas lihtne seletus – “ Turandot ” on oma olemuselt , sisult või peaks ütlema libretolt , ju samuti hiina muinasjutt , nagu oli olnud “ Kollane toonekurg ” , mida ma poisikesena lugesin . 
448	NA	 Ainult et nüüd tuli see kõik minuni uuel , kõrgemal , täiuslikumal tasemel . . . 
449	NA	 Ma arvan , et ma ei mõelnud neil hetkedel kahekesi selle muusikaga olles mitte ainult idamaisest , vaid ka oma lahutatud naisele , kes peitis end nähtamatu-kuulmatuna selle muusika sisse nagu salakaup , nagu võõrkeha , et mu hinges edasi igritseda . 
449	NA	 Jah , ta tuli nüüd minusse kõverteid kaudu ( ja muusika oligi tema võimalus ) , pugedes mälestuste vahelt mu ligi ja tuletades praegugi meelde , et ma olin Puccinit tundma õppinud just tänu temale , Sillale . 
449	NA	 Silla – nüüd oli ta nimi taaskordselt välja öeldud ja see torkas mind nagu nõel – ta oli nüüd minu ihus ja hinges ja täitis lihtsalt üht kohta , mida paraajsti ei täitnud keegi teine . . . 
450	NA	 Kuid mida saigi mu naabril , Hallal , sel rohmakal ja ebatäiuslikul naisel , ühist olla mu kujutlusmaailmaga ? 
450	NA	 ( Kui ma vaid teadnuks , kuidas ma järjekordselt eksin ! ) 
451	NA	 Jah , selles imelikus koos elus ( lahkukirjutatult ! ) 
451	NA	 Hallaga , ei , selles kõrvuti elus ei saanudki ju teisiti minna . 
451	NA	 ( Kes , kurat , küll mõtles välja taolise ühiskorteri mudeli ! ) 
451	NA	 Ma mõtlen – varem või hiljem pidi see juhtuma , mis minuga juhtus . . . 
452	NA	 Ma tundsin end sel õhtul tõesti mõnusalt . 
452	NA	 Olin pikali heitnud , ja kõrval kruus kohviga , kuhu ma olin sortsanud nii mõnekümne grammi jagu aserbaidžaani konjakit , kuulasin Ottorino Respighi “ Rooma piiniaid ” , sest puud olid sel sügisel muutumas aina lähedasemaks . 
452	NA	 Järsku oli ta koputamata mu toas . 
452	NA	 Seisis tummalt keset seda . 
452	NA	 Ja hakkas seelikulukku lahti tõmbama . 
452	NA	 Ta tegi seda kohmitsedes , minu poole vaatamata – ma sain aru , et ta toimetab meelega aeglaselt , et mulle aega anda , sest see üks liigutus , püksikeste äravõtmine , pidi tal küll , vabandust , sõrmede sees olema . 
452	NA	 Ma ei saanud teda peatada , ma ei saanud ju tõusta ja seda lukku tagasi kinni tõmbama minna – ükski mees ei saaks nõnda toimida . 
452	NA	 Ma olin algusest peale ta võimuses . 
452	NA	 Mul jäi nagu halvatult kõike pealt vaadata . 
452	NA	 Viimasena jäi talle selga helesinine kombinee . 
452	NA	 Vanamoeline ja rebenenud pitsiga . 
452	NA	 Ja siis , paari kiire liigutusega olid nii kombinee kui ka sellega ühte värvi taevasinised püksikesed keset põrandat hunnikus . 
452	NA	 Nüüd jäi üksnes rinnahoidja . 
452	NA	 Ta seisis endiselt seljaga minu poole . 
452	NA	 Siis ta avas käsi painduvalt selja taha sirutades ka selle oma viimase ihukatte haagi . 
452	NA	 ( Sel hetkel mõtlesin tahtmatult muust , aga siiski nähtavaga otseselt seonduvast – miks küll naised jätavad lahti riietudes viimasena selga rinnahoidja ja riietudes panevad selle esimesena endale ümber , samal ajal kui võõra ( meesterahva ) pilgu jaoks kõige varjatavam koht asub hoopis madalamal ? 
452	NA	 Või on see üksnes mehelik loogika ? ) 
452	NA	 Ta seisis endiselt seljaga minu poole , et ma võiksin näha – tal on ümarad , hästivoolitud õlad ja ta keha , erinevalt näost , on üllatavalt proportsionaalne , meenutades nagu kõik korralikud naisesiluetid tagantpoolt tšellot , üksnes selle vahega , et keeled olid puudu ( Aga need keeled on ju igakord olemas , ainult et nähtamatud . . . ) 
453	NA	 Niikaua kui ta polnud ümber pöördunud ja ma polnud ta järjekordsete eluvõitlusejälgedega nägu näinud , polnud sel kõigel tõesti vigagi . 
453	NA	 Siis ta otsustas , et on mind küllalt küpsetanud ja keeras minu poole . 
453	NA	 Neelatasin tahtmatult , kuid viisin meelega pilgu kohe madalamale . 
453	NA	 Kolmnurkse käharuse asemel nägin peaaegu raseeritud häbet . 
453	NA	 Selle nurkadest lähtusid kaks valget armi – märk vahelesegatud sünnitusest . 
453	NA	 See intiimne märk , millegi salajase teadasaamine temast lepitas mind tema agressivsusega ja esmakordselt üle pika aja tundsin ihakihvatust . 
454	NA	 Ma olin ju selle imeliku nähtusega tuttav . 
454	NA	 Naise inetusega . 
454	NA	 Minu meelest oli siin meeste puhul ( võtan õiguse rääkida kõigi nimel ) tegu kahesuguse mõjuga . 
454	NA	 Üks oli tõukav , teine tõmbav jõud . 
454	NA	 Jah , ma olin teadlik sellest , et mõnikord sünnitab säärane inetus arusaamatut kihu , ei , koguni vaimustavat , jõulist seksuaalsust , nagu püüaks sa loodusele oma meheliku jõuga kätte maksta selle eest , et ta mõnda naist pole iluga õnnistanud . 
455	NA	 Aga ta ei pugenud kohe mu kõrvale ega püüdnud mind kätega erutama hakata , nagu olin arvanud . 
455	NA	 Selle asemel võttis ta mu lõdvad , tekil puhkavad käed ja asetas need endale kaela ümber , ja kui ta tundis , et see on mulle ebamugav või isegi vastumeelne , lõtvus tas äkki miski , ta käed langesid alla ja ta puhkes järsku kõige loomulikumal ja naiselikumal kombel nutma , mida ma poleks küll osanud oodata . 
455	NA	 Siis laskus ta mu kõrvale pikali ja pööras mulle selja . 
455	NA	 Ta selga ilustasid kaks peaaegu sümmeetriliselt asuvat sünnimärki . 
455	NA	 Ma vaatasin neid , ja järsku muutusin minagi haledaks – see ta selja koolduv abitus , need sünnimärgid ja ta nutt kokku muutsid ta hetkel kuidagi haavatavaks ning kaastunnet vajavaks . 
456	NA	 Ja ma ei saanud muidu , kui pidin neid sünnimärke vaheldumisi puudutama , nagu kahtleksin nende ehtsuses . 
456	NA	 Kumbki neist oli kui kellanupp , kui signaalpunkt , et temaga sisemiselt ühendust saada . 
457	NA	 Ta pööraski end kohe ohates minu poole ja võttis mul kätega ümber kaela kinni ning me lamasime kaua nii , tema mind oma pisaratega märjaks tehes , nagu oleksime õde-venda ( kellega ma olin juba nii lebanud ? ) , kes on kaua aja järel kokku saanud ja kel on teineteisele võimatult pikki ja segaseid lugusid ning asjaolusid pihtida . 
458	NA	 “ Ma tean , et olen sinusugusele vastumeelne . 
458	NA	 Olin seda ka oma mehele . 
458	NA	 Ta abiellus minuga eksitusest . 
458	NA	 Kihlveost . 
458	NA	 Nad vedasid mu peale kihla . . . 
458	NA	 Ainult mõnikord – ta ise tunnistas , pihtis mulle . . . tekitavat see vastumeelsus mingit . . . ” Ja siis järgnes mulle peaaegu tuttav mõttekäik . 
458	NA	 Ning kohe , kui see oli välja öeldud , alanes see , mis minus tema kehasse puutumisest oli sündinud , peaaegu olematuks ja lahustus uutesse sõnadesse nii minu kui tema poolt ja muutus viimaks uneks , väikeste rahutute unenägude reaks , millest me mõlemad pääsesime välja alles uuel hommikul . 
459	NA	 See kõik oli kena ja lähendas meid mõnevõrra teineteisele , kuigi seda lähenemist polnud ju üldsegi tarvis . 
459	NA	 Jah , ja ma polnud arvestanud üht – ta alateadvusse pesitsema jäänud naiselikku solvumist , et ma olin teda lohutanud pigem vennalikul kombel , aga mitte sellisel viisil , nagu lohutab üks mees üht naist , kes ta juurde tuleb . 
459	NA	 Ja ma ei võinud aimata , kui rängalt see reetlik bumerang mind tabab . . . 
460	NA	 
461	NA	 Olin tol nädalavahetusel käinud retkel Suure Emajõe suudmesoodes ja tühjadel soosaartel , viibinud kaks ja pool päeva täiesti inimesetuis maastikes . 
461	NA	 Mis sünnitas imeliku inimesepelguse . 
461	NA	 Sest kui ma varahommikuse bussiga sinna jõudsin , toimus minus mingi reaalsusenihe , mille põhjuseks võis olla ka magamatus , kogu tee veinirüüpamine ja üleüldse – nii kiiresti ei vahetata aega . 
461	NA	 Olin seda ju varemgi tähele pannud . 
462	NA	 Mind võttis kodus vastu täielik vaikus ja rahu . 
462	NA	 Vaid kusagil tilkus meloodiliselt kraan . 
462	NA	 Ja köögis oli hiljaaegu suitsetatud . 
462	NA	 ( Kas seda tuli võtta kui märki , et Halla oli mind oodanud – või kuidas ? 
462	NA	 Ka selle mõtte peale tundsin taas juba tuttavat ebalust , et miski kisub vales suunas . ) 
463	NA	 Igatahes vajusin surmväsinuna magama . 
463	NA	 Kui ma pärastlõunal üles ärkasin , näis mulle , et ma olin näinud mitte ainult tõelist und , vaid samaaegselt ka mingit teist – poolund . 
463	NA	 See uni ise oli olnud imelik , isegi une kohta väga imelik . . . 
464	NA	 Tõstsin pea padjalt . 
464	NA	 Valitses kuidagi võõras tunne . 
464	NA	 Katsusin enda ümbrust , sõrmed kohtasid midagi pehmet . 
464	NA	 Tõusin istukile ja nägin , et mu ase ja padjaümbrus olid juuksesalke täis . 
464	NA	 Need pärinesid kahtlemata mu peast . 
464	NA	 Nagu oleks keegi mind lambaraudadega une ajal püganud . 
464	NA	 See sai olla vaid üks inimene . 
464	NA	 Kas ta oli praegugi siin ? 
464	NA	 Tormasin üles , raputasin ta ust , sajatasin . 
464	NA	 Siis taipasin , et teda pole ju enam kodus – Halla oli peale oma nurjatust jalga lasknud . 
465	NA	 Ta oli minuga käitunud nagu Delila Simpsoniga – hoolimatult püganud , mu juuste läbi mind alandanud , püüdnud mu jõudu ja väärikust ( kui seda mingi gramm olemas oligi ) ära võtta . 
466	NA	 Minut hiljem vajusin masendusse – nüüd pean juuksurisse minema , aga sealgi on vaja midagi seletada . 
466	NA	 Rääkimata töö juures , kuhu ma ei saa sellisena mitte mingil juhul minna . 
467	NA	 Õnneks oli tuttav juuksurisalong täiesti tühi . 
467	NA	 Kui ma bareti häbelikult peast ära võtsin ja mingit lugu oskamatust pügajast ja tõelisest juuksurist püüdsin kokku sahmerdada , puhkes heledapäine näitsik veel heledamalt naerma – üldsegi mitte aasivalt , vaid rahustavalt . 
468	NA	 “ Oh , sellest pole midagi ! 
468	NA	 Küll ma korda teen ! 
468	NA	 Ega te esimene ole , kellel armukadedad naised pea ära rikuvad ! ” 
469	NA	 “ Armukadedad . . . ? ” ei saanud ma aru . 
469	NA	 Kuid olin kohe tema versiooniga päri . 
469	NA	 Mingi nüanss seal ju oli . . . 
470	NA	 “ Jah , just nimelt ! 
470	NA	 Meesterahva juuste nüsimine on naistel nii levinud võte . 
470	NA	 Et mehi mõnda aega häbistatult kodus hoida . 
470	NA	 Mul on mitu korda selliseid päid tulnud parandada . 
470	NA	 Ja ma olen kõigile oma klientidele kinnitanud , et see lugu jääb meie vahele . 
470	NA	 Nii-öelda ametisaladuseks . . . 
470	NA	 Hea , et ta teile mingit vänget vene odekolonni peale ei kallanud . 
470	NA	 Muidu käiksite paar päeva ringi kui lõhnaõlipood . . . 
470	NA	 Nii , võtame siit , ja siit . . . 
470	NA	 Saab korda küll . 
470	NA	 Nüüd käite mõnda aega lühikese siilisoenguga ringi 
470	NA	 . . . . 
470	NA	 Ma vaatan , teile meeldib siiski pikk juus . 
470	NA	 
470	NA	 Ja sobib paremini ka … Aga mis sa ära teed . . . ” 
470	NA	 
471	NA	 “ Jah , “ oskasin vaid vastata ja neelatasin . 
471	NA	 Erutus või pinge oli ikka veel tunda . 
472	NA	 Igaks juhuks tõmbasin lahkudeski bareti pähe . 
472	NA	 Kuidagi imelik oli juuksurist niisuguse peaga lahkuda . 
472	NA	 Enne veel tegin uue rumaluse – palusin toda tüdrukut pärast tööd kohvikusse . 
472	NA	 Aga neiu ei vastanud midagi , üksnes kõõritas korra salonginurga poole , kus keegi mees ajalehega krabistas . 
472	NA	 Oli see alles vibalik , kui ta püsti tõusis . 
472	NA	 Aga seda ma nägin juba läbi juuksurisalongi akna , kui väljas olin . 
472	NA	 Kahju , mõtlesin ma . 
472	NA	 Ta oli minu maitse , ainult veidi suur suu ja natuke liiga jutukas . 
473	NA	 Ma ei oleks arvanud , et ma Hallale tõeliselt kätte tahan tasuda . 
473	NA	 Mis tunnistab seda , et me ei näe isegi enda sisse , rääkimata teistest . 
473	NA	 Mis nagu kinnitab , et mõnikord ärkab meis justkui teise poole ( teise ajupoole ) olevus . 
474	NA	 Olin sel päeval saanud oma esimese kõrgendatud palga ning seda kergelt tähistanud . 
474	NA	 Vajusin raskelt koduuksest sisse , ragistasin ukse kärarikkalt kinni . 
474	NA	 Ja tammusin märgade jalgadega ringi ning panin kõik tuled põlema ja vannivee jooksma . 
474	NA	 Siis just saingi aru , et pole üksi kodus . 
474	NA	 Ja tõesti – kui esikutule kustutasin , ulatus Halla uksepraost imepeenike valgusekiil esikusse . 
474	NA	 Ta oli siis tagasi . 
474	NA	 Oot-oot , millal see viimati oligi , kui me nägime . 
474	NA	 Ei tulnud meelde . 
474	NA	 Aga meenus too juuste lõikamise juhtum . 
475	NA	 Kõik minus kohus korraga kuraasiks ja kättemaksuks . 
475	NA	 Joodud vein tõusis nii-öelda pinnale . 
475	NA	 Igal juhul – ka mina ei koputanud , ja Halla uks oligi lahti . 
475	NA	 Ma olin esimest korda ses toas , mis asus minu oma kõrval ; ma olin selle sisemust vaid ette kujutanud ja korra ( Silla aegu ) tahtnud sinna isegi sisse murda ( naljaga pooleks muidugi ) , et teada saada , mida seal peidetakse . 
475	NA	 Ja nüüd oli Pandora laegas mu ees avali . 
475	NA	 Pilt ei vastanud üldse mu ootustele , kujutlusele mingist kaootikast , tolmust ja asjadega liialdamisest või ülekuhjatusest või vähemalt lahtipakkimatusest , nii-öelda kohvrite otsas elamisest . 
475	NA	 Halla toas valitses kord ja puhtus . 
475	NA	 Koguni mingi omamoodi hubasus . 
475	NA	 Mis ainsana mu pilku häiris , oli pikk riidepuu või stange , mis asendas tal nähtavasti kappi . 
475	NA	 Selle küljes rippus umbes tosin igasuguses tegumoes , värvigammas ja pikkuses kleiti . 
475	NA	 Minu toa poolset seina ja ka vastasseina katsid kaunites raamides väikeseformaadilised õlimaalid – linnavaated ( vist Tartu omad ) , lillekompositsioonid , maastikud . 
475	NA	 Maale oli palju , neil oli lausa kitsas seal seintel olla . 
475	NA	 Mu pilk rändas edasi ja leidis toast ka raamatuid – ühelt segariiulilt ja aknalaualt ja peeglialuseltki . 
475	NA	 See oli hiigelsuur ovaalne vanaaegne peegel , mis asetses magamisaseme otsas ja laskis endas heiastuda sellel asemel lebajat ( või lebajaid ) . 
475	NA	 Mingi lausa Tiziani laadis peegel . 
475	NA	 Puudus vaid peeglit hoidev Cupido ning momendil ka see , keda nõnda täiuslikuna peegeldada . 
475	NA	 Halla oli igatahes riides , istus patjade najal asemenurgas , seinalambi valgus langemas ta tõstetud põlvedel olevale kaustale. Ta kõrval sellel asemel oli kruus ja taldrik võipaki ning saiaviiludega . 
475	NA	 Ta nägi puhanud välja ja vaatas minu poole rahulik-imestaval ilmel – ah , sina ka lõpuks . . . ! 
475	NA	 Ning ma sain aru , et olen ehk mõttes liialdanud ta vanusega – ta polnudki ehk vanem kui kolmkümmend kaks või kolmkümmend kolm – see eatuse-mulje oli senini olnud lihtsalt asjaoludest tulenev , osaliselt ka juhuste kokkulangemisest . 
475	NA	 Siiski , tumedad varjud olid nüüdki ta silme all . 
475	NA	 Aga ma ei riskinud teda enam inetuks pidada . 
475	NA	 Ehkki ta näos oli tõesti midagi viimistlematut . 
475	NA	 Mitte nina ega laup eraldi . 
475	NA	 Või suu . 
475	NA	 Või lõug . 
475	NA	 Vaid see mulje sündis pigem kõikide nende elementide sobimatust kokkukõlast . 
475	NA	 Ent just nõnda moodustus omamoodi peibutav brutaalsus , mida ma juba eespool selgitada üritasin . 
475	NA	 Ja nüüd sõnastus see selgeks käsuks – jah , karistada seda looduse viga , rakendada ta kallal täit vägivalda , rutjuda ja muserdada seda keha – need sõnad tundusid olevat hetkel kõige sobivamad . . . 
476	NA	 Halla tõstis pea , ta näos ( imelik küll ) säilis veel hingestatud jälg sellest , mida ta oli lugenud – küllap mingi lugu , mõne naise elu ( seegi oletus tabas märki , nagu ma hiljem veendusin ) – , siis ta ilme muutus , ta naeratas avalalt , nagu ei mäletaks ta üldse põhjust , miks ma , tema korterinaaber , tema juurde nii tormakalt sisse võisin tungida . 
476	NA	 Siis , järgmisel hetkel see põhjus siiski meenus . 
476	NA	 Aga see polnud ehmatus , mis üle ta näo lendas . 
476	NA	 Ta oli kahtlemata valmis järgnevaks . 
476	NA	 Ja ma taipasin – ta on sedasama situatsiooni või umbes taolist mitu korda elus üle elanud . 
476	NA	 Muide , sedasama kinnitasid kohe ka ta sõnad : 
477	NA	 “ Hahaa , ma näen , et ega sinagi pole parem , ka sina , Rolf , mis 
477	NA	 . . . . 
477	NA	 ? ! ” 
477	NA	 
478	NA	 Olin kahe sammuga üle toa ja haarasin-heitsin kausta ta sülest kõige kaugemasse nurka , nii et lehed , mida ta pliiats oli puutunud , lendasid üle kogu toa laiali . 
478	NA	 Ja langesin kogu oma raskusega , vihmamantlis ja saabastes ta peale , kiskudes teda samal ajal sealt turvalisest nurgast eemale . 
478	NA	 Imelik , et just samal hetkel juhtusin nägema ennast , oma nägu sealt oskuslikult kaldu seatud peeglist . 
478	NA	 Ja tundsin ennast vaevalt ära – sealt vaatas vastu täiesti võõras persoon . 
478	NA	 Halla ei karjatanud ega rabelnud mu all , vaid talus tuimalt mu raskust , nagu oleks ta taolise ahistamisega , jah , samuti tuttav . 
478	NA	 Temast õhkus täielikku ükskõiksust . 
478	NA	 Ka siis , kui mu käsi teda kobas ja ta koduriideid lahtisemaks kiskus . 
478	NA	 Siiski , naiselik käsk jõudis viimaks kohale ja ta hakkas seepeale loiult mu käele vastu võitlema , aga ainult käele , mis ei tähendanud , et ta oleks mind asemelt üritanud maha tõugata . 
478	NA	 Ja kui olin ta riietest enam-vähem vabaks kiskunud , ennast selle käigus aina rohkem üles küttes , sattus mu pilk uuesti sinna peeglisse , ja kuna mulle sealt paistev pilt veel vähem tuttav oli , siis sirutasin vabama käe üle ta pea ja kiskusin lambipistiku seinast välja . 
478	NA	 Tagasiteel puutus mu käsi võipakki – ja ka ta jalgevahe sai mitmest kohast ( ja tõesti kogemata ) võiga kokku . 
479	NA	 Mul ei õnnestunud temasse pääseda , sest ta lamas kuidagi ebamugavalt ja kõik temas oli kitsas ja ma ise liiga tormakas . 
479	NA	 Nüüd , tänu sellele võipudemele läks see ootamatult korda . 
479	NA	 Siis taipas temagi sündinut , lõtvus , hakkas vaikselt mu all naerma ning haaras siis minust ümber selle krobiseva vihmamantli kinni. Küllap ta pidas minu kogemata liigutust huvitavaks väljamõeldiseks . 
479	NA	 Aga , ausõna , see sündis täiesti spontaanselt . 
479	NA	 ( Aasta hiljem kohtasin ma taolist pikantset nüanssi ühes uues ja kõmulises Bertolucci filmis , mida mul oli õnn näha ühes kinnises kinoklubis , kuhu ma tänu ühele naistuttavale sisse sain . 
479	NA	 Aga tema , selle naistuttava lugu pole niipalju väärt , et sellest eraldi rääkida . ) 
480	NA	 Ma olin temast tema arvatava meesterohkuse tõttu jumal teab mis lõtvust ja avarust arvanud , seda õieti nende meeste juttude peale , keda ma olin pidanud neis asjus vilunuks , kuid kes olid – nagu mehed ikka – vaid suured lobasuud ; igatahes ei paistnud selle põhjal , mida mina olin kogenud , suurt midagi tegu olevat naiste tegeliku füsioloogiaga või voodi-sagedusega ja jutud ise olid oma brutaalsuses ehk igakord varjukatteks omaenda ebaõnnestumiste peale , mida tegelikkuses tuleb tunduvalt rohkem ette , kui meie , meeste , uhkus või püha õiglustunne suudab tunnistada . 
480	NA	 Jah , Halla oli sellest ootamatust abivahendistki hoolimata erutavalt kitsas , ümbritsedes mind usalduslikult ja tuntavalt ja reageerivalt , mis oli mulle esmakordne kogemus . 
480	NA	 Niisiis , ma olin üllatatud . 
480	NA	 Eriti Sillat taolises olukorras meenutades . 
480	NA	 See oli tunne , nagu oleks ta mind oma meeldivasse vangistusse võtnud . 
480	NA	 Minu , kes ma peaaegu vägistaja olin selles meie ühises korteris , nii imelikult kui see ka ei kõlanud . 
481	NA	 Kuid mina tahtsin olla robustne ja haigettegev . 
481	NA	 Eriti temaga , kes ta ise oli nii räme ja väljakutsuv . 
481	NA	 ( Või tahtis seda nimelt olla . 
481	NA	 Välja arvatud see üks kord . ) 
481	NA	 Ja mida kauem ma tahtsin julm ja brutaalne olla – kõik see märg mantel seljas , porised kingad jalas , märg rõivas vastu tema sooja ja nüüd juba vastuvõtlikku ihu , seda enam näis tema just seda hoogu maandavat , endasse koondavat ja samal ajal ka mitte hukka mõistvat . 
481	NA	 Halla , ta tegi mind oma tahte , oma rütmi osaliseks . . . 
481	NA	 Ning ma sain aru , et mees ei saa lõpuni vägivallaga midagi tõestada . 
481	NA	 Milles vist ongi vägistamise kui sellise paratamatu krahh . 
482	NA	 Aga siis , kui olin temasse voolamas , üllatas ta mind taas , haarates mu liikmest kinni ja pigistades seda nii kõvasti ja oskuslikult , et kõik see , mis pidanuks temasse sattuma , voolas nagu imelik jõgi rütmiliste tõugete saatel tagasisuunas . 
483	NA	 Ja siis kohe naeris ta oma tuttavat kurgunaeru . 
483	NA	 Tal oli hea meel . 
483	NA	 See oli ja polnud ka mulle vastutegemine . 
483	NA	 Aga valus oli just see , kui ta mõni hetk hiljem sundis mu mehelikkust vastutahtsi virguma , ja kui mu füüsis ja tahe sellele ei allunud , siis ta peaaegu rebis seda , et tema soov peale jääks . 
484	NA	 “ Mis sa arvad , et sa võid kõike teha , mis sulle pähe lööb ! 
484	NA	 Ja just siis , kui sinule sobib ! ” sisistas ta , ja see käis hetkel ilmselt mitte ainult minu , vaid teistegi meeste kohta , kel oli olnud juhust ja julgust või õnnetust ta keha pruukida . 
485	NA	 Nõnda pidin sõna tõsises mõttes tema poole pealt taganema ja oma toas vaikses raevus maha rahunema . 
485	NA	 Aga ma teadsin , et sellega me suhe ei jää , et üks meist on ikka aeg-ajalt nõrgem ja teine seetõttu eelistatumas olukorras . 
485	NA	 Ja järgmine kord võin selleks olla taas mina . 
486	NA	 Vahepeal oli Halla mitu aega kadunud , aga just siis läks mulle teda vaja – ma jäin ootamatult haigeks . 
486	NA	 Mingi külmetus või viirus , nagu ma esialgu arvasin . 
486	NA	 ( Aga kõigel sel oli omamoodi järeldus . 
486	NA	 Ma nimelt hakkasin mõtlema , et mu haiguse põhjuseks võis olla Halla võime inimesi tavalisest tugevamini mõjutada , mida varematel aegadel nimetati posimiseks või nõidumiseks , aga mida mina Halla puhul nimetaksin arbumiseks . 
486	NA	 Niisiis , ma olin lausa kindel , et ta i s e kutsus mulle haiguse kaela . 
486	NA	 Sest kust ma sain selle ootamatu palaviku ja selle valu selga , kopsude piirkonda , mis mind sama kiiresti maha suutis jätta , kui tema vaid minusse puutus . ) 
487	NA	 Niisiis , ühel hommikul olin võimetu tõusma ja kui ma olin pool päeva palaviku ja reaalsuse piiril jampsinud , käis välisuks ning tuli tema . 
487	NA	 Ta näos valitses mingi õhin , kui ta minu eest hoolitsema hakkas – ja põetada ta oskas kohe tõelisel kombel . 
487	NA	 Mis mind taas üllatas . 
488	NA	 “ Nüüd oled sa mõni aeg minu oma , “ irvitas ta oma halbade hammaste naeratuse saatel , kui ma pidin neelama kõiki ta mõrusid mikstuure , mis äratasid mus esmakordselt mõtte tema kahtlastest võimetest , mida ma talle kohe ka ütlesin . 
489	NA	 “ Võib-olla . . . väga võimalik , “ mõmises ta vastu . 
489	NA	 Sest tal oli rätik tihedalt pähe seotud ning ta teises suunurgas tossas tema väljanägemisest lahutamatu sigaret . 
489	NA	 Siis pani ta selle ära , võttis end kiiresti , ilma etendamata riidest lahti , puges mu kõrvale , lähendas oma näo minu omale , nii et ma ei näinud muud kui vaid ta silmi ( ja need olid äkki meeldivad ning siirad ) ning lausus : 
490	NA	 “ Vaata nüüd ! ” Ma vaatasin . 
490	NA	 Ta silmis valitses hall tõsidus , ja need olid ootamatult sügavad . 
490	NA	 Ja ma nägin seal iseennast . 
490	NA	 Sellisena , nagu ma polnud ennast veel kunagi tavalisest peeglist näinud . 
491	NA	 Siis ta soojendas mind oma kehaga , hõõrus mind selja pealt , surus oma tundlike sõrmedega mitmesse kohta mu kehal ; ta tegi minuga igasuguseid vigureid , ja mina lasin kõigel sel sündida . 
491	NA	 Ja tund või pisut hiljem tundsin ma end nii hästi , et . . . 
491	NA	 Aga ta oligi sellega arvestanud , ta oligi seda üritanud . 
491	NA	 Sest see kuulus nähtavasti ta raviprotseduuri lõppfaasi juurde . 
491	NA	 Seekord oli ta leplik ja lubas mul endaga olla lõpuni , võiks öelda enamgi ning mulle tundus , et minust imetakse välja mitte ainult kõik haiguseidud , vaid ühtlasi kõik mu trots ja üleolek , et mind kistakse mingisse meeldivasse sügavikku ning et see kestab nii kaua , kui keegi teine , minust väljaspoolne seda just soovib . . . 
492	NA	 Kuid sellest leplikust ja äraleppivast Hallaga magamisest minu poole peal , minu toas hakkas mus tiksuma ometi üks hoiatus , ja ma hoidusin nüüd jälle oma korterist eemale , ööbides pikki perioode töö juures – nüüd mitte enam tahtmatusest oma korterinaabriga kohtuda , vaid mingist kainest otsustusest , et need vastastikused lohutused või vaheldumisi nõrkolemised ei tohi muutuda reeglipäraseks , sest sealt edasi terendas mingi reaalne ja suur oht , mida ma selgesti ei suutnud endale sõnastadagi . 
493	NA	 Niisiis , edaspidi olime ikkagi vaiksel sõjajalal . 
493	NA	 Ja ma võtsin ette rea ettevaatusabinõusid . 
493	NA	 Esiteks , ma panin oma toale luku . 
493	NA	 Siiani oli see olnud avatud igaühele , kel oli välisuksevõti taskus , ja mind läbis külmavärin , kui mõtlesin , kes siin kõik on võinud sees käia . 
493	NA	 Jah , ma ei usaldanud teda , sest polnud kindel , et ta pole sedasama välisuksevõtit kopeerida lasknud ja mõnele “ oma järjekordsele kaabakale ” ( “ kaabakas ” oligi muide Halla sõna ) välja pole jaganud . 
494	NA	 Samuti jõudsin mõttele , et ma võiksin nüüd pikemalt töö juures ööbida . 
494	NA	 Et niimoodi kaitsta end Halla mõjujõu ja arbumisoskuste eest . 
494	NA	 Ning ühel päeval leidsingi end pärast kõiki teisi paika jäävat ( justkui käsilolevast väga hõivatuna ) . 
494	NA	 Mu käsutada oli pikk õhtu . 
494	NA	 Võisin magamiseks kasutada instituudi varustuse hulka kuuluvat magamiskotti ning ööbimiskohana oma kirjutuslaua alust . 
494	NA	 Kuid hiljem muutusin julgemaks ja hakkasin magama direktori kabineti eesruumis oleval külaliste nahkdiivanil . 
494	NA	 Selleks oli mul sinna ühte unustatud kappi ära peidetud pruun baikatekk ja paar mitte just esimese heledusega voodilina . 
494	NA	 Olen üldiselt kaunis varase ärkamisega , nii et sissemagamine ei tulnud kõne allagi . 
494	NA	 Katsusin nii tõusta , et mul oleks piisavalt aega ruumi tuulutada ning seejärel väljas kerge tiir teha , et just parajasti pärast esimese hommikuse saabuja kannul tagasi olla . 
494	NA	 ( Ma ei tea seniajani , kas mõni mu töökaaslane seda ööbimise-asja ka aimas . 
494	NA	 Vaevalt küll . ) 
495	NA	 Sügis oli peaaegu käes , ülepäeva sadas vihma . 
495	NA	 Tihe sadu piitsutas minu rajatud Kivide aia rahnusid ning liiva , kustutades sealt mingeid märke ja vagusid . 
496	NA	 Mõned korrad söandasin siiski ka kodus ööbimas käia . 
496	NA	 Halla näis taas kaotsis olevat . 
496	NA	 Aga ma mäletasin , kui petlik on tema äraolek . 
497	NA	 Nii et järgmine kohtumine temaga laskis end tükk aega oodata . 
497	NA	 Ja juhtus hoopis nii , et sel korral otsis ta mind ise mu töö juurest üles . 
497	NA	 Ma lausa ehmatasin , kui teda meie klaasverandal nägin – näost järjekordselt ära ja seesama tuttav sorakas seelik seljas . 
497	NA	 Ma ei mõistnud vaid üht – kuidas ta mind üles oli leidnud . 
497	NA	 Ma polnud talle kunagi reetnud , kus ma töötan või mis on mu amet ning eriala . 
497	NA	 Sisse ta keeldus tulemast , ja õieti oli ta lasknud mind Airil kutsuda sinna meie klaasverandale justkui erapooletule pinnale . 
497	NA	 Airil , sel me vanatüdrukueelikul . 
498	NA	 “ Rolf , ma olen jälle nii õnnetu ! ” teatas ta toolilt püsti karates ja mulle paar sammu vastu liikudes , hoolimata Airist , kes lahkumisega selgesti viivitas ja ka me kõneluse järge oleks tahtnud kuulda , kui ma poleks ta poole kurjalt vaadanud . 
498	NA	 Halla ja minu suhe pidi neile küll mõistatuseks jääma , olgu teistega kuidas on . 
498	NA	 Võtsin Hallal käest kinni ja tirisin nagu oma eksinud õe sealt verandalt alla õue . 
498	NA	 Selgus , seda Hallale just vaja oligi . 
499	NA	 Oli lõunaaeg – ma olin just mõelnud linna peale minna , et võib-olla “ Gloria ” püstijalabaaris seljankat süüa . 
499	NA	 Sest olin saanud äsja “ Eesti Loodusest ” honorari oma eelmisel suvel tehtud reisi kajastava loo eest ja olin muidugi pisut uhke ka kümne separaadi üle , mis mulle olid toimetusest saadetud . 
499	NA	 Neid võis mõnele kirjatööd austavale tuttavale kinkida . 
499	NA	 Me astusime vaikides linnasüdame poole , ja Halla ei rutanud oma pihtimusega . 
499	NA	 Ma ei saanud aru , kuhu ta mind vaikselt suunab , aga seda ta kahtlemata tegi . 
499	NA	 Nii jõudsimegi nagu iseenesest raudteejaama . 
499	NA	 Seal teisel korrusel oli tunnustatud restoran , kus sai korralikult süüa . 
499	NA	 Olin treppi mööda tõustes otsustanud talle ja endale kanasupi välja teha . 
499	NA	 Aga enne kui valges põlles täidlane ja klaari näoga vene ettekandja jõudis minu poole pöörduda , oli Hallal menüü käes ja üks-kaks-kolm kõik tellitud – ja seejuures ilusasti järjekorda pidades : heeringas hapukoorega , kaks kanasuppi , kaks kooreklopsi , kaks jõhvikatarretist vahukoorega . . . ja kolmsada grammi viina . 
499	NA	 Ma jäin sõnatuks . 
499	NA	 Kust ta teadis , et mul oli taskus raha selle eest maksmiseks – tavaliselt seda mul ju polnud , ja sedagi , et ma pole mingi rahamees , teadis ta üsna hästi . 
499	NA	 Ei midagi muud , kui jällegi oli tegu tema arbujavõimega . 
499	NA	 Sest kui ma talle siis otsa vaatasin , sest heeringas ning viin olid juba lauale toodud ja kaks pitsigi ettekandja pontsaka käe poolt täidetud , naeris ta oma tumedate silmade sügavuses mu üle . 
499	NA	 Kuid see oli heatahtlik naer . 
500	NA	 Ja nüüd siis võis ta pihtida . 
500	NA	 Aga kogu ta jutt polnud , kuidas nüüd öelda , me lõunasööki väärt – keegi , kelle nime ta ei maininud , oli talle liiga teinud ja veel oli ta oma rahakoti ära kaotanud , mis võis ka väljamõeldis olla , sest Halla oskas siiralt luisata ja seda ise peaaegu uskuda . 
501	NA	 Me läksime lahku Rohelisel turul . 
501	NA	 Ta kaelustas mind tormakalt ja ütles : ” Aitäh , Rolf ! 
501	NA	 Sa oled tore sõber . 
501	NA	 Nüüd on mul hoopis inimese moodi tunne . . . ” Aga ta silmist paistis , et ta oleks peale sellist suurepärast lõunasööki veel midagi elusat soovinud . 
501	NA	 Kuid see ei tulnud kõne allagi , ja ma raputasin pead . 
501	NA	 Või mulle vaid näis , et ma tegin seda . 
502	NA	 Separaati ma talle ei kinkinud . 
502	NA	 Ta oli oma osa mu looduseelamustest teisel kombel , nii-öelda natuuras kätte saanud . 
503	NA	 Ent kümmekond päeva pärast seda sain ma tema kohta midagi olulist teada . 
503	NA	 Ma kohtasin teda nimelt . . . teatris . 
503	NA	 Ei , me ei kohtunud päriselt . 
503	NA	 Mina olin saalis – hulk inimesi me töö juurest , meil oli nii-öelda ühiskülastus , nii et ma mäletan , et istusin Airi kõrval – , kui tema suurt koli täis varandusekäru lükates lavale ilmus , kõrval tammumas kaks teatrilast , kes näisid neile langevast valgusest justkui ära hirmutatud . 
503	NA	 Tema tundis end enesekindlalt kohe algusest peale . 
503	NA	 Ma tundsin ta kohe ära , hoolimata paksust grimmist , mis teda tegelikust vanemaks aitas muuta , nii et tal polnud vajagi suud lahti teha ja oma madala häälega esimest fraasi lausuda . 
503	NA	 Jah , ta võinuks ka sosistada , nii nagu seal minu kõrval asemel lebades . 
503	NA	 Ja kui ta oma näidendi-laste poole pöördus , siis mõtlesin ma – huvitav , tal ju endal pole lapsi , kuidas ta oskab ema mängida , taibates samas , et nii arvata on üksjagu rumal . 
503	NA	 Aga see polnud ju väga kindel , et tal pole lapsi – need võisid vabalt kusagil olla , sest äkki meenusid mulle nood kaks kiirjat särbulist kinnikasvanud haavaarmi , mis ta kubemest lähtusid . 
503	NA	 Ning ma vist võpatasin või tegin mingi loogikavastase liigutuse , sest Aili mu kõrval pöördus mu poole ja küsis siis sosinal : ” Rolf , mis on , kas sul hakkas halb või ? ” 
504	NA	 Ei , mul ei hakanud halb . 
504	NA	 Ma olin lihtsalt teada saanud , kes Halla oli . 
504	NA	 ( Pean ütlema – teater , näitlemine sobisid talle tõesti ja raske olnuks üldse leida teist ametit , kus ta poleks põrunud . ) 
504	NA	 Aga kogu ema Courage'i lugu läks minust mööda ja mul on vabanduseks öelda vaid seda , et ega Brecht mulle väga ei istugi . 
504	NA	 Isegi mitte “ Kolmekrossiooper ” , kus on ju ka muusikat . 
504	NA	 Aga seda võin ma ka öelda , et endast vanema naise roll sobis Hallale rohkem kui ta tegelik noorepoolsus . . . 
505	 HESTER 	 HESTER 
506	NA	 Tunnistan , et usun mõnevõrra ennetesse ja märkidesse ehk teisiti öeldes – olen parajal määral ebausklik . 
506	NA	 Või nagu väljendub mu sõber Hardo – elu saadab meile pidevalt oma oomeneid . 
507	NA	 Hesteri-oomen oli hõbedane raha , Ameerika pooldollar , mille leidsin ühel hommikul – lausa võimatu ette kujutada – oma Kivide aia jalgrajaliivast . 
507	NA	 Sellest paistis välja vaid pisike serv . 
507	NA	 Pühkisin ta puhtaks , hüpitasin peopesal . 
507	NA	 Mündil oli ka väljalaskeaasta – 1946. 
507	NA	 Mis oli täpselt ( nagu hiljem selgus ) Hestri sünniaasta . 
508	NA	 Kasutu oli tookord ja on ka praegu küsida , kust pudenes see Ameerika raha sinna teerajaliiva ? 
508	NA	 ( Igatahes on see mul tänini alles ja praegugi minuga kaasas kui üks mu talismane . ) 
509	NA	 Tegelikult sain ma Hesteriga tuttavaks – milline iroonia – tänu Hallale . 
509	NA	 ( Kas selle taga oli ka ta naiselik salakavalus , küsin ma nüüdki veel ega tea vastust . ) 
509	NA	 Kõige tõenäolisemalt tahtis Halla mulle üllatuse valmistada – tutvustada üht ilusat naist , temast endast mitmeid kordi ilusamat , kes oli pealegi õnnelikus abielus . 
509	NA	 Mitte nagu meie temaga ! 
509	NA	 Nii et samal ajal oli see mõeldud ühtlasi peibutusena minusuguse jaoks . 
510	NA	 Või tahtis ta lihtsalt demonstreerida oma huvitavaid tuttavaid , ning ka Hestrit nende hulgas . 
510	NA	 ( Aga ma räägin , kuidas see kõik minu vaatekohast paistis . ) 
511	NA	 Tegelikult oli Hestri nägemine ja temaga tuttavakssaamine kui kingitus . 
511	NA	 Imelik vaid , et ta oli kingitus mulle Halla sünnipäeval , kus me ju kohtusime . 
511	NA	 ( Kingitus , millega ma ei osanud piisavalt hellalt , nagu olukord seda nõudis , ümber käia . ) 
512	NA	 Aga kõik võinuks väga vabalt ka olemata jääda . 
512	NA	 Kui ma oleks veel mõned päevad töö juures ööbinud või kusagil sõidus olnud , siis ma poleks sünnipäevakutset kätte saanud . 
512	NA	 Paraku astusin ma just õigel ajal läbi ja märkasin juba ukselt , et mulle on esikupeegli serval kiri ning taipasin , et keegi teine peale Halla ei saanud seda sinna jätta . 
512	NA	 Käristatud ümbrikuservast ilmus lagedale ilukirjas tekst : ” Rolf , oled lahkeste kutsut minu hällipäevale , mis leiab aset . . . ” Järgnes aadress – vanalinnas , Pikas tänavas , majas , mille number ei öelnud mulle mitte midagi . 
513	NA	 Tegelikult oli kutse mind tükk aega oodanud . 
513	NA	 Vaatasin alles nüüd kuupäeva ja kellaaega – sünnipäevaõhtu oli mõne tunni pärast algamas . 
513	NA	 Mõelda polnudki midagi . 
513	NA	 Mis siis ikka – kui nii kenasti kutsutakse , siis pole põhjust ära öelda ! 
514	NA	 Pidu toimus mingis kunstnikuateljees , kutsutuid oli mõniteist , valdavalt Halla erinevate eluperioodide sõbrannad . 
514	NA	 Mehi oli vaid paar tükki , ja minu meelest polnud need ükski olulised kujud . 
514	NA	 Kohe algusest peale oli tunda mingit naistevahelist lahedat ühtekuuluvust . 
514	NA	 Aga see polnud siiski mõeldud Sappho-õdede koosviibimisena , kuigi see nüanss oleks ehk sünnipäevalapsele , keda oli muide huvitava soengu ja maani kleidi tõttu raske ära tunda , isegi mingil moel sobinud . 
514	NA	 Niisiis , see naiste masendav ülekaal ei mõjunud ( kui pisut ette rutata ) meile , vähestele meestele , ahistavalt . 
514	NA	 Vastupidi – meil lasti selles seltskonnas end hästi tunda , meile pühendati parajalt tähelepanu . 
514	NA	 Muidugi mitte nii palju kui naiste omavahelisele suhtlusele . 
515	NA	 Ma märkasin teda kohe sisse astudes . 
515	NA	 Ta istus kaminale kõige ligemal , punakas paiste mänglemas ta mõtetest hõivatud näol , kokkupandud peod põlvede vahele surutud , peene koega kootud liivakarva kleit varjamas õlgu ja büsti ja ulatumas servapidi põrandale , varjates nii põlvi kui ka jalasääri . 
515	NA	 ( See oli ülimalt kombekas poos , milles ta mulle meelde jäi . ) 
515	NA	 Paar järgmist hetke tundus ta mulle tuttavana – ta oli ühe kodumaise filminäitleja moodi . 
515	NA	 ( Te vist mäletate , et tundsin taolisi assotsiatsioone juba Karini puhul – ilmselt on see mingi mu kompleks , et kipun niisuguseid paralleele otsima . 
515	NA	 Ja mis veelgi imelikum Hestri puhul – ta perekonnanimi , nagu ma veidi hiljem teada sain , langes tolle filminäitleja omaga kokku . 
515	NA	 Kuid paraku oli see ta mehe nimi – mida taipasin alles tagantjärele . ) 
515	NA	 Siis pööras ta näo minu poole . 
515	NA	 Ja üle selle libises kerge ehmatuselaine – mis minus võis sel hetkel sellist olla , et ta pidi ehmuma ? 
516	NA	 Halla viis mind kohe tema juurde , sest see üksainus koht Hestri kõrval oligi ja vaid vaba . 
516	NA	 ( Niisiis polnud tegu mingi juhuslikkusega ! ) 
517	NA	 “ Rolf , saa tuttavaks – minu hea sõbranna . 
517	NA	 Nime ütleb ta sulle ise . 
517	NA	 Ta on kunstiajaloolane ja tal on muuseas igas asjas laitmatu maitse , nii et ole ettevaatlik . . . 
517	NA	 Kõiges . . . ” Need olid Halla sõnad , millega ta meid kokku viis . 
517	NA	 Nii väga tema moodi . 
517	NA	 Pomisesin vastuseks , et mina pole oma kunstis kuigi kodus ja üleüldse ei ole oma maitseotsustustes kindel . 
517	NA	 Ja siis laskusin Hestri kõrvale tumbale – peaaegu teda , ta kleiti riivates , sest ruumi oli üldiselt vähe . 
518	NA	 Sellest hetkest peale tundsin end hästi . 
518	NA	 Nii hästi kui ei kunagi varem . 
519	NA	 Kui Hester mulle esimest korda oma nime ütles , siis kuulsin esimest korda ta veidi narisevat “ r ” -i ja see väike iluviga sobis talle väga . 
519	NA	 Sest kõik muu tas paistis tõesti laitmatu – nägu , keha , olek , temperament . 
520	NA	 Muidugi pidin alustuseks ütlema , et pole kohanud ühtki sellise eesnimega naist , mis kõlas mu enda jaoks pisut teisiti – ma pole oma elus veel kohanud nii veetlevat naist . 
521	NA	 Tema vaid kergitas kulmu – kas tõesti ! 
521	NA	 See olevat ta isa pandud nimi , ühe kõmulise ja eesti-ajal tuntud raamatu järgi . 
521	NA	 Järsku olen lugenud ? 
521	NA	 Ja ta nimetas selle raamatu pealkirja . 
521	NA	 Kuid just sel hetkel kostis ruumisisemusest vägev naerurõkatus , ja Hestri nimepäritolu jäigi mu jaoks saladuseks . 
522	NA	 Nojah , see nimi oli ju natuke Halla oma laadis , mõtlesin ma . 
522	NA	 Huvitav , mis neid ikkagi seob ? 
522	NA	 Nad on ju täiesti erinevad . 
522	NA	 Millal , mis asjaoludel nad võisid küll tutvuda ? 
522	NA	 Oleksin tahtnud seda küsida , kuid hoidsin end tagasi . 
522	NA	 Või kes kõik selles ruumis polnud Halla tuttavad . . . ! 
522	NA	 Sama küsimuse võinuks esitada veel nii mõnegi puhul . 
523	NA	 ( Pean tunnistama , et mu vaist osutus üsna õigeks . 
523	NA	 Ja üleüldse pean ma intuitsiooni üheks oma tugevamaks küljeks . 
523	NA	 Nimelt paar tundi hiljem sattusin sealsamas kõrval köögis sünnipäevalapsega kahekesi jääma – õieti oli Halla ise mind kutsunud konservikarpe avama – ja kuulsin ta enda suust , et see oligi tegelikult olnud tema salakaval plaan meid Hestriga omavahel tuttavaks teha . 
523	NA	 Et jälgida , kuidas ma piinlen , nagu Halla mulle naerdes otsa vaadates lausus , üht ilusat ja samas kättesaamatut naist käeulatuses nähes . 
523	NA	 Sest et – Hester olevat õnnelikus abielus ja tal olevat kaks väikest imeilusat tütart ja üleüldse olevat ta tema sõbrannadest “ üks kõige moraalsemaid ” . 
523	NA	 Need olid just tema sõnad , kui ta mulle naerdes otsa vaatas ja seejärel veinisuusena suudlema kippus . 
523	NA	 Mis tähendas ju seda , et ta pidas mind mingil määral ikka veel endale kuuluvaks . 
523	NA	 Ja mulle tuli korraga meelde , millist tsirkust ja vägivalda oli Halla minu kallal rakendanud , ning jubedusejudin veeres üle mu selja . 
523	NA	 Ja ma lükkasin ta endast kergelt eemale , mispeale tema naeris oma madalat nais-Mefisto naeru , justkui ta ei oodanukski mult muud reageeringut . ) 
524	NA	 “ Ah , kas sul on keegi teine siginenud ? 
524	NA	 Nojah , nagunii on ! ” kinnitas ta siis teistmoodi naerdes , aga ta elevus siiski vaibus . 
524	NA	 Ent vaid hetkeks . 
524	NA	 Siis ähvardas ta mind näpuga ja kurjustas tehtult : 
525	NA	 “ Ära sa kohe mõtlegi Hesteriga seoses midagi niisugust. . . Sul ei tule sellest nagunii midagi välja . 
525	NA	 Küll sa näed ! ” 
526	NA	 Olin vait . 
526	NA	 Mõtlesin endamisi – imelikud on need naisolevused . 
526	NA	 Tõepoolest – nagu koerad heintel , kui üht Lope de Vega näitemängupealkirja tsiteerida . 
526	NA	 Ise ei söö , ja teistele ka ei luba . 
526	NA	 Aga ma ei hakanud seda talle muidugi ütlema . 
526	NA	 Ta oli ettearvamatu ja impulsiivne selletagi . 
527	NA	 Kuid Hestris tundus justkui Hallale vastukaaluks kõik nii pingetu ja tasakaalus. Või kui , siis võis tas tunda õige pisut mingit hajevilolekut . 
527	NA	 Justkui oleks ta hinge kodumaa mujal , mitte siin , kus me parajasti asusime . 
527	NA	 Mille ta järgmisel hetkel kustutas oma naeratusega , mis oli sama kerge libisema üle ta näo ja peituma siis suunurkadesse , milles pigem aimus kui oli olemas tulevane kurbusekurd . 
527	NA	 ( Kas mitte seesama hetkeline äraolek polnudki märk tas peituvast ebakõlast , millest ma sain aimu alles hiljem temaga lähemalt tuttav olles . ) 
528	NA	 Ja mis mulle Hestri puhul eriti meeldis – ta oli oma kaaslase suhtes siiralt tähelepanelik , ta oskas kuulata , ning kui sind mõistis , lehvis üle kogu ta olemuse naeratus , nagu tahaks ta sellele teisele anda osakese oma päikselisest loomusest . 
528	NA	 Ta on tõesti küps naine , mõtlesin mina ja muutusin sest mõttest kuidagi ebakindlaks . 
528	NA	 Kõik mu vähene kuraas jooksis hetkega tühjaks . 
528	NA	 Või peaksin ütlema , et muutusin relvituks . 
529	NA	 Hiljem , kui kõik olid pisut joonud , sain nagu osa oma harilikust enesekindlusest tagasi ja mu pilk viibis juba häbenemata temal kauemat aega. Ta tundus mulle tõesti naisena , kes küll aimab ja isegi teab oma väärtust , kuid ei võta üheski olukorras midagi ette , et seda oma loomupärast veetlust kuidagi suurendada või endale kasulikus suunas rakendada . 
529	NA	 Ja samas säilitas ta profiil endise sujuvuse , tütarlapseliku värskuse . 
530	NA	 See loomulikkus oligi Hestri suurim voorus . 
530	NA	 Ja samas – ta nagu ei teadnud üldse , et just sellega avaldab ta palju suuremat hullutavat mõju enda ümber . 
530	NA	 Jah , ta nagu polnud absoluutselt teadlik , milline tugev sensuaalsuse väli tema ümber levib , temaga kaasa liigub . 
531	NA	 Kuid seda mõtlesin ja tundsin ma selgemini siis , kui me juba tantsisime . 
531	NA	 ( Tõe huvides olgu öeldud , et tantsimine on minu puhul eneseületuslik samm . 
531	NA	 Aga küllap Hester mõjus mulle sedavõrd soodsalt . ) 
531	NA	 Ja kuna oli kitsas , siis suruti meid tihedalt teineteise vastu – rohkemgi , kui ise oleksin söandanud . 
531	NA	 Ja kõik juba eespool kirjeldatu nagu võimendus veelgi – ta keha oli nii tuntav kõigis oma üksikasjus , nii tukslev ja elav ja hingav , ent veelgi meeleäraseks tegevalt mõjus mulle millegipärast see teadmine , et see rauge ja praegu minu käte juhtida keha on endas järgemööda kandnud kaht last ja neile maailmavalguse kinkinud . 
531	NA	 ( Võib-olla mõjub sünnitamismüsteerium sedavõrd meie seksuaalsusele . ) 
532	NA	 Ta erutas mind arusaamatult , tegelikult , ja see hakkas isegi tantsimist segama . 
532	NA	 Mu mõte oli kui seotud . 
532	NA	 Tundsin imelikku õhetust üle kogu keha levivat . 
532	NA	 Temagi pidi seda kuumust tundma . 
532	NA	 Võin tunduda naiivse ja sentimentaalsena , kui ütlen , et just ta hillitsetud olek , ta napid vastused mu otsitud jututeemadele aina kasvatasid mu erutust . 
532	NA	 Ja kuna see , mis mind vastupandamatult ründas , oli antud olukorras võimatu , siis lasin ennast üleni haarata hullul ja loogikavastasel kujutlusel , tegelikult rumalal mõttepildil , nagu neid kõigil inimestel – meestel ja naistel – aeg-ajalt ette tuleb . 
532	NA	 Et me lahkume kohe sellest ruumist , ja ta pika kootud kleidi serv jääb kinni uksepakus oleva salakavala naelapea taha , aga me tõuseme koos mööda treppi – tema minu õlale toetumas – avatud rõdule õhku hingama ( sest sees oli tõesti palav ) , ja samal ajal kleit muudkui hargneb ja hargneb ning ei tema ega mina märka seda , sest oleme teineteisest nii hõivatud , ja kui me oleme lõpuks seal üleval hoiame raudpiirdest kinni ja silmitseme vanalinna tulesid , tunneb ta lõpuks , et on kuidagi jahe , et midagi on lahti , ja ka mina tunnen ta rahutust ja näen siis , et ta on peaaegu alasti ning heidan siis oma kuue ta õlgadele ja emban selle varjus ta külmsiidises kombinees värisevat keha ning see liibub minu vastu ning seal pole kellegi segavaid pilkusid ega midagi muud meid lahushoidvat . . . 
532	NA	 ( Tegelikkuses läks mõnevõrra aega , enne kui ma teda säärasena tunda võisin . ) 
533	NA	 Aga oh neid meeste fantaasiaid , veinise mõistuse loodud fantasmagooriaid ! 
533	NA	 Nad on nii lennukad ja etteruttavad ! 
533	NA	 Ja ei ole neile võistlejaid naiste kujutluses sündivatest ! 
533	NA	 Või kust ma tean , ilmselt me , mehed , siiski alahindame naiste fantaasiamänge , mis võivad olla palju rikkamad ja ohjeldamatud . . . 
533	NA	 Igal juhul , ma andnuks palju , et võinuks tol hetkel näha Hestri mõtetesse . 
534	NA	 “ Kuidas. . . palun ? ” ei olnud ma kuulnud tema küsimust ja nii pidi ta seda üle kordama . 
534	NA	 Selgus , me olime vahepeal tagasi istuma tulnud . 
535	NA	 “ Mis teile elus kõige rohkem meeldib ? ” küsis see keegi nimetu mu kõrval . 
536	NA	 Nagu mingi ergastus oleks mind läbinud . 
537	NA	 Minule , elus … mis ? 
537	NA	 Kui ma vaid ise ka teaks ? 
538	NA	 “ Mulle meeldivad . . . mulle meeldivad kõige enam pilved . . . 
538	NA	 Nende omaette maailm . . Vabandust , kas ma ütlesin , et olen õppinud loodusteadusi , sealhulgas meteoroloogiat . . . 
538	NA	 Ja olen pidanud mitut puhku pilvi vaatlema ning neid määrama. . . Jah just – pilved . 
538	NA	 Sest nad on kerged ja muutlikud kui inimese enda mõtted . . . ” 
539	NA	 “ Huvitav – pilved , poleks nagu oodanudki säärast vastust , “ lausus tema ja pöördus nüüd täielikult minu poole , nagu otsutanuks alles nüüd mind tõsisemalt võtta . 
539	NA	 Kui ta nii istus , kokkupandud käed rüpes , rind kerkimas ja vajumas hingamise taktis mu silmade kõrgusel , tundsin ma taas temast levivat parfüümi , ei , ta soojavoogu , mis oli nii tugev , et ma pidin ennast tagasi hoidma , et end mitte tema vastu kallutada ja midagi hullu teha – ta kaela ümbert kinni haarata , teda suudelda , nuuksuda , karjuda , teda hammustada … 
540	NA	 “ Jah , ja just nende kättesaamatus , nende igavene muutlikkus . 
540	NA	 See , kuidas nad kogu aeg kuju muudavad ja üksteiseks üle lähevad . 
540	NA	 Tegelikult ju ükski pilvevaade , ükski taevavaade ei kordu eales . 
540	NA	 Ja selle kõigega on seotud nii-öelda taevased valgusemängud . . . ning meie endi meeleolu saab ju sellest mõjutust . . . 
540	NA	 Võib-olla olete kuulanud mõningaid Debussy kergeid ja impressionistlikke klaveripalu . 
540	NA	 Seal on kõik see ilusasti sees , mida ei oskagi sõnadega edasi anda. . . Kuidas teiega on , mis teid elus kõige enam võlub ? ” peaaegu pomisesin ma , sest mul polnud enam õhku ega energiat selle küsimuse jaoks . 
541	NA	 “ Minule meeldib samuti nagu teilegi loodus . 
541	NA	 Ma olen , kuidas nüüd öelda , ilmade koguja . . . 
541	NA	 Ma leian ka näiteks tavalises hallis sügiseilmas enda jaoks palju ilu . . . ” 
542	NA	 Ausõna , ma ei mäleta , kuidas see pidu lõppes ja kuidas me lahku läksime . 
543	NA	 Igal juhul ei hoolinud ma Halla hoiatusest . 
543	NA	 Jah , mul oli jultumust Hestrile , sellele õnnelikus abielus naisele juba ülejärgmisel päeval töö juurde helistada . 
543	NA	 Sest nii tahtis mingi minus möllav ebaloogika . 
543	NA	 Ja ma ei helistanud selleks , et Hestrilt kuulda , et olen nii huvitav vestluskaaslane ja me võiksime edaspidi kohtuda kui sõbrad – kõike muud , aga mitte seda ! 
543	NA	 Ma ei tea , aga mulle tundus , et ma aimasin ta reageeringust justkui rõõmu , nagu oleks ta mu helistamist oodanudki , või vähemalt üllatust , et ma seda tegin . 
543	NA	 See soe ja sõbralik , koguni huvitunud toon ta hääles üksnes julgustas mind . 
544	NA	 Et kõik oleks võimalikult erapooletu ( me ei rääkinud sellest , aga kõik oli ütlematagi selge ) , siis pidime kohtuma tema linnaosa väikeses puiestikus , millest saigi edaspidi me kindel kohtumispaik . 
544	NA	 ( Veel hiljemgi ei saanud ma sealt ilma teatud elevuseta , võbinata hinges mööda sõita – äkki ta ootab mind nüüdki veel ! ) 
544	NA	 Ja et kohtumine oleks erapooletu ja väliselt juhuslik ja täidaks samas ka praktilisi eesmärke , siis oli ta välja tulnud oma kümnekuuse tütrekesega . 
545	NA	 Jah , just neil päevil oli tõeliselt alanud sügis , ja ma tundsin äkki , et olen armunud . 
545	NA	 ( Kas see oli üldse mõistlik ? ) 
545	NA	 Ja ma tahtsin kohe viivitamatult sel esimesel vis- ? -vis olemisel temalt , abielus naiselt , küsida – otse ja talle silma vaadates – öelge , kas mul on lootust ? 
545	NA	 Milline naiivsus ! 
545	NA	 Kas ta tohib , kas ta saab üldse taolise küsimuse peale midagi vastata . 
545	NA	 Ja mida ma talt siis ikkagi soovisin ? 
545	NA	 Et ta hakkaks minuga nüüdsest salaja kohtuma , et tast saaks aegapidi mu armuke , et ma saaksin tema abiga – ja selles olin ma tollal üsna veendunud – mingist iseendaga konfliktist üle ? 
546	NA	 See oli ühtlasi esimese kollase saju päev , sest puhus paras läänetuul ja üle taeva liikusid kiired rebenenud pilved , mille nime ta kohe pingile istudes mult küsis . 
546	NA	 Need on fractonimbused , hatakpilved , ütlesin vist mina . . Hetkeks lapsevankri käepidemest lahti lasknud , vaatas Hester minu poole ja kummardus siis maha , et korjata mõned üllatavalt suured paplilehed . 
546	NA	 Laps sinises vankris me mõlema pilgu ulatuses magas rahuliselt ; ta oli üleni Hesteri nägu , täielikult tema kordus , tema olemus. Siin ei olnud midagi kõrvalist . 
546	NA	 Ja siiski , teadsin ma nagu esimest korda , on ta ka selle mehe laps , keda ma pole suuteline teatavaks võtma , ehkki ma pole teda näinud ja ei tea isegi ta nime . 
546	NA	 Aga ta oli kusagil olemas . 
546	NA	 Kusagil siinsama üsna l i g i d a l. 
546	NA	 Ja Hester kandis ju neid paplilehti hoidva käe sõrmes kitsast kuldset ringi , mida meil Sillaga polnud kunagi olnud , sest Silla oli pidanud sõrmust tühiseks minevikuharjumuseks . 
546	NA	 Ja sedasama sõrmust vaadates tundsin ma , kuidas minus kerkib kusagilt sügavusest mingi viha – ebaloogiline ja täiesti arusaamatu viha selle vastu , et nende kahe , Hestri ja ta mehe vahel , valitseb see harmoonia , mille poole meie nii asjatult püüdlesime , ja seal oli ka kadedus selle suhtes , mis n e n d e vahel enne mind oli toimunud ja veel enam selle vastu , mis nende vahel edaspidi toimub . . . 
547	NA	 Siis äkki liikusime küljetsi üheaegselt teineteise poole ja liibusime õlgu pidi sõnatult teineteise vastu ja püsisime kaua-kaua niimoodi , ilma et midagi oleks öeldud . 
547	NA	 Ma tundsin , et me oleme mingis mõttes kui ühendatud anumad – et me mõtted voolavad teisesse , aga kehad on ja peavadki olema lahus . 
547	NA	 Aga siis põimis ta oma parema käe ümber minu , lastes samal ajal lapsevankri käepidemest lahti , ning ta teine käsi asetas paplilehtede punti hoidva käe oma siidsukas põlvele , ja see siidjas kate , mis osakest ta ihust ümbritses oli ju nagu fragment ühest hullust kujutlusest , mis mind sellest jahedast ilmast hoolimata taas ründas , ning ma asetasin käe ta käele ja ühtlasi ta põlvele , mis oli jahe. Aga tema vabastas oma lehti hoidva käe ja otsis käekotis , leidis pastapliiatsi ning kirjutas vaid hetkeks oma paremat kätt abiks võttes ühele puulehele midagi . 
547	NA	 Ja üllataval kombel jäi pastapliiatsikiri sinna veel paremini kui paberile pidama . 
547	NA	 Siis ulatas ta lehe mulle . 
547	NA	 Seal oli kirjas : 
548	NA	 “ Mäleta seda päeva kui üht paljude hulgast ! ” Ja all : “ Hester ” . 
549	NA	 ( Ma mäletan seda päeva nii selgesti – taevas oli hallides kihtpilvedes , millest madalamal liikusid needsamad fractonimbused , puhus paras tuul , see liigutas Hestri šatääne juukseid ja ajas neid ta näole , kust ta pidi neid naerdes eemale puhuma . . Ta meenutas mulle sel hetkel noort Ingrid Bergmani . 
549	NA	 Ja leht , mille ta mulle ulatas , oli tegelikult armastuse indulgents – selle armastuse , mida ma siis ei julgenuks välja öelda . 
549	NA	 Kuigi ta oli olemas . ) 
550	NA	 Ülejäänud pärna- ja vahtralehed asetas Hester magava lapse tekile . 
550	NA	 Ja laps liigutas end seal sinises kärus , ta silmad olid avali ja ta vaatas mulle otsa oma ema sinihallide silmadega . 
550	NA	 Ja lapse põsel oli suur pisar . 
550	NA	 Külm liikumatu pisar . 
550	NA	 Nagu oleks tal häbi me imeliku kohtumise üle . 
550	NA	 Ei , laps ei hakanud nutma ega isegi ei häälitsenud , aga Hester ruttas teda puutuma . 
550	NA	 Ning pisarat ära pühkides vaatas ta vilksamisi , tõsise pilguga minu poole . 
550	NA	 Umbes nii – kas sina , mees , oled väärt seda lapsepõse pisarat ? 
551	NA	 Hester , mõtlesin ma tast tol päeval lahkudes , sa oled nagu puu , seesama pärn , mille lehe sa mulle kinkisid . 
551	NA	 Ilus puu , mis kasvab nüüdsest mu mõtete tagamail . . . 
551	NA	 Jah , miks ma ei võinud teda varem tunda , kohata – milline triviaalne mõte , tuhandeid kordi kellegi poolt korratud , läbi kannatatud . 
551	NA	 Ent minu poolt mitte . . . 
552	NA	 Me kohtusime nüüd tõepoolest ülepäeva . 
552	NA	 Ja juhtus , et ma aitasin tegelikult Hestrit ta emakohustustes – seda lapsevankrit lükates , nagu oleks see seal teki ja kärukatte varjus me ühine laps . 
552	NA	 Jah , elu on veidrate vaatepiltide tootja . 
552	NA	 Mõne kõrvalvaataja jaoks võisime me tõesti välja näha rahuliku ja mõtliku jalutuskäigul viibiva paarina . 
552	NA	 Ent milline iroonia – seal sinises kärus lamas mulle tundmatu mehe tütar , silmakesed kinni , leebe sügispäike mängimas pikkade ripsmetega silmalaugudel . 
552	NA	 Aga kui see laps , see imik olnuks võimeline , ta pidanuks oma väikeses südames mind sellel hetkel kõigest jõust vihkama või armukadedust tundma . 
552	NA	 Sest ma ohustasin tema jaoks kõige tähtsamat , ta ema . 
552	NA	 Ja ma ise pidin tahtmatult mõtlema – miks küll minuga on nii , et ma püüan lühikese aja vältel juba teist korda varastada võõra elu rõõme ? 
553	NA	 Ülejärgmisel korral kutsus Hester mind enda juurde sisse , ütles nagu muuseas , et on üksinda – mees olla sõitnud vanema tütrega mõneks päevaks maale , sest oli parajasti õunte aeg . 
554	NA	 “ Tule vaata , kuidas ma elan. . . Siis tead minu peale selgemini mõelda , kui me mingil põhjusel . . . kohtuda ei saa . . . ” Ja ta takerdus ning punastas nagu noor tüdruk . 
554	NA	 Jah , ma tahtsin näha , kus ta elab . 
554	NA	 Aga ma teadsin , et ma näen paratamatult ka tuba , kus on voodi , milles ta igal öösel oma mehe kõrval magab . 
555	NA	 Laps ärkas üles just siis , kui me ta käru teisele majakorrusele kandsime. Ta vaatas mind , ta nägi vaid mind , mitte oma ema ! 
555	NA	 Hiljem ta istus patjade vahele tõstetuna kulunud kanapeel ja vaatas meid mõlemaid oma tõsisel ilmel , nagu üksnes väga väikesed lapsed – need , kelles mõne filosoofi arvates on täisteadmus kõigest , mis neilt umbes aastaselt ära võetakse – oskavad vaadata . 
555	NA	 ( Kas ma olin tõesti juba siis milleski süüdi ? 
555	NA	 Või tekkis see süüaine alles hiljem ? 
555	NA	 Igatahes see Hestri pisitütre Inga süütu ja teadmatu , ent minu jaoks ometigi etteheitev pilk jälitas mind mitu päeva . 
555	NA	 Ja teatud mõttes jälitab see mind ka veel praegu , aasta hiljem . 
555	NA	 Ning ma tahaksin sellest ükskord vabaneda . 
555	NA	 Kuid ma suudan igakord mõelda vaid millestki kaasnevast – praegu veel usaldab see laps kogu olemusega oma ema ja aja kõikvõimsat käiku , ent huvitav , milline see laps ükskord aastate pärast täiskasvanuna välja näeb – kindlasti väga kaunis , võib-olla ehk kaunimgi kui tema ema praegu ühe võõra mehe kõrval – ja kas mul on teda siis ka juhust kohata ? ) 
556	NA	 Aeg tiksus kusagil , nähtamatuses , me istusime teineteise vastas , põlved teineteisest lahus . 
556	NA	 Laps magas meist eemal , vajunud ühel hetkel külili . 
557	NA	 Siis pööras Hester pilgu minu poole , justkui unustanud lapse. Küllap ta nägi , et mu pilk on janune ta järele . 
557	NA	 Aga tema vaatest hakkaks mul imelik tunne . 
557	NA	 Ta pilk nagu muukis mu hinge lahti . 
557	NA	 Ja mulle hakkaks tunduma , et ta sinihallide silmade ovaalsed kivid ähvardavad lõpuks lahustuda ta silmanurkades keerlevas vees . 
557	NA	 Milliseid lootusi sidus ta hetkel minuga ? 
557	NA	 Mis küll sõnastamatu igatsus oli meid kokku viinud , et me istusime nüüd selles toas ? 
557	NA	 Kas mul on üldse lootust seda teada saada ? . . . 
557	NA	 Ja mida ta minust küll nõnda arvas ? 
557	NA	 Kes ma olin talle – kas vaid ilusate ja muutlike pilvede nägija ning nendest jutustaja või keegi enam . . . ? 
558	NA	 . 
558	NA	 Küll sinul , mehenaine , on janune ja ahvatlev suu , karjatasin ma vaikselt ja tõusin toolilt , liginesin talle ja surusin oma suu ta oma vastu . 
558	NA	 Ma imesin end ta suu külge , mu keha liibus samamoodi ta keha külge . 
558	NA	 Ja see polnud enam tants , kus midagi sellesarnast oli lubatud . 
558	NA	 Kas tohiksin veel midagi enamat lubada ? oli mu tumm küsimus . 
558	NA	 Ja vastust saamata sukeldus mu käsi ta kaelaavausest sisse , sõrmed libisesid harali üle ta rinna , ma puutusin ta kaenlaaluse märga ; ma embasin teda tugevasti ja kramplikult , olin valmis teda üles kergitama , ei-tea-kuhu kandma . 
559	NA	 Kuid just sel hetkel häälitses laps , ja Hestris lõi kohe emainstinkt välja . 
559	NA	 Ta vabastas end mu kätest , tõmbus eemale , läks ja laskus kanapee ette põlvili . 
559	NA	 Mul hakkas järsku kiire . 
559	NA	 Oli varastaja tunne . 
559	NA	 Pelg , et keegi võib siiski tulla . . . 
560	NA	 Mõnel hetkel ma tõesti ei mäleta , kas see on tegelikkus , et ma temaga alles-alles koos olin 
560	NA	 . . . . 
560	NA	 Mis tal seekord seljas oli – muidugi mitte too liivakarva kootud kleit , vaid lõdva vööga kokkuseotud hommikumantel , mille sees , nii kättesaamatus läheduses oli olnud ta ahvatlev keha , mis pole kahest sünnitusest hoolimata kaotanud vähimatki oma ilust . 
560	NA	 
560	NA	 Vastupidi , vastupidi – üksnes juurde saanud … Kui uimastav , kui hull võiks olla selle keha alastus , sellesse puutumine ! 
560	NA	 
560	NA	 Nagu elekter , mis läbib kõiki kudesid . . . 
560	NA	 
560	NA	 Umbes nii kirjutasin sellest mehenaisest oma harvade hingepuistamiste kladesse . 
560	NA	 
560	NA	 Aga kirjutamise hetkel ma päriselt nii enam ei mõelnud . 
560	NA	 
560	NA	 Tegelikult ma valetasin nii iseendale kui ka paberile usaldatud sõnades , tegelikult süüdistasin elu või saatust , mida ju tegelikult olemas polnud . 
560	NA	 
560	NA	 Jah , ja edasi tulidki teistmoodi sõnad . 
560	NA	 
560	NA	 Mees , kas sul on vähegi mõistust , kas sul on raasukegi oidu – mida sa mõtled ja mida loodad ? 
560	NA	 
560	NA	 Milleks sulle need raasukesed , mida sul lubatakse varastada , kui ta kuulub kõikidel öödel s e l l e l e mehele , samal ajal kui sinu jagu on vaid mõned juhuslikud päevased tunnid kusagil tuulisel pargiteel ! 
560	NA	 
561	NA	 Tõesti – mitte ühegi inimese vastu ei ole ma tundnud säärast vastumeelsust , ma mõtlen – säärast nüri ja arutut armukadedust kui Hestri abikaasa vastu . 
561	NA	 Ma ei saanud midagi teha , et minus sugenesid totrad või triviaalsed mehelikud küsimused – miks tema on tõmmanud selle särava loosi , miks tema on saanud just selle naise ? 
561	NA	 Kas nende mõne aasta tagune kohtumine poleks võinud olemata olla ? 
561	NA	 Kas Hester poleks võinud siiani vaba olla ? 
561	NA	 Ent siis poleks ta olnud päriselt tema , pidin ma ometi tunnistama . 
562	NA	 Hester ei andnud endale aru , et ma ju ei tunnegi ta meest , ta ei taibanud , et parem on , kui ta temast juttugi ei teeks , ehkki teda polnud võimalik olematuks vaikida . 
562	NA	 Ma ei mõistnud , mida ta tahtis öelda lausega : 
563	NA	 “ Kui me abiellusime , siis arvasid kõik , et oleme suurepärane paar . . . ” Kuid ta jätkas : “ Aga nüüd , nüüd ma ei tea , mis on muutunud . . . ” Selkohal jäi Hester vait ning lõi siis endale vastu suud ja nõnda ma ei saanud seegi kord teada , mis teda vaevab . 
563	NA	 Kuid juba niigi oli liiga palju öeldud . 
563	NA	 Tunnistan , see poolik lause tõi mind sügavast lootusetusest jälle tagasi elu pinnale . 
563	NA	 Aga sellest mulle varsti ei aidanud . 
563	NA	 Ühelt poolt – ma ei tahtnud , et ta kuju saaks . 
563	NA	 Ja teisalt – ma pidin ometigi ta meest nägema 
564	NA	 Olin juhuslikult teada saanud , et Hestri mees töötab ühes linnasüdames asuvas instituudis . 
564	NA	 Mul polnud iga päev lõuna paiku midagi paremat teha kui seal ligiduses passida . 
564	NA	 Ja ehkki ma polnud teda tegelikkuses ega isegi fotol näinud ( ma olin nende kodus viibides kramplikult vältinud igasuguseid perekondlikke fotosid ) , lootsin ma ta millegi iseloomuliku , millegi hoomamatu tõttu ära tunda . 
565	NA	 Ja ükskord arvasingi , et ma tabasin ta . 
565	NA	 Hakkasin tolle mehe kannul kõndima . 
565	NA	 Tal oli selline enesekindel hoiak ja iseloomulik kõnnak ; tast õhkus parajalt ülbust või vähemalt endaga rahulolu . 
565	NA	 Vahtsin ta tagataskut punnitavat rahakotti , halvustasin mõttes ta pehmest riidest ruudulist jakki ja eriti ta pehmeid pruune välismaiseid kingi , nagu oleks neisse esemetesse kätketud mingi üleolek minust , kes ma kandsin palju lihtsamaid asju . 
565	NA	 Millega minul jäi üle silma paista , parem olla ? 
565	NA	 Ka see oli triviaalselt rumal küsimus , aga ma ei suutnud seda kohe tõrjuda . 
565	NA	 Ja sel hetkel oli mul vaja kuidagi ta vastu võidelda , tast mõttes üle olla . 
566	NA	 Ning siis tõusiski mu silme ette viimane kohtumine ta naisega – t e m a korteris , t e m a valdusalas , t e m a l e kuuluvate asjade ja seoste keskel. . . Jah , me jõime veini , Hester ja mina . 
566	NA	 Hester seisis toanurgas , kahe õlimaali vahemikus , nägu helendamas , käsi tumesinise Mozeri väärtklaasist pokaaliga suu juurde tõstetud . 
566	NA	 Ta oli tol hetkel nii vastupandamatu , et minagi pidin tõusma , liginema talle , suruma ta sinna nurka , haarama ühe käega ta juustest , kaevuma sõrmedega nendesse , kallutama ta pea aeglaselt ja hellalt , aga samas siiski võimuka liigutusega kuklasse – ja ma märkasin , et Hestri pokaali hoidev käsi on kaotanud kontrolli enda üle . . . ning vein voolas pokaaliservast tumeda peenikese nirena ta kleidiavast sisse ning valgus piki ta ihu allapoole , ilma et ta oleks võpatanudki , ja mina , selle asemel et suruda huuled Hestri ootvel suule , järgisin hoopis seda tema keha mööda laialivalguvat veini , rüpsides seda huultega , hõõrudes seda oma vaba käega ta ihu mööda laiali , tundes , kuidas ta keha võpatab sellest mängust , sellest peibutavast olukorrast . 
566	NA	 Ja siis ma kuulsin end kui kedagi teist sositamas , peaaegu vannutamas teda : “ Ära enam kunagi lausu minu kuuldes , kui ilus paar te kunagi välja nägite . . . ” Ning Hester , ta naine , üksnes ümises vastuseks ja oli mulle nii ligidal , et miski ei võinud meid enam segada . 
566	NA	 Mitte miski , välja arvatud meist vaid paari meetri kaugusel magav laps . . . 
567	NA	 Sedaaegu olin ruudulises jakis meest ehk Hestri abikaasat jälitades jõudnud klaasist kohvikuukseni , millest mees sisse astus , mina ta kannul . 
567	NA	 Istusime teineteisest eraldi laudadesse . 
567	NA	 Selle järgi , kuidas ta istus , kuidas ta kella vaatas , sai mu veendumus aina kindlust juurde – see on tema ! 
567	NA	 Aga keda ta ootas ? 
567	NA	 Ega ometi oma naist , Hestrit ? 
567	NA	 See oleks mu jaoks küll täielik šokk , kui peaksin neid koos nägema ! 
567	NA	 Ent järgmisel hetkel valdas mind hoopis parastustunne . 
567	NA	 Sest ma mõistsin – Hestri mehel oli selles kohvikus kohtamine . 
567	NA	 Kellegi teise naisega . 
567	NA	 Ja tõesti , viie minuti pärast istus ta lauda naine , säärane värvitud vuhva , kes oli Hestrist nii palju madalamal , et ma polnud kõiges enam nii kindel . 
567	NA	 Siin sa oled , mees ! võidutsesin ma . 
567	NA	 Ja kelle vastu sa oled t e m a välja vahetanud ! 
567	NA	 Su kaunis naine on lastega kodus ega aima , kellega sa hetkel oled ! 
567	NA	 Sinna siis on jõudnud te ülimalt harmooniline abielu ! 
567	NA	 ( Mõni aeg hiljem selguski kogemata , et olin jälitanud võõrast meest . 
567	NA	 Ma ikkagi söandasin paluda , et Hester näitaks mulle oma vanema tütre fotot , aga seal , teiste hulgas oli üks pilt , kus nad olid kõik kolmekesi ( Ingat polnud siis veel olemas , ta oli varjul , aimena oma ema erilises ilmes ja olekus ) ja nii nägingi , et mu rivaal , kui nii tohtis üldse mõelda , oli hoopis teist tüüpi mees . 
567	NA	 Mulle vaatas fotolt vastu pehme näo , juustevaese lauba ja justkui sündimisest peale kurbade silmadega mees , kes oli täielik vastand minu poolt kohatud jõujuurikale ; tema oleks mu kindla peale läbi peksnud , kui ta oleks mind oma elamises kohanud ; aga seda ma küll foto vahendusel ei uskunud , et Hestri tõeline abikaasa olnuks suuteline kellegi vastu kätt tõstma , olgu tegemist kasvõi ta abikaasa võrgutajaga . . . ) 
568	NA	 Vahepeal oli muidugi päevi , mil ma Hestriga ei kohtunud . 
568	NA	 Aga Hester oli seda ju ette näinud ! 
568	NA	 Mis ei tähendanud , et ma poleks tema peale pidevalt mõelnud ja oma kujutluste käes piinelnud . 
568	NA	 Kuid mu ellu pidi paratamatult mahtuma ka muid sündmusi , õhtuid iseendaga , öiseid unesid . . . 
569	NA	 Sel õhtul olin tuld kustutamata , raamat rinnal , magama jäänud . 
569	NA	 Põrandale tõstetud väikese kupliga laualambi valgus ajas mind keset ööd üles . 
569	NA	 Õigemini unenägu oma hirmutava paisumisega. . . Ma olin mingis võõramaises linnapargis või linnaaias , mille taustaks olid justkui tušiga joonistatud kauged mäed , kõige kohal lumine ja korrapärane mäekoonus . 
569	NA	 Astusin mööda kive , mis viisid üle tiigivee ; seal vastaskaldal üksikute puude vahelt paistis ülespoole koonduva katusega kullakorraga kaetud puitehitis või paviljon . 
569	NA	 Äkki hakkas kusagil eemal kostma hädakell , ja segadus täitis kogu mu uneruumi . 
569	NA	 Ma tahtnuks ära sealt keset tiiki , kuid mul polnud enam võimalik ümber pöörduda . 
569	NA	 Keeld hoidis mind paigal . 
569	NA	 Ma pidin olema tunnistajaks järgnevale , mida ma juba ette teadsin . 
569	NA	 Kohe hakkas kuldse paviljoni katusest kerkima suitsu , juba tõusid ka leegid ; kuumus oli nii tugev , et mu nägu tundis seda , hoolimata tiigist hoovavast jahedusest ; haraliste kirsside ja rippuvate okstega pajude oksad söestusid silmanähtavalt , juba variseski paviljoni must sõrestik kokku , sädemetepild sööstis kõigis suundades laiali , hädakell peksis veel kõvemini , veelgi meeleheitlikumalt , kuid sellest polnud kasu – kedagi ei ilmunud paviljoni lähedusse ; kogu ta kuldne väljanägemine hävis mõne lühikese hetkega . 
569	NA	 Sellega koos oli hävinenud kogu kolmikvaate ilu , ja kauge mägi oli mattunud suitsupilvede varju . 
569	NA	 Ja ma mõtlesin äkki keset und – mis saab nüüd minu toa seintest , kuhu see kõik on jäädvustatud ; kas see põlenud katus , kõrbenud õiteta kirsioksad ning suitsupilvest varjatud mägi jäävustuvad ka sinna. . . Ja ma ärkasin , ning ere tuli langes mulle silmi . 
569	NA	 Mida see uni pidi tähendama ? 
570	NA	 Vastus saabus juba järgmisel päeval , kui ma olin vaid tööle jõudnud . 
570	NA	 Raadiost tuli kultuurisaade – ja seal oli juttu , et kuulus Jaapani kirjanik Yukio Mishima korraldas demonstratiivse enesetapu-harakiri . 
570	NA	 Nüüd siis teadsin , et unenägu pärines Jaapanist . 
570	NA	 Kuid ikkagi , mis tulekahi , miks see häirekell ja suits ja hädakisa ? 
570	NA	 See ei andnud mulle rahu , läksin lõuna paiku linnaraamatukokku , lehitsesin leksikone , uurisin Mishima kui kirjaniku lugu – ja leidsin üsna ruttu selgituse . 
570	NA	 Üks Mishima romaane kandis ju pealkirja “ Kuldne paviljon ” . 
570	NA	 Ja see rääkis ühest hullust ja õnnetust mungast Midzogutist , Aleksandria raamatukogu mahapõletanud fanaatiku kaugest poolvennast . 
570	NA	 Tema , see munk , kes põletas maha Kyoto kuulsa Kuldse paviljoni , oli Mishima romaani peategelane . . . 
570	NA	 Aga nagu uned sageli , oli seegi minevikuline . 
570	NA	 Sest see kõik juhtus kakskümmend aastat tagasi , ja juba viisteist aastat , nagu ma ülevaatest lugesin , seisab Kyoto pargis uuesti ülesehitatud Kuldne paviljon. Niisiis oli unenägu ikkagi millestki muust . 
571	NA	 Ja kui ma siis raamatukogust tagasi tulin , seisatasin oma pargikeses , laialiasetatud kivide juures . 
571	NA	 Mulle oli kohe selge , et mu Kivide aed on tõelisest küllalt kauge – just kivide paigutus oleks võinud olla palju läbimõeldum . 
571	NA	 Sügis oli vahepeal märkamatult süvenenud , liiv mu Kivide aias oli märg , täis sajuauke , rehitsusjäljed kivide ümber olid peaaegu kustunud . 
571	NA	 Mõned puulehed ja raod olid langenud liivale ja kivide vahele . 
571	NA	 Keegi polnud neid ära korjanud . 
571	NA	 Sealsamas kõrval kasvas lähim , otsekui puuvalust kõver kirss , mida ma polnud tänini osanudki seostada mõttega Jaapanist , kuid mis nüüd , tänu öisele unenäole , omandas oma nõutud koha . 
572	NA	 Tundsin , et olen aia ja ühtlasi mingi mõtte endas vahepeal hooletusse jätnud . 
572	NA	 Ja ma alustasin selle tagasisaamist sellest , et lõikasin ära mõned puukese kuivad oksad ja arstisin lõikekohti määrdega , mille muretsesin lähedalt aianduspoest . 
572	NA	 Leidsin tüvelt ka värskeid vermeid , mille päritolu oli mulle arusaamatu . 
572	NA	 Kes küll võis puukest nii tugevasti vigastada ? 
572	NA	 Sealt immitses nüüd juba vaiku . 
572	NA	 Korjasin kõige suurema puupisara ning asetasin selle oma töölauale , et hiljem luubiga vaadelda , justkui loodaksin sealt nagu merevaigust leida mõnda alatiseks vangi langenud putukat . 
572	NA	 Kuid kirsipisar oli puhas ja läbipaistvalt kuldne , see oli elastne ning laskis end koguni vormida . 
573	NA	 Aga justkui vastuseks mu kevadisele ja veel nüüdselegi hoolitsusele , või tänu inimkäe puudutusele pikkade aasatte järel , küpsetas seesama kõver kirss mõne päeva pärast kümmekond tumedat marja , mida ma pidin edaspidi meie linnaosa hallrästaste eest kaitsma , kuni marjad olid nii valmid , et võisin nad ära noppida . 
573	NA	 Ehkki ma ei teadnud , kas tõelised templi-sakurad on mõeldud ka vilju kandma või üksnes õitsema , maitsesin ma ikkagi oma sakura hapukaid vilju . 
574	NA	 Ma võõrastasin taas oma kodu . 
574	NA	 See polnud üksnes süveneva sügise ja selle põhjustatud melanhoolia süü . 
574	NA	 Ma kartsin tõega , et Halla võib minu suhetes Hestriga midagi segavat ette võtta . 
574	NA	 Mis kõige hullem – ta võis iseennast sinna vahele segada . 
574	NA	 Millegi kunagise kordumine rüvetaks selle täiesti . 
574	NA	 Ja seepärast ööbisin jälle mõnda aega töö juures , juba harjunud asemel direktori eesruumi nahkdiivanil . 
574	NA	 Ning instituudist sai õhtuti taas mu teine kodu . 
574	NA	 Pealegi oli keldrikorruse tagumises otsas väike mõnus saun . 
575	NA	 Koos sügisega sugenes minusse ka mingi ebakindlus . 
575	NA	 Ma ei teadnud , millest ma Hestriga seoses veel võiksin unistada . 
575	NA	 Uutest pikematest kohtumisest , sai üksnes olla see vastus . 
575	NA	 Et ma võiksin olla temaga päriselt üksi – vabana kartusest olla kellegi –tänava silmade – poolt nähtud või veel hullem – ta mehe poolt avastatud . 
575	NA	 See soov tähendas , et poleks ka ta imikust tütart , kes oli siiani olnud iga me kokkusaamnise kolmas liige , mis sest , et laps ei seganud meid peaaegu üldse . 
575	NA	 ( Pean nüüd hiljem , mõnevõrra elutargemana märkima , et me kohtumiste kõige väärtuslikumad hetked olid need , kui valitses seesama kerge oht olla avastatud-tabatud – vaid salajasus ja pinge annavad taolisele suhtele ta õige mandi ning värvingu ! ) 
576	NA	 See mu soov täitus varsti ja kõige imelikumal kombel . 
576	NA	 Me kohtusime pulmas . 
576	NA	 Ja veel kelle pulmas – Halla omas ! 
577	NA	 See pulmakutse tabas mind ja küllap ka Hestrit suure üllatusena . 
577	NA	 Mõelda vaid – Halla andis kaht kuldset sõrmust kujutava kaardikese näol teada , et ta abiellub kellegi Anton Kruusaga . 
577	NA	 Ta kutsus mind ja Hestrit ühel kutsekaardil kui oma ” häid sõpru ” . 
577	NA	 Polnud juttugi , et Hester tulnuks oma abikaasaga , keda Halla kahtlemata samuti tundis . 
577	NA	 Seega oli sündmus meie seisukohalt täiesti salajane . 
577	NA	 Ja saladuskattest looritatud olid ka kõik muud pulmaga seonduvad asjaolud ; need pidime teada saama kohapeal . 
578	NA	 Halla pulmad peeti linnast eemal . 
578	NA	 See oli küllalt kummalise väljanägemisega ehitis , mis asus männimetsa serval , paest kallastega jõekese paremal kaldal – kõik pulmalised hüüdsid seda millegipärast jahilossiks . 
578	NA	 Ju ta siis seda oligi ! 
578	NA	 Sest esimese korruse saali seintel paistsid kõikjal jahitrofeed – põdrasarved , metskuldi kihvad , kitsenahad . 
578	NA	 Saali kaugemas otsas mängis kogu aeg ja minu meelest ilma märgatavate pausideta väike orkester . 
578	NA	 Selgus – need olid Halla kolleegid , nii-öelda laulvad ning pilli mängivad näitlejad . 
578	NA	 Veelgi enam , Halla tulevane kaasa , pisikeste vurrukestega mustaverd noormees ( silmanähtavalt Hallast noorem ) oli üks nende hulgast . 
578	NA	 Ja ta enda pulm ei takistanud tal , roos nööpaugus , pundiga kaasa mängimast ja laumast . 
578	NA	 Veel oli pundi koosseisus kergelt kooldus jalgadega näitlejanna , kes esitas suure sisseelamisega Juliette Gréco repertuaari laule . 
579	NA	 Või miks ma räägin temast , tavalisest pidulisest , kui ma peaksin kõigepealt rääkima pruudist . 
579	NA	 Tõsijutt , ma ei tundnud Hallat kohe äragi ! 
579	NA	 Mis imeline muutus oli küll toimunud selle halli luigega , mida küll juuksur ja jumestaja ja ta sõbrannade oskus olid tema kallal korda saatnud ! 
579	NA	 Ta nägi oma pärlhallis maani kleidis ja pisikese krooniga juustel vapustav välja . 
579	NA	 Ja kui muutunud oli ta hoiak , millise armsusega tervitas ta oma külalisi , jätmata midagi oma sõbrannade-pruutneitsite ja oma daamiliku ema hooleks . 
580	NA	 Ma ei mäleta , mida ma seal pulmas sõin või jõin , nagu muinasjuttudes kirjutatakse , aga minu puhul tuleb seda mõista sõna otseses mõttes – sest et mul oli tegelikult silmi vaid Hestri jaoks , kes oli selles sügishämarust ja hiljem mingit jõuetut valgust täis ja elavast muusikast ergastatud jahilossis tõeline kaunitar , kui pruut viisakusest mängust välja jätta . 
581	NA	 Ja me kasutasime meile avanenud võimalust täielikult . 
581	NA	 Me tantsisime vahetpidamata , teineteise ümbert isegi hetkeks mitte lahti laskmata . 
581	NA	 Aga õnneks ei jälginud keegi meid , sest me polnud ju selle peo peategelased . 
581	NA	 Ja polnudki kellelgi põhjust jälgida , sest keegi meid ju peale pruudi ei tundnudki . 
582	NA	 Hoolimata tähtsast sündmusest ja muutusest oma elus ei olnud Halla , nagu selgus , ometi oma endisi kombeid , sealhulgas oma mõjutuslikke kombeid unustanud . 
582	NA	 Sest tabanud momendi , kui ta verivärske abikaasa oli ametis oma sõprade-muusikutega , tuli pruut meie juurde , liibus teatraalselt , justkui pruudi õigusega algul minu vastu – ja ma sain järsku aru , et õieti polegi olemas väheahvatlevat naisekeha , vaid kõik oleneb olukorrast ning sisendusest – , ning siis võttis Hestril sõbrannalikult-familiaarselt kaela ümbert kinni ja lausus meie mõlema poole vaheldumisi vilksates : 
583	NA	 “ Kas ma ei korraldanud teile suurepärast võimalust , ah ? 
583	NA	 Ausõna , te näete nii kokkukuuluvad välja ! ” ( Imelik , kunagi oli sedasama öeldud kellegi teise kohta ! ) 
584	NA	 Vastasime Hestriga kui ühest suust : “ Sina ise näed suurepärane välja ! ” 
585	NA	 ( Küll tema juba teadis , kuidas parajat kogust õli tulle valada . 
585	NA	 Aga ma ei ütleks , et öeldu poleks Hestrile mõju avaldanud . ) 
586	NA	 Pulm kestis kaua üle poolöö , aga ühel hetkel pidid ju enamiku pulmaliste autod hakkama metsa alt kaduma . 
586	NA	 Me polnud ööbimise peale üldse mõelnud , olime vist kavatsenud suure valgeni vastu pidada . 
586	NA	 Aga see oli jälle Halla , kel oli mahti meie eest muretseda . 
586	NA	 Kuna vähesed üksikkambrid jahilossi teisel korrusel ( kuhu ta oli meid mõttes paigutanud ) olid juba hõivatud , viis ta meid ise eemal männimetsa all olevasse väiksemasse suvilasse , hoides meil mõlemal kogu tee kaenla alt kinni . 
586	NA	 Sinna oli suurest hoonest mõne minuti tee . 
586	NA	 ( Pärast selgus – see oli noorpaari enda jaoks mõeldud ööbimiskoht . ) 
587	NA	 “ Oma pulmas tahan ma tantsida hommikuni ! ” teatas ta meile pidulikult . 
587	NA	 Ta hääl kõlas nii teatraalselt ja valjult ses sügiseses metsaaluses . 
588	NA	 Võti oli antud Hestri kätte , kes läkski suvilaust lahti keerama , mina jäin Hallaga hetkeks puude alla üksi. Tundsin , kui jahedaks oli ilm läinud . 
588	NA	 Me kuumavad kehad tundsid nüüd tuult . 
588	NA	 See oli hilise sügise pulm . 
589	NA	 “ Sa oled tõeline kupeldaja ! ” sosistasin ma kummardudes ja teda meelekohale suudeldes , sest ta oli selle ära teeninud ja ma olin tõesti , nagu soomlased ütlevad , hüvalla tuulella . 
590	NA	 “ Kuidas , kas sa pole siis rahul ? . . . 
590	NA	 Või oleksid eelistanud mind ? ” küsis ta otse ja rohmakalt , nagu oli tema komme , ning liibus taas mu vastu , selle liigutusega oma vastselt registreeritud meest juba esimest korda reetes . 
590	NA	 Ja tõsijutt , minagi tundsin taas , teist korda selle õhtu jooksul , et joomase peaga , ühest staadiumist peale on kõik naisekehad võrdsed , nagu juba idamaine kaunitar Bibi Hanõm seda targalt oli öelnud . 
590	NA	 Aga mulle ei tulnud sel humalasel hetkel ta võrdlus naise ja kanamunaga täpselt meelde . . . 
591	NA	 Aga me ei läinud Hestriga kohe sisse . 
591	NA	 Mu kaaslanna tahtis veel kõndida sel pimedal ja komistama sundival metsateel , mille pimedusse oli kadunud helehalli kleidiga pruut . 
591	NA	 Mõistsin , Hester nagu tahtis end ette valmistada selleks kahekesi olemiseks . 
591	NA	 Siis ta viimaks tõmbas mind sõnatult käest sinna sisse . 
591	NA	 Meil ei tulnud pähegi mingeid lüliteid otsida ega tuld süüdata . 
591	NA	 Kõik pidi jääma pimeduse mäletada ja vastutada . 
592	NA	 Ma haarasin tast kinni tormakalt , kramplikult kui uppuja . 
592	NA	 Ta tütarlapselikult peen piht kooldus ohtlikult ja jõuetult , kogu ta keha nagu sulas ja vormus ja muundus uskumatul kombel mu kuumade käte ja alkoholiuimas mõistuse käes . 
592	NA	 Kuid sinna jäi püsima endine raugus , selles polnud minu poolt oodatud õhinat . 
592	NA	 See oli kuulekas abielunaise keha , mis teadis , kuidas olla ja mida see peab tundma . 
592	NA	 ( Või see vaid tundus mulle mu liialdatud ootuses ! 
592	NA	 Või ma olin liiga palju joonud selleks , et teravalt ja kõigis üksikasjus tunnetada tema ligidust ! ) 
593	NA	 Kõik mu naised , tegelikult olnud ja veel enam kujutluslikud , segunesid ja ühtusid selles keskmes , mille poole me , mehed , kogu aeg ihkame . 
593	NA	 Ma armastasin oma öist kuningannat kui nimetut – mäletasin üksnes ta nime , aga ei midagi enamat , veel vähem seda , et ta on kellegi naine ; ta oli selles kõikekustutavas pimeduses ja ruumi suletuses samavõrra ka Silla ja isegi Karin , ta oli ühtaegu ka Annemari , kelle ma olin pidanud vabatahtlikult ära andma ; jah , ta võis koguni olla see tundmatuseni teise välimuse ja oleku omandanud naine , kelle pulmast me olime millalgi ammu lahkunud . 
593	NA	 Jah , ma armastasin temas neid kõiki , ja ma armastasin teda nendega ühevõrdselt . 
593	NA	 Suutsin vaid mõelda – las nad võpatavad kõik ühekorraga sel hetkel toimuvast , sest ma mõtlesin neist kõigist sedavõrd lühikese ajahetke vältel ja intensiivselt , las nad tunnetavad sedasama , mida minu raskuse all olija – kes neist siis ootamatult virgununa , kes oma magusas unes , kes kellegi kõrval voodis avasilmi lamades . . . 
594	NA	 Kui suures valges ärkasime , olid me mõlema piduriided keset põrandat hunnikus – ja minu üllatuseks ei muretsenud Hester uue päeva pärast , vaid oli uuesti nõus minuga koos läbi elama öist , ainult et nüüd kainemal ja kestvamal kujul , ilma pead täitva alkoholiuimata ja selle ebamäärasuseta , et kõik toimuv võib ka lihtsalt uni olla . 
595	NA	 Ent mu pead täitis nüüd teistsugune joobumus . 
595	NA	 . . . Niisiis , lõpuks Hester ikkagi kinkis end mulle . 
595	NA	 Kuid üldsegi mitte pettunud naise või januse armukesena . 
595	NA	 Ta kinkis end mulle pigem impulsiivselt kui läbimõeldult – hetke ajel , erilise olukorra sunnil , millegi suurema ja tugevama loogika tõttu . 
595	NA	 Ja see oli isegi parem ning meeldivam . 
595	NA	 Ja mu enesehinnang saavutas taas enneolematu kõrguse – lõpuks ometi olin ta sellelt mehelt endale saanud . 
595	NA	 Ainult et mida ma selle võiduga peale hakkan ? 
595	NA	 Kas see võimalus hakkab nüüdsest korduma ? 
595	NA	 Vaevalt . 
595	NA	 Ja mis saab üldse edasi , ehkki mõte igasugusest järgnemisest oli nii ähmane ja ebakindel . 
595	NA	 Ma teadsin ju selgesti , et kusagil on piir , ja ma tundsin selgesti , et olen sellele piirile juba õige ligidal . 
595	NA	 See kõik võis väga vabalt olla ka tunnetatud piirist üleastumine . . . 
596	NA	 Me lahkusime sealt meekarva suvilast alles päeva keskel , peites võtme lävepaku alla . 
596	NA	 Suur jahiloss oli samuti lukus , me ei kohanud enam ühtki pulmalist . 
596	NA	 Neist olid jäänud vaid autorataste jäljed metsaalusesse ning mingi jõuetu , muusikakatketest ja alkoholist koosnev aura puude vahele ja jõepervele . 
596	NA	 See päev ise oli madalale laskunud pilvedega ja veelgi külmem , peaaegu lumeootene ; kogu tee linna , mille me kõndisime maha jala , puhus meile taganttuul . 
596	NA	 Osa teest kõndisime teineteist sõnatult kallistades ja soojendades , teise osa kumbki oma teepoolel , et meil oleks kergem lahku minna . 
597	NA	 Sellest hetkest peale , kui ma tast lahkusin , jäi me vahele valitsema teadmatuseauk . 
597	NA	 Igatahes , me ei kohtunud enam . 
597	NA	 Või kas ma üldse peaksin rääkima , kuidas kõik edasi läks . 
597	NA	 Võib-olla ma ei teeks seda – meenutus selle öö salatud asjadest on mulle tähtsam kui teie teadasaamine . 
597	NA	 Ja igal pihtimusel on oma piirid . . 
598	NA	 Ütlen vaid niipalju , et kõikidele telefonihelinatele tema korterisse vastas edaspidi üks ilmetu , ja nagu mulle tundus , tagasihoitud raevus mehehääl . 
598	NA	 Panin igakord toru ära . 
598	NA	 Ükskord siiski palusin Hestrit kutsuda . 
598	NA	 Hestrit ? küsiti mult vastu . 
598	NA	 Aga kes teile ütles , et ta üldse tahab kellegagi rääkida ? 
599	NA	 Midagi oli seal olukorra keerulises kellavärgis juhtunud . 
599	NA	 Kas Hester oli kõik mehele ära rääkinud , nagu on sageli naiste komme . 
599	NA	 ( Nähtus , millest meie , mehed , absoluutselt aru ei saa . 
599	NA	 Kui teed midagi salajast , siis vähemalt salga seda kõigi jaoks . ) 
599	NA	 Aga ei ma teadnud , võisin üksnes oletada . . . 
600	NA	 Ent Halla endaga kohtusin umbes nädal aega pärast pulmi . 
600	NA	 Täiesti juhuslikult , tänaval . 
600	NA	 Halla oli nagu Halla ikka , ainult pisut väärikama olekuga . 
600	NA	 Ja kuldne ring parema käe sõrmes , mis talle üldse ei sobinud . 
600	NA	 Kui me olime juba lahku minemas , peatas ta mind käisest ja lausus : 
601	NA	 “ See suvila , kus te Hestriga minu pulmaööl magasite . . . ? 
601	NA	 See , see on tegelikult mu mehe tuttavate suvila . 
601	NA	 Muuseas , me ise sinna ei jõudnudki . 
601	NA	 Tantsisime ja laulsime kogu öö . 
601	NA	 Kahju , et te ära läksite . . . 
601	NA	 Nojah , meie pulmaööd . . . seda niisugusena , nagu teda kirjeldatakse . . . ühesõnaga , seda polnudki . . . ” 
602	NA	 ( Millalgi oli kellegagi just samamoodi juhtunud ! ) 
603	NA	 “ Mis selle suvilaga juhtus , ega see ometi maha ei põlenud ? ” küsisin mina ärevalt . 
604	NA	 “ Ei , ei , mitte seda , aga. . . aken . . . 
604	NA	 Üks lind oli vastu klaasi lennates surma saanud . 
604	NA	 Metstuvi vist . 
604	NA	 Noh need , kes tumedas metsas ikka huikavad . . . 
604	NA	 Aknaruut oli katki , ja lind lamas seal asemel , mis akna all . . . 
604	NA	 Leidsime ta ja matsime jasmiinipõõsa alla . 
604	NA	 Tuli uus aknaruut panna . . . ” 
605	NA	 Midagi mõranes ja klirises minus . 
605	NA	 Halla vaatas mulle oma ennustajasilmadega otsa . 
605	NA	 Ta pilk oli tõsine . 
605	NA	 Aga ta ei lausunud midagi rohkemat . 
605	NA	 See oli teine , aga seekord halb oomen . 
605	NA	 ( Ma vist juba ütlesin , et vihkan ja kardan endeid . 
605	NA	 Need kohutavad mind oma ootamatu sekkumisega me ellu . 
605	NA	 Parem , kui keegi neile ei osutaks , kui nad ei omandaks kellegi sõnade läbi oma täit tähendust . . . ) 
606	NA	 Näed siis , ja sina ennustasid , et meist võinuks saada kena paar , kui me kohtunuks varem , kisendasin ma tummalt . 
606	NA	 Ei mina saa kellegagi õnnelikuks , mind nagu veetakse mingit neetud ringi mööda . . . ! 
607	NA	 “ . 
607	NA	 . . Mõtlesin , et pean seda sulle siiski ütlema . . . ” 
608	NA	 Ja ta keeras ümber ning hakkas kohe minema . 
608	NA	 Hei , arbueit , miks sa seda üldse pidid tegema , kas sa ei suutnud seda endas pidada ! tahtsin talle järele karjuda . 
608	NA	 Sina , sina oled kõiges selles süüdi ! 
608	NA	 Aga ma suutsin ennast pidada , et midagi veel enamat mitte ära rikkuda . 
608	NA	 Võib-olla oli siiski vaja , et ta seda mulle ütles . 
608	NA	 Et ma teaks lõpuks oma krahhi ja jätaksin ükskord Hestri numbril helistamise , nii et kurbade silmadega mees , keda ma olin näinud üksnes fotol , ei peaks minu pärast asjatult telefonitoru tõstma . 
609	NA	 Kui nii võtta – kõiges oli süüdi ikkagi tema , Halla , see inetu ja kõiketeadev naine , kes polnud ise võimeline õnnelikuks saama , kuid kel oli voli teiste üle . 
609	NA	 Ta viis meid nimelt kokku , et seejärel seda julmemini nautida me suhte ebaõnnestumist . . . 
610	NA	 Ei , see oli minu tahe ja kirg , mida ma algusest peale olin Hestrile peale surunud . 
610	NA	 Seda enam , et ta oli väliselt nii kombekas , nii hillitsetud . 
610	NA	 Jah , ta sõnavaesus , ta raugus tegid mind aeg-ajalt lausa hulluks . 
610	NA	 Ma tahtsin teda , ma tahtsin jõuda kiiremini temani – ja just nimelt ta kehani , sest see oli minu meelest kõige võti . 
610	NA	 Ma olin valmis seda saavutama kasvõi jõuga , kõiki asjaolusid ja kaineid otsustusi eirates . 
610	NA	 Ja ta kinkis end lõpuks mulle seepärast , et tal lihtsalt oli hakanud mu õhinast naiselikul kombel kahju . 
610	NA	 ( See kõhkluseuss ei olnud lasknud mul täielikult tunnetada hetke ainulaadsust juba tol hommikul ses madalas metsamajas , selles männipuu ja vaigu järele hõngavas ruumis . ) 
611	NA	 Ning samas , me vahele jäi kogu aeg midagi – ta ei rääkinud mulle kunagi oma abielu peamisest ebakõlast . 
611	NA	 Võisin vaid mõelda – kas ta mees jõi ( mida on kõige kergem arvata ) , oli kaotanud tema , oma ilusa naise vastu huvi ( mis oli vähem tõenäoline , aga mitte võimatu ) või avaldus Hestris nüüd , peale laste sündi tõesti nii kõrge romantiline nivoo , mingi eriline iluihalus , et ta tundis – just seda jääb ta elus lootusetult puudu . . . ? 
611	NA	 Ja mida tähendasin mina talle , milliseid lootusi ma tas äratasin ? 
611	NA	 Ma ei tea . 
611	NA	 Võib-olla et ma suutnukski talle midagi enamat pakkuda . . Aga ka minul olid oma puudused . . . 
612	NA	 Need ja teised hüplevad ning segased mõtted valdasid mind pärast me lahkuminekut , neil järgnevail päevil ja nädalail . 
613	NA	 Ah jah , ma unustasin sootuks muusikapala , mida ma mängisin endale Halla pulmast tulles , kui ma olin ükskord jälle tagasi selles korteris , kus Halla oli mind kunagi ravitsenud ja kuhu ta vististi enam tagasi ei pöördu . 
613	NA	 Ma teadsin , et see peab olema vokaalteos , et see peab olema naishääle esituses . 
613	NA	 Ja ma valisin lõpuks ühe vana plaadi , kus Birgit Finnilä esitab Schumanni laulutsüklit “ Naise elu ja armastus ” . 
613	NA	 See sobis isegi väga . 
613	NA	 Sest selles oli kohati säärast sügavust ja magusat valu , et ma pidin tahtmatult mõtlema – kas ma olen ikka alati mõistnud naisi , kas ma olen suutnud vahet teha inetusel ja ilul , kirel ja armastuseigatsusel . 
613	NA	 Näiteks Hestri puhul ? 
613	NA	 Midagi jäi temas mulle igatahes mõistmatuks . 
613	NA	 Kasvõi see tema rauge olek , kui ta ainult vaatas , aga sõnagi ei lausunud . 
613	NA	 Ma tahtsin pärast selle laulutsükli mitmekordset kuulamist lugeda Robert Schumanni selle eluperioodi kohta – kust , millest see kõik pärines , kas selle taga oli ta igatsuste Clara või hoopis mõni helilooja nooruse põletavaid armastusi . . . 
614	NA	 Mõnel taolisel , veelgi julgemal ja innustatud hetkel oli mul tunne , et mingit akent ei purunenudki ja mingi lind ei saanud me pärast hukka , et kurikaval Halla mõtles selle loo nimelt välja , et meid lahutada , ja et Hester ootab mind koos oma lapsega iga päev seal puiestikus tuulest ja uitsetavast vihmast hoolimata ja mul pruugib vaid bussist maha tulla , kui ma näen teda jälle . 
615	NA	 Ma millegipärast ei rutanud sinna kohtumisele . 
615	NA	 Mis tähendas , et ma siiski ei uskunud päriselt oma kujutlust . 
616	NA	 Kas ikka oli nii , et tema tahtis piirduda vaid ilusate koosoldud tundidega , me hingeliste kohtumistega , mu romantiliste lugudega , millegi tavalise ja korduva äraunustamisega . 
616	NA	 Või oli ta rauguse varju peidetud ikkagi kirg , mis lihtsalt polnud senini oma tõelist väljapääsu leidnud . 
616	NA	 Ma arvan – Hester oleks tahtnud kõige meelsamini minuga olla vaid usalduslikus hingesuhtes , tahtnuks kuulata mind rääkimas romantiliselt õhinal , olla minu poolt pidevalt ihaldatatud ja ühtlasi idealiseeritud ja selle kaudu üle saada oma esimesest kergest abieluväsimusest . 
616	NA	 Kuid mitte minna kaugemale kui teineteisele hingepuistamine , kui harvad embused ning suudlused. Ta ei tahtnud saada mitte mingit laadi armukeseks , millegi kärsitu kustutajaks minus . 
616	NA	 Ta tahtis jääda iseendaks . 
617	NA	 Mina olin see , kes seda ei mõistnud . 
617	NA	 Mind ei suutnud see ühel hetkel enam rahuldada . 
617	NA	 Ning elu või juhus tegi ootamatu kahingu , nagu ütlevad maletajad . 
617	NA	 Ja ma kaotasin Hestri kiiremini , kui see oleks meie loo loogilist rada jälgides pidanud juhtuma . . . 
618	NA	 Siiski on temal , ainsal mehenaisel , kõige ilusamal naisel mu elus , nüüdsest oluline koht minus ja seda ei saa miski kustutada . . . 
619	NA	 Neil ebakindlail ja Hestrist midagi teadmata päevil tõlkisin Bashō kogumikust ära teisegi ja minu meelest parima sügishaiku . 
619	NA	 See oli nagu haiku ikka mahukas ja musikaalne , mõeldud mitte ainult antud hetke , vaid palju hilisemate päevade jaoks , kui mu aed on tühi ja täiesti mahajäetud : 
620	NA	 Mõni aeg hiljem , justkui vastuseks oma intensiivsele mõtlemisele ja sellele napile luuletusele sain ise saadetise . 
620	NA	 See oli Hestrilt – mõistsin katsudes , et seal sees on raamat . 
620	NA	 Ma isegi teadsin , et see on too raamat , mille järgi ta oma nime sai . 
620	NA	 Ja ma teadsin rohkemgi – selle raamatu kaudu , nii imelik , kui see ka pole , saan ma tagantjärele teada ka midagi temast , Hestrist – ja võib-olla isegi meist kahest . 
620	NA	 Kuid ma kartsin pühendust , mille Hester oli mulle kirjutatud . 
620	NA	 Eelistasin seda mitte lugeda , eelistasin ebamäärasust , nagu on minu komme . 
620	NA	 Ja ma ei rebinudki pakendipaberit kärsitult lahti . 
620	NA	 ( Niisugusena , avamata kujul on see raamat praegugi minuga kaasas . 
620	NA	 Ja ma teen ümbrise lahti alles seal , kuhu ma praegu teel olen . ) 
621	 VIIS VENELANNAT 	 VIIS VENELANNAT 
622	NA	 Nüüd , hiljem on mul täielik õigus nimetada seda romantiliseks reisiks lumisele maale , aga tookord , keset lörtsist Eestimaa talve tuli see sõit mulle ootamatult . 
622	NA	 Ja kuna minule peaaegu vastuvaidlemisvõimalust ei antud , siis nõustusin asjaga küllaltki vastumeelselt . 
622	NA	 ( Aga ma olen tähele pannud , et just säärased vastutahtsi alguse saavad sündmused serveerivad tingimata üllatusi ja etteaimamatuid elamusi . ) 
623	NA	 Niisiis , mul polnud absoluutselt mingit tunnet , kui ma sõitma , õigemini lendama hakkasin . 
623	NA	 Ja polnud ka veel mitte siis , kui lennuk juba maanduma hakkas , kihutades kiiresti üle päikesepaisteta mustvalge maastiku , kus puhtad lumeväljad vaheldusid kaseharvikutega , milles oli aeg-ajalt näha põtru , kes jätsid lennuki üle lennates kasevõsude näsimise ja küünitasid oma sarvilisi päid ülespoole . 
623	NA	 Mets lausa paistis läbi . 
624	NA	 Mingi teistmoodi tunne või ootus hakkas sugenema alles siis , kui ma lennukiuksest välja astusin ja neljakümnekraadise pakase kuiv hingus justkui põletas mu kopsusid , nii et ma ei julgenud enam sügavamalt hingatagi , enne kui olin salli suu ette tõstnud . 
624	NA	 Tundsin , et loodus paneb mind omamoodi proovile . 
625	NA	 Sümpoosion , kuhu instituut oli mind saatnud , toimus ühes Põhja-Venemaa linnas , mis oli tuntud oma tekstiilivabrikute ja eriti pitsikudujate poolest ja eelnevast tulenevalt selle poolest , et naised olid ses linnas valdavas ülekaalus – asjaolu , milles ma edaspidi omapärasel kombel ka veenduda võisin . 
625	NA	 Jah , neid kohevates helevalgetes villastes rätikutes , ümaraid ja õhevaid naisenägusid kohtasin juba lennujaamas , ja kohe varsti algas õhtuvalgusse vajuv linn ise , mis oli samasugune pitsiline – puupitsiline , sest ta puumajade karniisid ja aknalauad ja välistrepid olid kaunistatud nikerduste ning väljalõigetega , ja härmatisepitsiline , mis kaunistas kõiki puid ja põõsaid . 
626	NA	 Mul pidi keegi vastas ka olema , ja ma tundsin ta kohe ära , ehkki mulle polnud teda kirjeldatud . 
626	NA	 See oli kõhetu prillidega ajakirjanik Fjodor , kes hakkas kohe esimestest lausetest peale kogelema ( mida temaga juhtus ka hiljem , kui ta vaid erutus ) : 
627	NA	 “ Me. . . mei-il . . . juhtus siin väi-ke. . . a-aru-saama-tus . 
627	NA	 Me saime a-al-gul aru , et te-te olete na-nais-te-rahvas ja . . ja see-pärast ma-a-juta-sime te-eid . . . ” 
628	NA	 Ühesõnaga , nad olid paigutanud mu elama noorte spetsialistide ühiselamusse , temale , Fjodorile , tuttavate tüdrukute juurde ja nüüd ei saanud enam midagi muuta , sest et ” külalisi on nii-i pa-palju ja ho-tellikohti nii vähe ” . . . 
628	NA	 Nii et selline piinlik lugu . . . kas ma oleksin nõus või . . . ? 
628	NA	 Ei , ei , ma elaksin ühes vabas toas , neljatoalises korteris , kus teised naabrid on neiud ja . . . kõik tingimused , ainult et . . . kui ma ikka olen nõus . . . 
629	NA	 Rahustasin Fjodorit , patsutasin talle isegi õlale ja lisasin reipalt , et olen üldiselt vähenõudlik inimene , palju matkanud ja üleüldse . . . 
629	NA	 Ja ma püüdsin naeratada , kuid olen kindel , et see kukkus tehtult välja , sest ma olin tõesti ette kujutanud pikki segamatuid õhtuid mugavas hotellitoas – kus saaksin lugeda ja rahulikult mõelda , kui tuisk väljas mööda tänavat ringi pühib ja kõik kodune on nii kaugel , peaaegu olematu . 
629	NA	 Aga Fjodor naeratas kohe kergendatult ning siiski poolhädiselt oma paksude prilliklaaside tagant , mina muudkui noogutasin , ja tema rahunes taksosõidul maha ja ta kogeleminegi peaaegu lakkas . 
630	NA	 Sellises seisus saabusime mu öömajakohta . 
630	NA	 Kuna oli alles päevaaeg , siis polnud kedagi kodus , aga Fjodorile oli antud korteri välisukse võti ja me pääsesime sisse – puhtasse päikselisse korterisse , mille juurde kuulus ka neljakandiline hubane köök . 
630	NA	 Mulle oli mõeldud ajakirjanik Juna , Fjodori kolleegi tuba ; ta ise oli sõitnud talvepuhkusele vanemate juurde Moskvasse . 
630	NA	 Kes ülejäänud kolmes toas elasid , selle unustas Fjodor mulle teatada . 
630	NA	 Tutvus nendega seisis mul niisiis ees õhtul . 
630	NA	 Vahepeal käisime Fjodori ajalehetoimetuses ja vaatasime linnas ringi . 
630	NA	 Mind hämmastas nende elu hoomatav vaesus ja kaupluste tühjus meie omadega võrreldes . 
631	NA	 Ustava ja kohusetruu inimesena tuli Fjodor minuga õhtul kaasa . 
631	NA	 Esimesena sattus meile vastu Ljuba , ümarate ja ilmekate kehavormide ning nisuvärvi juustega kaunitar , kelle laulvat kõnet ja nägu vaadates meenusid mulle millegipärast kohe Jessenini värsid – Šaganest , Anna Sneginast . 
631	NA	 Jah , Ljuba võinuks vene kirjanduse hea tundjana seda ainet isegi õpetada , kuid ta andis keskkoolis millegipärast keemiat . 
631	NA	 Tast õhkus kogu aeg head tuju ning tervet olekut , mida täiendas ta jutukus . 
631	NA	 Nii et ta võttis harjumuslikult juhtimise enda kätte , tutvustades mulle ka oma ülejäänud korterinaabreid . 
632	NA	 Teine neist , Nadežda , oli sale ja peente näojoontega brünett neiu ; ta näos valitses mingi kurbusejälg , mis kadus sealt siiski kohe , kui ta naeratas ja rääkima hakkas . 
632	NA	 Kuid tema olek ja kõnemaneer olid aeglasemad ja mõtlikumad . 
632	NA	 Sain teada , et ta töötab stomatoloogina . 
632	NA	 ( Ja tal endal olid säravalt ilusad hambad . ) 
632	NA	 Nad mõlemad elasid köögist teisele poole jäävates kõrvuti tubades . 
632	NA	 Minu , see tähendab Juna poole naabrit polnudki veel kodus . 
632	NA	 Aga mulle teatati ka temast olulisem – iseloomult kõige õrnem , nimi Vera , ametilt lasteaiakasvataja . 
633	NA	 Ma ei tea , kas nad olid seda ka ise märganud , kuid mulle torkas kohe kõrva – nende nimed kõlasid üsnagi kaunilt ja sümboolselt kokku – Vera , Nadežda ja Ljubov , tõlkes seega Usk , Lootus ja Armastus , mis on ju vene naisenimede püha kolmainsus , kui nii võiks öelda ! 
634	NA	 Siis varsti saabus ka Vera , põsed külmast õhetamas , ja ulatas mulle pelglikult , justkui vahemaad jättes oma peenesõrmelise käe ning tegi kniksu , mille peale teised naerma puhkesid ja Nadja lausus kohe : 
635	NA	 “ Näete , Vera armus teisse juba esimesest pilgust ! ” Mille peale Vera punastas ja pöördus kohe meist ära oma kitsa karusnahkse kraega palitut varna riputama . 
636	NA	 Minu arvates ei olnud ükski kolmest kohmetunud või üllatunud , et nende juurde hoopis meesterahvas majutati . 
636	NA	 Ju oli Fjodor jõudnud neid kõiki vahepeal informeerida . 
636	NA	 Ma võin eksida , aga mulle tundus – situatsioon isegi lõbustas asjaosalisi . 
636	NA	 Vähemalt Nadjat . 
637	NA	 Kõik kolm hakkasid kohe köögis askeldama , mulle aga anti pisut aega sisseelamiseks , ulatati kaks froteerätikut ning juhatati vannituppa , samal ajal kui Fjodor sai sosinal kõrva mingi korralduse , mida ta kohe välja täitma suundus . 
638	NA	 See oli pudel roosiveini , mille ta tõi . 
638	NA	 Ja me võisimegi lauda istuda . 
638	NA	 Me esimesel õhtul kostitasid tüdrukud mind mustsõstravareenikute ja kapsarullidega ning väga hea valge leivaga , hiljem , kui vein kergelt pähe lõi , kuulasime lindilt põhjavene aeglasi rahvalaule ja seejärel sama ka tüdrukute endi esituses . 
638	NA	 Selgus , et eriti Ljubal oli meeldiv madal hääl , peaaegu alt , nagu oleks öelnud mu endine naine . 
638	NA	 Ja kuna Silla mulle juba meenus , siis ma võrdlesin teda tahtmatult kõigi kolmega ja leidsin , et just Ljuba sarnanes üsnagi palju Sillaga ja seda ka oma kinnisema oleku poolest . 
638	NA	 Vera oli muidugi kõige sõnavaesem , ta häbenes midagi jätkuvalt – kas oma tasast tuhmi häält või üleüldse , oma keha , mille ta nagu märkamatuks püüdis jätta . 
639	NA	 Muidugi olid nad erinevad , nagu on erinevad ükskõik millised kolm juhuslikult kokkuviidud noort inimest . 
639	NA	 Õieti polnud neist ükski iludus selle mõiste naiselikus tähenduses , kuid kõigis kolmes oli midagi meeldivat , üksteist täiendavat , nõnda et midagi neis igaühes kandus kogu aeg üle teisele , mis muutis nad kokkuvõttes huvitavamaks , kui nad üksikult kohates oleksid olnud – ja nende ametid andsid sellele veel oma mündi , et mitte öelda värvingu juurde . 
639	NA	 Aga kui nad kõik kolm laulma hakkasid , siis nad kaotasid nagu igaüks veidi oma individuaalsusest ja said üksteisega sarnasemaks ; neist lauludest õhkus veidi vene nukrust , aga aeg-ajalt ka helgust ning rõõmsust , ja see nukrus ja helgus vaheldumisi näiski moodustavat nende teise ning varjatuma ja hingestatuma olemuse . 
639	NA	 Ma nagu kuulnuks kõiki kolme hääletult ohkamas mingi teise , kaugema ja ilusama järele . 
640	NA	 See-eest oli täielik iludus nende neljas kaaslanna , kelle tuppa mind paigutati ja kes vaatas mulle vastu kümmekonnalt fotolt , mis olid asetatud puhvetkapi kahekordse klaasi taha , ja see kaugtutvumine sündis hiljem , kui ma olin juba pikali voodis , see tähendab tema , Juna , voodis – nii meeldivalt jahedate ja mõnusalt õhkavate linade vahel . 
640	NA	 Kõige vasakpoolsemal fotol minu poolt vaadatuna seisis ta pikajalgse tüdrukuna mingis lõunamaises aias , edasi tuli foto tumedas ja valgekraelises koolivormikleidis , siis ülespandud juustega koolilõpupilt . 
640	NA	 Ning paremal oli suur foto , millel ta oli pildistatud supeltrikoos – rinnad , käsivarred , sääred ja puusad , kõik ilmselt päikesepruunid , kui see olnuks vaid värvifoto ! 
641	NA	 Mida kauem ma tema , see tähendab Juna mereääre-pilti vaatasin , seda kutsuvamaks muutus ta poos – ta justkui naeratas minule , nagu kutsuks mindki sinna Simeizi päikeseranda ( nii igatahes oli kirjutatud foto tagaküljele ) ja ta tundus seal fotol lausa rõõmustavat , et mind oli lastud ta neiukambri saladuste juurde . 
641	NA	 Mis mind kohe seejärel häiris , oli ühe irooniliste suunurkadega noormehe pilt sellessamas komplektis . 
641	NA	 Tema leidsin ma üles ka grupipildilt , kus terve hulk noori lustis keset lund ja mingeid puid. . . Selle kerge mõru lisandiga mõttes olingi magama jäänud ja unustanud isegi tule põlema . 
642	NA	 Järgmise päeva hommikul oli Fjodor lubatud ajal kohal ja asus mind asjaga kurssi viima – ta andis teada , et sümpoosion on looduslik-kultuuriloolise iseloomuga , et kutsutuid on rohkesti , ja et tema kui noorsoolehe ajakirjanik on saanud ülesande oma lehele sellest sündmusest ülevaade kirjutada , seetõttu osaleb ta kõiges ja on seega kogu aeg minuga koos ; muuseas , sümpoosioni juurde kuuluvat ka väljasõit , et tutvustada osavõtjaile üht suurimat euroopa lehise puistut – kas ma olen ehk kuulnud ? 
642	NA	 Ei , ma polnud . 
642	NA	 Seda parem , arvas ta ja lisas taas kogelema hakates , et tema isiklikult tahaks mulle pakkuda ka üht teist või-või-malust , mis oleks küll kõr-kõr-valepõige me marsruudist , kuid tasuks end kindlasti ära – nimelt siinkandi kuulsat kloostrikompleksi , millest tema on tahtnud juba mõnda aega oma ajalehes kirjutada , kuid pole sinnakanti veel sattunud , sest sinna on olnud kauge sõita . 
642	NA	 Aga nüüd siis oleks . . . meil koos see võimalus . . . 
643	NA	 Muidugi olin ma nõus , küllap mu hääles kõlas mõningane vaimustuski , sest Fjodor elavnes tuntavalt ning tõotas mulle suurepäraseid loodusevaateid ja üleüldse kõiksugu muljeid . 
644	NA	 Sümpoosionipäev möödus asjalikult , me istusime Stalini-aegses sammassaalis , kus oli palju õhku , tegin huvitavamatest esinemistest märkmeid ; meid toideti lõunatunni saabudes hästi ( eriti kui silmas pidada toidukaupluste tühjust ) ; kõik sujus üsnagi tõrgeteta . 
645	NA	 Ja ülejärgmisel hommikul sõitsimegi kitsas ja külmas bussis seda kuulsat euroopa lehise puistut külastama . 
645	NA	 Sõita tuli kaua , tee oli lumerohke , maastik vaheldusrikas , ent väljasurnud . 
645	NA	 Igatahes teistsugune kui see , mida olin näinud maanduvalt lennukilt . 
645	NA	 Tagantjärele tuleb tunnistada , et väljasõit ise sisuliselt peaaegu ebaõnnestus – esiteks oli osavõtjaid oodatust vähem , teiseks saime kõik hullusti külmetada . 
645	NA	 Ehkki meile jagati korraldajate poolt välja vildid ja lambanahksed kasukad ning karusnahksed käpikud , kujunes ekskursioon sügava lumega võitlemiseks ja päris kohale ei jõutudki , õieti jõudsid vaid mõned nooremad osavõtjad , sealhulgas mina ja Fjodor . 
645	NA	 Jah , me ikkagi sumpasime kuni lehiseharviku esimeste puudeni ja katsusime mõnda tüve , samal ajal kui suurem osa grupist piirdus vaid puistu eemalt tunnistamise ja fotografeerimisega . 
645	NA	 Ürituse päästis osaliselt metsavahimajas korraldatud sašlõkk ja kuuekümnekraadine joogipiiritus , mis kustutas kõik vajakajäämised , tekitades kõigis ülemeeliku tuju . 
646	NA	 Kloostri külastamise mõtte tõttu oli meil sümpoosionirahvaga ühist tagasiteed vaid kuni rajoonilinnani , kus meid heade soovide saatel maha pandi . 
646	NA	 Ööbisime tulikuumas võõrastemajatoas , terve öö vaeveldes kahe ülejäänud toakaaslase norskamise tõttu , samuti meid ründavate lutikatega võideldes . 
647	NA	 Külmas roosatavas varavalges pugesime teise , aga ka külma karbi tunnet sisendavasse bussi ja asusime kloostri poole teele . 
647	NA	 Klooster asus kaunis kohas , suurde käärulisse ( milleski me Pühajärve meenutava ) järve tungival kolmnurksel poolsaarel ; pisut madalamal , jäise kalda piiril kükitas mustunud majadega vene küla . 
647	NA	 Kui ma seda vaadet esimest korda bussiaknasse sulatatud sõõrist nägin , tundus mulle , et see on kõik mulle ammututtav , ainult et teisel kujul . 
647	NA	 Ja kui me juba kloostri juurde mäkke tõusime , tuli see mulle päriselt meelde – jah , sõjaväeaegadel Moskvas linnaloas viibides olin Tretjakovi galeriis tihti seisnud-istunud tunde mõnede maalide ees . 
647	NA	 Üks neist oli “ Tütarlaps virsikutega ” ja teine oli see , peaaegu seesama vaade , ainult et Nesterovi maali “ Igavese rahu kohal ” kujul . 
647	NA	 Ainult et Nesterovil oli tegemist suvise pilvealuse vaatega – väike kabel põlispuude all , rohetav poolsaar , mis tungib kuni silmapiirini ulatuvasse järveavarusse , ja kõige selle kohal samasugune eepiline rahu , endiste aegade lehviv mälestus . . . 
648	NA	 Fjodor oli mulle targu ütlemata jätnud , et tegu pole tegutseva kloostriga , vaid muuseumiga , õeti kultuuriloolise kompleksiga . 
648	NA	 Mis sai mulle nagunii kohe selgeks . 
648	NA	 Kõik kloostriõuel näis väljasurnuna , üksnes lumest puhtakspühitud tee viis ühe külgehitiseni . 
648	NA	 Ja otse meie vastas kerkis kloostrikiriku viiekupline ehitis . 
648	NA	 Seal , kabeli moodi võlvruumis , kuhu me kolistades sisse astusime , oli üllatavalt soe ja õdus . 
648	NA	 Sest keset põrandat küdes pika punase küttespiraaliga soojendi ja ümmarguse laua taga istus noor , heledas poolkasukas naine , kelles oli midagi tuttavat . 
648	NA	 Taas maalilikku sarnasust . 
648	NA	 Aga kellega ? 
648	NA	 Siis kohe teadsin – ühelt maalilt oli pärit temagi , seejuures peaaegu täielik Menšikovi tütre teisik Surikovi maalilt “ Menšikov Berjozovos ” , kelle kunstnik , nagu ma kusagilt mäletasin , oli maalinud omaenda naise järgi . 
648	NA	 Kaasa arvatud riietus , pihtkasukas . 
648	NA	 Püstitõusja sülest pudenes kivipõrandale ruuge laisk kass , raamat , mis noorel naisel käes oli olnud , pandi kõrvale . 
648	NA	 Muuseumi perenaine Galja oli silmanähtavalt rõõmus külaliste üle . 
649	NA	 “ Tere , tere. . . Seda see kass põrandal mässas , muudkui hõõrus ennast minu vastu , “ teatas ta enne veel , kui olime saanud ennast esitleda . 
650	NA	 Märkasin , Galja oli enne meie sisseastumist lugenud Perruchot' biograafiat Toulouse-Lautrecist . 
650	NA	 Aga mina tegingi juttu Surikovist ja tema sarnasusest maalil kujutatuga ning siis küsisin – kas teda , Galjat , ei saadetud mitte samamoodi sundkorras ( nagu Menšikovi ) siia . 
651	NA	 “ Ei , ma tulin ise. . . Kohe pärast ülikooli lõpetamist . 
651	NA	 Tulin huvist asja vastu . 
651	NA	 Ma olen ju ikkagi kunstiajaloolane . 
651	NA	 Ja , teate , ma ei kahetse . 
651	NA	 Olin kuidagi tüdinenud suurlinnast ning kõigest taolisest … ” 
652	NA	 “ Kas siis nii elategi siin . . . ihuüksi ? ” tahtsin ma midagi enamat teada , et aru saada tema , noore ja kauni naise üksildusvalemist . 
652	NA	 Sest ma olin selle mustajuukselise naise juba poolnunnaks või vähemalt õnnetu armastuse eest ärapõgenenuks tembeldanud . 
652	NA	 Kaunis Galja vilksas kerge etteheitega mulle otsa vaadata , küllap taipas mu küsimuse sügavamat mõtet . 
652	NA	 Aga ta jäi rahulikuks ja asjalikuks , vastates : 
653	NA	 “ Just enne lõpetamist jõudsin abielluda . 
653	NA	 Aga mu mees jäi edasi sinna , Leningradi . 
653	NA	 Talle sobib seal rohkem . 
653	NA	 Kuid me oleme edasi normaalsetes suhetes . 
653	NA	 Ta käib mul siin külas . . . 
653	NA	 Vast suvel tuleb pikemaks . . . või sõidan mina puhkuse ajal . . . ” Galja hääles vilksatas mingi ebakindlus , ta lasi pilgul kivipõrandale langeda . 
653	NA	 Vaikus vajus kongi . 
653	NA	 Kalorifeer heitis me nägudele punakat kuma . 
654	NA	 Ja kuulnud seejärel meie soovist näha kuulsaid freskosid , oligi ta juba üleriides . 
654	NA	 Kui ta kõrget kirikuust oma käte jaoks harjumatult suure võtmega lahti keeras , teatas ta , et elab siinsamas all külas , et talve aegu leiab vaid mõni üksik fanaatik tee siia , aga suvel ja sügisel pole ekskursioonidest puudu , ning käib ka välismaalasi . 
655	NA	 “ Vahel käivad mul siin ka sõbrad külas , aga mitte praegu , südatalvel . 
655	NA	 Kõigile on väga meeldinud . . . 
655	NA	 Noh , ja ülejäänud ajaks on mul siin suur virn kunstiraamatuid , grammofon . . . 
655	NA	 ( Just nõnda nagu minul ! vihvatas must läbi mõte . ) 
655	NA	 Plaatidest on mul siin peamiselt vene kirikumuusikat – Bortnjanskit ja teisi . 
655	NA	 Ning ka Bachi . 
655	NA	 See sobib hästi ettemängimiseks , ” selgitas ta mulle ja Fjodorile rahulikul toonil , lastes meid enda ees kõrgete võlvide alla astuda , kust laskus alla külma ja seiskunud aega . 
655	NA	 Ja edasi polnud sõnadel enam mingit kaalu . 
655	NA	 Meile särasid kõrgelt võlvidelt vastu meister Dionissi viiesaja aasta vanused freskod – tempera kanamunakollane ja taevasinine , need kaks venelikku värvi . 
655	NA	 Hoolimata härmatisest ja ajalaikudest vaatas meie peale alla Neitsi Maarja soe , kõikenägev ja suurt headust ning samal ajal kannatust sisendav pilk ; sama sinised olid ka tema poja , Kristuse kannatajasilmad ning tegelikult ka kõigi apostlite pilgud . 
655	NA	 Lasknud meil tükk aega selle kõige mõjus viibida , hakkas Galina rääkima . 
655	NA	 Ja Fjodor pruukis esimest korda märkmikku ; ma märkasin , kui puine on pliiats ta külmetavate sõrmede vahel . 
655	NA	 Ja mulle tuli pähe kohatu ja siiski milleski asjakohane võrdlus “ Boriss Godunovist ” – tsareevitš Fjodor kirjutab kaebekirja bojaaride pihta . . . 
655	NA	 Ise lasin sel külmal pildistikul ja Galja hingestatud jutul unisoonis kõlada , mõeldes oma mõtteid . 
655	NA	 Venemaa ajalugu , ta varased kunstnikud Theophanes , Dionissi , Rubljov rivistasid end kõigi järgnevate kõrvale . 
655	NA	 Olin neid kõiki näinud soojas ja mõnusas Tretjakovis . 
655	NA	 Sealhulgas ka Rubljovi töid . 
655	NA	 Kuid siin oli kõigel teine tähendus ja ka mõõde … 
656	NA	 Nii nagu Galja piltlikke väljendeid oli võimatu päriselt meelde jätta , nii oli siit võimatu kaasa võtta ka neile kõrgetele võlvidele kumerduvate freskode värviimet ja pühakuma , seda tasapinnalist ikoonilikku kujutuslaadi , seda külma looduse ja freskode soojade värvide kokkukõla . 
656	NA	 Siit võis kaasa saada vaid ebamäärase üldise mulje , seda kuidagi endasse mahutades ja teades raudukse kriiksatuse järel , et ei satu siia enam eales – tunne , mis mind oli vaevanud senini vaid vähestes kohtades . 
657	NA	 Aga temperas jumalaema nägu siras mu kujutluses edasi . 
657	NA	 Kuid kaunim veel oli Galja ilme , kui me taas ta väravakongis olime ja kui ta oma pitsilise pearäti ära võttis ning pea ümber mässitud patsi lahti päästis . 
657	NA	 See oli mingi spontaanne ja võimalik et tähtsuseta liigutus , kuid jäi kohe meelde ja ei hajunud hiljemgi . 
657	NA	 Tas endaski oli nüüd midagi madonnalikku . 
658	NA	 Kuna meil oli aega , siis lasime end Fjodoriga meelsasti teenindada – joota teega , mille juurde käis rohke vaarikakeedis , Galja enda korjatud marjadest , nagu ta uhkusega teatas . 
659	NA	 Ent äkki valdas mind hull sööst – ma tundsin , et ei tahakski siit praegu lahkuda . 
659	NA	 Ma tahaks siia tema , Galja juurde jääda . 
659	NA	 Ja ma tahtsin tõega juba tõusta , kutsuda Fjodori ukse taha ning öelda talle , et ma ei sõidagi tagasi . 
659	NA	 Ning ma olin millegipärast veendunud , et hea Fjodor ei päriks mult midagi enamat , vaid oleks nõus mu otsusega , nii nagu ta oli nõus kõigi otsustega , mida teised ta eest tegid . 
659	NA	 Sest mus vilksatas murdosa hetke vältel nagu tõde . 
659	NA	 Mulle tundus , et tema , madonna , oli meile kõiges endasse puutuvas valetanud . 
659	NA	 Ma tahtsin Galjaga üksi sellesse kloostrikongi jääda , talle ligineda , tema ümbert kinni haarata , teda hellalt , siis tugevamini raputada ning öelda – tunnista üles , sul pole mingit meest seal suures linnas , mis jääb nii minu kodumaa ligidale ; sa valetad , see on küll õilis vale , aga ei sobi sinule , kes sa oled usklik ; sa põgenesid siia kahe asja – õnnetu armastuse ja oma usu eest ; kuid ära peta end , ära püüagi etendada endale ja teistele Kristuse pruuti , kahetsevat Maarja Magdaleenat , ehkki see sobib sulle üllatavalt hästi – sina oled määratud elu jaoks , elu ja tagasihoidmatu armastuse jaoks ; usu , sul pole võimalik kuigi pikaks ajaks siia jääda , sest varem või hiljem satub siia mõni vanast maalikunstist haaratud külaline , nagu seda olen minagi , kes sinusse armub ja su siit endaga kaasa viib . 
659	NA	 Jälle sinna või mõnda teise linna , elu sisse … 
660	NA	 Aga juba oligi me aeg otsas . 
661	NA	 “ Ma tahaksin mälestuseks. . . teid selle kiriku taustal pildistada , “ ütlesin ma talle vaid õuel . 
661	NA	 Galja noogutas . 
661	NA	 Ja nii nad jäidki Fjodoriga kõrvuti sellele pildile , mille Fjodor hiljem noortelehes oma olukirjelduse kõrval avaldas ja seejärel filmi negatiivi mulle ära saatis . 
661	NA	 ( Kuid imelik , sellel fotot ma ei leidnud Galja näost seda hõõgust , mis ta näol oli valitsenud kloostrikongis , elektrikalorifeeri punakas valguses ja hiljem , külmas kirikus , Neitsi Maarja pisarase pilgu all . 
661	NA	 Mis tähendab , et ilu ja lummus on eelkõige meie endi silmades . ) 
662	NA	 Ma ei suutnud ikka veel heaks kiita seda tema siinolekut . 
662	NA	 Kuid kuidas saanuks keegi teine , näiteks minutaoline , seda muuta . 
662	NA	 Ta noorus ja ilu haihtusid siin olematusse . 
662	NA	 Iga ta päev oli asjatu . 
662	NA	 Nagu tõelisel nunnal . 
662	NA	 Või kas ikka oli ? 
662	NA	 See kõik – tema nägu ja ta soe kong ja ta üksindus või vabatahtlik pagendus – liitusid muljega , mille kloostrikülastajad said Dionissi freskodest , sellest aja poolt hüljatud paigast . . . 
663	NA	 See mu rahutus ei vaibunud kogu me tagasitee sinna puupitsilisse ja pitstikanditega linna . 
663	NA	 Peaaegu kogu tee kujutlesin ette Galja tavalisi talvepäevi selles pärapõrgus , vabandust , pühadusest puudutatud kohas , kus mõnikord ainsatki inimest päeva jooksul ei käi – kuidas ta sulgeb muuseumivärava , läheb oma viltides allamäge , veedab õhtu oma perenaise , vanema naisterahva seltsis , kelle näos on ehk nõrk jälg naistest , kelle järgi rändkunstnikust freskomaalija kord oma Neitsi Maarja ja Maarja Magdaleena maalis . 
663	NA	 Sest ei ole ju nii , et koha vaim häviks täielikult ja jälgi jätmatult . . . 
663	NA	 Kuigi enamik selle umbküla inimesi ei mõista ehk enam kloostri ega selle müüride vahele suletud piltide tähendust . 
663	NA	 Jah , Galja seisab ja vaatab kinnikülmunud järvele , kus pole ainsatki pilgupidet . 
663	NA	 Järvele , mis kaob kuhugi nurga taha , venib pikaks , on ühenduses teise veel suurema järvega , et edasi muutuda jõeks , mis kannab selle vee põhja , kinnikülmunud mere poole , kuhu on aga veel väga palju maad . 
663	NA	 Ja seesama tunne muudab selle kandi veelgi üksildasemaks . . . 
664	NA	 ( Kuid midagi ses maastikus oli olnud minule nii omast , seda võõrust vangistada püüdvat , nagu vastukaaluks elu täielikule toimumatusele . 
664	NA	 Aga tookord ma seda ei mõistnud . 
664	NA	 Kuni ma ükskord hiljem rääkisin sest veidrast tundest ühele oma kaunis teadlikule tuttavale – sellest justkui äratundmisvilksatusest enda sügavuses , nagu oleksin vaadanud kaevu , ei , sügavasse jääauku ses järves . 
664	NA	 Ja mu tark ajaloolasest sõber vaatas mulle imestamata otsa ning lausus : “ Mis siin nii imelikku on ? 
664	NA	 Kas sa siis ei tea , sa ära käisid ju meie , soomeugrilaste ammusel asualal . 
664	NA	 Küllap need maastikud ongi sügaval meis , me alateadvuses ! 
664	NA	 Pole ime , et see kinnikülmunud järv sulle nii eepilise ja panoraamse mulje jättis ! ” Ma ei tahtnud teda kurvastada ja öelda , et kõige mõjusama mulje sain ma hoopis ühest noorest kunstiajaloolasest , kes luges kunagises kloostrikongis , milles oli ehk alles munkade või nunnade kunagise lihasuretamise õhustik , Henry Perruchot' raamatut Toulouse-Lautrecist , sellest sandist , ja siiski tohutu elutahtega kunstnikust , aga mitte Andrei Rubljovist , nagu olnuks taolises kohas sobivam . ) 
665	NA	 Me sõitsime tagasi sellesama külma bussikese tagaistmel – ja klooster kadus korrapealt vaateväljast lumetükkidest ja -pihust kardina taha , mille bussirattad üles paiskasid , niipea kui me liikuma pääsesime . 
665	NA	 Vahtisin aina seda tagarataste poolt ülespaisatud lumetükikeerlust ja mulle viirastus Galja pilk , mille ta kui etteheite minu suunas saatis , samal ajal oma lahtitulevat palmikut üle õla heites – ta oli midagi ikkagi rääkimata jätnud . 
665	NA	 Võib-olla just selle , et kunstiajalooõpingud ja vanavene kunst olid ta muutnud seesmiselt usklikuks inimeseks . 
665	NA	 Ja mis küll imelik külastusabielu see tal on – kas sellest ikka tõesti piisab ? 
665	NA	 Tundsin samas , et ka lühinägelik Fjodor võitles oma paksude prilliklaaside taga samade mõtetega , korra isegi valjusti ohates ja siis kohe minu poole vaadates – kas ma panin tähele ? 
666	NA	 Kas ma oleksin tahtnud sinna kloostrisse kauemaks jääda ? 
666	NA	 Aga see oli ju võimatu – ma poleks nagunii ta eluvormelit kätte saanud , ja mis kasu olnuks sellestki , kui oleksin. . . Ta oleks mulle ehk tunnistanud , et see on igatsus , mis teda toidab , et ta lühikesed talvised päevad on täidetud ootusest , paljast ootusest ja ei millestki muust , ootusest millegi ebamäärase järele , mille nähtavaks tulemuseks on järjest pikenevad päevad , siis aga rauge ja aina lõputumaks muutuv suvine valgus selle ja teiste järvede kohal ning et tegelikult kõik kunstiajalukku või muusse sellesarnasesse puutuv on vaid kerge pealiskiht , lumekirme , uduvine , hämarus selle palju tähtsama üle . . . 
667	NA	 Me jõudsime tagasi üsna hilja . 
667	NA	 Mu korterikaaslased olid mind oodanud , paistsid omamoodi närviski olevat . 
667	NA	 Et kuhu me ometi nii kauaks jäime . “ Lumi ju , lumetuisk , tõeline purgaa ! 
667	NA	 Ja buss jäi kaks korda lumme kinni , ” seletas Fjodor minu eest . 
667	NA	 Tüdrukud ei võtnud vabandust arvesse , meid hakati kohe kuuma tee ja soojade pirukate ning ergutavate sõnadega turgutama . 
667	NA	 Mida saatis ka edu . 
668	NA	 Märkasin – nad , kõik kolm tüdrukut , suhtusid Fjodorisse familiaarselt – kui oma venda , kui mittekülalisse , kui kellessegi tavalisse nende elamises , kes on pealegi peaaegu kohustatud neid kõigiti aitama . 
668	NA	 ( Ma ei saanud sellest suhtest ilmselt läbinisti aru . ) 
668	NA	 Igatahes , nad ükski ei pidanud teda , kuidas nüüd öelda , austajaks ega kavalerikandidaadiks . 
668	NA	 Mis oli mulle juba esimesel õhtul selgeks saanud . 
668	NA	 Aga minu poole vaadati hoopis teise pilguga , piieldes ja elevalt , ja ka hoolitsus minu eest oli silmatorkavam . 
668	NA	 Ma olin neile põnev külaline justkui teiselt planeedilt . 
669	NA	 “ Rääkige , “ õhutasid nad mind . 
669	NA	 Ja ma rääkisin . 
669	NA	 Ainuke , millest ( kellest ) ma juttu ei tahtnud teha , oli nunnalikult kaunis Galja ja teda ümbritsenud olustik . 
669	NA	 Selkohal heitsin kiire pilgu Fjodori poole , et ta meid välja ei annaks . 
669	NA	 Kuid tema ei saanud ilmselt prillide tõttu mu pilgust või näomiimikast aru ja kuulutas nalja laadis : 
670	NA	 “ Ja siis käisime me veel kloostris . 
670	NA	 Ning meie külaline peaaegu armus ühte kloostrineidu . . . ” 
671	NA	 “ Oi kui põnev , rääkige lähemalt ! ” nõudis Ljuba ja läks kohe põlema . 
671	NA	 Teised kaks naishinge vaikisid . 
671	NA	 Siis sai ka Fjodor aru , et oli teinud vea , ja vakatas . 
672	NA	 Võtsin seepeale ise sama jutu , aga natuke leebemas vormis üles , kiites noort muuseumijuhatajat pisut teise kandi pealt : 
673	NA	 “ Kujutage ette , kedagi pole . 
673	NA	 Ja ta on üksinda selles suures külmas kloostrikompleksis . . . ” 
674	NA	 Nadja oli see , kes mind kohe katkestas : 
675	NA	 “ Ja mis seal siis nii erilist . . . ” Ta silmis välkus tõeline mõistmatusetuluke ning ta jätkas , aga teist mõtet : “ Igal pool võib seda olla . . . 
675	NA	 Ka linnas näiteks … Nagu meiegi siin . . . ” Siis jäi ta vait , sest ta mõttekäik oli ületanud mingi hella piiri . 
675	NA	 Igal juhul – sellesse seltskonda ei oleks tohtinud , ka mitte sõnalisel kujul , tuua veel üht naist . 
675	NA	 Kui , siis sobinuks ehk vaid rääkida äraolevast Junast , sest tema oli ju üks nendest . 
675	NA	 ( Aga just temast ei tehtud kordagi juttu . ) 
675	NA	 Küllap Fjodor sai ka ise oma pika taipamisega sellele pihta ja ta rääkis edasi rohkem freskodest ning Neitsi Maarja silmadest kui Galja ilust , kuid isegi sellest paistis läbi meid mõlemaid vallanud elamus “ sellest ilusast nunnast ” , nagu üks tüdrukuist hiljem osatavalt üle kordas . . Et sooja kööki sugenenud jahedat ja mingit hõredat kiivuseatmosfääri lõhkuda , ruttas Fjodori lahti korkima maasikanalivka pudelit , mille mina olin teelt kaasa haaranud . 
676	NA	 Õhetus vallutas ruttu kõiki tüdrukunägusid ja nende kurguaukusid . 
676	NA	 Nad nagu vallandusid , muutusid kiiresti jutukaks – nüüd tahtsid kõik kolm ilmtingimata endast rääkida . 
676	NA	 Aga ühes sellega algas mingi märkamatu kiirustamine . 
676	NA	 Nagu alles nüüd selgus , et tegemist on ühtlasi minu lahkumisõhtuga . 
676	NA	 Ja mingi aja pärast selgus teine tähtis asjaolu –kuna linnabussid käivad vaid teatud kellaajani , siis on Fjodoril viimase topka aeg – ma ise küll tundsin , ta oleks tahtnud kauem olla . 
676	NA	 ( Ma ei saanud lõpuni aru , kes temale neist tüdrukuist kõige enam meeldis – võib-olla oli selleks hoopis puuduolev Juna ? ) 
676	NA	 Ja Fjodor muidugi kuuletus ning naeratas vaid süüdlaslikult oma prilliklaaside tagant ning me leppisime kokku järgmise päeva kohtumise , sest olin tagasisõiduks valinud rongi ja see pidi lahkuma alles õhtupoolikul . 
677	NA	 Siis jäi külaline , see tähendab mina , üksi nende kolme noore naise ( või nemad tema ) naiselikku meelevalda . 
677	NA	 Sest kena rõõsa jumega Ljuba , see minu Silla antipood ( imelik mõte või võrdlus , sest Silla polnud ju ammu enam minu oma , kuid ikkagi-ikkagi . . . ! ) ja kolmest kahtlemata kõige söakam , oligi mind juba korra möödudes nagu kogemata puusaga riivanud , teisel korral oma käe mulle justkui äramärkivalt hetkeks õlale toetanud . 
678	NA	 Ja kui olime ära joonud viimase murakakeedisega tee , oli aeg end magama sättida . 
678	NA	 Kõik jäid ootamatult vaikseks , kööki sigines mingi vaevutajutav pinge . 
678	NA	 Esimesena tõusis ja jättis head ööd just Ljuba ; ta suudles mind kergelt põsele , uhates mind üle mingi tugeva parfüümilõhnaga , mis näis tulevat ta õhetavast kaelaaugust . 
678	NA	 Tema eeskujust said julgust ka teised kaks – Nadja suudlus oli kiire ja kuum , Vera oma teistest põgusam , nagu ta käeandminegi – kiirustav , lühike vaevutajutav puudutus , et sellest kohustusest kiiresti vabaneda ja samas mingit muljet endast ei rikuks . 
679	NA	 Mäletan oma mõtet , mis sel hetkel pähe lõi – ma olen siin juba teist ööd , ja siingi on üldiselt nagu seal kloostris , kus ilus kunstiajaloolane lamab küllap oma piinavate mõtete käes või fantaasiarikkas unes , kandudes ehk oma kaugel linnas oleva mehe juurde , kes võib-olla polegi intiimses mõttes temaga sel hetkel üks . . . ? 
679	NA	 Et siin on peaaegu samasugune kloostriatmosfäär nagu Dekameroni-novellides , ning mina olen kogemata sattunud tolle aedniku rolli . . . 
680	NA	 Siis olin oma toas , kus mulle oli juba ase üles tehtud . 
680	NA	 Puhvetiklaasi tagant vaatas mind toa perenaise kõrgele üles pandud juustega foto , aga seal kõrval – avastasin nad alles nüüd – ka teiste ta korterinaabrite pildid , ühesõnaga , terve galerii naisenägusid , kes kõik vaatasid häbenemata üht lahtirõivastuvat meest , kaugelt tulnud võõrast , kellega on ju seotud midagi põnevat , mingi saladus , nagu see on kaasas igal võõral inimesel , keda sa pole jõudnud tundma õppida . 
681	NA	 Kustutasin laevalguse , surusin öökapil oleva lambikese põlema , heitsin lahti riietumata tekile . 
681	NA	 Ma nagu ei kiirustanud , ma nagu ootasin peaaegu teadlikuna millegi järgnemist . 
681	NA	 Vannitoauks käis viimast korda , korteris jäi vaikseks . 
681	NA	 Tõusin , võtsin puhvetkapist esimese juhusliku raamatu , milleks oli Michelangelo Buanarroti , suure kujuri ja enesepiinaja sonettide venekeelne kogumik . 
681	NA	 ( Ma pole vist veel jõudnud öelda , et mu ülikooliaeg rebiti sõjaväeteenistuse tõttu justkui pooleks , nii katki , et mul ei õnnestunudki neid kaht poolt päriselt kokku kleepida . 
681	NA	 Aga midagi ma siiski vastu sain – üsnagi hea vene keele oskuse , mis lubas mul sõjaväes lugeda kõiki vene klassikuid originaalis , ja ka luulest – nii originaalsest kui ka heast tõlkeluulest – maigu suhu saada . ) 
682	NA	 Ma jõudsin süveneda vaid suure itaallase kolmandasse sonetti armastusest ja igavesest piinast , mis sellega seotud , kui mu toauks paotus ja kollases siidises hommikumantlis Ljuba libises sisse . 
682	NA	 Aga ta ei vaadanud minu poolegi . 
682	NA	 Ettekäändeks oli muidugi riidekapp , mis seisis toanurgas . 
682	NA	 Leidnud pika otsimise peale käterätiku üles , laskis ta samal ajal mu pilgul küllaldaselt kaua hellitada oma pinguldunud ja üldiselt hästivoolitud jalasääri . 
682	NA	 Siis tuli ta vaikselt , pilk maas , mu aseme kõrvale ja lausus siis pehmelt ning kudrutavalt , nagu oleks tal lind kurgus : 
683	NA	 “ Ma tulin vaatama , kas midagi vaja pole . . . ” Ja ta puus riivas nagu ennistki kogemata mu käsivart , mis oli koos raamatuga üle asemeääre rippu . 
683	NA	 Siis istus ta ettevaatlikult mu asemeservale ; tundsin , et see ta puus kuumas , see lausa kõrvetas mind , see täitis mind kui elektriga . 
683	NA	 Ja valelike-säravate silmadega mulle otsa vaadates sosistas ta juba täiesti enda mõjus kindel olles : 
684	NA	 ” Kui ääretult kahju , et te juba ära sõidate 
684	NA	 . . . . 
684	NA	 ” . 
684	NA	 
685	NA	 Ma nagu ei riskinud , nagu ei usaldanud kohe tema pakutuga kaasa minna : 
686	NA	 “ Ei , kõik on väga hästi 
686	NA	 . . . . 
686	NA	 Ainult uni ei tule 
686	NA	 . . . . 
686	NA	 Vist sai palju joodud . . . ” 
686	NA	 
687	NA	 “ Tõesti või . . . ” imestas tema ja kummardus mahalibisenud raamatut üles tõstma . 
687	NA	 Hommikumantlisiid mängis ta ihuliikmete pinguldumisega kaasa . 
687	NA	 Raamat käes , vaatas ta mulle uuesti otsa . 
687	NA	 Mu käsi tõusis lausa mõtlemata , just nagu minus palju tugevamini olelevast pimedast käsust ja haaras ta puusade ümber kinni . 
687	NA	 Ta ohkas vaid ja lasi end pisut kaugemale voodiservale nihutada . ” Aga ärge veel sõitke ära , “ lausus ta neelatades ja öölambi tuld vaadates , tõstis siis käe ning mässis juuksesalku ümber sõrme . 
687	NA	 Mulle vilksas meelde , et see liigutus märgib naiste puhul alateadlikku märki tugevast sisemisest seksuaalsusest . 
688	NA	 Ljuba paljas põlv oli nüüd otse mu silmade vastas , kergitasin end , haarasin ta õlgade ümber kinni , ta kummardus ja suudles mind soojalt ja lämmatavalt , korrates juba teise häälega ja sumbelt : “ Ärge sõitke ! 
688	NA	 Ärge sõitke ! ” 
689	NA	 “ Kuidas ma . . siis saan . . . see on ju võimatu . . . ! ” 
690	NA	 Mu peopesa libises , aina libises mööda ta säärt , kuni kohtas sellest ülemal vaid alastust . 
691	NA	 “ Oh ! ” ohkas ta . 
692	NA	 Ja tõrjumata mu kätt , lastes sel viibida oma siidja pehmuse juures , kallutas ta pea ühele küljele ja hakkas aeglaselt lahti kruvima oma väikest kuldset kõrvarõngast . 
692	NA	 Ühega hakkama saanud , keeras pea teispidi ja hakkas kruvima teist . 
692	NA	 See oli kui aja hetkeline mahavõtmine , kuid mina jõudsin selle ajaga mõttes palju kaugemale . 
692	NA	 Kuid Ljuba ilme oli edasi unistav ja rahulik , kui ma talle näkku vaatasin . 
692	NA	 ( Veel üks naiste kummalisus , et nad teatud olukorras ei rutta , vaid pigem venitavad aja maaailmatu pikaks ! ) 
693	NA	 Koos teise kõrvarõnga asetamisega öökapile sattus mu kaaslanna jalg nagu kogemata põrandalülitile , tuba mattus pimedusse , mis mõjus kui löök , kuid selle muutuse mõju hajus kiiresti , ning läbi kardinate nirgus juba sisse lumevalgust ; selles pimeduses võis nüüd kuulda vaid kahe inimese tagasihoitud hingamist ning seda , kuidas kusagil tilkus tasakesi , meloodiliselt vesi . 
693	NA	 Siis tuli lumine puupitsine kuuvalge öö väljast sisse ja vallutas toasolijad ülenisti . 
693	NA	 Nüüdsest oli ruum täis sosinat “ ei tohi , ei tohi ! ” , kuid hoopis vastupidist käitumist … 
694	NA	 Me ühinemine oli tormiline ja lihtlabane , ta aeglus muutus ühest hetkest peaaegu meeletusesööstuks , voodi naksus ja seda pidi olema kuulda kogu korteri peal . 
694	NA	 Ta oli ühe käega mu särgiesise lahti rebinud , siis oli ta kahe käega mu ihuliikmes kinni . 
694	NA	 Et see kõik ei lõpeks niipea , et see aeg kestaks , et ta ei peaks tõusma ja lahkuma sellest toast . 
694	NA	 Ja kui ta lõpuks enam vastu ei pidanud ning vaikselt , summutatult karjatas , siis tungisin ma temasse . 
694	NA	 Me pidime plahvatama ühel ja samal sekundikümnendikul , jah , nii see pidi olema – ja mulle tundus , et nii sügavale polnud ma tunginud veel ühessegi naisesse . 
694	NA	 Aga sellest hoolimata ei saanud ma sealt kätte ta valelike silmade naeratust , ta helluse põhjust , ta valutegeva kaisutuse lõppematust. . . Selle lühikese ajaga ei olnud võimalik kätte saada ta olemust , ta tõelisust , mis peitus jälle kuhugi tabamatuse piiri taha . . . 
695	NA	 Ma ei vabastanud ennast tast ja ei kuulnud , millal ta ise vabastas end meid siduvast ja mu embusest . 
695	NA	 Kui ärkasin , vahtis täiskuu kardinavahest sisse ja ma mõtlesin – seesama täiskuu , mis meie korteris Sillaga , seesama kuu , mis on kõige salapärase ja sealhulgas nende , naissoo enda mõju all hoidja . 
695	NA	 Ja siis mõtlesin temast , äsja siinolnust – Ljuba , su armastus oli kiire ja põletav nagu su nimigi ! 
695	NA	 Kuid mis sellisest järele jääb . . . ? 
696	NA	 Aeg pidi olema tublisti üle kesköö , aga ma ei süüdanud tuld . 
696	NA	 Lamasin avali silmi . 
696	NA	 Vesi enam ei tilkunud . 
696	NA	 Kuulasin korterivaikust . 
696	NA	 See polnud täielik . 
696	NA	 Kusagil oli veel keegi ärkvel . 
697	NA	 Ma tõusin ja läksin mulle antud pehmete toatuhvlitega hääletult astudes koridori . 
697	NA	 Mu toauks ei kääksunud . 
697	NA	 Algul mõtlesin minna vannituppa , kuid siis kuulsin köögist mingit naksatust . 
697	NA	 Kuna uks oli lahti , siis piilusin sisse . 
697	NA	 Laua otsas istus keegi , ta sigaretiots hõõgus pimeduses . 
697	NA	 Siis kuulsin nuuksatust . 
698	NA	 Ma tundsin ära Nadja ja just ta juuste järgi . 
699	NA	 “ Mis on ? ” sosistasin ukselt . 
699	NA	 Ta tõstis pea ja heitis mulle läbi pimeduse pilgu. See oli nii tuntav . 
699	NA	 Ja ta nuuksatas jälle . 
700	NA	 “ Mis on , Nadja ? ” küsisin ma ja laskusin ta ette põlvedele . 
700	NA	 Ta ei vastanud , ulatas mulle vaid oma käe , laskis seda silitada , minu põse vastu suruda , laskis seda suudelda – algul põgusate huultepuudutuste , seejärel aina tugevamalt , iga sõrme eraldi . 
701	NA	 Midagi muud ma ei tahtnudki teada – ja ega ma saanudki teada teda vaevavat muret . 
701	NA	 Kuid see polnudki enam tähtis selles rambuses , selles soojuses , mis meid aina oma kiirtega ühte köitis . 
701	NA	 Aeg-ajalt tundus mulle , et ma suudlengi Silla käsivarsi ja et need on tema pikad muusikusõrmed , mis sorivad mu juustes . 
702	NA	 Tundsin ennast uuesti ergastuvat . 
702	NA	 Kui ümarad põlved olid sel öisel ülevalistujal , kui pehme ja võpatav oli ta jalasäärte nahk . 
702	NA	 Ja ometi pidi see pidi harjuma mu sõrmedega , mu suuga . 
702	NA	 Ja sellest polnud midagi , et ta põlved olid kõvasti kokku surutud , nagu kordaks ta mõte truudust kellelegi , keda polnud hetkel siin . 
702	NA	 Ma silitasin neid , kuni mu peopesa mahtus nende vahele ja libistas end piki ta jalasääri allapoole ja siis jälle ülespoole , veel pisut ülespoole . 
702	NA	 Kuid kõik tas oli endiselt suletud , ta kehas oli veel vastupanu , ta ei tahtnud alluda mu lohutusele , ükskõik mis siis oli selle põhjus . 
703	NA	 Aegamisi , väga märkamatult liigutas mu käsi ta põlved lahku , ja ma kummardusin ning surusin näo ta rüppe . 
703	NA	 Kuid mu vastas oli riie . 
704	NA	 Ta nuuksatas , aga kuidagi teisiti ja ta põlved paotusid nüüd pisut , nii et ma peaaegu mahtusin põlvili talle lähemale liikudes tema ligi . 
704	NA	 Ta surus selja vastu tooli seljatuge , nii et see naksatas , ja ta käed , mis olid senini olnud nagu kaitseks põlvedel ja rüpes ning aeg-ajalt mu juustes , tõusid nüüd loobunult üles , et otsisida pakist uus sigaret . 
705	NA	 Ma kummardusin veelgi madalamale ja suudlesin teda sinna soojasse jalgevahesse . 
705	NA	 Lõhnas meeldivalt seebi või šampooni järele – see lõhn kuulus nüüd ja edaspidi tema külge , tema mälestuse juurde , nii nagu lõhnad on üleüldse tugevamad kinnistuma , palju tugevamini kui sõnad . 
705	NA	 Ja korraga tõusis mu meeltesse üks teine raudrohu- ja kummelisegune lõhn ühest teisest olukorrast . 
705	NA	 Tõusis , ja kadus kohe . 
706	NA	 Sel hetkel , kui ta tõmbas tikku ja süütas uue sigareti , puudutas mu jäigastunud liige teda . 
706	NA	 Ja oodanud veel veidi , kallutas ta pea kuklasse ning nihutas oma keha tooliserva poole , minule vastu . 
706	NA	 Vaikselt , väga pehmelt , peaaegu märkamatult liigutasin ma end sügaval temas ja tema vastas mulle sama vaiksete liigutustega , puhudes suitsu kuhugi nähtamatusse . 
706	NA	 Siis jälle tardusime ühtseks ja liikumatuks , nagu kuulnuks selles öös kedagi kolmandat . 
706	NA	 Aga seal polnud kedagi . 
707	NA	 Nõnda kestis öö ja meil polnud kiiret . 
708	NA	 Ta käsi sigaretiga rippus minu kõrval , sealt tõusis kirbet lõhna . 
708	NA	 Alles siis kui sigaret oli peaaegu isetahtsi lõpuni põlenud , muutus temas miski . 
708	NA	 Ta muutus järsku kärsituks , nõudlikuks , aina nõudlikumaks – ja siis sirutas ta kustuva sigareti ning surus selle vastu mu käsivart , mis hoidis ümber ta puusade kinni . 
708	NA	 Võpatasin , kuid talusin äkilist põletusvalu stoiliselt , ilma häält tegemata . 
708	NA	 Kuid just selle mu valuvõpatuse tõttu läbis teda värin , mis sundis teda mind üleni oma reite vahele vangistama . 
708	NA	 Nagu vette visatud kivi ringid hakkasid need vaibuma , kuni oli minu kord . 
708	NA	 Kuid selleks hetkeks oli tema juba kainenemas . 
708	NA	 Ta püüdis mind endast eemale lükata , ent oli hilja . 
708	NA	 Hoidsin meie ühesust kõvasti koos . 
708	NA	 Veel. . . veel . . . 
708	NA	 Ja siis hakkas ta selles pimeduses vaikselt ning kergendunult naerma , lükkas mu endast eemale , tõusis püsti , võttis mul ümber kaela kinni ja suudles , ei , pigem pures mu suunurki , siis mu kaela . 
708	NA	 Ja siis libises ta köögist välja ning ta toaukse kerge klõpsatus teatas , et ma olin vaba . 
708	NA	 Mu käsivars valutas põletusest aina tugevamini , ja mul oli säärane tunne , nagu oleksin millestki põlevast läbi pääsenud . 
709	NA	 Hommikul ärkasin ilmselt välisukseklõksatusest . 
709	NA	 Valgus polnud veel täies jõus , aga teda oli juba aimata läbi kardinate . 
709	NA	 Kergitasin end küünarnukkidele , kuulatasin . 
709	NA	 Mulle näis , et keegi on veel kodus . 
709	NA	 Kes see võiks olla ? 
709	NA	 Tahtsin hüüda , kuid loobusin . 
709	NA	 Ootasin . 
709	NA	 Mulle tundus , et ta ilmub ise välja , see kojujäänu . 
710	NA	 Nõnda juhtuski . 
710	NA	 Põhjuseks ( või ikkagi ettekäändeks ) oli taas Juna toa riidekapp . 
710	NA	 See oli Vera . 
710	NA	 Ta koputas ja paotas kohkunud ilmel toaust . 
711	NA	 “ Tere hommikust ! “ laususin ma ja tundsin huvi , kas tema polegi tööl . 
712	NA	 “ Ei , “ vastas mulle ta selg . 
712	NA	 Tal oli üll maitsetuna mõjuv türgi või pärsia mustriga kittel , millel oli terve pikk rida nööpe . 
712	NA	 Mul ei olnud seegi kord muud võimalust , kui vaadata Vera pingulduvaid jalasääri ja paljaid jalataldu , kui ta ülemiselt pesuriiulilt midagi otsima küünitas . 
713	NA	 “ Mul on vaba päev . 
713	NA	 Ja minu kord on toiduainete järel käia ja süüa teha , “ teatas ta kiires kõnes ja surus leitud käterätti vastu kitliesist , vastu oma rindu . 
713	NA	 Ta oli kuidagi vahva ses poosis – pikk ja sire ja kitsaõlgne . 
713	NA	 Märkasin – üks , kõige alumine kitlinööp oli lahti . 
713	NA	 Sellest sai järgmisel hetkel nagu impulss , nagu salamärk , mis käivitas mus une poolt mahajahutatu . 
713	NA	 Ma nägin teda nüüd muundunud pilguga . 
713	NA	 Ja minu mõttest käisid vaheldumisi läbi ta kahe sõbranna käitumine öösel , nendega armatsemise maitse . 
713	NA	 Kui erinev see siiski oli olnud . . . 
714	NA	 Kuule , Vera ! ? 
714	NA	 Kus sina sel ajal olid , kui Ljuba mul raamatu käest lükkas ja tule kustutas , kui Nadja köögis sigaretiga mu kätt põletas ? 
714	NA	 Lamasid oma voodis , kõrvad ehk kõvasti kinni surutud ja padi pea peal , et need ööhääled sinuni ei ulatu ? 
714	NA	 Või magasid rahumeeli ja kõigest teadmatult ? 
715	NA	 Ei , ma polnud päriselt kindel , et ta päris juhuslikult siin seisis . 
715	NA	 Mulle tundus , et ta on kergelt erutatud , ehkki püüdis seda varjata . 
716	NA	 “ Janutab , ” ütlesin käheda häälega , kartes , et ta saab kohe aru , mis mulle hetke eest mõttesse lõi . 
716	NA	 Ta oli kohe valmis mulle vett tooma . 
716	NA	 Sel hetkel ma ei teadnud veel täpselt , mis peab juhtuma või õieti – kuidas see peab juhtuma . 
716	NA	 Kuni ta köögis ära oli – aga tal läks kauem , kui ma arvasin – , tundsin , kuidas kogu öine põnevus ja ka erksus on minus üllatavalt tagasi . 
717	NA	 Vera oma veeklaasiga ei astunud siiski mu aseme ligi , vaid ulatas klaasi üsna kaugelt , nii et see meenutas kangesti , kuidas ta mulle me tutvumisel käe oli ulatanud ; aga ta vaatas mulle oma kirjude silmadega otsa . 
717	NA	 Ta pilgus oli justkui valvsus – mida ma ikkagi mõtlesin selle veega ? 
717	NA	 Sel hetkel märkasin – kitlinööp oli endiselt lahti , aga nüüd oli see juba ülemine , kurgualune nööp . 
717	NA	 Ma sirutasin käe , et võtta klaasi , aga tegelikult tahtsid mu sõrmed tabada järgmist , veel suletud kitlinööpi , mis oleks selge märk , mida ma mõtlesin teda kööki saates . 
717	NA	 Me sõrmed puutusid kokku ; tema omad olid külmad . 
717	NA	 Ja ta ei lasknud või ei taibanud klaasi kohe lahti lasta . 
717	NA	 Igatahes osa selle sisust läigatas mu pidžaamaesisele . 
717	NA	 Ta vist ehmatas ja arvas , et see on tema süü ; ta kaotas hetkeks valvsuse ning astus tahtmatult sammukese mulle lähemale . 
717	NA	 See oli niisugune naiselik vaistlik appisööstmisliigutus . 
717	NA	 Aga just seda ta poleks tohtinud teha . 
717	NA	 Pidžaamaesisele sattunud vesi mõjus mulle kui impulss , kui elektrilöök . 
717	NA	 Tõusin järsku istukile , haarasin tal ümbert kinni , tõmbasin ta voodiäärele ja tegin siis midagi täiesti instinktiivselt , ettekavatsematut – ma kallasin vee ülejäägi ta kaelaaugust sisse. Nüüd olime vähemalt mõlemad ühtmoodi märjad . 
717	NA	 See viis ta täiesti tasakaalust välja , ta kiljatas , tühi klaas veeres põrandale , mu käed vangistasid ta kaela , mu sõrmed näppisid neid märgi nööpe . 
717	NA	 Mind ei pannudki eriti imestama , et sellest hetkest peale , kui ma ta märjaks olin kallanud , ei teinud ta katsetki vastu tõrkuda . 
717	NA	 Ning kui ma sest aru sain , valdas mind kohe isemoodi raugus ja ruttamatus . 
717	NA	 Ma ei tõmmanud teda kohe endaga kaasa pikali ; me viibisime selles vaikivas liikumatuses , selles stoppkaadri taolises seisundis mitukümmend sekundit , justkui selleks , et ta võiks minu ja olukorraga harjuda . 
717	NA	 Siis alles laskusin aeglaselt selili , tema kogu aeg minu rinna vastas . 
717	NA	 Aga ta oli algul nii ebaõnnestunult kummuli minu peal , tema rinnad surusid mu nägu ja lämmatasid mu hingamist . 
717	NA	 Ta nägu oli must kõrgemal , nii et ma ei võinud seda hetkel näha . 
717	NA	 Seepärast nihutasin teda aeglaselt allapoole . 
717	NA	 Siis kergitasin ta pead , püüdsin vaadata ta tähnilistesse silmadesse . 
717	NA	 Ta pigistas need kinni ; Veral olid pikad tumedad silmaripsmed . 
717	NA	 Samal ajal oli ta suunurka tardunud imelik naeratusetaoline ilme . 
717	NA	 Ja kui ma olin teda kurgu alla suudelnud , seda ta märga kurgualust , ja tundsin uuesti sõrmedega ta märgi rindu , sosistasin mitu korda kiiresti , hingamist kaotades ta nime : ” Vera ! 
717	NA	 Vera ! 
717	NA	 Vera ! 
717	NA	 Vaata mulle otsa ! ” Aga tema ei vaadanud , ta laskis mul teha , mida ma pidin tegema , mida ma t i n g i m a t a tahtsin teha 
717	NA	 . . . . 
718	NA	 Enam polnud midagi mõelda , enam polnudki mingeid mõtteid . 
718	NA	 Mu käed tõstsid ta üllatavalt kergesti endast kõrgemale . 
718	NA	 Ta ülejäänud kitlinööbid tulid sellest liigutusest nagu iseenesest nööbiaukudest välja ja ta kitliservad rippusid minu kohal nagu imelikud linnutiivad . 
718	NA	 Nõnda moodustuvas hämaruses , minu kohal , väga ligidal oli Vera alasti keha . 
718	NA	 Ja kui ma siis tundsin , et me oleme väga kohakuti , lasin ma ta kehal aeglaselt allapoole vajuda . 
718	NA	 Ma peaaegu teadsin , et ta on tütarlaps , seda oli aru saada ta kehahoiaku järgi algusest peale , nende justkui ennast kaitsvate käeliigutuste ja ta ebakindluse ja isegi ta vaate järgi , kui ta mulle oma nime lausus . 
718	NA	 Ta karjatas , nagu ma olin arvanud – kuid mitte niivõrd valust kui imestusest . 
718	NA	 Sest kõike seda oli talle vististi teistmoodi räägitud ! 
718	NA	 Ta kerge karjatus märkis ühtlasi seda , et ma olin sundinud teda oma saladust , oma tüdrukuksolemist reetma ja samal hetkel ka sellest loobuma ; ja nüüdsest kuulusin ma alatiselt ta külge , ükskõik mis temaga ka edaspidi juhtuks või ükskõik kui suurde unustusse ma siit linnast ära sõites ka ei kaoks . . . 
718	NA	 Ma olin suurena , palju suuremana , kui oleksin hetkel tahtnud , temas , ja ta pidi minul lebades harjuma selle uue tundega , kust polnud tagasiteed . . . 
719	NA	 Ka mul polnud senini olnud taolist kogemust . 
719	NA	 Ma ei teadnud , kuidas temaga edasi olla , ja samas soovisin teda isegi tugevamini kui neid kaht ta öist sõbrannat . 
719	NA	 Seepärast keerasin end koos temaga teistpidi , nii et tema pidi nüüd taluma minu raskust . 
719	NA	 Avasin silmad , vaatasin talle näkku , Vera silmad olid endiselt suletud , aga ühes ta silmanurgas oli justkui valu läbi sündinud pisar . 
719	NA	 Siis hakkasin ennast liigutama – väga hellalt ja aeglaselt . 
719	NA	 Midagi temas isegi vastas mulle – võimatu , et mingist kogemusest , pigem keha loomulikust teadmisest . 
719	NA	 Ma ei oleks tahtnud , et see kunagi lõpeks , ma ei oleks tahtnud , et ta peaks ära minema – sinna poodi , minule ja teistele süüa ostma ; ma soovisin vaid , et mul poleks üldse vaja siit voodist tõusta , sellest toast lahkuda . . . 
720	NA	 Järsku läbis korterit telefonihelin . 
720	NA	 Selgus , et aparaat oli siinsamas , öökapi kõrval aknalaual , aga siiani vaid kardinaservaga varjatud . 
720	NA	 Ja see mõjus nii ootamatult , nii ehmatavalt , et mind läbis võbin , ja samas tundsin , nagu oleks kõik mu sisemised kaitsmed läbi põlenud . 
720	NA	 Minust käis läbi pikk piinav valutuige , nagu oleks mu kehalt nõutud midagi rohkemat , kui see suudab . 
720	NA	 Veel viimasel hetkel läbis mind midagi kainuse- või ettevaatlikkusehüüde taolist , mis kõlas – mõtle ka temale , Verale ! 
720	NA	 Ja ma olingi peaaegu juba tegemas järsku liigutust , kuid Vera käed kaisutasid mind nii tugevasti – ja ma olin sunnitud kihutama selle lõputuses asuva kõrvetava , põletava punkti suunas 
720	NA	 . . . . 
721	NA	 Siis oli see möödas , hetke pärast ka tema jaoks ; ta liigutas end vabaks , tõusis püsti , ei lausunud ühtki sõna , ei vaadanud mu poolegi . 
721	NA	 Vera oli juba haaramas telefonitoru , sest helin kestis edasi , kui siis tabas ta pilk öökapil midagi , mida seal ei pidanuks igatahes olema . 
721	NA	 Ja ma märkasin oma kohkumuseks , et seal lebasid Ljuba kõrvarõngad , need imeväikesed kullast reeturid . 
722	NA	 Sellest oli küllalt , et ta tormas toast välja . 
722	NA	 Aga ma oleks nii väga tahtnud kuulda ta häält , kuidas ta oleks vastanud kellelegi , vaid minut pärast süütusekaotust – ja mis jutt see selline oleks üldse olnud ! 
723	NA	 Minus möllas imelik tunnetesegu – süüst , piinlikkusest ja reeturlikkusest . 
723	NA	 Aga kusagil kõige selle põhjas pulbitses imelik ja seletamatu võidurõõm , nagu oleks ma maailmas midagi erandlikku teada saanud ja samal ajal ka korda saatnud . 
723	NA	 Ma olin ühe tüdruku saladuse luku või pitseri lahti murdnud . 
723	NA	 Mis ei tähendanud siiski , et ta oleks lasknud end mingist teatud külalislahkusest võtta . 
723	NA	 Ta oli , nagu selgus , seda kokkuvõttes isegi soovinud . 
723	NA	 Aga ta justkui ei uskunud kuni vee sattumiseni tema kaelaauku , et ma midagi taolist s o o v i k s i n ette võtta . 
723	NA	 Sest ta ju ei saanud minu jaoks sellist , sõnaga t õ e l i s t huvi pakkuda ! 
723	NA	 Mõelda vaid – tema ! 
723	NA	 ( See oli lühidalt ta pihtimuse sisu , mille ta esitas mulle köögis , endal silmad maas , kui me kahekesi lõunaks kartuleid koorisime , ja see oli ka ainus armastusavaldus tema poolt , kui ta keha hetkelist sõnatut truudust mitte arvesse võtta . 
723	NA	 Ehkki see on alati palju olulisem kui sõnad . ) 
724	NA	 Enne kui ma sellest toast päriselt lahkusin , heitsin veel korra pilgu toa perenaise pildile . 
724	NA	 Mulle tundus – ta naeratas mulle sealt fotolt vastu . 
724	NA	 Võis mõista , et nii selles toas kui ka korteris toimunu üle . 
724	NA	 Ja ma pidin millegipärast sellest hetkest peale mõtlema temast , eemalolevast , mitte niivõrd teistest ta sõbrannadest , kes olid siinsamas . 
724	NA	 Ja ma soovisin selle intensiivse mõtlemise tõestuseks endast mingi märgi jätta . 
724	NA	 Temale , tundmatule neiule , kes tundus mulle sootuks teistsugusena kui need teised . 
724	NA	 Ja ma võtsin peeglialuselt huulepulga ning kirjutasin sellega punaselt , poolviltu peeglile ta nime “ Juna ” . 
725	NA	 Kõik kolm tulid oma parimas väljanägemises ning suurepärases tujus mind rongile saatma . 
725	NA	 Nad olid eri värvi ja tegumoodi talvemantlites , aga ühtmoodi valgetes pearättides ning seetõttu vapustavalt ilusad . 
725	NA	 Kõik kolm . 
725	NA	 Või oli põhjus osaliselt ka minus , mu pilgus ja meie kolme eraldi saladustes . 
725	NA	 Minugi enesetunne , mu olek oli tõstetud . 
725	NA	 Mõtlesin , kas nad söandavad üksteisele juhtunu osas südant puistata ? 
725	NA	 Kahtlane . 
725	NA	 Aga vastastikku huvi tunda küll , kuidas ma kellelegi meeldisin ? 
725	NA	 Seda muidugi . 
725	NA	 Ljuba ja Nadja , nemad veel … Nad võivad ehk peale paari klaasi veini seal köögilaua ääres , kus me Nadjaga . . . ühesõnaga armastasime , avameelsusehoogu sattuda – samal ajal kui Vera on oma kaugõppekoolis tunnis – ja vastastikku juhtunu üles tunnistada , aga see käib niimoodi , et Ljuba on esimene ja provotseerib oma kiitlemisega Nadjat nii kaua , kuni toogi enda loo ära räägib . 
725	NA	 Kuid ma olin lausa kindel Vera peale , et tema suu jääb kriipsuna kokku , ehkki sõbrannad võivad ju tedagi kahtlustada . 
725	NA	 Kasvõi juba seepärast , et tema jäi hommikul ainsana koju . 
725	NA	 Kuni nad on lõpuks täiesti veendunud , et külaline ei suutnud vaid nende kahe võludele vastu panna – ja nad rahunevad , tundes oma eelist Tuhkatriinust Vera ees . 
726	NA	 Kogu tee , mis ma aeglases öises rongis kodu poole sõitsin , elasin ma läbi neid kolme venelannat , justkui kolme tšehhovlikku õde , kelle sarnased nad ju ometi polnud . 
726	NA	 Ja ehkki ma kahetsesin mingil kombel oma kergemeelsust ja impulsiivsust , sain ma aru , et teisiti lihtsalt poleks s a a n u d minna . 
726	NA	 See oli koguni loomulik sündmuste käik , mida mul polnudki vaja oma tahte ja tegutsemisega suunata . 
726	NA	 See käivitus esimesest hetkest peale . 
726	NA	 Ja ma lihtsalt ei saanud vaid ü h e g a neist kolmest magada , kui nad olid nii ühevõrra kenad mu vastu . 
726	NA	 Mis sellest oleks välja tulnud , kui ma oleks pidanud piirduma vaid Ljuba ennastületavale julgusele vastamisega ? 
726	NA	 See juhtuda võiva ootus oli neis kõigis k o l m e s … Ja mida kaugemale rong mind neist viis , seda vähem suutsin ma nende vahel vahet teha . 
726	NA	 Sellistena , kuidas nad olid väga mu ligi , ilma näo ja nimeta . 
726	NA	 Nad sulasid mingiks koondkujuks , üheks naiseks , kelles oli kõigest üksainus saladus. Või siiski , Vera … 
727	NA	 Ja ma mõtlesin , kui veelgi alaväärsemana ( kardan , et see pole päris õige sõna ) ta oleks end tundnud , kui ta oleks pidanud kuulma sõbrannade pihtimusi ja kui tal poleks oma salamõtet vastu panna meie vahel hommikul asetleidnust … Ja ma mõistsin , küllap vist esimest korda elus , et riivatus , kergemeelsus , hetkeline järeleandmine oma kihule on igakord nagu kahe teraga mõõk , sest see ei teeni vaid sind ennast , vaid ka teist poolt , ja sa pole ainus otsustaja , vaid üksnes üks osapooli … 
728	NA	 See tagasisõit kestis üle kahekümne tunni . 
728	NA	 Ja ma elasin seal öisel rappuval platskaardivaguni polutil meelsasti uuesti läbi kõigi nende kolmega lähedusehetked ja olin uuesti rõõmus iseenda üle , et ma polnud mänginud munka , ja muidugi kõigi nende kolme üle , et nad polnud lasknud mõistusel naiselikku impulsiivsust maha suruda . 
728	NA	 Ning pärast seda nägin külmade rongirataste kolksumise saatel und – sellest neljandast , Junast , keda ma olin näinud üksnes neil fotodel ; ta tuli mulle lähemale , lähendas oma näo mulle nõnda , et ma nägin lõpuks vaid ta etteheitvaid silmi ; ja ta süüdistas mind – mitte selles , mis tema toas , ta voodis oli toimunud , vaid selles , et ma teda ära ei suutnud oodata . 
728	NA	 Ja tal oli millegipärast teistsugune välimus – tolle vabatahtlikus pagenduses viibiva kunstiajaloolase nägu ja tema madonnapilk , pärit , jumal appi , Neitsi Maarjalt sealt Dionissi freskodelt selles külmas ja kõrges ja tühjas kirikus , mille enda kaunidus oli nagu meheta elava ilusa naise kasutu ilu . 
728	NA	 Ning ärgates , end katsudes tundsin ma , et mu keha oli end selles erootilises unes välja elanud . 
728	NA	 Kõik oli olnud selles vaguniunes segamini . 
728	NA	 Ja samas tundsin ma alles nüüd tõelist kahetsust , et ma selle Junast kaunitariga kunagi kohtuda ei saa . 
728	NA	 Kui ta olnuks seal , kes teab , kuidas kõik veel läinuks … Stopp ! 
728	NA	 Kui Juna olnuks kohal , siis ma ju ei saanuks üldse tema toas ööbida , sinna , nende tüdrukute juurde öömajale sattudagi . . . 
729	NA	 Ja ikkagi hakkasin ma juba seal öises rongis mõttes plaane tegema , mida ma võiksin sellist teha , et ka Junast saaks vähemalt mu meeldivate mälestuste kaudne osaline ? 
729	NA	 Ning ma mõtlesin esmalt , et kirjutan talle , kirjeldan oma üleelamisi ta toas , räägin , kuidas mulle mõjusid tema fotod – ja lõpuks kutsun ta endale mingil pooleldi varjatud ettekäändel külla . 
729	NA	 Aga niikaua kui ma pole teda kohanud ja näinud , on mul aseaineks üks neist ta klaasitagustest fotodest – Juna napis kleidis , tuule käes , küljega vaataja poole , pea viltu , juuksed osaliselt silmi varjamas , keharaskus pisut ühele jalale kantud , midagi kutsuvat ja lubavat ses poosis – , mille ma , häbi küll tunnistada , olin kiirustamisi ja viimasel hetkel sealt klaasi tagant kaasa võtnud . 
729	NA	 ( Ka selle peaksin ma talle ses kirjas üles tunnistama ! 
729	NA	 Niisiis , kirjutamisainet oleks üksjagu . 
729	NA	 Ja foto röövimise seik muudaks selle isegi romantiliseks ! ) 
730	NA	 Ja tõesti , ma olingi Junale nädal hiljem ning kodus olles valmis kirjutama . 
730	NA	 Tunnistan üles , et ma koguni istusin laua taha ja alustasin seda kirja sõnadega : “ Dorogaja Juna . . . ” , kuid takerdusin siis valge lehe küsiva ja otsekohese vastuvaate ees , sest kujutasin ette , mida too tundmatu vene neiu võiks minust arvata taolist kirja saades , kust paistab kohe läbi ju omamoodi jultumus . 
730	NA	 ( Jah , kui ma selle kirjaga hakkama saanuks , oleks see olnud üks mu meeletumaid tempe ! 
730	NA	 Aga tegelikult üldsegi mitte ! ) 
730	NA	 Sest elu ise , nagu ma vist olen märkinud , on üks kõige uljamaid ja ettenägematumaid kombinaatoreid , sõnaga üllataja ja vaikselt soovitu täideviija … 
731	NA	 Umbes poolteist kuud hiljem sain ootamatult Veralt kirja – see selgus muidugi alles ümbrikut avades . 
731	NA	 Kiri oli asjalik , ehkki mitte kuiv ; koguni mingit varjatud igatsust õhkus selle nappide ridade vahelt . 
731	NA	 Vera kirjutas , et nende neljas sõbranna Juna sõidab kaheks päevaks Tallinna ( sõidu põhjust ennast polnudki päriselt nimetatud ) ja et oleks tore , kui ma aitaksin tal selles tema jaoks ikkagi võõras linnas mõningaid asju osta , mida nemad kõik koos on talle kohustuseks pannud . 
731	NA	 Kirja lõppu olid lisatud kolme omakäelised nimed ja head soovid ning postscriptumina , kus ja kuidas ma Junat kohtama peaksin . 
732	NA	 Ta seisis tõesti vaksalis suure tabloo all täpselt kokkulepitud ajal , ehkki sel tunnil ei saabunud ühtki rongi , ja ma tundsin ta ära mulle nii tuttava imekoheva valge suurräti järgi , mille üks ots oli heidetud üle mantliõla ja teine langes üle kitsa karusnahkse krae ja piki nööbirida allapoole . 
732	NA	 Tal olid kitsad huuled , kõrged kitkutud kulmud ja kitsas nägu , mis peaaegu ei sallinud naeratust ; ta käepigistus oli arglik ; ta oli vaata et Verast ujedam . 
732	NA	 Ja mina mõtlesin – ta on tõeline haruldus , nii erinev oma kaaslannadest . 
732	NA	 Aga me vahele sugenes kohe mingi vahesein . 
732	NA	 Ning nii ma ei söandanud teada saada , miks ta ikkagi meile sõitis . 
733	NA	 Selgus , et Juna oli juba jõudnud hankida hotellikoha ja kutsus mind sealt läbi , et me läheksime juba koos linna peale . 
733	NA	 Kui me vaksalist välja astusime , võttis meid vastu ta suurrätikule vastav talveilm – rohke härmatisega puudel ja täieliku vaikusega . 
733	NA	 Ma mainisin seda sarnasust ta kodulinnaga – ja ta naeratas esimest korda vaevumärgatavalt . 
734	NA	 “ See on teile , “ lausus ta ja ulatas mulle kolm eri suuruses pakikest , mis olid ka erineval kombel pakitud . 
734	NA	 Me istusime tema neljases hotellinumbris , kus tänu päevasele ajale polnud kedagi teist kodus , ehkki seal olid selged jäljed neist teistest toakaaslastest . 
735	NA	 Need olid kingitused – ilus kollane siidlips , justkui teatud hommikumantliga ühest materjalist , seega Ljubalt ; kallis metallist pastasulepeade komplekt Nadeždalt ja raamat “ Russkii Sever ” Veralt . 
735	NA	 Olin meeldivalt üllatatud . 
735	NA	 Mingeid kaarte juures ei olnud – Juna ise osutas , milline kingitus kelleltki on . 
735	NA	 Aga ma taibanuks isegi . 
736	NA	 Siis läksime välja ja me sukeldusime ostumaailma . 
736	NA	 Juna ostis mohäärlõnga ja Kreenholmi käterätte ja lõpuks “ Marati ” pesu firmapoes Pikal tänaval , mind kui kaasasolijat seejuures häbenemata . 
736	NA	 Hetkel , kui ta neid õrnu asju sõrmede vahel hoidis , kujutasin mina , mõned sammud eemalolija ja ükskõikset ärapöördumist teeskleja , ühekaupa ette selle pesu kandjaid . 
736	NA	 See kujutlusmäng lõbustas mind , ja ma olin jälle seal , neis olukordades . 
736	NA	 Ning neid komplekte oli tõesti kokku neli , mille eest ta lõpuks maksis . . . 
737	NA	 Õhtul oma toas pöördusin sama mõttemängu juurde tagasi . 
737	NA	 Oli äärmiselt vaikne , vannitoas korisesid torud ja väljas varesepesaga tammepuu ning minu vahel rippus talvine pimedusekardin . 
737	NA	 Ma ei maganud enam põrandal , olin ühest sügisesest palgast ostnud kušeti , tõsi poollaia , nagu ei loodaks ma enam kunagi kedagi pidevalt minu kõrvale tulevat . 
737	NA	 Sest ajutiseks olemiseks piisas ka sellest poolteistlaiusest . 
737	NA	 Ja Hallat ei olnud juba mitu kuud näha ega kuulda olnud , mis oli väga tema moodi – kui ta kadus , siis kapitaalselt ja pikaks ajaks . 
737	NA	 Nojah , pealegi oli ta nüüd abielus . 
737	NA	 Mis ei välistanud tema puhul küll midagi . 
737	NA	 Kuid kušetist hoolimata valitses toas ikka veel tühjus . 
738	NA	 Järgmisel päeval jätkus meie linnaekskursioon Junaga mööda Tallinna vaatamisväärsusi ; me käisime isegi maalinäitusel , kus ta seisis kaua aega mõnede piltide ees , milles ma ise vähe olin leidnud . 
738	NA	 Ja siis jätkasime temale ostmist , muu hulgas mitu pudelit “ Vana Tallinnat ” , mis olid üleval selles ta nimestikus , kust äraostetud asjad ilusasti maha kriipsutati . 
739	NA	 Ma toetasin teda lumekonarlikel vanalinnatänavatel mõned korrad ja see jäigi kogu me intiimsuseks . 
739	NA	 Ning juba lähenes õhtupoolne rongide lahkumisaeg , mis teeb juba iseenesest nukraks , ka siis , kui sul kedagi saata ei ole . 
739	NA	 Juna rong pidi minema täpselt kell 18. 
740	NA	 Ja siis , üsna õigel ajal selgus tõsiasi , mida me kumbki polnud taibanud ette näha – kõik see ostetu ei mahtunud kohe ilmselt ta nahksesse reisikotti ära . 
740	NA	 Võinuks ju osta mingi kohvri või lisakoti , aga nagu ma Juna näoilmest aru sain , ei olnud ta sellise ostuga enam arvestanud või nappis tal juba tõega raha . 
741	NA	 Siis meenus mulle , et mul on juba mullu kevadest , Sillast lahkuminekuaegadest peale olemas suur ja sinine , valgete rihmadega spordikott . 
741	NA	 Ma pakkusin kohe seda võimalust – ja me sõitsime jaama ligidalt kõigi selle päeva ostudega minu juurde . 
742	NA	 Keegi nagu olnuks Junale kirjeldanud mu korterit , õigemini tuba – ta oskas sinna eksimatult sisse astuda . 
742	NA	 Ja ma nägin teda taas selja tagant – valge pullover , ilus puusajoon , mitte tšellolik figuur , vaid pikaksvenitatud ning samas oma vutlaris peidus olev viiul . 
742	NA	 Kui meil oleks olnud rohkem aega , ma oleksin tahtnud talle mõnda plaati mängida , me võinuks rääkida ka minust selles toas , kus nii selgesti hõngas üksinduse järele . 
742	NA	 Nii et ta pidi seda kindlasti tundma . 
742	NA	 Tema tuba oli minu oma kõrval igatahes väike mugav pesake . . . 
743	NA	 Aga talle ilmselt meeldis minugi tuba ja mu raamatud ja kõikjalt kaasatoodud meened ning eriti vaip , mis oli mu töökaaslaste kingitus mu kahekümne kaheksandaks ( imelik , et nii mitteümmarguseks tähtpäevaks , ilmselt oli siiski rohkem tegu minu haletsemisega ) sünnipäevaks . 
744	NA	 Hoolimata meid kannustavast ajast , võttis Juna kingad jalast , laskus põrandale , tõmbas jalad kuidagi ühele poole seeliku varju . 
744	NA	 ( Ta oskas ja ei häbenenud lõõgastuda , hetke tunda ! ) 
744	NA	 Sel ajal otsisin mina lagedale tolle spordikoti , mida ta hakkas minu poole vaatamata täitma . 
745	NA	 Ma vist ütlesin , et rongini polnud jäänud selle arvestusega , et me peame veel ka ta hotellist läbi käima , mitte eriti palju aega . 
745	NA	 Kuid ta liigutused olid mõtlikud ja unistavad , ta nagu nautis seda istumist ja seda , et keegi teda jälgib . 
745	NA	 Tundsin , et midagi , mis seni kammitsenud , on nüüdseks maha varisenud . 
745	NA	 Ta oli siin , minu toas – ja ta oli äkki keegi teine. Ta oli nüüd tema ise , neilt fotodelt mahaastunu . 
745	NA	 Mäletan , et mõtlesin – siin toas pole juba peaaegu aasta olnud kedagi nii ilusat . . . ning mõistatuslikku , sest mõistatuslik oli Juna olek hetkel tõesti. Ta nagu ei kiirustanudki lahkuma , samal ajal kui mina vaatasin aina käekella . 
746	NA	 Ja siis äkki laskus ta vaibale poolkülili , sirutas ühe käe välja ning vaatas esimest korda minu poole . 
746	NA	 See oli ühtaegu impulsiivne , tükk aega linna peal ringikäinud inimese sirutusliigutus või väsimusemärk , kuid pilk , mille ta seejuures minule läkitas , meenutas selle välklühikese kestusaja jooksul kellegi teise oma . 
746	NA	 Kuid kelle ? 
746	NA	 Ja mis muu saigi olla sellise pilgu sisu ? 
747	NA	 Ma peaaegu kartsin teda valesti mõista . 
747	NA	 Seesama muutus temas sundis mindki käituma peaaegu samamoodi – et ma heidaksin samuti vaibale ja roomaksin kõhuli edasi , kuni mu sõrmeotsad puudutaksid tema väljasirutatud sõrmi , ja ta võiks sulgeda silmad ning olla minuga koos . . . 
748	NA	 Kuid ma viivitasin – ja hetk haihtus . 
748	NA	 Ma märkasin , kuidas see julge sära tas kustus , sest seda ei jätkunud lihtsalt kauemaks , ja ta tõusis istuli ning hakkas valjusti naerma ning jätkas siis tema ümber olevate viimaste asjade kottitoppimist – juba igasuguse valikuta , kiirustades ning hoolimatult . 
749	NA	 Ma aitasin talle ta karusnahkse kraega palitu selga , ja ka edasi läinuks kõik väga tavaliselt , kui mu sõrm poleks puutunud ta paljast kaela . 
749	NA	 Ta võpatas , ta tardus hetkeks . 
749	NA	 Siis seisis ta mu , see tähendab meie kunagise ühise peegli ees ja mässis oma ilusat rätikut ümber selle külmale kaitseta pika kaela . 
749	NA	 Tal oli nüüd jälle lõputult aega . 
749	NA	 Ja seal peeglis nägi ta vist minu nägu , mu lõputut pettumust , mida ma ise ei saanud näha . 
749	NA	 Järsku ta pöördus ümber , ta kinninööpimata mantlihõlmad avanesid , me liikusime teineteisele vastu , ma haarasin oma hiiglapikkade ja klammerduvate kätega ta piha ümbert kinni , samal ajal kui tema peenikesed käsivarred embasid minu kaela ( mida need oleksid võinud teha juba seal ühes kauges lumises linnas , ühes toas , kui ta olnuks kohal , aga mitte üksnes ta pilt , tema nõrk kujutis – ja kui see oleks õigel ajal juhtunud , oleks see kaitsnud mind ta teiste saatuseõdede eest , kes olid olemas , kohal , tõelisel kujul , lihast ja verest olevustena ; kui tema , neist kõige kaunim oleks seal olnud , poleks mulle kedagi teist mõttessegi tulnud ) . 
750	NA	 Ma kiskusin ta maast lahti , ma tõstsin ta seal kitsas esikunurgas olevale jalatsikapikesele , mis kunagi oli takistanud ühe klaveri väljatassimist , mu käed sukeldusid sügavale temasse ja pääsesid talle nii üllatavalt lihtsasti sooja ihu ligi , et ma ei jõudnud imestadagi ; ma kiskusin ülespoole ja siis allapoole seda musta , sel hetkel nii ahvatlevat musta värvi “ Marati ” või ei tea mis poe pesu , sest mul oli kiire , sest meil mõlemal oli kiire , nagu seisnuks keegi sekundiosutise kellaga me selja taga ukse juures ja teatanuks iga sekundi tagant meile jäänud ühist aega – ja need sekundid kõlasid tõesti valjult , kuid olid seejuures imepikad . 
751	NA	 Olin sellist seksi , säärast pooleldi õhus olevat rippumist , säärast õhinat ja rütmi näinud vaid üks kord , mingis Itaalia neorealistlikus filmis , mida näidati tollessamas kinnises filmiklubis , kus ma mõned kuud hiljem vaatasin Bertolucci uhiuut sensatsiooni “ Viimane tango Pariisis ” . 
751	NA	 Aga tegelikkuses oli kõik hoopis isemoodi . 
751	NA	 Valutaoline sööst läbis mu keha , kui see hetkega oma igatsuse saavutas , ja ma taipasin , et see on kõigist neljast ühtekuulumisest kõige igatsuslikum ja seepärast ka kõige täiuslikum ning et see ei kahvatuks ei teisel , kümnendal ega sajandal korral , kui selleks vaid võimalust tekiks . 
751	NA	 Kuid sellist võimalust e i s a a n u d lihtsalt teist korda tulla 
751	NA	 . . . . 
752	NA	 Ta rippus pikki hetki oma ristatud jalgadega mu küljes , mu ümber , ta suu oli mu kõrva juures , see sosistas nagu mõne eesti tüdruku oma täiesti aktsendivabalt mu nime , ning kui me õhin oli pisut vaibunud ja kella tavaline tiksumine esikusse tagasi tuli , sosistas ta mulle kõrva ühe ülestunnistuse : 
753	NA	 “ Me tüdrukuil . . . kõigil kolmel oli tõesti õigus . . . ” Ja ma sain aru , et nad polnud ükski vastu pidanud ning olid ta erinevatel aegadel küll , aga ühtmoodi oma pihiõeks valinud . 
753	NA	 Teisiti polnud see mõeldav , niisugune on naiseloomus ! 
753	NA	 Ma naeratasin selle mõtte peale , lasin ta varvastel põrandani küündida , nii-öelda tagasi reaalsusse jõuda , kallistasin ta nägu ja suudlesin ta kitsaid , mulle algul nii tõrjuvatena tundunud huuli , mis olid järsku soojad ja sulavad ; mul polnud ikka veel kiire – otsisin huultega ta kurgualust , suudlesin karedat mantliriiet neil kumerusekohtadel , kus olid ta rinnad , mis jäidki mu peopesadele tundmata , ja laskusin nägupidi allapoole ning suudlesin ta üska , mis lõhnas äsjajuhtunu , minu ja tema järele , ning kordasin aina , hullu ning uskumatuna , tema nime : 
754	NA	 “ Juna ! . . . 
754	NA	 Juna ! . . . 
754	NA	 Juna ! . . . 
754	NA	 Miks sind polnud siis . . . 
754	NA	 Ja miks sa tulid ? . . . 
754	NA	 Miks sa tulid ? . . . 
754	NA	 Miks , ilus Juna ? . . . 
754	NA	 Et lahkuda , et siit lahkuda , lahkuda . . . 
754	NA	 Juna , Juna , Juna , Juna , Juna . . . ” 
755	NA	 See ta nimi tuli kusagilt kaugelt , palju kaugemalt kui ehk ta ise – ja ta laskis mul seda öelda lõputu arvu kordi , aga tegelikult nii lühikest aega , pöördudes taas esikupeegli poole , et näha seal sosistaja tõelist nägu . 
755	NA	 Siis pidi ta mu eemale lükkama – ja meil hakkas kohutavalt kiire . 
756	NA	 Kaks kotti käes , tormasime me vaksalis otse üle tänava , ja me veel jõudsime . 
756	NA	 Meile oli jätkutatud isegi niipalju aega , et kaelustada , hellalt ja sõnatult ja teistmoodi , ja Juna nägu polnud nukker , vaid see säras nagu mõni täht ning sinna oli kirjutatud isegi mingi kelmikus , nagu tahaks ta minult küsida – kui nad , igaüks ta toakaaslastest küsib selle reisi üksikasjadest , kui nad lausa nõuavad , kas me vahel ka midagi juhtus , siis kas ta võib midagi sest jutustada . 
756	NA	 Sest nemad olid ju talle kõ i g e s t pihtinud . 
757	NA	 Ja ma noogutasin , ilma et ma oleks selle peale tõsiselt mõelnud . 
758	NA	 Ja siis ta läks , kaks kotti käes , sest ta oli keelanud mul ennast vaguniukseni saatmast . 
758	NA	 Me lahkusime täpselt seal , kus me olime kohtunud – suure rongidetabloo all . 
759	NA	 Ta oli neist kõige ilusam , ilusam kui isegi Maarja Magdaleenat meenutav Galja seal kloostris . 
759	NA	 Sest ta nimi pärines ju rooma jumalannalt . 
760	NA	 Juna. . . Juna . . . 
760	NA	 Juna 
760	NA	 . . . . 
760	NA	 vii tervisi lumisele maale . . . 
760	NA	 
761	NA	 Sel õhtul otsisin kaua ja tagajärjetult muusikalist kaja oma tormilistele läbielamistele . 
761	NA	 Miski ei tahtnud sobida . 
761	NA	 Siis äkki meenus mulle mu enda fraas – Juna , vii tervisi lumisele maale . 
761	NA	 Ka mulle tõusid silme ette ehisraamidega lummemattunud puumajad , klooster künkal , härmas lehised , autobussi taha jäänud lumekeeris , öine rongisõit läbi tuletu lumemaa – ja ma teadsin järsku , mis muusika see peaks olema . 
761	NA	 Muidugi Georgi Sviridov , tema süit muusikast filmile “ Tuisk ” . 
761	NA	 Mis on kirjanduslikult üks Puškini “ Belkini jutustustest ” . . . 
761	NA	 Just nimelt see tormav , lõputult kestev saanisõit läbi külmunud üksildase ümbruse , üks ja aina korduv leitmotiiv . 
761	NA	 Ja sinna otsa nukker ballimuusika sellesama süidi ülejärgmises osas . . . 
761	NA	 Kui hea , et mul oli oidu see plaat kunagi osta , ehkki Sviridovi nimi ei äratanud minus erilist usaldust . 
761	NA	 Kuid kuidas ma olin eksinud ! 
761	NA	 Keegi maailmas ei suutnuks vist paremini edasi anda lumise , kauge ning pimeduses maa ja samal ajal selle kohal kummuva laotuse tunnet kui see vene helilooja. . . Jah , Sviridov ! 
762	NA	 Poolteise kuu pärast , täpselt oma sünnipäeval , kahekümne teisel märtsil , sain sealt lumiselt maalt veel ühe teate , seekord kaardi – mitte enam kõigilt kolmelt , vaid üksnes Veralt . 
762	NA	 Seal olid lõpus tähenduslikud read : “ Ma jään sind alati mäletama ja sa oled siin minuga , kuigi mind sinu jaoks võib-olla polegi kuigi palju enam olemas . . . ” 
763	NA	 Jah , ma mäletasin neid nüüd tõesti ü h e naisena , suutmata vahet teha nende kehadel , mis olid nii lühikese ajavahemiku minu meelevallas ( või mina hoopis nende meelevallas ! ) olnud . 
763	NA	 Kust ma võisin kõike teada ! ? 
763	NA	 Ilmselt olin püüdnud endale midagi tõestada – ja võib-olla suutnudki seda . 
763	NA	 Kuid mida siis ikkagi – et ma ei ole mehena üldsegi nii ebaõnnestunud nagu . . . ? 
763	NA	 Või oli hoopis nii , nagu elus ikka , mingil tagurpidisel kombel , et igaüks neist oli alateadlikult , kokkurääkimatult suutnud tõestada ühte ja sama hoopis minule . 
763	NA	 Et naiselikkus on vastupandamatum kui ükski mehelik kihk eales suudab olla ! ? 
764	NA	 See kujutlus käis minuga kaasas mõnda aega – ja ausalt öeldes , mõne aja pärast ei riivanudki see enam mu eneseteadvust . 
764	NA	 Kui nii , siis olid kõik osapooled olnud võrdsed . 
765	 LESK 	 LESK 
766	NA	 Tegelikult oli ta nimi Maren , “ n ” -ga lõpus , aga me esimesel kohtumisel , mis laskis end oodata , meenutas ta mulle Junat , olles nagu tema elav pikendus mu mäluruumis , ehkki kuidagi hoopis teises helistikus . 
766	NA	 Ja see kõik kestis lühikest aega . 
766	NA	 Mõne aja pärast hakkasin teda kutsuma Leseks . 
766	NA	 Algul , alateadlikult , tegin seda üksnes mõttes , hiljem paar korda ka tema kuuldes . 
766	NA	 Selle nime olin võtnud muidugi filmist nimega “ Kreeklane Zorbas ” , kus Leske mängis kuulus Ir ? ne Papas . 
766	NA	 Põhjuseks oli Mareni musta-armastus : ta must seelik ja liibuv džemper , mustad sukad või sama värvi sukkpüksid , kogu ta väärikas ja hillitsetud ja tõsine olek . 
767	NA	 Imelikul kombel andsin talle selle nime mõttes veel enne , kui ma olin ta loo teada saanud . 
767	NA	 Asi oli selles , et kõik need riietusesemed ta seljas ja ta olek olid tegelikult kindla põhjusliku tähenduse või seosega . 
767	NA	 Kui ma vaid taibanuks seda kohe , mida kõike ma oleksin vältinud . . . ? 
767	NA	 Ent algul tundsin ma tema musta-armastuses üksnes eputavat joont , kahtlust , et ta tahab niimoodi vaid mehi enda külge köita . 
767	NA	 Aeg-ajalt aimus ta tumedaarmastuses minu jaoks koguni midagi enamat – pahelist , patoloogilist . 
767	NA	 Kuni selgus pärispõhjus . . . 
768	NA	 Aga selleni , kuni ma teda ennast sellise pahelise , kauni ja musta rõivatatuna nägin , kulus palju aega . 
768	NA	 Enne , pikka aega võisin kuulda vaid ta häält . 
768	NA	 Ja tänu sellele häälele sündis detailne kujutlus , milline ta välja võiks näha . 
768	NA	 Neis kujutlustes oli ta mõistatuslikum kõigist mulle senini tuntud naistest . 
769	NA	 Ehkki mu kujutlus erines suuresti tegelikust , ei eksinud ma ühes – ta ilus . 
770	NA	 Aga ikkagi , ikkagi – milleks mul küll oli vaja seda telefoninumbrit meelde jätta , minul , kel on raskusi palju lihtsamate üksikasjade meelespidamisega ! 
770	NA	 ( Milleks , milleks ? küsin veel praegugi . ) 
770	NA	 Kas üksnes selleks , et temast , ta loost teada saada . 
770	NA	 Ja sekkuda sellesse nii hullul kombel ? 
770	NA	 Oma eneseuhkuse ja südame lõhkumise hinnaga . 
770	NA	 Või vaid selles veendumiseks , et maailm ja inimsuhted on palju keerulisemad , kui ma oleksin eales suutnud arvata . . . 
771	NA	 Kuid teisalt tõestab Mareni-lugu , et elus pole tõesti nii , et midagi juhtub sinuga niisama , juhuslikult . 
771	NA	 Ju ma pidin selles osalema , püüdma tõusta oma nõrga tahtega minust olenematu vastu . 
771	NA	 Milleks muuks peaksin seda pidama , kui meeleheitlikuks katseks omastada midagi mulle mittemääratut ? 
771	NA	 Või mis see siis ikkagi oli . . . ! ? 
772	NA	 Sel üldiselt muutliku ja segase kevadtalve ühel õhtupoolikul pidin käima loodusmuuseumis . 
772	NA	 Mäletan , et puud raplesid isegi seal keskaegses kinnises õues üle linna ratsutavas varases tormis , ja tuled muuseumis sees põlesid tuhmilt , vilkudes aeg-ajalt , rääkimata juba tänavalampidest . 
772	NA	 Ma olin juba muuseumist lahkumas , paar sammu valvelauast eemal , kui seal helises telefon ja valvetädi võttis selle vastu ning jäi mõneks hetkeks kuulama – ja imelik , ma aeglustasin tahtmatult sammu , nagu võidaks helistada just minule , mis oli täielik mõttetus . 
772	NA	 Ja ma lausa seisin niikaua , kui valvetädi lausus ” ei ! “ ning pani toru ära ; selsamal hetkel silmasin kaht noormeest , kuidagi ühesuguse välimuse ja hoiakuga , seismas klaasputka ligidal , mõlemal mustad mootorratturitagid seljas ja kulunud küünarnukid vastu valveputka serva toetatud , nagu ootaks nad kedagi . 
772	NA	 Nad ei näinud mind üldse tähele panevat , ning üks neist lausus just selle vaikuse sisse , mille vältel valvelauatädi helistajat pingsalt kuulas : “ Sa helista talle tingimata . 
772	NA	 Sina pead see olema . . . 
772	NA	 Minul ei sobi . . . 
772	NA	 Helista juba täna õhtul , ta on täna kindlasti kodus . . . 
772	NA	 Ta nimi on Maren . 
772	NA	 Number on 53 147 . . . 
772	NA	 Jäta meelde – Maren . . . ” 
773	NA	 Oleks ta korranud numbrit – ei , ta kordas vaid nime , nagu saanuks see kellegi teise omaga segamini minna . 
773	NA	 Maren , kordasin minagi loodusmuuseumist väljudes . 
773	NA	 Huvitav nimi , pole varem kuulnud , kas mitte rootsi nimi ? 
773	NA	 Ja mulle tuli millegipärast taas silme ette eelmise aasta varasuvi ning Karin Nyman . 
774	NA	 Huvitav , kes ta on , see Maren , kelle numbrit nagu teatepulka edasi antakse ? 
774	NA	 Kuidas ta võiks välja näha ? mõtlesin ma mõni tund hiljem , kui ma olin üksi oma töö juures ja laualamp heitis ovaalset ringi mu töölauale . 
774	NA	 Rullisin oma magamiskoti põrandale lahti , tõstsin telefoni laualt enda kõrvale põrandale , võtsin toru – number tuli kohe meelde . 
774	NA	 Jah , 53 147. 
774	NA	 Vaja tõesti helistada sellele tüdrukule – enne kui too nahktagis noorhärra seda ise teeb . . . ! 
775	NA	 Ma olin nüüd jälle sagedamini töö juures ööd ja olin kuidagi iseenesest hakanud unistama kaaslasest , kellega võiksin õhtuti sundimatult vestelda . 
775	NA	 Seda mõtet oli võimendanud üks nähtud film . 
775	NA	 Või teatritükk . 
775	NA	 Igatahes mingi eeskuju – kaks inimest räägivad õhtuti tundide kaupa telefonis , ilma et tunneksid teineteist . 
775	NA	 Ma teadsin üht säärast naist – Annemarit . 
775	NA	 Kuid tema nimel lasus keeld . 
775	NA	 Ja ma pidasin sellest keelust kinni . 
776	NA	 Aga mu käsi keerutas juba ketast . 
776	NA	 Telefon võeti kohe vastu , vaevalt oli esimene kutsung kõlanud . 
776	NA	 Kuid mulle ei vastatud ega hallootatud . 
776	NA	 Ent seal oli keegi – võis kuulda , kuidas torru hingatakse . 
776	NA	 Ja oodatakse . 
776	NA	 Lasin vaikusel veel pisut iseenda eest mõjuda . 
776	NA	 Siis pidin selle katkestama . 
777	NA	 “ Tere õhtust ! ” 
778	NA	 “ Tere õhtust ! ” vastas madalapoolne ja meeldiv naisehääl . 
778	NA	 Kust ma teadsin , et just see on Maren ? 
778	NA	 Ma tundsin seda vaistlikult . 
778	NA	 Nii et mul polnud vaja ta nime üle küsida . 
779	NA	 ” Ma olen teile täiesti võõras inimene . 
779	NA	 Nii et te võite vabalt toru ära panna , kui see teid kuidagi häirib . . . või . . . ” Sel kohal komistasin esimest korda , “ . . . või ahistab . 
779	NA	 Aga mul oleks meeldiv . . . ja isegi tähtis , tegelikult väga tähtis . . . kui saaksin kellegagi . . . see tähendab . . . võiksin teile mõnikord ka edaspidi helistada ? ” ( Ma ei öelnud , et mulle on see tähtis , et olen üksik , et mul pole hetkel ühtki naistuttavat ja nii edasi . 
779	NA	 Aga ta pidi sellest ise aru saama . ) 
780	NA	 “ Rääkige , rääkige praegu , miks te nii väga edaspidise pärast muretsete . . . 
780	NA	 Midagi endast , “ lausus rahulik , ent samal ajal kuidagi elektriline hääl , mis käis erutavalt läbi kogu mu keha , mis oli ennast magamiskotis lõdvalt välja sirutanud . 
780	NA	 Ma vaikisin , mu seekordne suutlikkusekvant oli otsas . 
781	NA	 Teises otsas oodati , siis lausuti vabamalt , kuidagi kergendatult : ” Muidugi võite te mulle nüüd , kui me pisut tuttavad oleme , mõni teine kord helistada . . . 
781	NA	 Ainult et ma ei ole kõigil õhtutel niimoodi kodus nagu täna . . . ” Tekkis uus paus , ma vaikisin . “ Head õhtut pealegi , “ lausus mu tundmatu kaaslane ja puhkes seal teises otsas naerma . 
781	NA	 Naer oli küll pisut tehtud , ent lahendas järelejäänud pinge . 
781	NA	 Ja nii ma siis andsin lubaduse talle lähemal ajal uuesti helistada . 
782	NA	 Justkui uskumata , et ta võib tõesti mõnel õhtul ka kodunt väljas olla , helistasin juba järgmisel õhtul . 
782	NA	 Kuid seekord ei vastanud tõesti keegi . 
782	NA	 Ja ka ülejärgmisel õhtul mitte . 
782	NA	 Tundsin kerget pettumust . 
783	NA	 Aga kolmandal õhtul võeti toru taas kohe , ja äkki mulle meenuski , kust see motiiv pärines . 
783	NA	 See õhtuste pikkade telefonikõnede oma . 
783	NA	 Tegu oli itaalia helilooja Menotti ooperiga “ Telefon ” , mis oli lugu noormehest , kes tuleb oma pruudi juurde talle abieluettepanekut tegema , kuid leiab eest täielikult uuest telefonist hõivatud neiu ja nõnda edasi . 
783	NA	 Iseenesest lõbus lugu , nii-öelda opera buffa . 
784	NA	 Ma ei kõnetanud teda ka sel korral nimepidi , ja tema ei küsinud minu oma . 
784	NA	 Justkui võinuks vastastikune nimedetundmine hävitada midagi hõrku ja samal ajal saladuslikku me vahel . 
784	NA	 Ja nii me siis hakkasime sammhaaval avastama teist , ta ümbrust , minnes telefonis aina kaugemale . 
784	NA	 Tunnistasin talle esimese asjana üles , et ööbin töö juures , et teen seda töökaaslaste teadmata ja püüdsin ausameelselt seletada ka , miks mu korter on mulle võõraks jäänud , mainimata küll Sillat või Hallat , kelle nimed – märkasin alles neile üheaegselt mõeldes – kõlasid kuidagi riimis ja teineteist täiendavalt , ehkki nad olid kõiges muus nii erinevad , rääkimata sellest , et nende kandjad polnud ilmselt kunagi kohtunud , kui kõrvale jätta too Halla kahtlane ülestunnistus , et ta oli mõnikord südaöösiti piilunud üle ukse me tuppa . 
785	NA	 Ei sel esimesel korral ega ka hiljem küsinud Maren mult veel üht – kust ma sain ta telefoninumbri ? 
785	NA	 See võis olla lihtsalt eksitus , suur juhus , hilisõhtune numbrikomistus . . . 
785	NA	 Või nagu Murphy oma seadustes ütleb – valenumber pole kunagi kinni . 
786	NA	 Mu kujutlus sai ergutust , mulle viirastus igasuguseid variante – et ta on noor ja võluv naine , kes elab üksi pärast oma esimest suuremat elupettumust . 
786	NA	 Või näiteks pärast vanemate surma . 
786	NA	 Või pärast lahutust , nagu mina . 
786	NA	 Ega rutta , pea ees , uude elulollusse . 
786	NA	 Või on koguni läbi teinud hullu katse elust lahkuda . 
786	NA	 ( Ei , selle mõtte tõrjusin kohe tagasi ! ) 
786	NA	 Mõnikord , vastupidi , tundus ta mulle uhke ja oma väärtust tundva naisena , kes on üleliia valiv , et kedagi oma füüsise ja oma hinge ligi lasta . . . 
786	NA	 Või lihtsalt pepsi olekuga ja võimatu iseloomuga naine , kellele meeldib õhtuti telefonis armsakest mängida ja kes väldib igasuguseid meestega kohtumisi . . . 
786	NA	 Või oli ühe neist noormeestest kooliõde , kes otsis endale sõpra , partnerit ? 
786	NA	 Aga miks mitte päris-õde , kes elab millegipärast juba iseseisvalt ? 
787	NA	 Neist kujutlustest või mudelitest piisas mulle täiesti . 
787	NA	 Nii et ma ei rutanud talle ettepanekut tegema , et me võiksime ehk mõne aja pärast kohtuda . 
787	NA	 ( Oh , oleks me tutvus jäänudki sellele tasemele ! 
787	NA	 Miks oli mul vaja teada saada ta hinge kurbust , mille vastu ma olin nii jõuetu ! ) 
788	NA	 Pean tunnistama , Maren ei olnud ülearu uudishimulik , eriti mu mineviku suhtes . 
788	NA	 Piisas , et ta teadis – ma olen sama vaba nagu temagi . 
788	NA	 Vastupidi – kõik , mis mul enda kohta tahtmine öelda oli , voolas minust telefonitorru kuidagi iseenesest , nii et tal polnudki vaja vaeva näha . 
788	NA	 Ja kui aus olla – talle meeldis rohkem ise rääkida kui teist kuulata . 
788	NA	 Õppisin pikkamööda tähelepanelikuks kuulajaks . 
789	NA	 Ta rääkis kõige meelsamini oma hetkemeeleoludest . 
789	NA	 Need olid huvitavad , isegi põnevad seisundid ja mu silme ette tõusis mugav ja õdus tuba , rohkete , tikitud patjadega ase , kus võis mugavalt lamada , kapid ja riiulid täis kõiksugu mälestusasju , mis olid pärit ei-tea-kust . 
789	NA	 Mõnikord seostusid me kõnelused raamatutega , ja kui ma ära aimasin , et ta oli enne minu helistamist lugenud , siis ta nimetas mulle tingimata raamatu pealkirja , mille ta just käest oli pannud . 
789	NA	 Nõnda võisin minagi järgneval õhtul sama raamatu ette võtta , kui see oli instituudi raamatukogus olemas . 
790	NA	 Tundsin kohe algusest peale , et ta peab olema silmahakkava välimusega naine . 
790	NA	 Ning samas muidugi iseteadev . 
790	NA	 Just seetõttu , et ta polnud mitte ainult ilus , vaid ka a h v a t l e v . 
790	NA	 Ent mitte selline , kes käib käest kätte , nagu mulle millalgi algul oli vilksatanud . 
790	NA	 Ei , siiski mitte . 
790	NA	 Hoopis säärane , kes ei painuta end milleski meeste suva alla . 
790	NA	 Uhke ja iseteadev ja ennast üsna kõrgelt hindav . 
790	NA	 Oli ju selliseid , vähemalt ma olin kuulnud taolistest . 
790	NA	 Kellega tavaline mees hakkama ei saa ja lihtsalt loobub üritamast , lastes mõnel julgemal seda teha ? 
790	NA	 Sel juhul pole mul mingit šanssi , sel juhul ongi parem , kui me jääme alatisteks telefonituttavateks … 
791	NA	 Need olid põnevad mõttemängud . 
791	NA	 Ja ma ei rutanud just seda põhjust teada saama . 
791	NA	 Sest oli ju nii palju muud , millest kahel inimesel rääkida selles õhtuses telefonis , mis vahendas isegi me hingamist . 
791	NA	 Neil vaikuse , sõnade ettevaatliku valimise hetkel olime nii ühtmoodi ja üksikud ja samas me polnud seda , sest meil oli meid ühendav telefoniliin . . 
792	NA	 Nii algasid me kümnete minutite pikkused õhtused kõnelused , mille käigus ma ei õppinud teda , oma kummalist vestluskaaslast mitte tavapärases mõttes tundma – kus ta elab , millises koolis on käinud , elab ta üksi või kellegagi koos , kui vana ta on ja muud säärast , mis on varem või hiljem tavapärase suhtluse tulemus , vaid peamiselt teineteise hetketundeid . 
792	NA	 Selgus , et temagi oli näinud kunagi üht filmi , kus kaks suhtlevad vaid telefonis ja väldivad või õieti lükkavad edasi oma tõelist kohtumist . 
792	NA	 Seesama mudel näis meile mõlemale sobivat . 
793	NA	 “ Ka mina olen väga ebakindel . . . ” teatas ta järgmine kord justkui minu kõhklust aimates . 
793	NA	 Ometi oleksin tahtnud sel hetkel näha ta nägu . 
794	NA	 See mõte valitses mus järgmine kordki . 
794	NA	 Korraks mõtlesin talt paluda , et ta mulle oma foto saadaks . 
794	NA	 Aga see olnuks me suhtluse kummalisust arvesse võttes nagu mingi reegli rikkumine . 
795	NA	 Kuid juhtus ometi nii , et me kohtusime varem , kui me telefonitutvus seda ehk nõudnuks . 
795	NA	 Marenil lipsas nimelt suust , et ta peab saatma oma usklikku tädi ühel õhtul toimuvale jumalateenistusele toomkirikus . 
796	NA	 Ma teadsin , et lähen teda sinna passima . 
796	NA	 Selgus , et see oli Mareni poolvale . 
796	NA	 Mingit tädi polnudki . 
796	NA	 Ma seisin igivana , plombeeritud pärna all , et kirikusse sisenejad mind hämarikus ei märkaks . 
796	NA	 Aga Maren ise leidis mu üles . 
797	NA	 “ Tere õhtust ! ” lausus keegi järsku mu ees seistes . 
797	NA	 Tundsin ta häälest ära . 
797	NA	 Aga olin teda muidugi teisiti ette kujutanud . 
797	NA	 Ma ise ka ei teadnud , kuidas . 
797	NA	 Igatahes mitte sellise sihvaka , peaaegu minu pikkuse naisena . 
797	NA	 Ja võib-olla paar-kolm aastat nooremana . 
797	NA	 Kuigi Maren lihtsalt tundus vanema ja soliidsemana . 
798	NA	 “ Rolf , “ laususin ma esimest korda oma nime . 
798	NA	 Ta ulatas käe . 
798	NA	 Peopesa oli kitsas , üllatavalt jahe ja kuiv . 
798	NA	 Ja tahtmatult tuli mulle silme ette Silla . 
798	NA	 Kuid nad olid siiski nii erinevad . 
799	NA	 “ Maren , “ lausus tema , nagu poleks ma tõesti tema nimest teadlik . 
799	NA	 Aga see oli rituaal . 
800	NA	 Ruttasin võõrastuse ämblikuvõrku kohe katki rebima . 
801	NA	 “ . . . Ja kus siis tädi on ? ” 
802	NA	 “ Ta ei saanud tulla , ta pea hakkas valutama , ” vastas Maren , ja ma ei saanud aru , kas see ikka vastab tõele . 
803	NA	 Astusime koos kirikusse . 
803	NA	 Maren laskis midagi kõlksuvat korjanduskarpi . 
803	NA	 Ta oli pikas tumedas liibuvas mantlis . 
803	NA	 Kui me kõrvuti tagumisse kirikupinki istusime , avas ta mantlinööbid ja sealt alt tuli nähtavale pikk tume seelik , mis tegi ta veelgi sihvakamaks . 
804	NA	 Jumalateenistuse atmosfäär neelas meid kiiresti endasse . 
804	NA	 See sobis kokku me esmakohtumisega . 
804	NA	 Äkki tundsin mingit nõrkusehetke ja samas midagi kurba hoovavat tema suunast . 
804	NA	 Ja nagu iseenesest võtsin ta põlvele asetatud kitsa käe , selle sõrmed enda omadesse . 
804	NA	 Ta sõrmed olid jahedad ja vähetundlikud , seal oli üks kitsas , peaaegu märkamatu sõrmus . 
804	NA	 Mu sõrmed hakkasid märkamatult ta sõrmi hellitama . 
804	NA	 Ta laskis sel sündida , ja mulle tundus – ta isegi nihkus pisut lähemale . 
805	NA	 Sel hetkel hakkas keegi kooripealsel oreli saatel laulma . 
805	NA	 Selge metalselt kaunis sopran . 
805	NA	 Hoidsin hinge kinni . 
805	NA	 See oli südantahistavalt ilus . 
805	NA	 Tundsin tõmmet mu kõrval istuja suunas , nagu oleks tema seotud selle kauni hääle , selle muusikaga . 
806	NA	 “ Caccini “ Ave Maria ” , “ pomisesin ma äratundvalt . 
807	NA	 “ Mis ? ” küsis Maren järsku oma mõtetest virgudes . 
808	NA	 “ Kaunis , “ laususin ma ja läksin kohe üle millelegi muule . “ Ma pole söandanud küsida , kus te mõnel õhtul olete , kui te telefon ei vasta ? ” 
809	NA	 “ Ma töötan , aga mitte igal õhtul nädalas . 
809	NA	 Olen televisioonidiktor , ” vastas ta otse , keerutamata ja liigutas sõrmi mu peos . 
810	NA	 “ Andke andeks , aga ma ei vaata televisiooni , “ oskasin ma enda õigustuseks vaid vastata . “ Aga nüüd teen seda kindlasti . ” Sest mulle meenus , et direktori kabinetis oli ju televiisor . 
810	NA	 Ainult et ma ei pääse sinna ilma vägivallata ukseluku kallal ligi … 
811	NA	 Pärast ta ei lubanud ennast saata . 
811	NA	 Me laskusime Patkuli trepist alla , tahtsin teda toetada , kuid millegipärast ei söandanud . 
811	NA	 Ta oli uuesti kuidagi puutumatu ja suursugune . 
811	NA	 Lähedaloleku hetk seal kirikus oli möödas . 
812	NA	 “ Ärge mind enam edasi saatke . 
812	NA	 Helistage jälle ! ” ütles ta vaid ja juba haihtus ta kuju jaamalähedasse puiestikku , mis tõi mulle hetkeks meelde Juna . 
812	NA	 Ja mul oli millegipärast tunne , et kusagil seal ootas teda auto . 
812	NA	 Vaatasin tükk aega ta sirgele daamilikule kogule järele , hinge vangistamas vastakad tunded . 
812	NA	 Ma polnud teda kujutlenud niisugusena . 
812	NA	 Aga millisena siis . . . ? 
813	NA	 Järgmisel õhtul jälgisin teda juba väreleval ekraanil . 
813	NA	 Ja mõtlesin – nii kaunist naist polnud mul veel olnud , mu lahutatud naine kaasa arvatud . 
813	NA	 ( Mis küll sundis mind mõtlema Marenist kui enda uuest armastusest , mis sundis mind sündmustest ette ruttama ? 
813	NA	 Sest nii kaugel soovitust oli see kõik . . . ) 
814	NA	 Mulle oli juba selgeks saanud , et tegemist on mingit laadi leinaga . 
814	NA	 Olin saanud vihjeid selleks juba me paljuõhtustest kahekõnedest . 
815	NA	 Tundsin imelikku asja – et lein kisub ligi . 
815	NA	 Arusaamatu , vastupandamatu jõuga . 
815	NA	 Nagu saaksin just mina midagi korvata , asendada . . . 
816	NA	 Lootsin , et mul õnnestub see äraolev ilme ta näost kaotada , see lein ta kehast ja meelest välja ajada . 
816	NA	 ( Aga ma eksisin – see istus tas palju-palju sügavamini , kui keegi suutnuks arvata . ) 
817	NA	 Ma tahtsin nüüd üha enam olla temaga koos , selle asemel et edaspidigi vaid telefonisuhtlusega jätkata . 
817	NA	 Ta ei tahtnud kohtuda kohvikuis . 
817	NA	 Nii kutsusin , meelitasin ta sinna , kus ma parajasti elasin – oma sõbra suvilasse , kus oli ahi , milles saab tuld teha ja mõtiskleda . 
817	NA	 Nii just ütlesin talle . 
817	NA	 Maren nõustus teatud kõhklusega . 
818	NA	 ( Oh , oleksin kutsunud ta ometi oma töökohta , kus oli samuti kamin ja kus sel õhtul ei seganuks meid keegi . 
818	NA	 Võib-olla läinuks siis teisiti , võib-olla suutnuks ma ennast siis talitseda . 
818	NA	 Jah , ja ma poleks tohtinud puutuda ta leina . 
818	NA	 Kust oleksin pidanud seda teadma ? 
818	NA	 Ma isegi ei aimanud seda . 
818	NA	 Ma arvasin , et must , mida ta kannab , on selleks , et ta mõjuks kauni ja suursuguse ja samas peibutavana . 
818	NA	 Aga mu intuitsioon , millele ma ikka aeg-ajalt uhke olin , miks see mulle sel korral midagi ette ei sosistanud ? 
818	NA	 Jah , ma olin kõigest nii valesti aru saanud , vaid hetkiti , nagu seal toomkirikus , teda valdavat abitust ja kurbust aimanud . . . ) 
819	NA	 Mäletan , et ma tahtsin teda kohe suvilasse sisenemisel , just nimelt seal kitsas esikus suudelda , nagu tundes – nüüd ometi oleme maailma silmade alt ära . 
819	NA	 Nii suur oli mu kiirus teda enda omaks teha ! 
819	NA	 Jah , ta püüdis sõbra kombel mulle vastata . 
819	NA	 Kuid ses polnud kübetki kirge , nagu ma ootasin . 
819	NA	 Ent kui eriline oli tema huulte , ta suu maitse , kui erakordne tema näo piklik ovaal , see helendas mulle lausa hämaruses vastu , ning ta hoolitsetud nahk , see lõhnas minu jaoks ses varakevade hämaruses nii kutsuvalt , lausa nõudes , et ma seda puutuks … 
820	NA	 Need kaua aega nurgas seisnud puud ei tahtnud ahjus leeki külge võtta . 
820	NA	 Või polnud tõmmet . 
820	NA	 Ma olin põlvili ta kõrval ahjusuu vastas , õhutades puhumisega kehva leeki . 
820	NA	 Arvan , hingasin seal sisse karmu , mis tegi mind omamoodi segaseks . 
820	NA	 ( Sest miks see nii ikkagi läks ! ) 
820	NA	 Tema , Maren , külmetas mu kõrval , surudes põlvi kokku . 
820	NA	 Nägin teda alles nüüd esimest kordas pealisriieteta . 
820	NA	 Kõik tas oli ühtlaselt musta , leinavat värvi – ta saapad , sukkpüksid , seelik , džemper . 
820	NA	 See must värvus kiskus ligi , muutes teda hetkel mõistatuslikuks ja veelgi enam ligipääsmatuks , kui ta oli veidi aega tagasi seal esikus … 
821	NA	 Need olid paksust klaasist klaasid , kust me veini jõime . 
821	NA	 Sõbra kapist pärit . 
821	NA	 Ma õhutasin teda jooma , tuues ettekäändeks külma ilma ja toa . 
821	NA	 Küllap ma mõtlesin , et vein vallandab ta keelepaelad ja muudab ta ligipääsetavaks . 
822	NA	 “ Ei ole vaja kallata . . . ” tõrjus ta . 
823	NA	 “ On , on küll ! ” kinnitasin mina . 
824	NA	 Me olime ikka veel mingil võõruse piiril , olime kogu aja ikka veel teineteist teietanud . 
824	NA	 See vahesein tuli maha saada . 
825	NA	 Ma üritasin teda uuesti emmata , suudelda . 
825	NA	 Ta keeras pea kõrvale . 
826	NA	 “ Ma ei suuda. . . korrapealt . . . kedagi armastada . . . 
826	NA	 Anna andeks . . . 
826	NA	 Kõik on palju keerulisem . . . ” lausus ta . 
826	NA	 Ta ei öelnud sinna vahepeale “ sind ” . 
826	NA	 Aga see käiski ju hetkel vaid minu kohta . 
827	NA	 Minus süttis mingi trots . 
827	NA	 Mingi trots ja alaväärsus . 
827	NA	 See otsis väljapääsu sõnadesse ja millessegi muusse . 
827	NA	 Mulle meenus , kuidas mul nende venelannade puhul polnud olnud mingeid tõrkeid . 
827	NA	 ( Kas ma tohtinuks endale sellist ettekäänet leida ! ) 
828	NA	 “ Mitte kunagi . . . kunagi . . . ! ” karjusin ma püsti tõustes ja temast lahti lastes . 
828	NA	 ( Ma olin vist purju jäämas . ) 
828	NA	 “ . . . Ma teadsin , ma olen seda alati teadnud . . . ! 
828	NA	 ( Mida küll , oh rumal mees ! ) 
828	NA	 . . . Kas mul ei tohi iial midagi tõelist olla . . . ” ( Mitte sinus pole asi , mitte sinus , mõistmatu ! ) 
829	NA	 “ Ei , Rolf , ära suru end peale 
829	NA	 . . . . 
829	NA	 Lase mul olla . . . las me oleme niisamuti nagu senini . . . ” Ta hääl , ta toon olid järsku teistsugused . 
829	NA	 
830	NA	 “ E-iii ! ” ja mu käes olev klaas lendas puruks vastu seina , seinal rippuva graafika , Gita Teearu pildi kõrvale , mis kujutas lambaid karjatavat tüdrukut , pritsides tapeedi täis punast veini . 
830	NA	 Killud krigisesid mu jalge all , kui ma ta sealt tulepaistusest sülle ubisin ja kitsa kušetini kandsin . 
831	NA	 Mu raev ehmatas teda , ta kahvatas , kõik tas taltus – vastupanu ja isedus ja sarm . 
831	NA	 Ta laskis end diivanile pikali lükata , ta laskis mul vastupanuta kiskuda jalast need pikad kontsaga saapad , rebida katki seelikuluku , käristada jalast sukkpüksid ( jah , ma olin meeletu jõuga need õudsed sukkpüksid lõhki kiskunud ja nende jäänused üle ta puusade maha saanud , nagu ma hiljem märkasin ) , tirida üle pea ja jättagi sinna poolele teele , ta hingamist lämmatama – silmadele ja pähe – ta musta džempri . 
831	NA	 ( Justkui selleks , et ta ei näeks , üksnes tunneks mu vägivalda enda kallal . ) 
832	NA	 Mees , mida sa teed ! sositas keegi teine ja kainem minus mu maskuliinsele , kõik muu maailmas unustanud minale . 
832	NA	 Nii ei või , eriti teda ! 
832	NA	 Sind ootab ju krahh ! 
833	NA	 “ Ma ei tunne sind ära . . . see pole ju sina . . . ” kuulsin sosinat enda ligidal , seal summutava džempri sees – või see üksnes viirastus mulle . . . 
834	NA	 Ei , ma pidin teda tingimata saama – nüüd või mitte kunagi !! 
834	NA	 Ta ju hullutas mind , hullutas mind algusest peale ! 
834	NA	 Oma hääle , oma vaoshoitusega , oma ristatud pikkade säärtega , sellega , et ei liibunud mu vastu seal esikus , et ta peaaegu keelas end puudutada … ! 
835	NA	 Joodu muutis väheoluliseks , mida tema tahtis . 
835	NA	 Ma pidin ta vastupanust jagu saama ! 
835	NA	 Need pikad , mustades sukkades , tegelikult sukkpükstes jalad mu vastas 
835	NA	 . . . . 
835	NA	 Ma laskusin põlvili ja hakkasin neid suudlema . 
835	NA	 
836	NA	 Aga see poolik vastupanu tema poolt ja minu pingutused polnud temas sisemiselt midagi muutnud . 
836	NA	 Ta oli nii kuiv ja kitsas , kui ma temasse tungisin . 
836	NA	 Ta vaid soigus . 
836	NA	 Ja kogu lumm , mu õhin hajus hetk enne oodatud kõrgpunkti , kui ma oleksin ta kehalt soovinud mingitki , kas või tahtmatut rütmi . 
836	NA	 Ei , ta laskis mul ennast temasse tühjendada ja jäi lebama , nagu ta oli – džemper allapoole tiritud , silmad kinni , pea minust ja juhtuvast ära pööratud . 
836	NA	 Muljusin abitult ta rindu , neid sealt rõivasegadikust kätte saamata . 
836	NA	 See kõik oli poolik , mingi surrogaat ! 
836	NA	 Ja imelik , ta paljad reied , mille vahelt ma ennast üles kergitasin , polnud niisuguste liikumatute ja avali ja kanalihavalgetena , õieti küll kananahavõbinaga kaetuna enam üldse peibutavad , ja ta häbedus oma väheste karvadega tundus mingi anatoomilise veidrusena ning kogu naissugu mingi pettusena ja vastumeelsusena – miks meil , meestel , on vaja nii meeleheitlikult seda kõike saavutada ? 
837	NA	 “ See olid sina , kes seda tingimata tahtis . . . 
837	NA	 Said oma neetud poissmehepainest jälle lahti . . . 
837	NA	 Mitte mina , mitte mina ! . . . 
837	NA	 Minu kurbus on nüüd veel hullem ! 
837	NA	 Kas see on sulle nüüd ü k s k o r d selge ! ” lausus ta viimaks rahuliku ja käheda häälega , mis oli nii erinev ta tavalisest häälest ekraanil ja ta maagilisest hillitsetud telefonisosinast . 
837	NA	 See oli kui millestki tüütavast jagusaamise kinnitus ja sellele järgnes veelgi vaiksem , jõuetu konstateering : ” Ma teadsin , et see nii läheb . . . 
837	NA	 Ja ometi tulin ma sinuga kaasa . . . 
837	NA	 Et sa ise ka. . . teada saaks , kuidas sa vahel eksid . . . ” 
838	NA	 Jah , ma polnud talt küsinud , jah , ma olin eksinud ! 
838	NA	 Olin arvanud , et me võiksime , et me peaksime juba teineteisega ligidased olema . . . 
838	NA	 Kas ma olin nüüd oma tormakusega kõik rikkunud . 
838	NA	 Nüüd oli me vahel see vägivald , mida ei saa enam kunagi unustada ! 
838	NA	 Ja ma polnud eelnevast midagi õppinud – juba üks kord varem olin selle vea teinud . 
839	NA	 “ Ma ei taha seda kõike , mõistad ! 
839	NA	 Ma ei taha seda enam. . . mul on sellest villand , villand , villand . . . 
839	NA	 Mõistad ? 
839	NA	 Ja sina ei puutugi niivõrd asjasse . . . 
839	NA	 Ma ei suudaks ka kellegi teisega. . . miskitmoodi olla , mõistad ! . . . 
839	NA	 Enam mitte kunagi ! . . . 
839	NA	 Mis sest , et varem . . . 
839	NA	 Minus pole enam k u n a g i seda pidu , kuhu sina mind kutsud , mõistad ! ” 
840	NA	 Ma ei saanud tast aru . 
840	NA	 Sel hetkel igatahes mitte . 
840	NA	 Sattusin uuesti kirjeldamatusse raevu , mida minuga polnud kunagi juhtunud . 
840	NA	 Ta oli hetkel kui lill , kes oli longu vajunud , kelle ilu oli kahvatunud , peaaegu kustunud . 
840	NA	 Kõik näis nii ebaõiglane – ma olin ju olnud ta vastu siiras , lootev , kannatlik , hea . . . milline siis veel tuli olla ! 
841	NA	 Ja ma karjusin , kartmata kedagi , sest ses majas , keset seda kevadööd ei võinud meid keegi kuulda : ” Ära ole selline ! 
841	NA	 Kas sa tahad , et lõikan oma veenid siinsamas läbi ! ” Ja ma otsisin põrandalt kakivisatud , paksupõhjalise klaasi kilde . 
841	NA	 ( Pärast matsin need killud ja klaasipõhja ja ta katkikäristatud sukkpüksid välja aeda õunapuu alla ärasulanud mulla sisse , tundes veel nädalaid , kuid , kuidas need teravad killud mulle südamepoolses küljes haiget teevad . ) 
842	NA	 Kui ta püsti tõusis ja neid sukkpükste jäänuseid üles püüdis kiskuda ja sellest viimaks loobus , sarnanes ta oma ametit lõpetava litsiga . 
842	NA	 Kuid see oli vaid vilksatuslik kujund mu ülespiitsutatud ajus . 
842	NA	 Sest kui ta püsti tõusis ja ta trompetjas mustalt küütlev seelik alla langes – poolt ta alastust kinni kattes – , oli ta korrapealt jälle kaunis ja kättesaamatu daam , ja minule vist alatiseks kättesaamatu . 
843	NA	 Ta istus , džempergi seljas , ja pani suitsu ette , lastes suust aeglaselt suitsurõngaid – kõik oli väliselt nagu korras , kõik meis pulbitsenu ja üleajanu hakkas kiiresti alanema . 
844	NA	 Me vaikisime mõlemad , ma peitsin pilku , tema vaatas mulle rahulikult otsa ning hakkas tasasel , ilmetul häälel rääkima . 
844	NA	 Ja alles nüüd sain ma tast teada kõik selle , mida polnud andnud me tundidepikkused telefonikõned , mida ma pidanuks igal juhul teadma enne meie vahel äsja juhtunut . 
844	NA	 Maren rääkis mingi rõhutatud ning äraoleva mõtlikkusega . 
845	NA	 “ Sa tahad ehk teada , kes ma siis ikkagi olen . . . 
845	NA	 Kas sa siis aru pole saanud , et ma olen üksainus suur varemehunnik . 
845	NA	 Ma leinan meest , keda mul enam ei ole . 
845	NA	 Tegelikult – me ei jõudnudki abielluda . 
845	NA	 Vaid avaldus oli sisse antud . 
845	NA	 Ta sai liiklusõnnetuses surma . 
845	NA	 Kaks kuud enne seda , kui sa mulle esimest korda helistasid . 
845	NA	 Ja nüüd ma siis tean kindlasti , et kannan endas tema last . 
845	NA	 Selle surnud mehe last , kes . . . kelle me saime vaid mõni tund enne seda hirmsat õnnetust . . . 
845	NA	 Seepärast , seepärast . . . mõistad . . . ei tahtnud ma , et ükski mees mind enam puutuks … minu sisse puutuks . . . 
845	NA	 Mitte kunagi , kisendab mu hing praegugi . 
845	NA	 Sest see tundus mulle nii vastumeelt . 
845	NA	 Saad aru – mitte kunagi ! 
845	NA	 Ja mida sina tegid . . . see on , see on . . . ” Tal tuli sõnadest puudu ning ta jäi vait . 
845	NA	 Aga ta ei karjunud ega sisistanud ka edaspidiseid sõnu sealt mu sõbra tugitoolist , sigaret nagu äraununenud atribuut peente kunstnikusõrmede vahel . 
845	NA	 Ta lausus neid tasa ja hellalt , nagu öeldakse “ ma armastan sind ” . 
846	NA	 ” . . . 
846	NA	 Saa aru , just sellepärast pean ma sind tänasest peale oma vaenlaseks . 
846	NA	 Ja ma pean , kas tahan või mitte , sind vihkama . . . 
846	NA	 Kui isast , kui tiirast olevust , kes millestki aru ei saanud . . . 
846	NA	 Kuigi see on raske , sest sa ju ei teinud mulle kokkuvõttes midagi . . . ” ta otsis sõna ja ei leidnud seda ning minu jaoks tekkis hetkeks nagu mingi lootus . ” . . . sest sa oled teinud … palju head minu hinge arstimiseks . . . 
846	NA	 Sa lihtsalt ei saanud minust aru . 
846	NA	 Küllap arvasid , et ma õrritan sind ja peibutan oma olekuga , oma äraütleval kombel . . . 
846	NA	 Ma tean , olen kuulnud , et must rõivas mõjuvat meestele erutavalt . . . 
846	NA	 Aga mul ei ole võtta teistsugust mu enda jaoks . . . 
846	NA	 Kardan , et sa ei saa eales naistest aru – mida nad endast mõnes seisundis kujutavad . . . ” 
847	NA	 Kui me suvilast lahkusime , ei tulnud võti kohe seesmise ukse lukuputkest välja ja seal murdus midagi . 
847	NA	 Kõverdunud võti jäigi lukuauku . 
847	NA	 ( Nii et ma pidin hiljem kutsuma lukuparandaja , kui ma veel tahtsin sinna sisse saada . ) 
848	NA	 Mul ei olnud Marenile tee peal enam midagi öelda . 
848	NA	 Ei juhtunu leevendamiseks ega enda kaitseks . 
848	NA	 Tegelikult oli kõik minus nagu põlenud , söestunud . 
848	NA	 Nagu need niisked halud seal ahjus , kuhu me ei saanudki õiget tuld külge ja mis kustusid ilmselt varsti peale me lahkumist ning seegi vähene soojus lendas avatud korstna kaudu valuleva aprillitaeva poole … Nii läksime lahku . 
848	NA	 Teel bussile ta vaarus korraks , haaras mul käsivarrest kinni ja kõndis ülejäänud tee minu najal , nagu oleksime ära leppinud ja endiselt sõbrad . 
849	NA	 Aga ta vabastas ennast lõpuks ja sosistas raugelt , justkui ammenduvast protestist : ” Ma vihkan sind ikkagi , vihkan kui meest , mitte oma telefonisõpra , kes sa kunagi olid ja oled ikka veel edasi . . . 
849	NA	 Te kaks olete nii erinevad inimesed . . . ” 
850	NA	 Ei siis ega hiljem pole keegi suutnud mulle ära seletada teatud eemalolevat ilmet selliste õnnetute , haiglaselt ilusate ja kurbade naiste näos nagu tema omas . 
850	NA	 Ma andnuks ükskõik mis , ma oleksin võimeline olnud tõesti avama oma veenid ja kaotama kasvõi kogu oma veretagavara , et seda mõista , et selle vastu kuidagi saada . 
851	NA	 Järgmine kord nägin teda televiisoris . 
851	NA	 Seal ekraanil elas ja rääkis hoopis teine inimene , hoopis teine naine . 
851	NA	 Ta peahoiak oli kaunis , pisut isegi jäik , et mitte öelda reserveeritud , ta enesekindlus oli lausa hoomatav . 
851	NA	 Ta oli seda kõigi oma vaatajate-kuulajate jaoks . 
851	NA	 Vahtisin ta nägu – ahnelt ja endiselt armunult , püüdsin ta suust pudenevaid sõnu , nagu kuuluksid need tõeliselt temale , püüdes neist välja lugeda seda , mis minule oluline – et ta pole maailma ja sealhulgas ka minu peale lootusetult vihane . 
851	NA	 Kuid ta ilme ega olek ei lubanud midagi sellist . 
852	NA	 Ta otsis mind kuu aega hiljem ise üles . 
852	NA	 ( Umbes nii , nagu Halla seda kunagi tegi , aga motiiv oli , kuidas nüüd öelda , täiesti diametraalne . ) 
852	NA	 Jumal teab , kust ta oli saanud mu aadressi , sest ta ei teadnud mu perekonnanime ega mu töökohtagi , millest ma olin talle rääkinud vaid umbkaudu , sest sel polnud meie senise suhtluse puhul mingit tähtsust Ja hea , et ma olin just tol õhtul tagasi oma korteris , ühel neist harvadest kordadest , kui ma ei kartnud taas süvenevat üksildust – mälestusi Sillast ja võimalust kohtuda Hallaga , kes oligi juba liiga kaua kaotsis ( loe – abielus ) olnud . 
852	NA	 Ta tuli vihmasest ööst – lühike uksekellatirtsatus , ja seal ta seisis mu ukse taga , märgade juuste ning tehtult naeratava ilmega , millest ma kohe aru sain . 
852	NA	 Jäin tummaks , kutsusin ta siis sõnatu viipega sisse . 
852	NA	 Mul kulus pool tundi ta ülessoojendamiseks – köögis , tee ja väikese konjakiga . 
852	NA	 Siis alles kuulasin , mis tal oli öelda . 
853	NA	 “ . . . Nad tulid seal televisioonimaja pargis mulle kallale . 
853	NA	 Õhtul , kui hakkasin koju minema . 
853	NA	 Seda on varemgi olnud , et mulle on sinna valvelauda lilli toodud ja kohtamiskutseid jäetud . 
853	NA	 Kuid need olid teised . 
853	NA	 Teistsugused . 
853	NA	 Nad kasutasid muide sedasama hüüdnime , mida sinagi ehk peaksid kasutama – Lesk , kuradi peibutav ilus lesk ! 
853	NA	 See oli neil hästi ette valmistatud . 
853	NA	 Kolm või neli meest. . . ma isegi ei üritanud karjuda . 
853	NA	 Kannatasin vaikselt ära ja korjasin end pärast kokku 
853	NA	 . . . . 
853	NA	 Ei , ei , ma ei kavatsegi sellest kuhugi teada anda . . . 
853	NA	 
853	NA	 Ja ma tulin nüüd sealt töölt ära. . . Ma taipasin , millist ohtu see töökoht endast t e g e l i k u l t kujutab . . . 
853	NA	 
853	NA	 Ju mu näkku on siis midagi nii hullu kirjutatud . . . 
853	NA	 
853	NA	 Muuseas , mu töökaaslased , nagu selgub , on mind juba mõnda aega selja taga Hullukeseks kutsunud . 
853	NA	 
853	NA	 Mu meeleolumuutuste ja mu peavalude ja mu tundlikkuse pärast . . . 
853	NA	 
853	NA	 Või ma näengi säärane välja ? 
853	NA	 
853	NA	 Ah , Rolf , sina peaks ju suutma seda öelda . . . 
853	NA	 
853	NA	 Sinagi pole ju mingi kõrvalseisja , vaid osaline , ah ? ” 
853	NA	 
854	NA	 See oli sõna-sõnalt kogu ta jutt . 
854	NA	 Ma olin keeletu . 
854	NA	 Ma ei osanud teda lohutada , ma ei oska kedagi lohutada , pole kunagi elus osanud . 
854	NA	 Empaatia on mulle alati olnud kaunis raskestisaavutatav asi . 
855	NA	 Ja siis järgnes ta minu juurde tuleku tõeline pool . 
855	NA	 See mahtus peaaegu ühte lausesse . 
856	NA	 “ Ma tulin seepärast , et ainult sina suudad minust . . . mu kehast selle vastikuse ära kustutada . . . ” 
857	NA	 Ta ei jätnud lauset poolikuks , ta ei öelnud : “ Sest sina tegid minuga ju … sedasama . . . ” Seda ütlesin ma endale ise , mitte tema . 
857	NA	 Ma noogutasin , ma neelatasin . 
857	NA	 Tundsin lühikese hetke , kui valusalt ja vastuseta ma teda ikkagi armastan . 
857	NA	 Teda , oma Hullukest . 
857	NA	 Kas tohtisin üldse teda nii kutsuda , ühtki naist enda omaks nimetada . 
857	NA	 Eriti pärast seda . . . 
858	NA	 Aga me istusime veel kaua , sest nüüd tõesti ei kiirustanud meid enam miski . 
858	NA	 Kõik oli juba juhtunud . 
858	NA	 Ja ma võisin teda seekord südametunnistusepiinata silmitseda , otsida ta näos juhtunu varje . 
858	NA	 Aga ma ei leidnud midagi . 
858	NA	 Nagu öeldud , ta isegi suutis naeratada . 
858	NA	 Kõik oli kusagil sügaval temas . 
859	NA	 “ Sa lähenesid minule omatahtsi , sa ei oodanud , millal mina sulle järele jõuan , ” ütles ta järsku meie suhte juurde tagasi tulles . “ Ma oleks võib-olla et jõudnudki nii kaugele , kuigi me vahel on nii palju võimatut . 
859	NA	 Ma ei tea , kas seda meie tutvust üldse vaja oleks olnudki . . . 
859	NA	 Või kas ilma selleta oleks midagi teisiti läinud . . . 
859	NA	 Siiski , kõigest hoolimata ma ei kahetse . . . 
859	NA	 Ei , “ kahetsema ” pole see õige sõna. . . Mõtle ise parem välja . . . ” 
860	NA	 Siis lõpuks oli aeg voodi üles teha . 
860	NA	 Mul olid varuks Silla aegadest pärit , justkui äsja pesumajast tulnud kaks puhast ja triigitud lina . 
860	NA	 Ning me heitsime üheaegselt nagu tõelised kokkuleplased voodisse . 
860	NA	 Ma olin tule kustutanud ja pannud , nagu see mul tavaliselt kombeks , huupi mängima ühe plaadi , mis oli minu rituaal selles ruumis . 
860	NA	 Ma tundsin kohe ära – see oli “ Aida ” preestrinnade koor ja ülempreestri aaria ning järgnev stseen – imelikku kauget ajatagust kurbust täis muusika . 
861	NA	 Muusika tungis kuidagi avatult ja kergelt minusse ning jäi sinna ka peale plaadi äramängimist . 
861	NA	 Grammofoninõel käis vaikse naginaga ringi ja roheline indikaatorsilm vaatas meid seina äärest toapimedusest , kui ma sirutasin käe tema poole ja puutusin teda . 
861	NA	 Selleks hetkeks oli naine ses pimeduses omandanud hoopis teise olemuse . 
861	NA	 Ta oli keegi , keda see tuba ja selle idamaine sein oli ammu oodanud . 
861	NA	 Sest ka toad suudavad oodata . . . 
861	NA	 Ja muusika oli mind häälestanud mitte trotsile ja jõule , vaid raugusele . . . 
862	NA	 Ma võtsin ta ettevaatlikult oma kaissu . 
862	NA	 Ta liikmed olid pehmed , need nagu sulasid mu ümber . 
862	NA	 Ja ma armastasin teda sel ööl raugelt ja kiirustamata , pigem viivitades ja vaevutuntavalt ; see sarnanes mingil moel Nadja armastamisega seal kaugel Venemaa linnas , selles öises köögis koos olematute pisarate ja öö hullutava lumevalguse ning külmkapi salapärase uminaga – ja aeg-ajalt muutuski minu vastas olev keha kellegi nimetuks kehaks , kellele ma ei suutnuks ka parima tahtmise juures nime anda . 
862	NA	 Igal juhul – ma polnud eales varem sellesse puutunud . 
862	NA	 Ja mulle näis –see vastas mulle peaaegu samaga , milleks mu enda keha võimeline oli . 
862	NA	 Ma armastasin teda nüüd hingeliselt , nagu see sellisel puhul üldse võimalik on , ma püüdsin olla temaga kui oma pruudiga , kellega ollakse ebalev , sest kõik on esimest korda elus , ma tahtsin temaga olla tõeliselt , ja mingis mõttes see oligi nii , ma olin temaga kannatlik ja õrn , mõtlemata kordagi , isegi mitte järelhetkedel , et seda keha oli järgemööda retsinud kolm või neli võõrast meest , kelle nägu ega nime ta ei saa kunagi teada . 
862	NA	 Ja ma lootsin , et ka tema on unustanud kõik enda ümber ja mingis mõttes ka minu , olles samal ajal mõelnud minu selleks oma ainukeseks armastuseks , kes tal kunagi oli olnud ja keda tal polnud enam kunagi olemas . 
863	NA	 Ja ma lootsin , et ka tema mõte võttis sest osa , et ta tundis , et ma olin tõeline . 
864	NA	 Ja ma lootsin , et ma suutsin kokkuvõttes kustutada selle ta häbi , selle vägivaldse mälestuse ja jätta ennast temas valdavaks pärast tema poolt palavalt armastatud meest , keda enam polnud , et ta edaspidi mäletaks ja tahaks mäletada . . . 
864	NA	 Selkohal mu mõte komistas , takerdus , mässis end nagu tema juustesse , tema võrku – ja ma jäin magama . 
864	NA	 Ta oli edasi nimetuna mu juures , mu ligi , mu hingamise osa . . . 
865	NA	 Hommikul , kui ma ta ära saatsin , oli ta näoilme häirimatu ja klaar . 
865	NA	 Sest ta oli tõusnud enne mind ja enda kaunilt korda seadnud . 
865	NA	 Mus vilksatas mõte , et ta on alati sarnanenud prostituudiga , nagu ma neid oma vaimusilmas ja filmide põhjal kujutlesin . 
865	NA	 Kuigi polnud sellest kaugemat naist . . . 
865	NA	 Aga ma märkasin alles nüüd , et ta polnud tulnud oma kitsas mustas seelikus ja neis hullutavais mustades võrksukkades ; ta kandis valget pluusi ja musti pikki pükse , mis varjasid hetkel ta jalasääri , paljude naiste õnnetust . 
865	NA	 Kuid tähelepanelik pilk tabanuks ära juba ta kergelt kumerduva rindealuse . 
865	NA	 Jah , ma olin seda tundnud ka oma käe all , oma keha vastas – võõra surnud mehe üha kasvavat last – ja seepärast olin püüdnud olla veelgi hellem ta keha vastu . 
865	NA	 Nii et tal polnudki vaja mulle seda ette sosistada . 
866	NA	 Uksel pöördus ta ümber , vaatas mulle otsa ja lausus naeratamata , peaaegu ükskõikselt : 
867	NA	 “ Ja nüüd unusta mind ära . 
867	NA	 Päriselt . 
867	NA	 Seda , mis oli , pole k u n a g i olnud , mõistad ! ” 
868	NA	 “ Oota , oota , Maren . 
868	NA	 Sa pole minult kunagi üht asja küsinud . 
868	NA	 Et kust ma sain su telefoninumbri. . . Tookord , sügisel . . . ” 
869	NA	 “ Mis tähtsust sel nüüd on 
869	NA	 . . . . 
869	NA	 Tegelikult ma mäletan küll . 
869	NA	 
869	NA	 Vabanda , see oli meelega tehtud . . . 
869	NA	 
869	NA	 Need kaks olid mu mehe head sõbrad , liiga lähedased meile mõlemale , et ise midagi mu elus muuta . . . 
869	NA	 
869	NA	 Ja pealegi – nad tegid ise selle autoõnnetuse läbi ja jäid õnneks terveks . . . 
869	NA	 
869	NA	 Nii nad siis tahtsid mulle kedagi teist leida . . . 
869	NA	 
869	NA	 Et see kõik mul aegamööda meelest läheks . . . 
869	NA	 
869	NA	 Sina paistsid nende arvates sobivat . . . 
869	NA	 
869	NA	 Nemad valisid sinu , mitte mina . . . 
869	NA	 
869	NA	 Nõnda see kõik algas … ” 
869	NA	 
870	NA	 Siis ta läks , ei tänanud sõpruse eest , ei andnud kätt , ei suudelnud ega lasknud end suudelda hüvastijätuks , nagu ta oli teinud öösel sealsamas asemel , kus ma polnud olnud ühegi naisega , sest Halla , selle inetuse võrdkujuga , olin ma maganud põrandal . 
870	NA	 Hüvasti , Maren , hüvasti , Lesk , sosistasin ma talle järele . 
870	NA	 Ja anna mullegi andeks . 
870	NA	 Ma olin sinuga nagu ei kellegi teisega ! 
870	NA	 Ja mitte niivõrd mina , vaid keegi teine , keegi minust parem ! 
870	NA	 Kas seepärast , et tahtsin sind nii väga . 
870	NA	 Aga kogu aeg enam su keha , mitte su kurvastavat hinge . . . 
870	NA	 Anna andeks ! 
871	NA	 Aga lein on imelik nähtus , see kisub ligi . 
871	NA	 Nagu selles filmiski , kust ma sulle hüüdnime leidsin . 
871	NA	 Sest ta on üks elu põhijõude , tahame me seda või mitte . 
871	NA	 Seda ei saa keegi kiirelt vaigistada . 
871	NA	 Kuigi seda oleks sinule nii väga vaja . 
871	NA	 Väga . 
871	NA	 Ju mina polnud määratud seda suutma . . . 
871	NA	 Võib-olla on olemas keegi teine , minust parem ja väärikam . 
871	NA	 Aga selle teadasaamine üksnes saadaks mind veel sügavamasse masendusse . . . 
872	NA	 Mis mul üle jäi . 
872	NA	 Minagi viibisin oma enesetunde varemeil . 
872	NA	 Sööstsin raevukalt seda naist mustas endas unustama . 
872	NA	 Kui seda olnuks kerge . . . 
872	NA	 Ma üritasin taaskord ennast muusikasse uputada . 
872	NA	 Ei , mitte toda Menotti “ Telefoni ” ! 
872	NA	 Ka mitte Francis Poulenci neljakümne viie minutilist mono-ooperit “ Inimhääl ” , mis olnuks Mareni-lugu silmas pidades olnud palju ligemal tõesele situatsioonile . 
873	NA	 Ei , sellel ja järgnevatel õhtutel lasin kõlada üksnes Verdil . 
873	NA	 Temas oli jõudu ja kirge . 
873	NA	 Mõnel muul ajal oleksin arvanud , et ta müristab ühesuguselt kõikide saatusedraamade puhul , leidku need aset Inglismaal , Itaalias , Hispaanias või Muinas- Egiptuses . 
873	NA	 Et Puccini on sootuks teistsugune – tema üksi oskab olla igakord peenelt aja ja koha fluidumit tunnetav . 
873	NA	 Kuid “ Aida ” puhul ei pidanud see siiski paika . . . 
873	NA	 Lasin esmalt palju kordi kõlada mõlemal Aida aarial , eriti “ Rittorna vincitoril ” , siis Aida ja Amnerise duetil , sest Marenis oli seda tumedust ja saatuslikkust . 
873	NA	 Ja miski nagu alanes tõepoolest – alanes , lahustus , segunes nagu too lugu isegi Niiluse tohutus aegumatus voolus 
873	NA	 . . . . 
874	NA	 Öösel unes nägin ma ainult teda . 
874	NA	 Igasugustes võimatutes olukordades . 
874	NA	 Nii tugev oli olnud see jälg . . . 
875	 MARGIT 	 MARGIT 
876	NA	 Kevad venis ja vahelduvad külmaperioodid nagu piinasid selle ilusa aastaaja lõpuks ära . 
876	NA	 Piinatud kevad – see käis nüüd ka minu kohta . 
876	NA	 Ma olin lasknud suvilaluku ära parandada ja elasin edasi oma sõbra Hardo tühjas ja jahedas suvemajas , kuhu tal endal oli harva asja . 
876	NA	 Heitlesin selle kütmatusega , harjusin aianurgas oleva peldiku ja pööraga kaevuvinnaga . 
876	NA	 Selle asemel et rahulikult linnas kodus viibida . 
876	NA	 Ma võõrastasin taas oma korterit , ehkki tunduvalt vähem – sellevõrra , kuidas Halla oli selle mulle vastumeelsemaks muutnud , kiskus Mareni hajumatu kehalõhn mind sinna tagasi . 
876	NA	 Ainult et – ma kartsin Hallaga taas vastakuti sattuda ja selle hapra tasakaalu hävitada . . . 
877	NA	 Nii ma siis pidingi imeliku pagulasena tahtmatult jälgima , kuidas väike Mähe aedlinna aed iseenda ja looduse sunnil haljendama ja siis õitsema lööb . 
877	NA	 Maalt pärit poisina polnud see mulle mingi ime , kuid tavatute nähtuste kordumises on alati mingi vaikne maagia . 
877	NA	 Tsillad vallutasid vähem kui nädalaga terve aia , eriti tormiline õitsemine oli õunapuu all , kuhu ma olin matnud ühe puruksvisatud klaasi killud – ühtlasi oma purjusoleku , oma hulluse , oma jõuetuse ja teadasaamise , et naine , keda ma vägisi võtsin , ei saanud ealeski minule kuuluda . 
877	NA	 Ma katsusin seda kõike unustada , ja samal ajal ma ootasin nagu segane midagi , mis oleks kui järg , ehkki seda e i s a a n u d ju tulla . 
877	NA	 Võib-olla ootasin eelmise aasta kevade vaikset kordumist . 
877	NA	 Sest aasta tagasi oli ühel päikesepaistelisel päeval saabunud Karin Nyman – nagu põhjamaine lind , nagu eelteade rõõmsatest aegadest – , küll vaid mõneks nädalaks , aga siiski . . . 
878	NA	 Õnneks oli mul instituudis selgi ajal palju tööd , ja pärast tööaega uurisin ikka ja jälle Goethet , märgates samas , et olen päris hästi saksa keeles edenenud . 
878	NA	 Ma olin jõudnud ära tõlkida ka selle traktaadi , kus suur sakslane mõtiskles looduse sümmeetria ja spiraalsuse üle – inimese keha , puulehtede , merikarpide näitel . 
878	NA	 Samas kõrval kohtasin ( ega ometi Goethe enda tehtud ? ) joonistusi sellestsamast – merikarpidest , puulehtedest , inimese luustikest , me kõigi verepuust . 
878	NA	 Ning siis meenus mulle , et hiljaaegu oli eesti keeles ilmunud Martin Gardneri huvitav töö parem- ja vasakpoolsusenähtustest looduses . 
879	NA	 Panin köite kõrvale ja mõtlesin – kas ma ei peaks hoopis valima Goethe loodusteaduslikud ideed ja hüpoteesid oma uurimisteemaks , oma kandidaaditöö jaoks . 
879	NA	 Mis oli minu jaoks ikka veel harjumatu mõte – mina ja teadus ! ? 
879	NA	 Kuid kohe teadsin –sellega on kindlasti terve tosin looduseajaloolast maailmas tegelnud ! 
879	NA	 Ent võib-olla peaksin valima midagi piiripealsemat , näiteks loodusteadusliku ja luule tabamatud seosed Goethe loomingus ? 
879	NA	 Sellesama Ginkgo biloba näitel . . . ? 
880	NA	 Ühel hommikul , juuni esimestel päevadel , ootas töökaaslane Airi minu tulekut lausa väljas instituudi ukse ees , et mulle erutatud häälel teatada suurt uudist – meid mõlemaid saadetakse koos ülikooli noorte botaanikutega huvitavale ekspeditsioonile . 
880	NA	 Kujutada vaid – Lenkorani madalikule ning Talõši mägedesse . 
880	NA	 Kes osanuks sellisest retkest unistada ? 
881	NA	 Jagasin , kuigi tagasihoidlikumal kombel , kolleegi vaimustust . 
881	NA	 Niipalju teadsin minagi , et Talõši taimkate pakub huvitavaid relikte , et need on huvitavad mäed , rääkimata ju kohtumisest lähistroopikaga , mis oleks meile mõlemale ainulaadne võimalus . 
882	NA	 Nõnda võtsin minagi läidet ja taipasin siis enda jaoks kõige olulisemat – suvi ei lähe tühjalt mööda ! 
882	NA	 Ning kohe hakkasin kuulma reisituule häält , nagu lausunuks säärase seisundi kohta kirjanik Konstantin Paustovski , kes oli kunagi käinud nii seal kui ka Lenkorani vastaspoolusel Kolhidas . 
883	NA	 Ainuke asi – ma ei olnud Airiga kuigi südamlikes suhetes . 
883	NA	 Kuid reisini jäänud aja jooksul võis asja parandada . 
883	NA	 Ta oli omapärase temperamendiga ja oma huvidest kergesti süttiv ning innustuv naine , ja kui see juhtus , polnud ta vaoshoitusest jälgegi ; teadsin , et ta on palju matkanud ja paaril korral käinud koguni kõrgmägedes ; ta oli juba väliselt sportlik ja tundus seetõttu noorem , aga just säärased ülireipad ja rõhutatult sportlikud naised on mulle vastunäidustatud . 
883	NA	 Tegelikult polnudki ta minust nii kohutavalt palju vanem , kõigest kaheksa aastat , ja lõpetanud ju sama osakonna , mille minagi . 
883	NA	 Nii et meis oli nii erinevat kui ka ühist . 
883	NA	 Tõotasin endale vaikselt , et võtan nüüdsest tema maailmast tähelepanelikumalt osa . 
884	NA	 Kuidagi pidi see meie kahe osalemine tudengiekspeditsioonis kajastuma ka meie instituudi tööplaanides , ehkki me ei saanud ausalt öeldes sellest kuni lõpuni aru . 
884	NA	 Sest sisuliselt sai meist kummastki tudengigrupi juhendaja . 
884	NA	 Ju meie direktor kauples meid lihtsalt mingi muu teene eest ülikoolile maha . 
884	NA	 Lühidalt öeldes oli me ülesandeks tuua ülikooli botaanikaaia jaoks uusi taimi . 
884	NA	 Ega see just me ekspeditsiooniülesandes nii väga kirjas polnudki ; me ise teadsime seda kui suusõnalist ülesannet . 
884	NA	 Kuid meil kummalgi polnud selle mitteametliku suunitluse vastu midagi , koguni vastupidi – aimasime huvitavat retke , mille iseloom oli suuresti meie enda kujundada . 
884	NA	 Milleks läks vaja kaarte ja tutvustavat kirjandust . 
884	NA	 Vähene aeg , mis väljasõiduni jäi , kulus üleni selle peale , et end kurssi viia ja ka marsruut paika panna . 
884	NA	 Need päevad istusime Airiga õlg- õla kõrval . 
884	NA	 Ta ei püüdnud meeldida , kuid tee ja küpsiste eest hoolitses endastmõistetavalt . 
885	NA	 Isegi eelnevat kohtumist tudengitega ei toimunud ; me saime kõik kokku rongis , keset seljakotte ja muud varustust . 
885	NA	 Kui midagi oli ka tegemata jäänud või kaasa võtmata ununenud , siis nüüd polnud enam midagi parata . 
885	NA	 Nad tundusid vahvad , need noored tudengid , kes ju meiegi Airiga omal ajal olime olnud , eriti tüdrukud , keda oli arvuliselt rohkem kui poisse , nii et meil oli igati naissoo ülekaal . 
885	NA	 Teiste hulgas paistis juba algusest peale silma üks kindel paar , kel oli kaasas oma väike alpinistide hõbetelk . 
885	NA	 Me aktsepteerisime seda – mis seal ikka , ega me liikuv lasteaed ole . 
886	NA	 Margitit ma rongisõidust ei mäleta . 
886	NA	 Üleüldse ei mäleta . 
886	NA	 See tähendab – mu silm ei peatunud temal kauem kui mõnel teisel hoolealusel . 
886	NA	 Polnud lihtsalt pretsedenti . 
887	NA	 Mäletan me kohalejõudmist ja seda lähistroopilist saunatunnet , mis meid Lenkorani perroonil vastu võttis , seejärel esialgseid raskusi piiritsooni sissepääsul , kus Airi enda poolt väljakirjutatud ( ! ) komandeerimistunnistused ja siseosakonnast viie minutiga hangitud templid vägagi mõjusaks osutusid . 
888	NA	 Lenkorani riikliku looduskaitseala tegelikkus algas mõni meeter madala , tufiplokkidest laotud hoone akendest edasi – see oli varjuka , hämara metsa embus , mis majagi kohe-kohe oli endasse võtmas . 
888	NA	 Kui me saanuks sel hetkel vaadelda kogu ümbrust kaugemalt ja kõrgemalt ( aga seda teadsin oma ülikooliõpinguist ) , siis me veendunuks , et Talõši mäed tõusid Kaspia äärest mitme hiiglasliku terrassina , justkui tohutu trepistikuna , mida teisest astmest peale kattis roheline kobrutis , see džungli moodi mets , ja see külluslik moodustis saavutas oma täiuslikkuse kohe algul , selle teise astme jalamil , muutudes ülespoole liikudes hõredamaks ja napimaks ja vaesemaks . 
888	NA	 Jah , just looduskaitseala akendest , tegelikult me selle öö magamisruumi aknastki avanes vaade metsa , kus kasvas Lenkorani looduse ja selle looduskaitseala kõige haruldasem liik , raudpuu – välimuselt justkui looduse vaiksest luuvalust ja liigesetõvest vaevatud tume puu . 
888	NA	 Ja muidugi vangistas meid kõiki kohe algusest peale see eriliselt tihke ja samas kuidagi kerge , kopse ning kõiki meeligi täitev , neist tundmatutest arusaamatutest lõhnadest , lõhnaseostest tulvil õhk , mis käis paaris selle rohelise kobrutusemuljega . 
888	NA	 Kõik see kinnitas , et me olimegi hürkaani flooraks kutsutu mõjuväljas , koguni seda , et põhjast tulnutena me isegi ei kujuta hästi ette , mis mõju sel võiks meile kokkuvõttes olla , nagu piltlikult kinnitas minuga järgnevatel päevadel juhtunu . 
889	NA	 Aga enne hommikust teeleasumist ( olime kohale jõudnud hilja õhtul ) pidime üle elama põhjaliku pettumuse . 
889	NA	 Palusin nimelt , et meid vastu võtnud vanem teaduslik töötaja demonstreeriks meile kohalikke taimenäiteid , eriti endeemseid taimi , sõnaga tutvustaks kohalikku herbaariumi . 
889	NA	 Selgus , et seda peaaaegu polegi olemas . 
889	NA	 Kogu herbaarium mahtus ära suurde lauasahtlisse , ja see oli veel kehvemas seisus kui doktor Steinbergi poolelijäänud Altai taimede kogu , millega mul oli kunagi tulnud tegelda – alusele kinnitada , kakskeelsete nimesiltidega varustada , kaitselehega katta , nöörmappidesse paigutada . 
889	NA	 See kõik oli siin tegemata . 
889	NA	 Oli vaid lasu kuivi taimi , venekeelsete ajalehtede embuses . 
889	NA	 ( Jälle need ajalehed ! ) 
889	NA	 Nähes meie pettunud nägusid , pomises tutvustaja midagi edasistest ülesannetest , kuid see jutt polnud veenev . 
889	NA	 Ma märkasin , kuidas isegi me kogenematud tudengid vahetasid omavahel imestavaid pilke – sellist segadust poleks küll niisuguses kohas ( Ikkagi teadusasutus ! ) oodanud . 
889	NA	 Tegelikult tundus siinmail kogu elu ja temaga koos aeg seiskununa . 
889	NA	 Piltlikult öeldes elati kui vanajumala selja taga , uskumatult laisalt ja mittemidagitegeval kombel . 
889	NA	 Ainuke tegus kuju näis olevat looduskaitseala vanemjääger , kes käis , jahipüss seljas , mööda territooriumi ringi . 
889	NA	 Teised istusid truult paigal ja võtsid vaid palka . 
889	NA	 Aga temagi , see jääger , oli liikvel rohkem praktilistel kaalutlustel . 
889	NA	 Et tõrjuda salakütte ning muid marodööre – ja ise lasta mõni haige loom . 
889	NA	 Seda meest me ei kohanud enne kui sama päeva keskpäeval , aga meil oli selleks puhuks kirjake kaasas , et vanemjääger meid teab kelleks ei peaks . 
890	NA	 Saime aru , et muud sisulisemat abi pole meil keskusest enam oodata . 
890	NA	 Tuli toetuda rohkem oma põhjamaises ülikoolis saadud teadmistele . 
890	NA	 Siiski , enne lahkumist silmasime kõige suurema ruumi seintel kooldus fotosid , ja nii saime viimasel hetkel paar looduskaitseala haruldast puud ikkagi selgeks – üks neist oli tselkova ja teine muidugi raudpuu . 
890	NA	 Siis hakkasime minema selle meile tundmatu varjuka metsa sügavusse . 
890	NA	 Esialgu oli tegu pöögimetsaga . 
890	NA	 Tahaksin siinkohal mainida seda pidulikku katedraallikku tunnet , mis mind alati valdab pöögimetsas . 
890	NA	 Seal on igal päevahetkel hämar ning puudub igasugune edasiliikumist segav alusmets . 
890	NA	 Kuid seda lahedust oli meie jaoks vaid lühikeseks ajaks , siis mets muutus , ja me kohtasimegi esimest korda muhkliku mustunud tüvega raudpuud , mida Airi esimesena märkas . 
890	NA	 See puu meenutas tõesti kui luuvalulist olevust ja mets ise mingit halvaendelist nõiutud laant . 
891	NA	 Jah , alles selles metsas märkasin , et mu ees sammus õblukeste õlgadega pikka kasvu tudengitüdruk , kellel oli tema jaoks liiga suur seljakott turjal . 
891	NA	 Mul vilksatas mõte , nagu ikka niisugusel puhul , et küllap ta on edevusest liiga suure garderoobi kaasa võtnud . 
891	NA	 Pealegi , nad olid talle ka veel kokkurullitud telgi seljakoti peale köitnud , aga see ei tahtnud seal püsida ja vajutas kogu raskuse ühele poole kiiva . 
891	NA	 Nii et selle suure seljakoti vaev oli mul kogu aeg silme ees ja ma pidin pikajalgsele tüdrukule tahtmatult kaasa elama . 
891	NA	 Peab ütlema – ta oli vapper . 
891	NA	 Nõnda selja tagant meenutasid ta mustadest dressipükstest ümbritsetud pepu ja hästivoolitud jalasääred mulle rootslanna Karinit mu eelmise suve käikudest , ainult et astuja oli puusadest pisut kitsam ja kasvult veidi pikem . 
891	NA	 ( Ja mind vallutasid mõneks ajaks nood rabamälestused . 
891	NA	 Ja seejärel mõtlesin – kas elul on tõesti kombeks anda kõigepaelt vihjeid ja siis lavastada kordus . ) 
892	NA	 Tõsiseks tõusuks läks alles tunni-poolteise pärast , kui olime varjulisest metsarindest välja jõudmas . 
892	NA	 Algas ilmselt järgmine mägiterrass . 
892	NA	 Mu eesastuja kaenlaalused olid higist tumedad , lühike pluus , mida seljakott kõrgemale kiskus , paljastas nüüd aeg-ajalt ta selga . 
892	NA	 Tüdruku ketsitallad libisesid kuival klibusel nõlval – olin paaril korral valmis teda toetama või kinni püüdma , kui ta nõlvast alla peaks veerema . 
892	NA	 Õnneks jõudsime mingi hiigeltoru algusesse ; toru laskus kusagilt . kõrgemalt . 
892	NA	 Teadsin oma varasemast mägikogemusest ( Tian Shani omast ) , et tegu on kas joogivee- või derivatsioonielektrijaama juhtmega . 
892	NA	 Igal juhul pidi see hiigeltoru algama kusagilt kõrgemal paiknevat järvest . 
892	NA	 Vinnasime end suurte pingutustega sellele hiigeltorule , mis viis meid kui hall elevandiselg aina kõrgemale . 
892	NA	 Ainus mure oli , kuidas tasakaalus püsida . 
892	NA	 Kuid kahjuks kaldusime nõnda oma marsruudist , mille Airi oli kaardil paika pannud , aina rohkem ja rohkem kõrvale . 
893	NA	 Pidime ennast viimaks torult alla libistama . 
893	NA	 Nõlv tundus nüüd veel järsem ja raskemini läbitav , sest seal kasvasid ogalised põõsad ning kõiksugu epifüüdid . 
893	NA	 Mõnda neist ma isegi tundsin . 
893	NA	 Muidugi põldmarja , mille väät oli seal muide pöidlajämedune – pigem juba okastraadi aseaine . 
893	NA	 Kuid põõsaid ja isegi kuiva maapinda mässis ka smiilaks ja valge õitsva elulõnga väänlad . 
894	NA	 Ja seal see juhtuski , mida ma olin juba tükk aega kartnud . 
894	NA	 Tüdruk mu ees libises ja sõitis mitu meetrit kõhuli allapoole . 
894	NA	 Jõudsin enda arvates kiiresti reageerida – pidurdasin ta libisemist ja aitasin ta püsti . 
894	NA	 Soe , higine tüdrukuihu oli hetkeks mu käte vahel , ta nägu kuidagi ootamatult mu näo vastas . 
894	NA	 Põldmarjaogad olid ta käsivart pikalt kriimustanud . 
894	NA	 Tüdruk vaatas mulle küsivalt otsa , nagu oleks see libisemine minu korraldatud , õieti minu liigse tähelepanu läbi juhtunud . 
894	NA	 ( Sest ma olin ju kogu aeg teda vahtinud ! ) 
894	NA	 Ja samas – ta läbipaistev pilk justkui märkis mu ära ; naistel , hoolimata nende east , on säärane võime või oskus . 
894	NA	 ( Aga sel hetkel ma sellest veel aru ei saanud . 
894	NA	 Isegi mitte mõni tund hiljem , kui me lõunapeatuse tegime ja ma lõkketule jaoks oksaraage korjates temaga vastakuti sattusin . 
894	NA	 Sellesama tule ääres toimus Airi eestvõttel mingi traditsiooniline sõprusring , sealhulgas kehtestati nõue , et kõik ekspeditsioonist osavõtjad ütlevad nüüdsest omavahel sina , ning ma sain teada , et tema , selle pikajalgse nimi on Margit . ) 
894	NA	 Aga see kõik järgnes hiljem . 
894	NA	 Esialgu toetasin teda , et ta tasakaalu tagasi saaks , ning teatasin siis vastuvaidlemist välistaval toonil : 
895	NA	 “ Nii see asi küll ei lähe ! ” Ja ma osutasin ta kriimustatud käsivarrele ning nõudsin telgirulli endale , tehes endale vaikselt etteheiteid , kuidas ma küll retke algusest peale nii juhm võisin olla , et tüdrukul säärast koormat lasksin kanda . 
895	NA	 Ta ei vaielnud eriti vastu , aitas telgirulli isegi mu seljakoti rihmade külge kinnitada . 
896	NA	 “ Margit , “ lausus ta seejuures ja vaatas siis püsti tõustes mulle jälle tõsiselt otsa , nagu küsiks nüüd üle , kas ma olen tema sõnatu , äsja tehtud pakkumisega nõus või soovin veel otsustamist edasi lükata . 
896	NA	 Nii me tutvusimegi , ja ma ei tea , mida ta mu pilgust vastuseks luges . 
896	NA	 Võimalik , et ma võrdlesin teda taas mõttes Karin Nymaniga , ainult et tema pidi küll rootslannast mitu head aastat noorem olema . 
896	NA	 Nii et – tema kasuks . 
897	NA	 Rängem tõus lõppes umbes tunni aja pärast , edasi sattusime mingile vanale ja käimata mägiteele , mida oli siin-seal puuvaiade ning madala müüritise ladumisega püütud paremaks ja laiemaks muuta . 
897	NA	 Kuid see võis olla mõeldud kõige enam hobuse või eesli jaoks , mitte ratasveokile . 
897	NA	 Selleks oli ta liiga kitsas . 
897	NA	 Peagi hakkas tee hoopis allamäge laskuma ja moodustama seejuures serpentiine . 
897	NA	 Nõnda jõudsime väiksesse orgu , ja järsku välgatas järsaku põhjas vett . 
897	NA	 Seal voolas jõgi . 
897	NA	 Kõigil hakkas kole kiire , sest eks me olime kõik parajalt janused . 
897	NA	 Ja ka väsinud . 
898	NA	 Ning seal järsul kamarasel nõlval juhtus omakorda minuga seesama , mis Margitiga hommikupoolikul . 
898	NA	 Mu jalg kaotas toe , kaldusin ettepoole , seljakott koos Margitilt äravõetud telgivorstiga paiskus mulle pähe ja paremale õlale , kiskudes mind veel rohkem tasakaalust välja – ja mu parem jalg vajus alt ära , väändus , ning võimatu valusööst läbis labajalga . 
898	NA	 Ma röögatasin ja veeresin nõlvast käkaskaela alla , jäädes pidama alles veeäärsele madalale pehmele tumerohelisele rohule . 
898	NA	 Mäletan selle madala niiske rohu neitsilikku õrnrohelist pehmust oma põse vastas , mida ma polnud võimeline isegi mitte kõrvale keerama . 
898	NA	 Selgus , et jõekohin oli summutanud mu karjatuse . 
898	NA	 Kui mul viimaks pead õnnestus keerata , nägin , et suurem osa me seltskonnast olid keset jõge , jõekividel , õieti kaljusaarekestel , mille rübelev ja allamäge pürgiv vesi enda keskele jättis . 
899	NA	 Üks inimene siiski oli kuulnud mu karjatust , oli märganud kohkumusega mu nõlvast allaveeremist – Margit . 
899	NA	 Ma olin valust mõistust kaotamas , kui ta nägu mu kõrvale ilmus . 
899	NA	 Ma nägin hetkeks oma valu ta silmis peegeldumas . 
899	NA	 Ja juba kiskusid ta käed mind seljakotiahistusest vabaks ja ta põlvitas mu kõrval ning nõudis kohkunud sosinal : 
900	NA	 “ Kas saite. . . kas said kõvasti haiget ? “ 
901	NA	 Ma ei vastanud , ma väänlesin labajalast kätega kinni hoides sel rohelisel niiskel rohul . 
901	NA	 Margit kahvatas , hüüdis Airit , aga kuna kõik olid jõekaljudest ja väikesest veekaskaadist nii hullult vaimustunud , siis ei kuulnud meid keegi . 
901	NA	 Ta pidi minuga ise hakkama saama . 
902	NA	 Margit kükitas nüüd mu ees ja kiskus ettevaatlikult liigutades mu parema jala saabast jalast . 
902	NA	 Ma nägin ta rindasid sportsärgi kaelaavast , kui ta kummardus , et ettevaatlikult mu kannast kinni haarata . 
902	NA	 Valu justkui taandus hetkeks . 
902	NA	 Või oli põhjus selles , mis lühikeseks viivuks mu pilgule avanes . 
903	NA	 Labajalaliigese tumesinist laienevat paistetust nähes vilistas tüdruk vaikselt . 
903	NA	 Püüdsin valu võites teda ja ühtlasi ennast lohutada : “ Luu peaks ju terve olema . . . ” 
904	NA	 Ta ei tulnud mu reipusega kaasa . 
905	NA	 “ See juhtus minu pärast ! ” karjatas ta vaikselt . “ Miks ma pidin selle telgi ära andma . . . ? ” 
906	NA	 “ Ma olen ju . . . meesterahvas . . . ! ” pressisin läbi valu , läbi hammaste . 
907	NA	 Püüdsin teda valu välja näitamata rahustada , öeldes , et see oli minu enda ettevaatamatus , et küllap minagi tahtsin kiiremini vee äärde jõuda , et telkide kandmine polegi temasuguse kohustus . . . 
908	NA	 Ta vaatas mulle imeliku pilguga otsa – et mis pagana kangelast sa mängid , mees ? – ja läks siis oma seljakotist midagi otsima . 
908	NA	 See oli elastne side . 
908	NA	 Mul oli juba tunduvalt parem , kui ta mu jalga kergitas ja selle endale sülle asetas . 
908	NA	 Seejuures riivasid mu tulitavad varbad ta reie sisekülge ning said nagu mingi lisatuike osaliseks ; ta vaatas mulle hetk hiljem jala sidumise katkestanult taas imelikult-küsivalt ( mis oli talle kogu aeg iseloomulik ) otsa , nagu oleksin seda riivamist meelega suunanud – ja ma taipasin alles hiljem , et ehkki valuga segatult , oli see meie esimene erootiline puude teineteisesse . 
909	NA	 “ Kus sa seda õppinud oled ? ” pressisin ma läbi hammaste , sest valu tuli uue ringiga tagasi . 
910	NA	 “ Aga meist peavad ju kõigist saama sõjaolukorras medõed . . . ” 
911	NA	 Nüüd alles jõudsid ka teised meie juurde . 
911	NA	 Imelik , nad ei saanud mu olukorra tõsidusest aru . 
911	NA	 Just nimelt Airi ei saanud . 
911	NA	 Ta rääkis midagi edasiminekust , ajagraafikust mahajäämisest . 
911	NA	 Selge see – tema oli harjunud graafikute ja kohalejõudmistega . 
911	NA	 Ma olin talle vaikselt pahane . 
911	NA	 Alles siis , kui ta nägi , et ma ei suuda tõustagi , rääkimata raskuse selgavõtmisest , leppis ta sellega , et me jääme samasse kohta laagrisse . 
912	NA	 Tegelikult – koht oli ju lausa suurepärane , tuule eest varjatud , vesi ja lõkkematerjal käepärast , lisaks veel jõe mõnus mühin , sest sel kohal sööstis kogu koonduv voog kaljukanjonisse ja see vaade pakkus praegu , õhtuvalguse aegu head pildistamisvõimalust . 
912	NA	 Muidugi nendele , kes olid terved ja ülevas meeleolus . . 
913	NA	 Tund hiljem , kui kõik teised olid mõni meeter alamal jõeklibul lõkke ümber kogunenud , tõi Margit mulle suure kruusitäie vaarikateed ja katsus jälle mu jalga , mis oli veelgi jämedamaks paistetanud ning tuikas . 
913	NA	 Ta hoidis tükk aega peopesasid sellel kohal , justkui prooviks kuumendust ära võtta . 
913	NA	 Ja vaadanud vilksamisi teiste suunas , kes istusid lõkkeringis , kummardus mu kohale ja suudles mind põgusalt suunurka selle autasuks , et olin valule vastu pidanud . 
913	NA	 Ei mingit respekti , et meil oli ligi kümneaastane vanusevahe . 
914	NA	 Ärkasin , sain aru , et olen telgis . 
914	NA	 ( Selgus , et sellestsamast meie ühisest vaevakoormast oli saanud meie presentmaja selleks ning ka kõigiks järgnevateks öödeks . 
914	NA	 Sest Margit oli jäänud lihtsalt sõpruskondadeks jaotumisel üle ja sattunud minu ning Airiga ühte telkkonda – võib-olla et üldsegi mitte nii kogemata . 
914	NA	 Omamoodi oli see mitte ainult meeldiv , vaid võttis maha ühe õhus rippuva pinge – me pidanuks ju Airiga kui ekspeditsiooni juhendajad ka telgiruumi jagama . 
914	NA	 Aga nüüd oli meid paaritu arv , he-hee ! ) 
915	NA	 Jalg tuikas ja see tõi meelde , mis oli juhtunud . 
915	NA	 Läbi telgiriide kumasid kustuva lõkke söed . 
915	NA	 Kuulsin , kuidas keegi teises telgiseinas vaikselt norskas . 
915	NA	 See sai olla üksnes Airi . 
915	NA	 Aga keegi oli mulle tunduvalt ligemal . 
915	NA	 Ja kohe pandi tuttav peopesa mu laubale , ja kui mu kõrval lamaja kuulis , et mu hingamine tasanes , kerkis ta minu kohale ja pehme suu suruti uuesti vastu mu palavikuunest paakunud huuli . 
916	NA	 “ Kas valutab ikka veel , “ sosistas kellegi hääl mulle seejärel kõrva sisse . 
917	NA	 “ Ei , ” sosistasin ma , ja tõesti , ma ei tundnud hetkel mingit valu , üksnes pakitsust terves labajalas . 
917	NA	 Seepeale asetati kerge käsi minu magamiskoti esisele ja ühed sõrmed tõmbasid selle luku aeglasel sirinal lahti ning jahe säär sirutas end sellest tekkinud lõhest sisse . 
917	NA	 Nii tegi Margit mu eest ära minu kohuseks oleva – ta puges ise mu voodisse , mu privaatsusse , nii nagu Halla oli kunagi seda teinud mu öisesse tuppa tulles . 
917	NA	 Mis oli üsna ootamatu , eriti selles olukorras . 
917	NA	 Sain aru , et tal pole plaanis mind ainult oma sosina ja huultega lohutada – ta tahtis oma Florence Nightingale' laadis missiooni lõpuni viia . 
917	NA	 Ikka veel kõheldes libistasin oma kätt piki ta udemes selga , mida ma olin riidega kaetult ja ka vilksamisi avanenuna terve päeva vahtinud . 
917	NA	 Ja ta kaardus nagu noor vibu mu poole ning ma tundsin , et miski ei või enam olla meie vahel takistuseks . 
917	NA	 Tundsin , kuidas ma erutusest neelatasin . 
917	NA	 See näis lausa valjult kõlavat . 
918	NA	 Ta lasi ennast kaisutada ja silitada , ja ta enda käed liikusid seeaeg kui alateadlikud väänlad . 
918	NA	 Ma kõhklesin veidi vaid siis , kui tüdruk oli päriselt mu vastas , mu meelevallas , ehkki see olin ju hoopis mina , kes oli ta täielikus mõjuväljas – siiski , ma vist kõhklesin vaid paar kainet hetke , sest ei teadnud ju veel , kas ta on juba kellegi poolt äratatud või on see vaid tühipaljas bravuur , et mind tegelikkuse ette seada ja , noh , millekski rohkemaks ära kasutada . 
919	NA	 Mu kõhklus osutus õnneks vääraks . 
919	NA	 Ta keha ilmutas järgnevalt isegi teatud vilumust , mis minu poolabitus olukorras kasuks tuli . 
919	NA	 Aga me pidime säilitama seejuures võimalikku vaikust , sest meist vaid käesirutuse kaugusel magas mu töökaaslane , ka ju naisterahvas . 
920	NA	 “ Ära sa arva , et ma tahtsin sind üksnes haletseda . . . et see juhtus vaid sellest . . . 
920	NA	 Muidugi , mul oli sinust hirmsasti kahju seal väljas . . . 
920	NA	 Aga sa . . . ühesõnaga , ma tahtsin seda algusest peale . . . ” kuulsin ma tema sosinat taas oma kõrva vastas , kui me uuesti magama hakkasime jääma . 
920	NA	 Kas see tähendas , et ta oli mind märganud , enne kui mina teda ? 
920	NA	 Tahtsin talle öelda , millal mina teda märkama hakkasin , aga ei jõudnud . 
920	NA	 Mulle oleks kui une poksikindaga vastu kogu füüsist äsatud . . . 
921	NA	 Hommikul tõusin teiste ja veel enam iseenda imestuseks kohe jalule . 
921	NA	 Ja mitte ainult seda – ma suutsin isegi oma raskuse , see tähendab seljakoti koos meie telgiga selga hiivata . 
921	NA	 Ja niimoodi mehiselt , Margiti salakesi tagasisuunas heidetud pilkudest jõudu saades terve päeva vastumäge liikuda , ehkki kusagil liigese sisemuses näis valu veel edasi pesitsevat . 
921	NA	 Õnneks olid selle päeva tõusud laugemad ja vahepeal juhtis meid ülespoole päris sissetallatud rada . 
922	NA	 See oli me retke kõige avastuslikum või elamuslikum päev . 
922	NA	 Lõuna paiku rebenes varjukasse laialehisesse metsa justkui auke ja silm ulatus aeg-ajalt haarama voogavaid mägiseid kaugusi , mis olid nagu üksteise kõrvale , üksteise otsa tardunud sinise erinevates toonides lained . 
922	NA	 Ja see vaade , see maastik , mis sai alguse alamalt , me jalgest madalamalt , näis ulatuvat maailma lõpuni . 
922	NA	 Ega see olnudki väga vildakas võrdlus . 
922	NA	 See , mis meile nüüd paistis , oli tõeline mägismaa ja see mägine maastik , tegelikult ju Euraasia kivine süda , ei rahunenud enne , kui oli saavutanud kusagil seal kagus oma maksimumkõrguse , Himaalaja . 
923	NA	 Ennelõunaks jõudsime justkui lõuna suunas avaneval hiigelterrassil peesitavasse külla . 
923	NA	 Heitsime viivitamatult oma kiviraskeks muutunud seljakotid maha keset küla asuva platsi serva . 
923	NA	 See hämmastas meid oma puhtakspühituse ja erilise siledusega . 
923	NA	 Plats oli kergelt nõgus . 
923	NA	 Ka küla ise hämmastas meid oma liikumatuse , mingi letargiaga . 
923	NA	 Koguni mingi ükskõiksusega meie , tulijate vastu , sest see polnud ju selgesti koht , kuhu igapäev keegi võõras saabunuks . 
923	NA	 Tõesti , mitte ühtki uudishimulikku last ei tulnud meid uudistama . 
923	NA	 Ja isegi mitte vanemat inimest , kelle käest saanuks küsida leiba , millest meil oli puudus käes . 
924	NA	 Tunniajase puhkuse ja rauge vaatlemise järel selgus nii mõndagi . 
924	NA	 Selles külas polnudki lapsi . 
924	NA	 See oli vanade , isegi väga vanade inimeste küla . 
924	NA	 Mis selgus , kui meie kõrvale pikale palkidest muldrikule või galeriile olid täiesti märkamatult ilmunud kolm igivana , tuimade pleekinud silmadega vanameest . 
924	NA	 Käed kepile toetumas , vaatasid kõik kolm lõunasse , üle laia oru paistvate veel kõrgemate mägede suunas . 
924	NA	 Nende päikesest põlenud , habetunud nägudel ei paistnud mingeid emotsioone . 
924	NA	 Päike vaid soojendas nende väsinud käsi , kogu nende kondist olemust . 
924	NA	 Pärast öeldi meile , et nemad ongi küla kõige vanemad , kõik üle saja kümne aasta vanad . 
924	NA	 Meid nad ei paistnud samamoodi märkavat nagu ülejäänud külaelanikudki . 
925	NA	 Jah , see oli tõeliselt välismaast ära lõigatud ja ka unustatud paik . 
925	NA	 Sest kui me meenutasime meid kohaletoonud teed , siis oli see liiga kitsas igasuguse sõiduki jaoks . 
925	NA	 Tõesti , tõesti , see talõši küla ei tundnud ratast – ei vankri , veel vähem auto oma . 
925	NA	 Too maailm jäi sinna alla . 
925	NA	 Üles tõi ju üksainus hädine rada , rööpane tee lõppes , kui mõtlema hakkasime , juba eelmisel päeval ja seegi oli vist rajatud metsaveo tarbeks . 
925	NA	 Ja järsku , sellesama valgusel sai mulle selgeks ka ülikõva ja sileda , justkui äsja puhtaks pühitud keskplatsi tähendus . 
925	NA	 See oli viljapeksuks . 
925	NA	 Mis pidi siin käima kõige primitiivsemal moel – loomade pahmates ja koote kasutades . 
925	NA	 Aga kollakas oder alles kasvas meist madalamale laskuvatel nõlvadel . . . 
926	NA	 Mingi ajatus , õigemini ajas järsk tagasiminekutunne valdas meid kõiki . 
926	NA	 Pärast asjatuid katseid hapendamata leiba osta vinnasime oma raskused taas kukile ja väljusime külast . 
926	NA	 Ja ilmetute silmadega liikumatud saja-aastased talõši vanamehed , kondised käed ümber kepi , jäid meist maha . 
926	NA	 Neil oli aega liiaga . 
926	NA	 See pani tahtmatult mõtlema elu sisu üle . 
926	NA	 Jah , elu väärtuse määravad ikkagi sündmused , mõtlesim ma ja tabasin jälle oma öise kaaslase naeratuse . 
926	NA	 ( Mõnikord võib mõnes hetkes , mõnes pilgus sisalduda väga palju . ) 
926	NA	 Ja mind läbis mingi tänutunne , sest Margiti samm oli kui iseenda kinkimine mu valule – teisiti ei saanud seda ju nimetada . 
926	NA	 Ja taas mõtlesin sündmusteta elu peale . 
926	NA	 Ja saja ning enamagi aasta pikkuse elu mõtte ning sisu üle . 
926	NA	 Et kõik nende vanurite päevad koosnevad vaid sest – mägede kohale kerkiva ja laugeneva päikese jälgimisest . 
926	NA	 Ning mõnest lonksust veinist ja võib-olla mälestust kunagi suitsetatud tubaka kirbusest . 
926	NA	 Kõik muu , sealhulgas mälestused nooruse ülemeelikustest jäid neist nii hiigelkaugele , et seda polnudki üldse olemas . 
927	NA	 Kuid järgmisel ööl ei saanud me enam endist viisi riskida . 
927	NA	 Olime seekord laagrisse jäänud kõrgel klibusel mäeveerul , ümbruses ei kasvanud enam isegi mitte kiduraid põõsaid . 
927	NA	 Olime pidanud isegi lõkkepuud madalamalt kaasa võtma . 
927	NA	 Seal polnudki õieti tasast pinda telkide ülespanekuks . 
927	NA	 Need kaks noort , kel oli hõbedane alpitelk , läksid suuremate rahnude taha sobivamat kohta otsima . 
927	NA	 Mina küll ei jõudnud ära oodata lõkketule vaibumist , lahkusin esimeste seas selle äärest . 
927	NA	 Kõik minus ootas Margitit . 
927	NA	 Kuid järgmisena puges telki Airi , siis alles Margit . 
927	NA	 Ma ei teadnud veel , kuidas asjaolud kujunevad . 
927	NA	 Tõmbasin telgipimeduses Margiti enda ligi ja hoidsin teda tugevas kaisus ; rohkemat me ei riskinud . 
927	NA	 Airi hingamine oli ju siinsamas . 
927	NA	 Pealegi vähkres ja nohises me kolmas telgikaaslane tükk aega , enne kui ta pikkade tõmmetega hingama hakkas , nagu ei lasknuks meievaheline pinge tal tõega uinuda . 
927	NA	 Tundsin , kuidas me mõlema südamed ühes kiires rütmis tagusid . 
927	NA	 Airi polnud meie armatsemist eelmisel ööl ilmselt kuulnud , aga mul oli meeles see võimatu spermalõhn , mis hiljem telgis valitses . 
927	NA	 Seepärast libistasin end peale Margiti rindadega mängimist vaikselt telgiavausest välja , mis oli paraja kallakuse tõttu lihtsamast lihtsam , ning tirisin ka Margiti kättpidi endale järele . 
928	NA	 Meist pisut eemal nõlval paistis öötaeva foonil väike kaljuastang . 
928	NA	 Valisime sõnatult selle suuna . 
928	NA	 Klibu ja liiv ragisesid reetlikult me jalge all . 
928	NA	 Heitsime otse kaledale kiviastangule , mis oli päevasest päikesest alles soe . 
928	NA	 Meist madalamal , mõnekümne meetri kaugusel võis selgesti näha me laagri nelja telgi tumedaid siluette , viiendat polnud näha – noorpaar oli selle üles seadnud pudeda kalju teisele poolele . 
928	NA	 Võis vaid oletada , millega nad igal ööl seal tegelevad . 
928	NA	 Aga nüüd moodustasime me Margitiga neile vastukaalu . 
928	NA	 Lamasin kõhuli kaljuastangul , Margit lamas minu kõrval . 
928	NA	 Meist alamale jäi pimedusega täidetud org , selle teisel poolel laugetel nõlvadel paistis üksikuid jõuetuid tulesid , samal ajal kui oru meiepoolsel nõlval polnud muud valgusemärki kui meie lõkke punakalt hõõguvad tukid , jäänused neist paarist puurondist , mille olime madalamalt kaasa võtnud ja pool päeva kannatlikult oma turjal kandnud . 
928	NA	 Margitil oli seljas soe pehme kampsun , jalas vaid heledad püksikesed , mis pimeduses kuidagi fosforestseeruvalt helendasid . 
928	NA	 Ma lamasin nüüd selili , tundes väikeste ebatasasuste sadistlikku tungimist selga , seda enam , et tüdruk lamas samuti kogu oma raskusega minul ja minu käed ning jalasääred embasid teda , niimoodi pisutki ta paljast alakeha võõrastava ööõhu eest kaitstes . 
928	NA	 Selles lõunamaaöös oli korraga jahedust , aga ka sooje laineid , mis kerkisid alt sügavast orupõhjast nagu nähtamatu hingus . . . 
929	NA	 ( Ma ei suuda vist eales unustada seda ruttamatut kahekesiolemist , edasi anda seda tunnet – noore , kaastundest tulvil tüdruku meeldiv raskus minul , tema käsivarred kaelustamas mind ja kinkimas mulle seda aega , millest ma olin juba eemaldumas . . . ) 
930	NA	 Siis järsku kuulsime selja taga krabinat ja võpatasime üheaegselt , ja kuna me viibisime veel raugelt teineteises , siis oli meil vaja ühekorraga küljeli keerata – seal , mõne meetri kauguselt vaatas meid külmalt sädelev silmapaar , nagu öö enda hukkamõistev pilk . 
930	NA	 Margit kiljatas vaikselt – ja need silmad kustusid kohemaid ning siis kuuldus vaid kruusa ja kivikeste kerget rabinat . 
931	NA	 “ Rebane või šaakal , “ sositasin ma ja keerasin ta uuesti enda peale , sest nii oli parem . 
932	NA	 “ Arvad sa ? ” vastas Margit ja näksas mind hammastega kõrvast . . 
933	NA	 “ Muidugi , mäletad Väikese printsi fennekit . . . ? ” 
934	NA	 “ Aga siin pole ju Sahara , “ vastas mu armas looduselaps ja naeris hääletult vappudes ning mina pidin temaga kaasa võppuma , mis tegi mulle üksjagu nalja , sest see meenutas me kehade teistsugust rütmi alles nüüdsama . 
935	NA	 Samal hetkel kostis lagunenud kalju tagant naisehäälset kiljumist . 
935	NA	 Küllap öine kaljustikuloom oli meie noorpaarigi ehmatanud . 
935	NA	 Õnneks sumbus kisa kohe , nagu oleks kellegi käsi kiljuja suule laskunud . 
935	NA	 Ülejäänud telkides jäi kõik edasi vaikseks . 
936	NA	 Hommikul oli kolmnurksest ülestõstetud telgiavast avanev vaade veelgi maalilisem kui öine ja poolkujutluslik . 
936	NA	 Seal , teisel pool avarat orgu lisandus mägisiluetti aina uusi kõrgemaid siniseid rahutusejooni . 
936	NA	 Otsisin seljakotipõhjast välja oma binokli ja ronisin uuesti me öisele astangule . 
936	NA	 Seal sai mulle läbi okulaaride selgeks , et me olime tegelikult nii ligidal millelegi tähtsale ja senini nägematule , millest meile mõlemale koolis ja minule eriti sõjaväes nõnda palju juttu oli tehtud , mida kujutati igal kaardil laia punase ribana ja mis oli puutumatu ning püha . 
936	NA	 Seal see oligi – riigipiir . 
936	NA	 Ainult et tegelikkuses polnud selles mingit pidulikkust ega suursugusust – orus paistis vaid hall robustne mitmekordne traattõke ja veidi edasi sellelsamal joonel või ribal tönts , samas stiilis torn . 
937	NA	 Mulle sai korraga palju selgeks – need heledad külamajakesed , mis öösel näitasid oma harvu tulesid , olid juba sootuks teine maa – Iraan . 
937	NA	 Muud tõket või joont peale selle traattõkke polnudki , loodus jätkus oma katkematuses , ei tema osanud siin mingit erinevust tekitada . 
938	NA	 Vaid meie kaks olime sel ööl viibinud ja armastanud ühel võimalikul piiril . 
939	NA	 Järgnevad päevad möödusid üleval kõrgel , sisuliselt kõrbeplatool liikudes ; meil tuli nüüd kogu aeg tegelda ekspeditsiooni põhiülesandega – taimestiku kaardistamise ja taimenäidiste kogumisega . 
939	NA	 Ausalt öeldes , koguni Airi jäi nende valdavalt hõbehallide , kserofüütsete taimede määramisega hätta . 
939	NA	 Siiski , tuli ette ka tuttavaid taimi : siin kasvas suurte padjanditena hundihammast , ogamaltsa , kuid ma kuulsin Airit pomisemas ka nimetusi mayeri puju , akantolimon ja mõnda kolmandatki . 
940	NA	 Nende kolme päeva , ei , öö järel hakkasin ma peaaegu kõike seda uskuma , mis toimus minu ja Margiti vahel . 
940	NA	 Aga mida siis ikkagi ? 
940	NA	 Kas seda , et tema on üheksateist ja mina just kakskümmend üheksa saanud . 
940	NA	 Ei , mitte seda . 
940	NA	 Vaid et midagi säärast on üldse võimalik . 
940	NA	 Või oli tegu eleva ja vitaalse tüdruku valikuvähesusega ühes erandlikus olukorras ? 
940	NA	 Ma pidin ka seda võimalust meeles pidama 
940	NA	 . . . . 
941	NA	 Küllap meile kahele vaid tundus , et ekspeditsiooniseltskond on pime . 
941	NA	 Polnud ju võimalik , et nad , sealhulgas Airi , ei märganud , kuidas me Margitiga aina külg-külje kõrval liikusime , tihti koos ja põhjuseta itsitasime ja teineteist nügisime . 
941	NA	 Igatahes ei paistnud geobotaanika meile just kõige tähtsam olevat , ehkki tegelikult leidsime just meie kaks või kolm kõige huvitavamat liiki . 
941	NA	 Mässisime kaasavõtmiseks määratud taimed koos mullatükiga kilesse , pakkisime neid taimi õrnalt ja hoolikalt . 
941	NA	 Kuna tegu oli äärmiselt kuivalembeste taimedega , siis polnud erilist muret , kui palju neid kasta tuleb . 
942	NA	 Ma oleksin tahtnud olla oma Nausikaa ligi igal öösel . 
942	NA	 Kuid telgiolud olid jätkuvalt meie vastu . 
942	NA	 Nii et mägiplatoo viimasel päeval , kui olime lõunatunniks peatuma jäänud umbsesse ja vaadetelt kuidagi väga intiimsesse orgu , kus kõiki retkkonna liikmeid keskpäevaväsimus ründas , nagu oleks tegu eriliselt negatiivset energiat sisendava ümbrusega , tirisin Margiti vaikides laagrist minema . 
942	NA	 Ta ei olnud sellest väga vaimustunud . 
942	NA	 Kuid kui kaugele me ka piki ojanõva allapoole ei laskunud , laagri lõkketuli ja päikesevarjuks ülespandud kõige suurem telk jäid meile pilguulatusse . 
942	NA	 Mis tähendas , et ka meie sealolijaile . 
942	NA	 Koguni kellegi terane , halvustav pilk näis meid jälgivat . 
942	NA	 Lõpuks varjusime suure rahnu taga , kus mägioja moodustas järjekordselt kiviastangult alla pahisedes kena kose . 
942	NA	 Kose kõrval oli kivisüli , nagu looduslik vann , kuhu aeg-ajalt veepritsmeid sattus . 
942	NA	 Sealsamas oli lapike rohtu , kuid Margit eelistas mulle sülle istuda . 
942	NA	 Ja nii me seksisimegi – raevukalt ja teineteisele peaaegu haiget tehes selle oru kohal rippuva päikese palava pilgu all – , minul selg vastu kalju halli seina , tema tahapoole kallutatud keha täis varjamatuid võbinaid . 
942	NA	 Pärast lamas ta selili selles voolust kõrvale jäävas kiviliua moodi süvendis , kus päike oli vee soojaks muutnud . 
942	NA	 Ja valgus mängis ta tumedatele häbemekarvadele jäävatel veepiiskadel . 
942	NA	 Ning kui ta niimoodi kinnisilmsena seal vees lamas , tuli mägioja voolus sisalduva pulseeringu tõttu sinna süvendisse aeg-ajalt väike annus külmemat vett juurde , mis sundis Margitit vaikselt karjatama . 
942	NA	 Ja seejärel voolas sama hulk vett allpool üle serva . 
942	NA	 Loodus justkui kordas selles pulseeringus meie kehade äsjast rütmi . 
942	NA	 Ma olin tõesti õnnelik vastu halli kivi istudes , jalad solberdamas vees , kehas imelik tunne , et see oleks võinud kesta palju kauem . 
942	NA	 Samal ajal kui Margit lamas kuival hallil kivil ja lasi päikesel ning mu pilgul puutuda oma nautlevat keha . 
943	NA	 . 
943	NA	 ( Kus ma olin seda juba nõnda kogenud , kes oli kunagi olnud tema-sarnane ? 
943	NA	 Sugenes taas imeline ja lühike déj ? -vu tunne . 
943	NA	 Hetkel ei meenunudki , alles hiljem – Karin ju , möödunud suvel seal rabas ! 
943	NA	 Mis justkui tõestas , et igal elamuselgi on omamoodi järg või kaja , kui vaid oskad neid tabada . . . ) 
944	NA	 Järsku Margit nagu ärkas üksiolekust , tõusis põlvedele , kaisutas mind oma märgade kätega nagu mingi najaad ning kiskus naljatamisi kaasa sinna veemühinasse . 
944	NA	 Mis tõendas , et temas püsis edasi mingi küllastamatusetunne . 
945	NA	 Kui tagasi jõudsime , oli teistel tatrapuder lihakonservidega valmis haudunud . 
945	NA	 Me olimegi viimased , kes läksid oma kausse oja äärde pesema . 
946	NA	 “ Ma tahaksin sind veel ! 
946	NA	 Kohe ! ” sosistasin ma tüdrukule , kes mu kõrval pulbitseva vee kohale kummardus . 
947	NA	 “ Kahjuks pole see enam võimalik , “ lausus ta kelmikalt ja mulle meenus õrnroosa veenire , mis kiviliuast allapoole oli valgunud . 
947	NA	 Ma ohkasin , kade looduse peale , kes võtab naised mõneks ajaks meie meelevalla alt ära . 
948	NA	 Nõnda me siis olimegi liikunud uhke poolkaarega läbi Talõši mägede ja jõudsime järgmisel hommikul ühte suuremasse külla , et alustada sõitu pisikeses kuumas bussikarbis , kus me olime sõbralikult koos kõigi külaelanikega ja mahtusime ometi ära . 
948	NA	 Ja me hakkasime peatumatult veerema allamäge – algul läbi samasuguse kõlekuiva maastiku , mida olime viimastel päevadel läbinud , siis aina kiirenevalt läbi mäekitsuste , jättes endast alatiseks maha kõik need saja kümne aastased ätid , kes kaesid ehk selgi hommikul oma tuimal huvitumatul silmavaatel kaugeid mägesid ja päikest nende kohal , kaht igavesti kokkukuuluvat reaalsust nende jaoks , ilma et nad oleksid elus mingit muud vaadet näinudki , nii et neil polnud sel elu hämarusehetkel millestki muust unistada ja mitte midagi ka kahetseda . 
948	NA	 Kas selles oligi tõelise vanaduse saladus , et selles ei juhtu enam midagi , absoluutselt midagi , mida sa ei teaks , poleks näinud , läbi elanud . . . 
949	NA	 Sama päeva pärastlõunaks olime all mere ääres Lenkorani nimelises linnakeses , kus 
950	NA	 meil õnnestus kogu oma varustus , esmajoones seljakotid ja ka taimepakendid , raudteejaama pakihoidu ära anda ja nii iseenda jaoks vabaneda . 
950	NA	 Sellest hetkest olime tõesti vabad . 
950	NA	 Terveks pooleks päevaks , sest rong väljus viis minutit enne keskööd , ja seesama raudtee tõotas reisi turvalisust ning katkematust kuni koduni . 
951	NA	 Tudengid vajusid kergendatult linnakese peale laiali , Airi oli juba varem jõudnud kaduda – kahtlustasin , et ta läks turule , sest turg on botaaniku jaoks tõeline illustraator . 
951	NA	 Meidki kahekesi hakkas linn peibutama oma näljaseks muutvate toidulõhnadega . 
951	NA	 Sõime šašlõkki ja naersime vastastikku oma musti suid , siis ostsime mingeid vängeid puuvilju , lõpuks jõime punast veini . 
951	NA	 Käed teineteise vöökoha ümber , hulkusime mitu tundi linnas ringi , aeg-ajalt seisma jäädes ja teineteist kallistades ; tundsime , et siin , islamimõjulises linnakeses pole säärasega harjutud , kuid me ei hoolinud sellest , sest olime nagunii ärasõitjad . 
951	NA	 Aeg-ajalt kohtasime omasid ja korra ka Airit , kes püüdis head nägu teha , ehkki oli kindlasti solvunud , et ma polnud viimasel ajal temaga isegi paari lauset päevas vahetanud . 
952	NA	 Üks lühike uulits viis meid iseenesest mere äärde . 
952	NA	 Selleks ajaks oli juba õhtu saabumas , meri , Kaspia , näis hõivavat poole horisondist , samal ajal kui teise poole ja kõrgema moodustas imelik pleekinud taevas . 
952	NA	 Kõik see kokku kutsus võimukalt , mõtet rohkem kui füüsist , sinna kaugusse – või olin ma omal ajal lihtsalt palju Paustovskit lugenud . 
952	NA	 Just nimelt temalt teadsin , et seal teisel kaldal ootavad vaid kuradi poolt soositud mustad ja kõledad paigad – Kara-Bogaz , Mangõšlak . 
953	NA	 Märjal liivaribal pleekisid vaid mõned inimesed , aga nemad meid ei häirinud . 
953	NA	 Vees polnud peaaegu kedagi . 
953	NA	 See plaaž nägi imelikust imelikum välja – selle liiv oli must , üleni must , nagu peenendanuks keegi Maa ürgajast pärit musti vulkaanilisi kaljusid ja puistanuks just siia randa maha . 
954	NA	 “ Kas sa ka tead , kui haruldane plaaž see on , ja kui tervislik ? ” küsisin äkitselt Margitilt . 
954	NA	 Ta raputas pead . “ Maailmas pidavat veel vaid kahes kohas säärast musta liiva olema – Kuubal ning Kuriilidel . . . ” Ma tahtsin hüüda , et ta tuleks koos minuga sinna vette , et me võiksime märjakssaanuna püherdada selles liivas , hullata , tunda ennast Robinsoni lastelastena ja hiljem lebada teineteise kõrval , nahk kui imelik liivapaber , hetkel tuim teise sõrmede suhtes . 
954	NA	 Kuid siis meenus mulle , et ta on vee-keelu all . 
954	NA	 Ja mul jäi vaid üle üksi Kaspia mälestus oma kehas kaasa võtta . 
955	NA	 Ja kui ma siis lõpuks veest välja tulin ja oma kaaslast kombekalt kokkusurutud põlvedega kuival liival istumas nägin , ärkas minus vallatusekurat – puristasin suhu võetud vee välja , vähkresin liival , nagu olin kavatsenudki , ning kukkusin siis , must nagu kurat , oma kallimat niisuguse innuga mööda rannariba taga ajama , et ta kiunus päris tõelisest hirmust , et jumal teab , mida ma võin temaga teha , kui ta kätte saan . 
955	NA	 Meil oli jätkuvalt lõbus . 
955	NA	 Sest kojusõiduhetk nihkus aina lähemale . 
956	NA	 Tulime sinna plaažile mõne tunni pärast tagasi – oli juba pime ja ma tundsin , et Margit on teises , kergelt eleegilises meeleolus , milles oli minu arvamist mööda süüdi ka meri , sest sealt pimedusest kandus võimukat kohinat , nagu universumi igavest , alles nüüd kuuldavaks saanud hingamist ; ning kuuma liiva kohale oli vajunud öö must tihke tekk , nii et liiva musta värvi polnud enam võimalik eristada . 
957	NA	 Me istusime liivale , ja ta pani oma käe kuidagi teistsuguse liigutusega mu õlgade ümber . 
958	NA	 “ Rolf . . . ma tahtsin öelda , et me reis on peaaegu läbi ja varsti oleme kodus . . . 
958	NA	 Tahtsin öelda , palun ära otsi mind Tartust üles . . . ja ära helista ka . . . 
958	NA	 Seda pole vaja . . . 
958	NA	 Mis oli , see oli. . . Ma ei taha endale ja ka mitte sulle anda mingeid võltslubadusi , mõistad . . . ? ” 
959	NA	 Kuidas siis veel – ma oleksin seda pidanud mõistma enne , kui ta ühtki sõna oli lausunud , oleks pidanud juba seal üleval mägedes ühel hetkel aru saama , et meie romanss võis aset leida vaid selles kaunikesti tinglikus olukorras . 
959	NA	 Jah , see oli olnud omamoodi paradiisiaia lugu , kus temal , Eval , oli olnud valida vaid olemasoleva piires . 
959	NA	 Ja teiseski mõttes oli me retk kulgenud paradiislikus looduses , kus oli nii vähe välist ja segavat . 
959	NA	 Muigasin hapult ja tahtsin midagi siiski lausuda või talt küsida . 
959	NA	 Aga keegi pani pimedas oma lõhnava peo mu suule ning ei võtnud enne ära , kui ma olin endaga lepitatud ja ei tahtnud enam midagi lausuda . 
959	NA	 Ülejäänud aja istusime vaikides ja see oli sama ilus kui sel öösel Iraani piiri ääres , ühel kaljuserval , kust meil polnud võimalik kaugemale edasi minna . 
960	NA	 Istusime kojusõidurongis peaaegu terve esimese öö üleval – teineteise vastas , kehvas öövalguses , kõikuvas vagunirütmis . 
960	NA	 Sirutasin käe üle lauakese , et ta nägu puutuda , et veenduda – ta on endine . 
960	NA	 Kuid ta tõmbas ennast ettevaatlikult , viivitades minust kaugemale . 
960	NA	 Ning aina kordas : 
961	NA	 “ Pole vaja , pole vaja – niigi oli kõik hästi . . . niigi oli ju hästi . . . ” 
962	NA	 Ja siis , mõne aja pärast : 
963	NA	 “ Rolf , mina olengi selline . . . 
963	NA	 Aga ära mõtle , et sa olid lihtsalt mu plikalik tuju . . . 
963	NA	 Sa meeldisid ja meeldid mulle ka praegu. . . Aga ma olengi selline . 
963	NA	 Ma elan impulsiivselt , ma lasen olukordadel end kaasa kiskuda . . . 
963	NA	 Sest nii on huvitav ja minu meelest õige , mõistad sa . . . ” 
964	NA	 Mõistan , mõistan , armas Margit , mõtlesin ma raugelt , aga kuidas see on nii , et sinus on juba nii palju otsustavust , kokkuvõttes naiselikkust , et sa seda mulle keerutamata öelda suudad ? 
964	NA	 Jah , sa pole minust kümme aastat noorem , vaid samapalju vanem , targem ja ettenägelikum – see , mis meie vahel juhtus , see oli tõesti üheks korraks , vaid selleks retkeks , ja seda pole tõesti mõtet vägisi jätkata . 
964	NA	 Me jõuame nüüd igaüks tagasi oma laiemasse ellu , kus meid ootavad endised suhted . . . 
964	NA	 Ainult et . . . oleksin pidanud seda ise taipama . 
964	NA	 Ma lootsin , nagu kõik mehed , et järsku keerab kõik veel soodsas suunas . 
964	NA	 Aga võib-olla , võib-olla ma teadsingi siiski seda , kuid miski minus keeldus seda tunnistamast , välja ütlemast . . . ja ma jätsin selle raskema , Margit , sinu kanda 
964	NA	 . . . . 
965	NA	 Sel hetkel kõlas ta kerge naer , mis oli märk , et kõik oli lahendatud , ning ma tõusin ja suudlesin teda kergelt meelekohale ning tõusin oma kõrgele , kaledale polutile magama . 
966	NA	 Järgmist kojusõidupäeva läbi Vene tasandiku ma peaaegu ei mäleta . 
966	NA	 Küllap me kõik magasime välja oma suurt väsimust , millele rongi tukslev rütm oma osa lisas . 
966	NA	 Aga ühes stepilinnas , vist Belgorodis , kus peatus oli kuusteist minutit , ärkasime kõik korraga üles sellest unelusest ja ma väljusin koos Margitiga jaamahoonesse , mis oli tornikesega ja kindlasti Stalini-aegne ehitis – vanemat linna ei saanud lihtsalt alles olla , sest siin oli möllanud sõda . 
966	NA	 Kõrge kõmiseva jaamahoone sees kõrgusid lettidel rasvapirukate ja mesikookide ja kuivade magusate liivakookide kuhjad ning lae all ning isegi laudade kohal lendlesid sissepääsenud jultunud varblased . 
966	NA	 Ostsin meile mõlemale ühe sellise liivakoogirattakese ning Margitile ka veel jäätise , et ta oma impulsiivset olemust jahutaks , nagu ma irooniliselt märkisin ja tema vaikides sellega nõustus . 
967	NA	 Kuid siis langes mu pilk juhuslikult vaksalisisese ajalehekioski küljele , kus nägin väljapandud heliplaate . 
967	NA	 Üks neist oli koostatud mitmest erinevast Šostakovitši instrumentaalpalast . 
967	NA	 Käsi kobas taskus tagasisaadud raha , ja ma ostsin väljapandud plaadi , ilma et oleksin sellega pikemalt tutvunud . 
967	NA	 Kuigi teadsin , et ei saa kunagi Margitit külla kutsuda seda plaati kuulama . . . 
968	NA	 “ Ma mängin seda . . . üksi – kurvastusest , et sa ei minuga enam kunagi kokku saada ei taha , “ ütlesin ma , ja Margit , see julmus ise , noogutas tõsiselt , olles niisuguse näoga , nagu ma teda veel polnud näinud . 
968	NA	 Ja pidas vajalikuks lisada : “ Ma ei öelnud , et mitte kunagi . . . 
968	NA	 Mulle ei meeldi see sõnaühend “ enam kunagi ” kohe üldse mitte . . . 
968	NA	 Aga ma tahan sulle uuesti korrata – ära mõtlegi , et ma mõne aja pärast sõidan pealinna , sinuga mõnes kohvikus või pargis kokku saama . . . 
968	NA	 Seda ei juhtu , Rolf-kallis 
968	NA	 . . . . 
968	NA	 Sellest ei tule midagi head . . . 
968	NA	 
968	NA	 Me vaid rikuksime tingimata ja üheskoos midagi ära . 
968	NA	 
968	NA	 Nii et mäletame seda , mis oli . . . 
968	NA	 
968	NA	 Eks ? 
968	NA	 
968	NA	 Kasvõi seda ööd seal Iraani piiri ääres . . . 
968	NA	 
968	NA	 Kas sa usud , et miski selline võiks korduda . . . 
968	NA	 
968	NA	 Aga sellest hoolimata , ja ainuüksi selle nimel – unustame ! ” 
968	NA	 
969	NA	 Siis järsku oligi varahommikune peatus Tartus . 
969	NA	 Häbitult , ahnelt , kadedalt surusin oma näo vastu vaguniakent , et näha , kuidas Margitist pikem ja lühikeseks lõigatud tukaga noormees surub teda enda vastu . 
969	NA	 Ja kuidas Margiti keha vastab samasuguse igatseva liibumusega , nagu see oli juhtunud minuga sel esimesel ööl meie telgis ja seal üleval kivisel astangul ning eriti seal kose juures , nagu ta teadnuks selgesti , et see on m e i e viimane kord . 
969	NA	 Ja kui ma siis lausa tundsin teda , Margitit minust tublisti noorema mehe käte vahel , taipasin ma , et ma olin tundnud kogu aeg tõmmet vaid Margiti füüsise , ta keha suunas . 
969	NA	 Kas asi polnud lihtsalt selles , et olin nii pimestatud sinust , Margit , sinu spontaansusest , nii ära tehtud sinu ilusast pepust ja nõtkuvast seljast ja su karuspehmusest , et viibisin kogu aeg vaid olevas hetkes ja püüdsin seda pikendada niipalju kui suutsin . . . 
969	NA	 Kuigi oli vist ka mingi muu mõõde . . . 
969	NA	 Mingid imelikud mõtteparalleelid . . . 
969	NA	 Ah , küll mul võis loll nägu ees olla , kui keegi vaadanuks tol hetkel rongiakna poole . 
969	NA	 Aga nad kumbki ei teinud seda – noormees muidugi teadmatusest , aga Margit puhta tahte varal , sest ta p i d i ju ometi teadma , et ma v a a t a n , ning seepärast end kõvasti pingutama , et oma truu pruudi rolli lõpuni mängida . 
969	NA	 See kukkus tal hästi välja , nagu oleks ta unustanud isegi oma kursusekaaslased ja need me poolt koos korjatud taimedki , mis mitme kompsuna ta ümber kannatlikult ootasid , kuni see jällenägemisrõõm pisut lahtub ja nende kord saabub . 
969	NA	 Olin peaaegu kindel – ta on hetkel tõesti kõik muu unustanud . 
969	NA	 Jah , see oli nii tema moodi . 
970	NA	 Rong nõksatas , läks liikvele – see vabastas mind edasistest üksikasjadest . 
970	NA	 Ja kui mulle avanes udus Emajõe luht ja üle jõe puude varjus Kvissenthal , kus ma kunagi aastate eest oma esimese naiskogemuse olin saanud ( see juhtus ühe võõra pulma ajal sealsamas kõrval paadisadamas ) , vilksatas mus selge ja lihtne tõdemus – ma olen ju Margiti jaoks vana , me kümneaastane vanusevahe on peaaegu ületamatu . 
970	NA	 Ja just seda tõestas äsja silmapõhjadesse jäädvustunud pilt . 
970	NA	 Uus nooremate meeste põlvkond tuleb peale . . . 
971	NA	 Ees oli veel kolm tundi sõitu pealinna suunas , kolm tundi ärkvelolekut ja hingekriipimist . 
971	NA	 Kodus võttis taas vastu tolmune tühjus . 
971	NA	 Polnud ime , et ma ruttasin seda täitma Belgorodi jaamahoonest ostetud plaadimuusikaga . 
971	NA	 Kuid selle plaadi esimene pool , keelpillikvartett , opus 90 , oli tõesti väga tihe ja raske muusika ühe mägiretkelt naasnu jaoks . 
971	NA	 Aga kuna ma olin nii veendunud , et see peab siiski sisaldama midagi ühele pettunud hingele , siis ma kuulasin edasi ja nõnda jõudis järg kvarteti neljanda laulva osa Lentoni , mis algas kui unistav ja samas tõsine kahekõne viiuli ning tšello vahel , ning ma sain aru , et ma ei tunne üldse Šostakovitšit , ja tahan seejuures olla mingi asjatundja muusika alal . 
971	NA	 Kuid mida küll võiksid minule , tavalisele kuulajale , sümboliseerida need kaks vaheldumisi soleerivat ja ühtesulavat pilli ? 
971	NA	 Igatahes midagi pingelist ja keerukat ja raskesti tabatavat . 
971	NA	 Minu ja Margiti suhe oli olnud igal juhul lihtsam . 
971	NA	 Ja kui see muusika lõppes , keerasin teise plaadipoole , ning tuppa sugeneski kohe midagi kergemat ja unistuslikumat ning samas palju kordi kuuldut – valss kinofilmist “ Kiin ” . 
971	NA	 Ning see sobis Margiti olemusega palju enam kokku . 
971	NA	 Nii et ma lasin sel valsil kõlada kuus-seitse korda , kuni ma mõistsin , et oma erinevustest hoolimata kuulusid need kaks muusikapala siiski kokku . 
971	NA	 Nad olid ju ühe helilooja kirjutatud . 
972	NA	 Ja äkki tundsin , et alati on olemas vähemalt kaks tasandit , et esimene võib olla lihtne ja loogiline ja meeldejääv , aga järgmine täis avastamatuid sügavusi . 
972	NA	 Ja ma hakkasin igatsema selle teise , tabamata jäänud Margiti järele , kes oli kahtlemata samuti olemas . 
973	NA	 Mida veel ? 
973	NA	 Vast seda , et me suhtluses Airiga ei muutunud midagi , et ta ei rääkinud sellest minu romaanist mitte kellelegi me töökaaslastest , nagu ma ise arvan , sest ma igatahes ei kohanud ühtegi tähendusrikast pilku , kui Talõši reisist hiljem juttu tuli , ega ka selgelt osutavat uudushimu – et kuidas seal siis i k k a g i oli ? 
974	 ANIARA 	 ANIARA 
975	NA	 Ma tõusin sel hommikul vara ning läksin jalgsi läbi tühja linna diiselrongile , ilma et oleksin täpselt teadnud , kuhu tahan sõita . 
975	NA	 Pileti ostsin siiski Tartuni . 
976	NA	 Minus valitses segadus , minus toimus midagi . 
976	NA	 Mu mõtete hõivatus Margitist aina kasvas . 
976	NA	 Ma ei saanud teda peast . 
976	NA	 Ma nagu keeldusin mäletamast ja uskumast toda pilti Tartu jaamaperroonil . 
976	NA	 Suvi oli vahepeal jätkunud eestimaisena , tas olid kõik augustile omased jooned – kuumus , rambus , pimedad soojad õhtud . 
976	NA	 Ja kõik selles jätkuvas suves meenutas mulle ühes teises ümbruses juhtunut . 
976	NA	 Polnud ainult Margitit . 
977	NA	 See , et Margit oli minusse jätnud tugevama jälje , kui ma oleksin võinud arvata , kui . . . 
977	NA	 Margit oleks ehk ise tahtnud , kui meie vahel asetleidnu põhjal võinuks üldse oletada , sai mulle selgeks juba Talõšist tagasijõudmise esimese nädala jooksul . 
977	NA	 Nagu oleks Lenkorani plaaži liival olnud tõepoolest hullutav mõju . 
977	NA	 Mingi hinge söövitav eriline radioaktiivsus … Jah , ma tundsin kui hingekitsikust . 
977	NA	 Tagantjärele oli kõik nii kaunis . 
977	NA	 Kõige rohkem oli mind võlunud Margiti vahetu olek , ta muretus , ta rõõmsus . . . ja muidugi ta keha nõtkus ning õhevus . . . 
978	NA	 Ootasin ja lootsin , et ühel päeval ta helistab mulle või koguni astub etteteatamata instituudiuksest sisse , võtab istet ja vestleb minu ning Airiga vabalt ja naerdes me reisist ja kõigest muust . 
978	NA	 Ja pärast läheme välja linna peale . 
978	NA	 Ja Airil on nii palju oidu , et ta vabandab end rohke tööga – ning me jääme kahekesi . 
979	NA	 Aga ta ei helistanud . 
979	NA	 Ega saatnud endast ainsatki teadet . 
979	NA	 Ja talle ei löönud pähe lihtsalt niisama , ilma vajaduseta , mingist ebamäärasest tungist pealinna sõita … 
980	NA	 Niipea kui vagunirattad tukslema hakkasid , vajusin mingis poolunetaolises seisus vastu aknaklaasi ja mus läksid äkitselt segamini kaks suvesituatsiooni , eelmine ja praegune – ja mulle tundus tõepoolest , et ma pole üksi kalgil puuistmel , vaid et mu kõrval on rootslanna Karin Nyman , kellega ma õieti ei tohiks pealinnast niimoodi välja sõita , sest ta on ju võõramaalanna . . . 
980	NA	 Kuid kui ma oma kujutluses või unes nii kaugele jõudsin , et hoidsin seal laukaveerel ta märga keha oma käte vahel , oli see hoopis Margit seal Talõši orusopis kividelt ülespaiskuvas veepihus 
980	NA	 . . . . 
981	NA	 Ma olin vist sõitnud niimoodi suikudes terve tunni . 
981	NA	 Ärkasin nõksatusest – rong seisis metsadevahelises jaamas , kust ma olin palju kordi mööda sõitnud , kuid polnud kordagi maha astunud . 
981	NA	 Jah , ma mäletasin seda vana poollagunenud ja ilmselt kaua aega tühjalt seisnud hoonet , mis vaatas praegu vaguniakna vasakpoolsest nurgast sisse . 
981	NA	 Olin kuulnud imelikku juttu , et siin metsade keskel asunud omaaegne hapnikutehas , et seda tähtsat gaasi saadud siinsest soogaasist ja suletud metallist silindritesse . 
981	NA	 Nüüd valitses kogu pooljaama ja paari hapnikuvabriku läheduses oleva maja üle vaikus ja suvise ennelõuna tõeline rahu . 
982	NA	 Peatus venis arvatust pikemaks . 
982	NA	 Ilmselt ootasime vastassuunast tulevat rongi . 
982	NA	 Ja äkki vilksatas mus mõte , et mis siis , kui Margit sõidab just praegu pealinna suunas . 
982	NA	 Siis me sõidame ju teineteisest mööda . . . 
982	NA	 Samas ilmuski too teine rong eemalt , metsavahelisest rohelisest lõhest nähtavale , jõudis kohale , peatus pidurite sisisedes ja rattakarmu levitades vastasperrooni ääres . 
982	NA	 Hetk hiljem nõksatas minu rong liikvele . 
982	NA	 Ja järsku nägin läbi kahe klaasirea , et tolle rongi akna alt tõusis keegi tüdruk , et väljuda . 
982	NA	 Karin ! 
982	NA	 Ei , Margit ! 
982	NA	 Mulle ei antud aega teda täpsemalt silmata . 
982	NA	 Midagi pidi tas igatahes olema tuttavat , seega nende mõlemaga , sest muidu ma poleks mõlemat nime endas kuulnud . 
982	NA	 Vilksatas mingi saladuse lähedalolek . 
982	NA	 Ja samas selle kaotamise võimalus . 
983	NA	 Mulle ei antud rohkem aega mõelda , kargasin püsti , olin paari hetkega tamburis , kiskusin ebainimliku jõuga kokkujooksnud uksepooli lahti , pääsesingi kummipolstri pigistuse vahelt välja . 
983	NA	 Ja kuna rongi kiirus polnud kuigi suur , jõudsin veel hüpata ning maabuda külili hallile karedale perrooniotsale . 
983	NA	 Kui end püsti ajasin , hakkas ka naaberrong liikuma , varjates minu eest vaate metsale ja hapnikuvabriku hoonele . 
983	NA	 ( Siis nii põgus oligi see kahe rongi kohtumine ühes metsadevahelises pooljaamas ! ) 
984	NA	 Ma olin nii selgelt kujutlenud , et vastasperoonil seisab just nimelt Margit ja viipab mulle rõõmsalt , nagu olekski me tõeliselt selle kohtamise kokku leppinud . 
984	NA	 Ja hüüab : “ Ma teadsin , et sa siin maha tuled ! ” Aga seal polnud kedagi . 
985	NA	 Ja kui ma olin siis üle relsside komistanud ning estakaadi alt läbi pugenud , avastasin teise perrooni kõrvalt üle kraavi viiva raja , mis oli nähtavasti seeneliste-marjuliste tallatud . 
985	NA	 Kergelt kiikuvad pajuväädid tunnistasid , et keegi oli sealt just nüüdsama läinud . 
985	NA	 Tõttasin sookailudega kaetud mätaste vahel edasi ja jõudsin varsti välja liivasele metsateele , mis oli tegelikult kunagine metsasiht . 
985	NA	 Liivase tee äärtes hoidis põdrakanep juba oma hõbedast pöörist ja vaevutuntav tuuleõhk kandis mõned seemned lendu kahel pool laiuva raiesmiku kohale . 
986	NA	 Aga seal eemal ta läks . 
986	NA	 See oli tema nõtke kogu , helesinises kleidis või liibuvas kostüümis , just tema kiire kõnnak , nagu võtnuks ta nõuks minu eest põgeneda . . . 
986	NA	 Või hoopis kiirustada kellega kohtuma , kellegi teisega , kes teda selles metsasügavuses , tõeliselt sobivas kohtumiskohas ootas ! ? 
986	NA	 Esimest korda ründas see kahtlus mind , kuid ei sundinud temast maha jääma . 
986	NA	 Veel enam – ma kiirustasin , et talle enne järele jõuda , kui . . . 
986	NA	 Aga ta kõnd oli hämmastavalt kiire . 
986	NA	 Ja ta oli lausa paljajalu , sest ma avastasin teele , vahepeal vihmadest kustutatud teepinnale tekkinud väikesed värsked jäljed . 
986	NA	 Laskusin põlvili ja katsusin seda jälge . 
986	NA	 ( Nagu Robinson Reede jala oma ! ) 
986	NA	 Liiva varises servadest sissepoole , jälg alles elas . 
986	NA	 Selle ajaga oli kõndija minust üsna kaugele jõudnud ja kõigest mu pingutamisest hoolimata talle lähemale jõuda näisin ma temast vastupandamatult maha jäävat . 
986	NA	 Aeg-ajalt näis ta justkui teepinnast kõrgemale tõusvat ja lausa ujuvat . 
986	NA	 Teadsin , et see on optiline nähtus ja selles on süüdi siin metsavahel liikuvad kuumalained . 
986	NA	 Ja kuna sihitee paistis eespool lõppevat ning metsahõlm võis ta neelata , siis pistsin jooksu . 
986	NA	 Millegipärast heitsin aeg-ajalt pilke selja taha , et justkui veenduda – me oleme ainsad olevused sel pikal suiduval teel . 
986	NA	 Siis hakkasidki kaks metsahõlma teineteisele tõeliselt lähenema ja mul ei jäänud muud üle kui karjatada : ” Margit ! ” 
987	NA	 Aga kiirustaja ei kuulnud vist mind , sest ta ei vaadanud tagasi . 
987	NA	 Mul oli hing juba jooksust kinni . 
988	NA	 Umbes poole kilomeetri järel lõppes ka mets ära ja jõudsin välja väikesele metsaniidule , mille keskel vonkles mustade turbakallaste vahel ilus metsajõgi , mille kaldaid märkisid vanad sõlmiliste juurtega sanglepad ja äraõitsenud toomingad , mille mälestuslik lõhn näis ikka veel rippuvat jõepuude , humalaväätide ja kogu selle kitsukese niidu kohal , mis ise levitas kümneid õitsemislõhnu . 
988	NA	 ( Hiljem , oma mõtteis ristisin selle jõe hollandi jõeks , sest see meenutas oma varjususes ja samas ka salapäras hollandlase Jacob van Ruisdaeli maale . ) 
989	NA	 Üle jõe viis mädanenud palksild , andes tunnistust mingist möödunud aegade metsaväljaveost . 
989	NA	 Ja tee jätkus ka teispool silda , tõustes kergelt künkast üles . 
990	NA	 Ja seal sillal ta seisis , Margit , mu jälitatu , vaadates jõge , seda veejooksu , nagu oleks see tema jaoks täielik avastus . 
990	NA	 Kuid nüüd ma ei olnud päris kindel , kas see ikkagi oli Margit . 
990	NA	 Ja minu poole pöördudes tegi ta , Margit , või keegi temasarnane , midagi arutut ja veidrat – ta kargas sillalt alla jõkke . 
990	NA	 Kuuldus solksatus . 
990	NA	 Aga nagu ma aru sain , ei juhtunud temaga midagi hullu , nagu oleks tõesti tegu looduslapsega , sest kui mina purdele jõudsin , kahlas ta mõnikümmend meetrit eemal täiest jõust vastuvoolu . 
990	NA	 Vesi ulatus talle vaid pisut üle põlve ja ta ei hoolinud märjakssaamisest kõige vähematki . 
991	NA	 Minulgi polnud midagi valida – hüppasin samuti jõkke ; vesi oli madal , kuid ma vajusin põlvedeni leetesse . 
991	NA	 Ent kohe pääsesin liikvele . 
991	NA	 Tundmatu , keda ma enam ei pidanud niivõrd Margitiks kui tema poolõeks , jõudis kõigist minu pingutustest hoolimata kiiremini edasi . 
991	NA	 Aga ma ei võinud teda käest lasta , kui olin seda jälitamist kord alustanud . 
991	NA	 Sest mis saladus võis sel Margiti moodi tüdrukul keset seda metsa , selle jõega seoses olla ? 
991	NA	 Järsku oli ta siinsetest metsadest pärit ? 
991	NA	 Kuid kas siis seda teed pidi edasi sai olla veel mõnda talu või väiksemat elamist , kui ümbrus nägi välja nii üksildane ! ? 
991	NA	 Või oli ta lihtsalt säärane veider loodusesuitleja nagu . . . seda olime mina ja Margit . 
991	NA	 Tudeng , bioloog ? 
992	NA	 Veevool töötas mulle vastu . 
992	NA	 Lõhnas võimatult tugevalt vesimündi järele . 
992	NA	 See lausa segas mõtteid . 
992	NA	 Jõge täitvad rondid tõkestasid tee . 
992	NA	 ( Huvitav , et vaid minul . ) 
992	NA	 Olin sunnitud välja madalamale jõepervele ronima . 
992	NA	 Justkui seda aimates sumpas tüdruk eespool liivase kaldajärsaku all vastakaldale . 
992	NA	 Nüüd oli jõgi meie vahel . 
992	NA	 Kiirustasin läbi tiheda heina , paar põgeneja kahjuks jõelooget aitasid mul talle ligemale jõuda – ehkki teisel pool jõge , heitis ta mulle üle vee pelglikke kõrvalpilke – ta polnud ilmselt sellist sündmuste käiku oodanud – ning mulle sai lõplikult selgeks , et tegu on täiesti võõra tüdrukuga . 
993	NA	 Mida ta ikkagi otsis siit metsarahust ? 
993	NA	 Kas mitte sedasama , mida minagi ? 
993	NA	 Kui ma oleksin olnud ettevaatlikum , kui mul oleks korda läinud teda märkamatult jälitada , siis oleksin selle ehk teada saanud ? 
993	NA	 Aga nüüd polnud mul enam valikut – ma pidin teda lõpuni jälitama , ta kätte saama , tast kinni haarama , välja pigistama selle teadmise. . . Kuid milleks , mis oleks mul sellega peale hakata ? 
994	NA	 “ Hei ! ” hüüdsin talle , et teda vähemalt oma häälega harjutada ja märku anda , et ma pole mingi teda jälitav maniakk , vaid rahumeelne üksindusekaaslane . 
994	NA	 Ta ei vastanud , sest tormas parajasti nõlvakust alla ja sattus tümasse kohta . 
994	NA	 Kuid ka selle ületas ta kärmemini , kui oleksin võinud arvata . 
994	NA	 Nagu oleks ta peaaegu kaalutu olend . 
995	NA	 Aga juba paistis eespool midagi roostest ja suurt . 
995	NA	 Ma teadsin küll , mis see on . 
995	NA	 Selles kohas ületas raudtee väikese metsajõe , mis algas kusagilt põhjapoolsetest soodest , nagu ma kaardi järgi teadsin . 
995	NA	 Jõudsin sillaalusesse täiesti hingetu ja märjana . 
995	NA	 Ja avastasin , et tema , see tüdruk , oli peitunud sinnasamasse kitsasse hämarasse taladealusesse nagu poolkoopasse . 
995	NA	 Ainult et meie vahel oli endiselt jõgi ja ma ei pääsenud temani , sest vesi raudsilla all oli palju sügavam . 
995	NA	 ( Kui mitte arvestada silda me pea kohal , mis torkas mulle alles hetk hiljem meelde . ) 
996	NA	 Ma nägin teda nüüd esmakordselt näost näkku . 
996	NA	 Mind vapustas tüdruku väike õrn , aga kuidagi ilmetu kolmnurkne linnunägu , ta imelühikese juuksega poisipea , ta suured ilmekad silmad pikkade kaarjate kulmude all , mis valvasid nüüd iga mu liigutust – ja samal ajal ta põskede kahvatus , hoolimata näkku tulvanud verest , ta kuidagi metsloomalik nõtkus , kui ta ennast selles kükakil asendis liigutas , mingi eriline pelgus kogu olekus . 
996	NA	 Ja veel hämmastas mind ta rõivas – see polnud kleit ega kostüüm , see oli kui ühest tükist , taevasinisest materjalist türp . 
996	NA	 Ma olin sellist näinud vaid teatud filmides . 
997	NA	 See oli hetk , kus ma esimest korda tõsisemalt kõhklesin . 
997	NA	 Tas oli kuidagi liiga p a l j u ebaharilikku . 
997	NA	 Nii et ma mõtlesin , mäletan selgesti – ta on justkui kangelanna sellest Tarkovski filmist , mida olin hiljaaegu näinud . 
997	NA	 Filmi nimi isegi ei meenunud , oli midagi võõramaist , aga see polnudki ju tähtis . 
998	NA	 Ja kogu õhevus alanes kiiresti ; ma juba kahetsesin oma tegu , ta tülitamist . 
998	NA	 Aga enne seda tahtsin teada saada ta nime . 
998	NA	 Vaid seda , nagu võinuks nimi midagi muud esindada kui vaid isennast . 
999	NA	 Just sel hetkel hakkasin kuulma midagi , mis ähvardas meie üksiolekut segada . 
999	NA	 Ja seda kuulis ilmselt ka tema , sest ta muutus rahutuks . 
999	NA	 See oli aeglaselt kasvav tume müdin , kahes raudrelsis leviv heli , mille kõrgus aina kasvas , nagu proovitaks mingit mu kuulmete taluvuse piiri . 
999	NA	 Nägin , kuidas ta ennast nagu väiksemaks püüdis teha , haarates kätega ümber põlvede . 
999	NA	 Seesama ärevus , koguni hirm haaras mindki . 
999	NA	 Vaid mõnekümne sentimeetri kõrgusel minust olid kaks terasrelssi , milles see karjuv metalne kisendus muutus lausa väljakannatamatuks . 
999	NA	 Sel hetkel vaatas tüdruk mulle otse silmadesse , ta pupillid suurenesid , neis sähvatas korraks kaastundlik leek , nagu tunneks ta minu kasvavale hirmule kaasa , aga see kestis vaid paar hetke , ehkki ta pilgu mõju ulatus minusse sügavamale , kui keegi ealeski oli suutnud minusse vaadata . 
999	NA	 See pole midagi halba ! peaaegu lausus see pilk . 
999	NA	 See on kohe möödas ! 
1000	NA	 “ Mis on su nimi ? ” hüüdsin uuesti üle jõehääle ja üha kasvava rauakumina , nagu oleks mul viimane aeg see kõige tähtsam teada saada . 
1001	NA	 Ta vastas mulle ; ta kisendas midagi kiledal , ebaloomulikult kõrgel tütarlapsehäälel . 
1001	NA	 Sõnad need ei olnud . 
1001	NA	 Või ikkagi olid ? ! 
1001	NA	 Ilmselt oli seal koos ühtaegu vastus mu alatule ja pealekäivale jälitamisele ja mu teadatahtmisele . 
1001	NA	 Et mis õigus oli mul teda niimoodi jälitada ! 
1001	NA	 Või hoiatus , et ma ta teine kord rahule jätaksin ? 
1001	NA	 ( Ma ei teadnud siis veel , kuidas ma eksin . ) 
1002	NA	 Sel hetkel tormas rong üle meie peade , kurdistades meid ja puistates me peale oma roostest puru , liiva ja ajaprügi . 
1002	NA	 Pigistasin silmad kinni . 
1002	NA	 Mulle tundus , et see ebainimlik mürin kestab minuteid , muserdab ja lõhub mind , et see ei kihuta mitte üle minu , vaid läbi minu , et see polegi tavaline kesklõunane kaubarong , vaid et läbi minu tormab antimaailm kogu oma nähtamatus tundmatus mitmekesiduses , röövides minult kõik inimliku , jättes must maha vaid tühja kesta , hingeta olemuse . . . 
1002	NA	 Antimaailm , mis eksisteerib kogu aeg nähtamatult ja rahulikult me kõrval , meiega paralleelselt , ja saab tuntavaks ainult taolistel hetkedel või mingite meie ilmsete valesammude korral . . . 
1003	NA	 Kui ma siis mürina vaibudes viimaks silmad avasin , polnud seal teisel pool jõge sillatalade all kedagi . 
1003	NA	 Tüdruk oli kadunud . 
1003	NA	 Tormasin kaldast üles , seisin raudteel , see oli tühi , vaid kauguses kustus viimase kaubavaguni punane tuleke . 
1003	NA	 Neidis oli kas kadunud ülesvoolu või oli too rong ta endaga kaasa võtnud . 
1004	NA	 Jõudsin aeglaselt tagasi tegelikkusse ; nüüd näis mulle taas , et tegemist oli ikkagi pelgliku ja loodusehuvilise tudengiga , võib-olla on ta botaanik nagu minagi ja käib siin metsas iseennast leidmas ja ümbrusega vaikset kahekõnet pidamas , pettunud milleski linlikus . 
1004	NA	 ( See oli mu järjekordne ratsionaalne seletus – ja oh kui kauge tegelikkusest . ) 
1005	NA	 Järgmisel pühapäeval sõitsin uuesti sellesama rongiga ja selsamal kellaajal ja tulin maha samas jaamas . 
1005	NA	 Aga sel korral ei väljunud vastasrongist absoluutselt ühtki inimest . 
1005	NA	 Kuna ma ei teadnud , millal järgmine rong saabub , siis läksin jaamahoonesse . 
1005	NA	 Kummaline vaikus lasus kogu sellel pooljaamal , nii et tekkis küsimus – kelle jaoks see peatus on üldse kehtestatud . 
1005	NA	 Ei ühtki inimest liikumas , siin oli ju koguni kaks teineteise lähedal asuvat elumaja . 
1005	NA	 Kunagise hapnikuvabriku hoone valge sein vaatas mu poole nagu mingi ajaekraan , valmis ilmutama pilte kunagisest , kui siin täideti neid metallpudeleid või balloone hapnikuga ja laeti siis ettevaatlikult rongile . 
1005	NA	 Kas see kasutu hoone polnud selle koha üks tõelisemaid , selgemaid märke ? 
1005	NA	 Aga kuhu see kõik oli kadunud , miks lakkavad ja kaovad ja hääbuvad kõik taolised inimlikud ettevõtmised , miks neist jäävad alles vaid säärased surnud varemed ? 
1006	NA	 See liikumatus näis hiigelkuplina hõlmavat mitte ainult jaamakohta ja neid ehitisi , vaid ka ümbritsevat metsa . 
1006	NA	 Seesama tunne jätkus ka väikese jaamahoone sees – kassaluuk oli tihedasti kinni , pileteid siit ei müüdud enam tükk aega . 
1006	NA	 Kuid sama lopsakalt õitsesid ruumi teises otsas aknal kaktused ja laiutas nurgas kummipuu ning toakask oli välja sirutanud pika tumepunase õie . 
1006	NA	 Kes hoolitses küll nende lillede eest ? 
1007	NA	 Üks uus rong , seekord kaubavagunite rida järel , kihutas jaamast läbi ja see võbin , mida olin kogenud seal silla raudtalade all , oli jälle tagasi , tungides seekord minusse jalataldade , perroonikivide kaudu , kui ma asjatu pilguga saatsin seda vale-rongi . 
1008	NA	 Kui mürin vaibus , teadsin ma kindlamini – täna ta ei tule ! 
1008	NA	 Hakkasin üksi ja ruttamatult astuma . 
1008	NA	 Sihitee alguses võtsin ketsid jalast , et jätta sellele liivale oma jalajälgede rida . 
1008	NA	 Nagu selleks , et keegi saaks seekord minule järgneda . 
1008	NA	 Kus ta on , see tüdruk , võib-olla kusagil juba seal eespool ? mõtlesin ma . 
1008	NA	 Võib-olla jälgib mind mõnest lehestikuaugust , et mida ma seekord ette võtan ? 
1009	NA	 Siis jõudsin niidule , kus rohi oli vahepeal palju kõrgemaks kasvanud , ja heitsin vana kiivas heinaküüni kõrvale päikesepaistele pikali , ehkki just niisuguses kohas ja just sellisel soojal keskpäeval võib olla roomajaid . 
1009	NA	 Jäin taevast vaatama . 
1009	NA	 See vaatepilt , see sinine kergus , mis sealt vastu vaatas , tekitas mus imelise kooskõla iseendaga . 
1009	NA	 Ja kehasse vajus laiali meeldiv rambus . 
1010	NA	 Jäin märkamatult magama . 
1010	NA	 See oli muuseas kõige meeldivam uni , mida üldse tahta võib . 
1010	NA	 Magasin vist tund aega või kauemgi . 
1010	NA	 Ärkasin sellest , et miski hakkas mu und ja siis mu nägu häirima . 
1010	NA	 Silmi avamata tundsin , et mingi tüütu putukas liigub üle mu näo . 
1010	NA	 Pühkisin selle eemale , aga ta oli kohe tagasi . 
1011	NA	 Avasin silmad ja ei uskunud , mida ma näen – minust vaid käeulatuse kaugusel oli tema , see minu poolt jälitatud ja seal raudsilla all minu käest põgenema pääsenud tüdruk . 
1011	NA	 Nüüd ma võisin teda rahulikult pilukil laugude vahelt piiluda – ülespoole isekas nina , naervad silmad , väikesed laiakslitsutud rinnad ikka sellesama liibuva sinise türbi all . 
1011	NA	 Ja jalas olid tal sellised imelikud paelte ja pannaldeta pooltuhvlid – nagu ühest tükist , aga porijäljed seegi kord küljes , mis tõendas , et ta oli läbinud enam-vähem sama tee , mille me eelmine kord koos olime käinud . 
1011	NA	 Ning käes oli tal pikk lookas kasteheinakõrreke , kõige mahedam taim , mida ma üldse tean , mida ta küünitas taaskord minu suunas . 
1012	NA	 “ Tere , “ ütlesin ma vaikselt , ennast liigutamata . 
1012	NA	 Ta ei vastanud mulle sõnagi , ja naeris vaid , kuid ta naer oli rohkem silmade oma , ilma et ta silmanurkadesse oleks ilmunud kissitust või põskedesse naerulohukesi . . See oli tõesti noor ja puhas nägu , ja ma mõtlesin – liiga noor tüdruk , et tast minu jaoks sõbranna võiks saada . 
1012	NA	 ( Oh kui maine ja kauge ma olin veel sellelgi hetkel ! ) 
1012	NA	 Ja ma üritasin nüüd juba argisemalt kui esimene kord teada saada , kes ta on . 
1013	NA	 “ Kelle tütar sa oled ? ” küsisin ma , nagu küsitakse meil maal meie kanti esmakordselt sattunud noorelt inimeselt , keda ei tunta , kuid kelle näos nagu aimatakse kellegi vanema ja tuttavama näojooni . 
1014	NA	 Ta ei vastanud , tõmbas vaid oma kasteheinakõrre eemale ja jälgis nüüd mind vaid pilguga . 
1014	NA	 Nagu esimesel korralgi . 
1015	NA	 Vaata kui julge teine , mõtlesin ma . 
1015	NA	 Miks sa siis eelmine kord kogu aeg põgenema pidid ? 
1016	NA	 “ Oota , las ma arvan ise . . . 
1016	NA	 Sa oled tudeng 
1016	NA	 . . . . 
1016	NA	 ütleme et bioloog. . . ja sulle meeldib siin üksinda käia , sest siin on . . . tõesti tore . . . nii palju rohelust ja üksindust ja vaikust ja . . . ” 
1016	NA	 
1017	NA	 ( Oh kui kaugel oli mu mõte temast , tõelisest temast veel ka sel hetkel ! ) 
1018	NA	 Ta vaikis , ei vastanud midagi , ei noogutanud ega raputanud pead . 
1018	NA	 Tõusin seepeale püsti , ka tema tõusis valvakalt oma kandadelt ja taganes mõned sammud , nõnda et me vahele moodustus jälle kolme-neljameetrine turvaline vahe . 
1018	NA	 Pelgus oli jälle tagasi . 
1019	NA	 ( Ja alles nüüd , esimest korda ja täiesti ettevalmistamatult ründas mind imelik mõtteuid – aga kui lähedane tõele – , et see tüdruk või neiu või naine , ta nagu pole päris tegelik , ta on justkui mu unesoovi või mingi nukruse peale . . . justkui tõesti mu mõtete peale saabunud … Kusagilt üleüldise kosmilise kõiketeadva ja kõikevaldava keskuse poolt saadetuna . . . 
1019	NA	 Kui Jumalat mitte uskuda . ) 
1020	NA	 Mulle nagu ei olnud küllalt , et teda vaid näha võisin , ja veel nii lähedalt . 
1020	NA	 Ma tahtsin temasse puutuda – võimalikult ruttu , nagu oleks mu aeg tõesti mõõdetud . 
1020	NA	 See oli nii inimlik ja spontaanne käsk minus , et ma astusin paar kiiret sammu ja sirutasin käe , nagu tahaksin teda teretada . 
1020	NA	 Ta aimas seda liigutust ette , ta teadis seda hetk varem kui ma ise – ja seepärast jõudis ta käe tõsta juba enne mu samme . 
1020	NA	 Ei , see polnud hoiatus . 
1020	NA	 Sel hetkel polnud ta enam armas tundmatu tütarlaps . 
1020	NA	 Ja siis juhtus midagi , midagi imelikku , ehkki ma võisin seda hiljem pidada ka päikese käes ülekuumenenud aju viguriks või visiooniks … 
1021	NA	 Kõik mu ümber – niit ja küün ja mitmevärviliselt õitsevad niidutaimed , sealhulgas ka mu vastas olev tüdruk ise – muutus järgmise hetkega ühetaoliselt roheliseks , intensiivselt roheliseks . 
1021	NA	 Nii et see tundus eksitusena ja ma pidin mõlemad käed tõstma meelekohtadele ning neid hõõruma . 
1021	NA	 Mind ümbritses nüüd ühevärviline ereroheline maailm . 
1021	NA	 Evergreen , see ingliskeelne sõna sobib kõige enam selle ümbruse ja selle seisundi kirjeldamiseks . 
1021	NA	 Sest ühetaoliselt , varjunditeta roheline polnud mitte ainult rohi , vaid ka kõik senised mitmevärvilised õied ja ka jõeperve hele liivalaik ja ülejõe mändide vasksed tüved ja niidurahu kohal tiirlev haugas ja taeva sinine põhjatus . 
1021	NA	 Kõik-kõik . 
1022	NA	 Mõtlesin , kas jälle on tagasi mu silmade kirvendus , mis mõnikord harva ründas mind lapsepõlves , kui kogu vaateruum nagu pisikesteks üksikosadeks lagunes ja oma värvi ähvardas kaotada ning mille põhjuseks ma pean mingit ülepinget või läbielamisintensiivsust ning lihtsalt väga eredat valgust , mis ründas mu silmapõhju ? 
1022	NA	 Kuid nüüd , millest nüüd selline silmamoondus ? 
1022	NA	 ( Siis veel ei taibanud ma , et nii , eriskummalisel moel andis ta teada , kes ta õieti on . ) 
1023	NA	 Ning selle rohelise voo sees kuulsin teda kohe rääkimas . 
1023	NA	 Rääkimine pole päris õige sõna seda kirjeldamaks . 
1023	NA	 Sest ta suu ei liikunud , vaid naeratas nagu siiani . 
1023	NA	 Kuid ometi kuulsin selgesti ta kõnet , mis kõlas mu peas , mu sees , mu olemises . 
1023	NA	 Nimetagem seda siis mõttevooks . 
1024	NA	 “ 
1024	NA	 . . . . 
1024	NA	 Jah , ma tunnen hästi sinu kurbust ja su üksindust . 
1024	NA	 
1024	NA	 Kuid see polegi kokkuvõttes nii halb , nagu sa ise arvad . 
1024	NA	 
1024	NA	 Sellest võib sündida midagi muud . 
1024	NA	 
1024	NA	 Hoopis enamat . 
1024	NA	 
1024	NA	 Ma isegi tean , et sa ei muutu kunagi tavaliseks ja rahulikuks , sest sa oled ära tundnud selle erilise , mis sinus peitub. . . Jah , ma olen tõesti kaugelt tulnud , tegelikult saadetud . 
1024	NA	 
1024	NA	 Kust , see pole oluline . 
1024	NA	 
1024	NA	 Sa ei saaks sellest nagunii päriselt aru , kuigi su mõte ulatub vahel sinna lähedale. . . Ära karda , sellest rohelisest voost ja minu kõnest ei jää sinusse mingit jälge , isegi mitte sadet . . . 
1024	NA	 
1024	NA	 Kõik jätkub nii nagu ennegi . 
1024	NA	 
1024	NA	 Ainus asi , mida sa edaspidi tead , on see , et ma olen olemas . 
1024	NA	 
1024	NA	 Sul ei ole põhjust sellest kellelegi rääkida . 
1024	NA	 
1024	NA	 Õieti öeldes , sa nagunii ei räägi sest i s e . . . ” 
1024	NA	 
1025	NA	 Ma kuulasin seda sisemist kõnet kui lummatud . 
1025	NA	 See oli korraga tegelikkus ning ka ebareaalsus . 
1025	NA	 Ja seda mõttekõnet saatis justkui muusika , kõige kaunim ja ebamaisem meloodia , mida eales olin kuulnud . 
1025	NA	 I'd ever heard , kui jälle inglise keelt kasutada . 
1025	NA	 ( Asjatult otsisin midagi ligilähedastki oma läbimängimata plaatidelt – seda polnud , seda ei saanud seal olla . 
1025	NA	 Ma ütlen siinkohal “ otsisin ” , aga see sai olla vaid alateadlik otsing , sest muusikast polegi vaja midagi otsida – miski on seal lihtsalt sees , palju enam kui sõnades või ükskõik millises muud liiki kunstis . ) 
1026	NA	 Roheline udu hajus vastutahtsi ja ma võisin käed alla lasta . 
1026	NA	 Taevavärvi kostüümis tüdruk seisis seal , kus ennegi , ainult maailm mu ümber oli kaotanud oma hermeetilisuse ja oli uuesti täis hääli , värve ja ka lõhnu . 
1026	NA	 Oh kuidas lõhnas see niit , kui kõlavalt jõudis minuni jõe voolamine , kuidas huumasid pehkivad küünipalgid mu selja taga . 
1026	NA	 Kuid see , mille ma olin äsja teada saanud , nagu kadus kuumaauranguna mu peast ja meelest , ehkki säilis mingil kindlal kujul edasi , aga nii , et see ei vaevanud ega hirmutanud mind nagu äsja , selle rohelise loori hajumishetkel . 
1027	NA	 Ma tahtsin tast teada , ma tahtsin tast ikkagi teada sedasama , mida varemgi ! 
1027	NA	 Esmajoones ta nime . 
1027	NA	 Ja veel seda , et . . . 
1028	NA	 “ Ütle mulle , miks sa ei tulnud täna selle rongiga , millega eelmine kord ? ” 
1029	NA	 Ta avas suu ja ümises ja see kõlas kui : “ U-uu ! ” Nagu oleks ta tumm tüdruk . 
1029	NA	 Mis siis ikka , ka see on võimalik , isegi väga ja ausalt öeldes seletab nii hästi mõlemat – tema pelglikkust ja samal ajal ka ta südikust . 
1030	NA	 Igatahes oli mul nüüd selles maailmas seltsiline , meid oli kaks . 
1031	NA	 Taibanud , et ma mõistsin , kes ta on , pöördus ta ümber ja hakkas minema . 
1031	NA	 Ja valgus helkis ta imelikul kostüümil ning selle sinine muutus kogu aeg nõrgemaks . 
1032	NA	 “ Ära mine ära , ära mine veel , ” ütlesin talle . 
1032	NA	 Ta ei vastanud , aga mulle tundus , et ta käsi , mis libises üle putkelatvade , nagu kutsus mind endale järgnema . 
1032	NA	 Ma kõndisin ta kannul läbi männipalu , hoidudes mõne sammu kaugusele , nagu ta vist soovis . 
1033	NA	 Ta viis mu välja ilusasse kohta , võib-olla kõige kaunimasse selles metsases kandis . 
1033	NA	 See oli kõrge kuiv põndak mitme põlise männiga , ühe otsas mingi suur pesakast . 
1033	NA	 Järsaku all suubus väiksem metsajõgi suuremasse , kolmnurksena läigatas ühinenud jõevesi puude vahel . 
1033	NA	 Taamal kohises kärestik . 
1033	NA	 Seal oli vana veskitammi koht . 
1033	NA	 Veepiir oli täis koprahammaste jälgedega puid , mõned neist olid vette langetatud . 
1034	NA	 Ta naeratas ning kükitas minust pisut eemal käokulla moodi taimede vahele maha , nagu oli tema komme . 
1034	NA	 Ma vaatasin teda ja seda vaadet , mis tegi mind hingetuks oma tavalisuse ja samaaegselt erilisusega . 
1034	NA	 Ja ma mõtlesin – kunagi , kui mul on lapsed ( aga need ju saavad olema ) , toon ma nad just siia kohta ja kingin selle paiga neile , nii nagu see praegu just mulle kingiti . 
1034	NA	 Ta kuulis või aimas mu mõtteid ja noogutas – esimest korda me tutvuse jooksul . 
1035	NA	 Mu süüvimine sellesse jõe-ja metsavaatesse oli nii sügav , et ma ei märganudki , millal ta lahkus . 
1035	NA	 Ühel hetkel teda lihtsalt polnud . 
1036	NA	 Järgmine kord leidsin ta seal metsaküüni kõrval lebamas . 
1036	NA	 Vean kihla , ta korraldas selle nii . 
1036	NA	 Või ta lihtsalt unustas enda ? 
1036	NA	 ( Sest temagi võis ju ennast unustada ! ) 
1036	NA	 Või oli see üksnes naiselik teesklus . 
1036	NA	 Ma laskusin ta kõrvale põlvili . 
1036	NA	 Ta magas tõesti – hingas kergelt ja pikalt , ta kurgualuses tuksles üks sooneke , suunurgast kerkis väike süljemull ja lõhkes ; tal oli seekord seljas midagi pluusilaadset , pooleldi läbipaistvat , nii et võis näha ta mõlemat rinnanibu ja isegi üht sünnimärki rindade vahemikus . 
1036	NA	 Väga noor , liiga noor minu jaoks , mõtlesin ma vaid . 
1036	NA	 Ja siis , järgmise mõttena – siiski , nagu kõik tüdrukud , mitte kuidagi teistsugune ja ometi milleski hoopis isemoodne . 
1036	NA	 Nagu meenunuks mulle midagi ebamäärast , eelmist . 
1036	NA	 Siis see kustus , ja asemel oli täiesti konkreetne meenutus – Karin Nyman eelmisest suvest . 
1036	NA	 Neis oli ühist . 
1037	NA	 Ta laskis mul ennast nõnda rahulikult lamades puutuda ja ma veendusin , et ta pole kujutlus , nägemispettus , vaid tõeliselt olemasolev . 
1037	NA	 Ta laskis mul ennast emmata , oma nägu silitada . 
1037	NA	 Ta juuksed olid selle ajaga pisut kasvanud ja ta kolmnurkne nägu meeldis mulle nüüd palju rohkem . 
1037	NA	 Tema enda käed selles tegelikus või mängitud unes olid arglikud , nad nagu alles õppisid kallistamist . 
1037	NA	 Me seekordne kohtumine koosnes vaid minu lausetest ja tema ” u-uu ” - vastustest . 
1038	NA	 Nii ei saanud ma selgi korral teada ta nime , mõeldes hiljem – võib-olla tal polegi nime kui sellist . 
1038	NA	 Võib-olla see kõik on sedavõrd minu-sisene nägemus , et ta ei vajagi minu jaoks nime . 
1038	NA	 Kui mõtlema hakata – ma siiski kutsusin teda algusest peale kuidagi , ma vist hüüdsin teda mõttes Elinaks , ja alles kolmanda kohtumise järel hakkasin teda kutsuma Aniaraks , ise ka teadmata , kust olen selle Aniara-nime võtnud . 
1038	NA	 Kõige tõenäosemalt kusagilt loetust . 
1038	NA	 Alles pärastpoole mõistsin , et just selles nimekujus on koos mu teatud laadi ammused unistused ja ilusad naisenäod , mis olid mind erksas poisikesepõlves vangistanud , mu sisemust igakord nagu pihtidega pigistanud – ja need said olla vaid filminäitlejad : Lolita Torres , Izolda Izvitskaja “ Neljakümne esimesest ” ning Anastassia Vertinskaja “ Punastest purjedest ” ja eriti selsamal suvel “ Solarises ” nähtud Natalja Bondartšuk , kelle mängitud Hary meenutamine viiski mind esmakordselt mõttele , et järsku polegi mu Metsatüdruk üldse maine , vaid mujalt ajast või ruumist pärit . 
1038	NA	 Ja siis meenus mulle , et midagi niisugust oli mulle heiastunud varemgi – seal meie raamatukogu ukse kõrval olevas keskaegses müüriorvas . 
1039	NA	 Aniara – see teadmine , et ta on kusagil olemas , tegi mu oleku ja mõtte edaspidi eeterkergeks ja peaaegu aimatava elumõtte hetkiti kristallselgeks . 
1039	NA	 See kõik näis mind muutvat nii suutlikuks ( iga töö sel suvel edenes mu käes haruldase loogilisusega ) , ma näisin muutuvat mingil kombel isegi usklikuks , kuigi ma ei osanud seda usku täpsemalt seletada . 
1039	NA	 Märkasin vaid , et mu mõtet köitis nüüdsest peale kõik irratsionaalne . 
1039	NA	 Hoomasin seda oma lugemuse järgi . 
1039	NA	 Ja nõnda , justkui oma Kivide aia rajamise aegadest pärit mõttelõnga kerides sattusin mõistele zen-budism – ning see vangistas mind oma lohutava sisuga . 
1040	NA	 
1041	NA	 Mõtlesin imelikke ebamaiseid mõtteid . 
1041	NA	 Muidugi mõista ei rääkinud ma ühelegi inimesele Aniarast . 
1041	NA	 Sellel lasus isenesekeeld . 
1041	NA	 Mõni aeg hiljem tuli mul ühe targa mehega juttu ebaloomulikest asjadest . 
1041	NA	 Ma vaatlesin ta nägu ja mulle viirastus , et see võiks olla suur fantast Ray Bradbury ise , kes mind oma tarkusega lohutab . 
1041	NA	 Sest tema , see mees rääkis mulle paralleelmaailmadest ja ajapragudest , sealhulgas sellestki , et eelmiste aegade võimsad läbielamused võivad hävimatu psüühilise energiana aastasadu alles püsida mõningates ruumides , ka maastikes , kuigi vaid erilistes kohtades . 
1042	NA	 Ma naeratasin mõttes , nagu teaksin üht säärast kohta . 
1043	NA	 Sel , nagu eelnevatelgi õhtutel vaikis mu kodune muusika – ma kuulsin vaid iseeneses seda tasast kuuldavat imelikku rohelist voogamist . 
1044	 NAD KÕIK 	 NAD KÕIK 
1045	NA	 Muutus mu ellu saabus ootamatult . 
1045	NA	 Nagu ikka kõik muutused . 
1045	NA	 Või kes teab , kas siiski nii ootamatult ja nii väga juhuslikult . 
1046	NA	 Kõigepealt – ühel augustihommikul kutsus direktor mu enda juurde ja tegi teatavaks , et mulle on langenud osaks austav ülesanne esindada meie instituuti ühes väga soliidses ekspeditsioonis ja kuna kõrgemal pool ( kus , seda ta kohe ei öelnud ) on leitud , et just mina olen oma isikuomadustelt selleks hästi sobiv ( sel kohal tegi direkor esimese pausi ja selgitas – kuna ma olevat vallaline ja veel noor mees ) , siis , ühesõnaga – mind ootab ees aastane ekspeditsioon lõunamandrile , Antarktisesse , mis peaks olema iga noore loodusteadlase unistus ning nõnda edasi veel veerand tundi ilukõnet , milles me direktor on äärmiselt tugev . 
1047	NA	 Ja kuna minu väikest arvamust peaaegu teada ei tahetudki või peeti nii endastmõistetavalt jaatavaks , siis asus direktor kohe asja praktilise külje kallale . 
1047	NA	 Mind ootavat nüüd ees kaks kuud stažeerimist meteoroloogia ja aeroloogia alal , mis on ju õieti vanade asjade ülesäratamine , sest ma “ olen need oskused ülikoolis kenasti omandanud ja pole veel jõudnud ära unustada ” . 
1047	NA	 Eraldi pidavat programmi kuuluma helkivate ööpilvede vaatlus , milleks mul tuleks paar nädalat Tõravere observatooriumis end täiendada . 
1047	NA	 Muu praktika pidin läbi tegema pealinna lennuvälja sünoptikute juures . 
1047	NA	 Laev lõunamandri ekspeditsiooniga pardal pidi väljuma Leningradist novembri alguspäevadel , sest nii on sobivaim – kohale jõutakse just lõunapoolkera kevadel ja sisseelamiseks kõige sobivamal ajal. 
1047	NA	 Ja veel üks asi – laeval pidi olema kavas sissesõit Tallinnasse , nii et mul polegi vaja Leningradi sõita , tuleb üksnes õigel kuupäeval ning kellaajal sadamas olla . 
1048	NA	 Kõigest sellest olevat kirjas ühel tähtsal Leningradi instituudi paberil ( siis see oligi too kõrgem instants ) , kus temal , see tähendab meie direktoril , olevat mitu mõjukat tutvust . 
1048	NA	 Ja oma sõnade kinnituseks lehvitas ta võidurõõmsa naeratuse saatel seda paberit , kuid mulle lugeda siiski ei andnud . 
1048	NA	 Me vestlus oli kaalukam kui ükski varasem vestlus ja direktori ilukõnegi oli põhjalikum kui kunagi varem . 
1048	NA	 Millest mul läks algus kaduma , sest mulle meenus äkki , et me direktori mingi teise tutvuse kaudu sealsamas Leningradis oli kodumaale jõudnud vanadaam Jelizaveta Steinbergi pärand . 
1048	NA	 Jah , tutvused olid tõesti elu suur kaalukang … 
1049	NA	 “ … muidugi ääretult kahju , “ lõpetas direktor prille oma väsinud silmade eest ära võttes ja teeseldud südamlikkusega lõpuks minu poole pöördudes , rõhutades seejuures sõna “ ääretult ” , “ et te , Rolf , meid nüüd maha jätate . 
1049	NA	 Aga samas on mul hea meel , et me instituudi maine sellist vastukõla leidis ja et teie kui noor mees saate võimaluse oma romantilist ellusuhtumist tegelikkuses , neis ekstremaalseis oludes proovile panna . 
1049	NA	 Uskuge , me kõik siiajääjad oleme pisut kadedad . . . ” Ja nõnda edasi veel viis-kuus minutit , sest me direktor on tõeline kuldsuu ning pidanuks õigupoolest töötama advokaadi või pastorina . 
1050	NA	 Siis tekkis ta kõnevoolu esimene katkestus ning mul oli võimalus vahele piiksatada . 
1050	NA	 Mida ma ka kasutasin , küsides asja juriidilise külje kohta ehk lihtsamalt – kas ma jään edasi instituudi hingekirja ? 
1051	NA	 Ja siis sai kohe selgeks , et kogu see jutt minu vajalikkusest , nagu ma isegi juba aimasin , oli paras liialdus , sest viimastel aegadel olid me suhted direktoriga üsnagi pinevad , et mitte öelda rahulolematusest saadetud – direktor leidis nimelt , et mina kui noor spetsialist tegelen liialt vähe instituudi ja otseselt direktori poolt määratud ülesannetega ja liiga palju “ oma asjadega ” . 
1051	NA	 Kuigi “ oma asjadega ” tegeles meist kõige enam just tema ise , sest me nägime teda järjest harvem , keskmiselt vist kolm-neli korda kuu jooksul – ülejäänu aja oli ta lennus ( kusagil , mingi tähtsal lähetusel , tihti justkui teisel planeedil ) , nii et küllalt tihti piirdusid minu ja mu kolleegide kontaktid oma direktoriga vaid pikkade nimekirjadega , mis olid ilmunud me hommikustele töölaudadele . 
1051	NA	 See tähendas , et direktor oli eelmisel õhtul hilja maja külastanud ja üksikult igaühe peale mõelnud . 
1051	NA	 ( Ma lausa kogusin neid sedeleid , need olid mul eraldi kausta koondatud . 
1051	NA	 Peab ütlema – üsna huvitav literatuur . ) 
1052	NA	 Nojah , see aeg olevat üsna pikk , nad ei saavat ilma uue inimeseta hakkama , sestap soovitas ta mul kirjutada lahkumisavaldus omal soovil , sest “ kes teab millised perspektiivid võivad veel tagasi tulles avaneda ” . 
1053	NA	 Kogu ilukõne lõhkes nagu suur seebimull . 
1053	NA	 Asi lõhnas kergekujulise pagenduse järele . 
1053	NA	 Ja ma mõistsin , et ta saab mu koha koondada või mõne ülikoolivärskema näo sellele võtta . 
1054	NA	 Aga ma olin juba selle aja jooksul otsustanud . 
1054	NA	 Idee hakkas mulle tegelikult kohe meeldima . 
1054	NA	 Tegelikult ootab mind ees ilmatu pikk reis , mis on pikki aegu olnudki mu suur unistus ; ja teiseks – kõik mu suhted ja tutvused jäävad minust maha või lükkuvad poolteiseks aastaks edasi . 
1054	NA	 Ka siin peitus võimalus . 
1054	NA	 Võimalus muutuda , ennast leida – ükskõik kuidas ma seda ka nimetaks . . . 
1055	NA	 Mu direktor poleks olnud tema ise , kui ta poleks seda paberit vastu võttes lubanud mind ” igal juhul ” mu naastes instituuti tagasi võtta , kui ma vaid selleks soovi avaldan . 
1055	NA	 Kuid viimatiöeldu oli paljas sõnakõlks , nagu me mõlemad teadsime . 
1056	NA	 Sellest hoolimata vaatasin talle sügavalt silma ja noogutasin kaasa , kui ta rääkis , et mul avaneb s e a l suurepärane võimalus tegelda vabal ajal ka alamate taimedega , sest too polaarjaam asuvat ju laiaulatusliku oaasi serval ja lühikesel suvel sulavad lahti selle oaasi jääjärvekesed , kus leidub ilmselt vetikaid , ning oaasikaljudel on kindlasti samblikke ja muidki alamaid taimi , nõnda et võiksin ükskord naastes kirjutada kandidaaditöö selle oaasi alamatest taimedest ja kuigi mul tuleks oma meteoroloogitöö kõrvalt sel juhul kanda topeltkoormust , saaksin ma sellega kindlasti hakkama ning nõnda oleks sellest suur kasu ka meie instituudi mainele , keda ma ikkagi esindan ja nõnda edasi samas laadis veel kümmekond minutit , sest algoloogia ja lihhenoloogia olid me direktori lemmikteemad ja tegelikult ka ta spetsiaalsus botaanikuna . 
1056	NA	 Aga ta oli tegelikult oma spetsiaalsusest ammu kaugenenud ja talle oli nüüd administraatorina palju rohkem omane ideaalplaanide koostamine ning õhulosside loomine . 
1056	NA	 ( Imestasin vaid hiljem , et ta end mu olematu kandidaaditöö juhendajaks ei pakkunud . 
1056	NA	 Ja kohe seejärel meenus mulle mu enda valitud teema – Goethe loodusteaduslikud teooriad ja inspiratsioonid . 
1056	NA	 Kahju , seal pole mul kedagi abiks . ) 
1057	NA	 “ . . . Ehkki meil on hirmus kahju , aga teisest küljest väga hea meel . . . ” kõlas eriliselt variserlikult ja järelejätmatult mu kõrvus , kui ma lõpuks direktori kabinetist lahkusin . 
1058	NA	 Aga rohkem see mind ei häirinud – mu mõte tegeles juba etteruttavalt millegi muuga . 
1058	NA	 Vaevalt te ära arvate , millega ! 
1058	NA	 Võib-olla pakute , et mingite eksistentsiaalsete probleemidega ? 
1058	NA	 Või oma sassis naissuhetega ? 
1058	NA	 Jah , pisut ka nendega , kuid mitte päriselt . 
1059	NA	 Ma hakkasin nimelt mõttes koostama nimekirja raamatuist , mis ma oma pikka üksildusse , sinna maakera tõelisse teise serva , lõpmatuse teise otsa kaasa võtan . 
1059	NA	 Ja ma alustasin kohe selle üleskirjutamist . 
1059	NA	 Läksin ning istusin oma töölaua taha ning võtsin selleks kohe eraldi paberilehe ette . 
1059	NA	 Ning elasin järgnevalt läbi “ Jäise raamatu ” autori kõhklused – see nimekiri ei saa ju olla pikk , iga raamat peab olema hoolikalt valitud , ja peale kõige muu tuleb silmas pidada , et neid teoseid peab saama mitu korda järjest lugeda . 
1059	NA	 Mis tegi asja raskemaks . 
1060	NA	 Juba ma teadsin esimest raamatut , ja see seostus mingil kombel direktori reetlikkusega või kahepalgelisusega . 
1060	NA	 Tuli vaid oodata tööpäeva lõppu . 
1060	NA	 Hea , et raamatukogu võti oli ikka alles minu käsutuses , ja üleüldse polnud ma oma volitusi veel kellelegi üle andnud . 
1060	NA	 Nii et . . . 
1060	NA	 Kui kõik olid töölt lahkunud , läksin alla tuttavasse võlvialusesse ruumi . 
1060	NA	 Teadsin , et midagi selle suletusega , nagu aja vangistatusega jääb mind edaspidi jälitama . 
1060	NA	 Seisin tükk aega selles võlvialuses kuminas või hääletuses – alati olenes ju sellest , kumba neist lootsid kuulda . 
1060	NA	 Ma nagu ootasin vastust oma küsimusele , mis oli sõnastamatult minu peas ja võis kõlada umbes nii – kas ma ikka pean minema ? 
1060	NA	 Kuigi nii küsida oli lootusetult hilja . 
1060	NA	 Mulle vastas mingi surin , see võis olla ka rikkimineva päevavalguslambi oma . ja samas meenus , et ma olin sealsamas võlvialuses püüdnud suudelda üht noort tumedapäist kunstnikku , sest ta oli tundunud mulle hetkeks mõistatusliku jaapanlannana , ja et ma olin kord purjuspäisena ja üksildasena surunud end sinna parempoolsesse seinaorva ning avastanud , et see müüriorv talletas nagu pimekambri lõpp mingeid aastasadade taguseid pilte , tõeliselt juhtunuid , mis elustusid mu ümber või mu humalases peas , nii et ma olin hiljem arvanud – kohtusin oma minevikuteisikuga . . . 
1061	NA	 Järsku valgus kustus . 
1061	NA	 Seda vist tähendaski too surin üleval lae all – päevavalguslambitoru põles läbi . 
1061	NA	 Mul vilksatas läbi pea , et seegi pole kuigi hea märk . 
1061	NA	 Kuid mitte seda polnud ma mõttes küsinud . 
1061	NA	 Aga pimedus ei taksitanud mind seekord – mäletasin kogu keldrikorrust peast . 
1061	NA	 Liikusin edasi käsikaudu. Siis tulid juba riiulid . 
1061	NA	 Mulle näis , et leidsin kohe üles doktor Steinbergi fondi raamatud , mis polnud ju sugugi vaid botaanikaalased piiblid . 
1061	NA	 Seal oli kõiksugu muudki ja huvitavat kirjandust . 
1061	NA	 Mu sõrmed libisesid tundlikult üle raamatuselgade . 
1061	NA	 Ehkki olin neid kõiki vähemalt kord käes hoidnud , neile numbri omistanud , ei tundnud ma endastki mõista pimedas mõnda konkreetset raamatut ära . 
1061	NA	 Kuid ma valisin ometi ühe kerge köite ja tulin sellega ukse suunas , siis läbi hämara koridori , kuni trepiotsa kohal hakkas paistma väheke valgust . 
1061	NA	 Seal poolel teel esimesele korrusele , maaga ühetasase keldriakna all vaatlesin oma saaki – just see pidi olema tähenduslik . 
1061	NA	 Tundsin , kuidas kuum hoog minust läbi käis . 
1061	NA	 Mõistsin – ma pean sõitma . 
1061	NA	 Oli tõepoolest . 
1061	NA	 Ma olin riiulist saanud Robert Peary 1905 – 1906. a põhjapooluseretke päeviku , muidugi mõista selle mõni aasta hiljem ilmunud venekeelse tõlke . 
1061	NA	 Kuigi tegu oli põhjapooluse- , mitte lõunapooluseüritusega , näis raamat mulle sobivat . 
1061	NA	 ( Alles pisut hiljem taipasin , et see oli ju kannatuste ja ebaõnnestumiste kirjeldus , sest tol katsel Peary oma eesmärgini ei jõudnud , või kas ta sinna kunagi päriselt jõudiski . . . ? ) 
1061	NA	 Tol hetkel mõtlesin – kas mu kätt ei juhtinud mingi alateadvuslik taju , teadmine selle raamatu olemasolust ja minu enda käekirjas sissekandenumbrist raamatu tiitellehel ? 
1062	NA	 Märkasin , et olin pikka aega hinge tagasi hoidnud . 
1062	NA	 Hingasin välja . 
1062	NA	 Muidugi ei kandnud ma Pearyt suurde laenuraamatusse – las mu järeltulija leiab , et Steinbergi fondi ühik numbri 267 all on lihtsalt kadunud . 
1062	NA	 Kujutasin ette mu direktori kõverduvat nägu , kui ta saab aru , et ma olen peale kõige muu ka veel raamatuvaras . 
1063	NA	 Aga sündmused arenesid kiiresti . 
1063	NA	 Vaid paar päeva hiljem tutvustati mulle juba mu järglast . 
1063	NA	 Ta nimi oli Mart – äsja ülikoolist tulnud , samast osakonnast , kust minagi . 
1063	NA	 Igati tore poiss , mul polnud vähimatki põhjust kauna kanda . 
1063	NA	 Selge see , et minu töö vajas tegemist . 
1063	NA	 Kuid milleks see jutt , et kui ma tagasi tulen , siis olen endiselt teretulnud ja vajalik ja . . . 
1064	NA	 Vestluse käigus selle toreda poisiga sai mulle selgeks , et mul on võimalus mitte ainult oma töökoht üle anda , vaid talle ka oma elamine nendeks poolteiseks aastaks välja üürida . 
1064	NA	 Sest Mardil polnud kusagil elada . 
1065	NA	 “ Ma pakun sulle oma bungalot , “ pääses mul nagu iseenesest suust . 
1066	NA	 Ja me sõitsimegi mu elamist vaatama . 
1067	NA	 Ma polnud seal jälle mõnda aega käinud . 
1067	NA	 Tuba , köök , koridor olid täis mingit umbsust , liikumatut õhku ; ma kõndisin kui võõras keskkonnas , raamatud ja esemed selles olid justkui kellegi teise , mitte minu omad . 
1067	NA	 Vaatasin aknast välja. Tammed akna all olid tumerohelises lehes , neist langes pöetud murule varjulisi laike . 
1067	NA	 Tundsin äkki tahtmist välja minna , nagu sealt tutvustust alustada . 
1068	NA	 Ja väljas rääkisingi Mardile pisut sellest majast , ja kuna pilk langes me aknale lähemal kasvavale tammele , siis muutusin jutukaks , rääkisin talle ka loo oma lahutatud naisest ja varesepesast , viibates sinna üles puuharude vahele . 
1068	NA	 Äkki ilmusid ei-tea-kust kaks noort varest ning hakkasid mu pea ümber keerlema , saates seda ähvardavat keerlemist oma karr-häälitsustega . 
1068	NA	 ( Hiljem mõtlesin , et need ei saanud ju olla eelmise aasta , see tähendab minu ja Silla aegsed varesed , vaid selle kevade omad , seega nonde vareste järeltulijad või koguni järeltulijate järeltulijad , nii või teisiti noored ja rumalad linnud . ) 
1068	NA	 Sest nad olid nõuks võtnud mind rünnata . 
1068	NA	 Üks neist laskus järsku nii madalasse , et jäi küüniseid pidi mu pikkadesse juustesse nagu takku kinni , kuni ma end temast vabaks rapsisin ja lind puu otsa põgenes . 
1069	NA	 Aga mul olid igatahes peanahas tõsised haavad , mida tuli sees tohterdada ainsa vahendiga , mille ma leidsin – poolikust pudelist kallatud viinaga . 
1069	NA	 Küllap olin sellega kunagi oma hingeseisundit parandada üritanud . 
1070	NA	 “ Aga vaade on kena , “ laususin oma tulevasele üürnikule , kui me ülejäänud viina kahte klaasi olime laiali kallanud ja vaarikasiirupiga lahjendanud . 
1070	NA	 Ta noogutas , ise juhtunust kahvatu . 
1070	NA	 Jäin kohe parajalt purju ja oleksin talle peaaegu “ tasuta kaasaandest ” ehk Hallast rääkinud , kuid ma ei tahtnud poissi šokeerida . 
1070	NA	 Ja võib-olla tal ei tekigi mingeid komplikatsioone , sest Halla ei pruukinud siia enam kunagi tagasi tulla . 
1070	NA	 Siis oleks kogu jutt ennatlik . . . 
1071	NA	 Kuid veidi hullem kui mu peas kirvendav valu oli minus igritsev süütunne või aimus , et see on kõigest osutus , märk mingist mu suuremast eksimusest looduse , teiste inimeste , naiste vastu mu elus . 
1071	NA	 Kuid mida sellist olin sellele paigale , loodusele teinud , et see mind niimoodi ründas ! ? 
1071	NA	 Igal juhul oli see halb oomen , kui veel minu pikka teekonda silmas pidada . . . 
1071	NA	 Kas see andis teada , et minuga võib seal midagi samalaadilist , midagi tõsisemat juhtuda . . . ? 
1072	NA	 Astusin koos Mardiga akna alla . 
1072	NA	 Märkasin alles nüüd üllatusega , et ka sellega oli midagi toimunud – kõige suurema klaasitahvli ülemises nurgas oli ümmargune auk , nagu oleks mingi pisike ufo sealt sisse tunginud ja kahe klaasi vahel peatunud . 
1072	NA	 Kuid nii salapärane see ka ei saanud olla – pigem oli tegu poisikeste tembuga . 
1072	NA	 Aga kivike pidanuks ju jääma kahe klaasi vahele ? 
1073	NA	 Aga enne kui ma üürniku elamisse sain võtta ( võtmed pidin talle üle andma ärasõidupäeval ) , pidin selles korraliku suurpuhastuse tegema . 
1073	NA	 Mis oli silmagagi selge . 
1073	NA	 Ent mis oli minu puhul võrdne väljakolimisega . 
1073	NA	 Ja nagu sel puhul ikka , hakkas mulle uuesti silma mu eluolu haledus , et mitte öelda armetus – mu viltutallatud jalanõud , mitu sorakat kampsunit , pesemata ja kollaseks läinud pesu hulk , paariliseta sokid – , ja ma taipasin , et seegi märkamatu allakäik oli sündinud pärast Sillat . 
1073	NA	 Ju siis ikka ei olnud päriselt nii , et ta polnud mu eest hoolitsenud . 
1073	NA	 Ning taas torkas magusvalus okas mu südamealusesse . 
1074	NA	 Ning sel suurpuhastuse järgsel ööl nägin sedasama unes , ainult et unenäo poolt moonutatult või maskeeritult – et olin noor indiaani sõdur punasetolmulises preerias , abitu ja haavatud , sest mu vasakus ihupooles tolknes odaots koos selle küljes oleva murtud puuosaga . 
1074	NA	 Ja et ma piinlesin , suutmata end ise aidata . 
1074	NA	 Siis aga ajasin end küünarnukkidele ja hakkasin nägema kaugusest lähenevat naist , kelle nägu katsid ronkmustad pikad juuksed . 
1074	NA	 Ning nõnda , nägu ikka veel varjatud , laskus naine mu kõrvale , sirutas käe , tõmbas järsult – ja valu mu küljes lakkas samal hetkel . 
1074	NA	 Ning siis tõstis ta pea , heitis juuksed kõrvale , et ma võiksin ta ära tunda ja . . . ma ärkasin oma vanas toas . 
1074	NA	 Mind valdas kerge hirm . 
1074	NA	 Mida võis see uni tähendada ? 
1074	NA	 Et mu süda on haigeks jäämas ? 
1074	NA	 Või et mu neuroos süveneb ? 
1074	NA	 Siis meenus mulle , et olin hiljaaegu lugenud ja isegi üritanud tõlkida Ray Bradbury fantastilist novelli “ Aga võib-olla me juba lahkumegi . . . ” – lugu sellest , kuidas vana indiaanipealik ja tema lapselaps vaatlevad eemalt kõrgendikult esimeste konkistadooride maabumist Ameerika rannikul . 
1074	NA	 Sealt siis , oli mul uneseletus otsapidi käes . 
1075	NA	 Tuju tõusis mitme kraadi võrra . 
1075	NA	 Tõusin , vaikus nõudis muuusikat . 
1075	NA	 Mida mängida sellisel hommikul ? 
1075	NA	 See ei saanud olla midagi meelevaldset , see pidi olema Ameerika-une järg . 
1075	NA	 Ja mulle meenus Dvo ?? k , kelle biograafiast mäletasin , et ta elas kolm aastat Ameerikas , ning et mitte ainult sümfoonia “ Uuest Maailmast ” , vaid ka üks ta keelpillikvartettidest oli inspireeritud Põhja-Ameerika olemusest , ta loodusest , sealhulgas preeriaavarustest , kandes koguni alapealkirja “ Ameerika ” . 
1075	NA	 Ja ma mängisin seda endale neli või viis korda järjest ning sinna otsa Villa-Lobost , üht sellist pala , kus sõidaks justkui väike kõnnumaarong , vedades enda järel nukrat suitsuvedikut . 
1075	NA	 Ja ma olin üle pika aja sellest muusikavalgusest õnnelik ja rahul iseendaga , hingepõhjas siiski see kerge hämming , et ma ei jõudnud unes ära näha tolle minu kohale kummardunud naise nägu , kes võis ju olla kellegi moodi . . . 
1076	NA	 See hoopis teise maailmaserva unenägu ( kui vastukaaluks seada Kuldse paviljoni põlemise unenägu ) justkui kinnitas , et mu õitsev tuba võib mulle pakkuda veel mingeid uusi unenäoüllatusi ja miks ka mitte ärkvelolekukujutlusi . 
1076	NA	 Nii jäi mul üle vaid kahetseda , et kui ükskord tagasi tulen , on mu üürnik Mart pannud seina ilmselt uue tapeedi , ja nõnda maetakse minu ja Silla kooselu-tapeet veelgi sügavama unustuskihi alla ning sinnasamasse , nähtamatusse jäävad ka minu üksindusaja pagood-mägi-sakura ja ei neid ega eelmist pole enam alles kusagil mujal kui vaid paari inimese mälus . 
1076	NA	 Kuid mälu on nii ebakindel . . . 
1077	NA	 Sügis edenes vaikselt ja muutis mind aina melanhoolsemaks . 
1077	NA	 Eriti just seekordne . 
1077	NA	 Uuest nädalast peale olin vastavalt ametkondadevahelisele kokkuleppele stažeerimas lennuvälja sünoptikute juures , kus mul lasti valvesünoptikuga , rõõmsailmelise naisega , teha paralleelvaatlusi , arvutada õhu suhtelist niiskust ja kastepunkti , kodeerida ilmatelegramme ja muidugi määrata pilvede liike , nende kõrgust ning nähtavust kui lennunduse jaoks olulist näitajat . 
1077	NA	 Kahjuks oli taevapilt kogu esimese nädala üsna ühetooniline – peaaegu üheksa kümnendikku taevast altostratuste valduses , mis on Eestimaa igavaimad pilved . 
1077	NA	 Paar korda põikasin sisse ka instituuti . 
1077	NA	 Ja mis seal salata , nii mõnigi kord oli aeg nii hiline ja ma ise nõnda väsinud , et ööbisin taas vanal tuttaval kohal direktori kabineti ooteruumi nahkdiivanil . 
1077	NA	 Seda enam , et olin oma elamise juba pooliti ära andnud . 
1077	NA	 Nii-öelda oma mantlipärijale . 
1078	NA	 . . . 
1078	NA	 Ärkasin sel ööl tund või poolteist pärast magamajäämist. Esimesel hetkel tundus mulle , et keegi on sisenenud pimedasse instituudihoonesse . 
1078	NA	 Mis polnud võimatu – sest me direktorist võis ka seda oodata , eriti kui ta tuli öiselt rongilt või lennukilt ja ei viitsinud koju minna . 
1078	NA	 Mida ma talle niisugusel juhul vastaks ? 
1078	NA	 Sedasama . 
1078	NA	 Jah , kas ma polnudki teda äsja unes näinud seoses mingi ta järjekordse rahulolematusega ! ? 
1078	NA	 Siis kuulsin kolksumist üsna enda lähedal – olin toaakna õhtul ruumi tuulutades halvasti kinni pannud ja tuul peksis seda nüüd vastu välispiita , nii et klaas helas . 
1078	NA	 Nagu hüüaks keegi keeletu appi . 
1078	NA	 Ja väljas posti otsas raplev tänavalatern lõi seinale äreva valgusemustri . 
1079	NA	 Mõistsin , et väljas möllab tõeline sügisraju . 
1079	NA	 Kargasin üles , sulgesin akna . 
1079	NA	 Kõik vastasmaja aknad olid pimedad , ka need kaks , mille taga ükskord kaks inimkeha arusaamatul põhjusel heitlesid . 
1079	NA	 Instituudi vastas kasvavad kastanid ägasid tuules ja ma hakkasin kartma nende pärast – kas nende õõnes tüved ja vanad haprad oksad peavad seekord veel vastu . 
1079	NA	 Kui ei , siis võivad nende ladvad või vähemalt murdumisest sündivad puukillud lennata otse siia akendesse . 
1079	NA	 Ja milline vapustus võinuks see veel siis olla , kui see juhtunuks keset und – kohutav , kosmilise katastroofina mõjuv klaasiklirin , oksakäsi tungimas tuppa , äralendav tekk , tuuleiil ja märg vihm piitsutamas mu nägu ja paljast keha . . . 
1080	NA	 Torm oli väljas vahepeal veelgi jõudu kogunud. Aga see oli nii tuttav tunne – oht ja turvalisus kõrvu . 
1080	NA	 Ja mulle tuttav oli ka kujutluspilt puudest ses arutus tuules ning hirm nende pärast . 
1080	NA	 Ehk peavad seekord vastu , ehk ! 
1081	NA	 ( Järgmine torm murdiski ühe neist maha , kuid see langes poolviltu tänavale , meie maja akendesse küündimata . ) 
1082	NA	 Tundsin pakilist vajadust riidesse panna ja välja , sellesse tuulde ja vihma minna . 
1082	NA	 Valgust süütamata läksin kobades kahest järjestikusest trepist alla . 
1082	NA	 See oli tõesti tihke ja lämmatav tuulesein , mis mind välisuksel vastu võttis . 
1082	NA	 Aga linn magas , nagu magasid ka nood kaks vastasmaja akende taga ; linn nagu ei aimanud , et teda rünnati . 
1082	NA	 Mitte nii , nagu ühel märtsiööl inimliku kurjuse poolt , vaid seekord kõigi kohunud loodusjõudude poolt . 
1082	NA	 Aga mul oli oma mure . 
1083	NA	 Kuid seal , hõlmikpuu all , puutüve vastu liibudes , moodustades sellega peaaegu terviku , juba seisis keegi . 
1083	NA	 Keegi , kes oli tunnetanud linna kohal ratsutavat tumedat ohtu minust varem . 
1083	NA	 Äkiline teadmus läbis mind – kas see oli üldse võimalik ? 
1083	NA	 ( Aga oli ju ebareaalne aeg – niisugune öö ja torm pealegi ! ) 
1083	NA	 . . . 
1084	NA	 “ Härra Hans Falck , ” sosistasin ma juba oma mõtet rohkem uskudes . 
1085	NA	 Ta kuulis mind sellest tuulest hoolimata . 
1086	NA	 “ Tema just , “ vastati mulle . 
1086	NA	 Ja siis lisati pisut raskepärases eesti keeles : 
1087	NA	 “ Tule aga ligemale , noormees , ära karda kedagist . 
1087	NA	 Kaitseme teda koos . . . ” 
1088	NA	 Astusin samuti puu alla , toetasin õla vastu tüve . 
1088	NA	 ( Kunagi olin ma samamoodi seisnud , aga siis oli kõik teisiti ! ) 
1088	NA	 Tüvi näis liikumatu ja raudkõva , aga värin peitus ometi selle sees ; kuid tormist said sarjata vaid puu oksad , sest meile mõlemale pudenes pähe pisikesi raage ja sadas rohkelt lehti , üks raag jäi pidama mu juustesse . 
1088	NA	 Kobasin selle kätte , tundsin , et selle küljes on ka mõned lehed . 
1088	NA	 Kuigi võimatu oli praegu näha lehtede värvust , tundus mulle , et mu ümber lendas sadu ühetiibseid kollaseid jaapani liblikaid . 
1089	NA	 “ Näed siis , noormees , puu kinkis sulle mõned oma lehed , ” lausus hääl mu kõrval , nagu näinuks ta selles pimeduses paremini . “ Aga kas sa ka tead , milleks ? ” Ma ei teadnud hetkel ja jäin vastuse võlgu . 
1089	NA	 Ma ei näinud endiselt rääkija nägu , kuulsin vaid ta tuhmi häält ; aga sel polnudki tähendust selles olukorras . 
1089	NA	 Niipalju ma siiski eristasin – tal oli peas selle ilma puhuks täiesti kohatu silinderkübar , just selline , nagu neid kandsid Oskar Hoffmanni vanamehed ta maalidel , nagu neid kandis. . . Goethe oma piltidel . 
1090	NA	 “ Ära imesta selle üle , mida ma nüüd räägin , ” jätkas härra Falcki hääl . “ Ma tean , et teie maja inimesed kaitsesid minu puiestee kastaneid , mis jäävad siia lähedale . 
1090	NA	 Kui minu puiesteed taheti laiemaks teha . 
1090	NA	 Kelle jaoks , küsin mina ? 
1090	NA	 Mis puiestee see enam on , kui üks rida puid on puudu ? 
1090	NA	 Mitte selles pole lugu , noormees , et puud on vanad ja õõnes ja oleksid ise maha murdunud . 
1090	NA	 Ei . 
1090	NA	 Ma tean , mõned neist oleks püsinud veel paarkümmend aastat . 
1090	NA	 Mina tean täpselt , kui vanaks oleks elanud iga mu puu . 
1090	NA	 Asi on hoopis muus – inimeste mõtlematuses . . . 
1090	NA	 Noormees , inimene ei tohi võtta õigust otsustada puude eluea üle . 
1090	NA	 Mu kastanid saeti maha autode pärast . 
1090	NA	 Et neile ruumi teha . 
1090	NA	 Minu armsad puud … ! 
1090	NA	 Te kõik seisite selle otsuse vastu , ma tean . 
1090	NA	 Aga mitte nii tugevasti , nagu oleks vaja olnud . 
1090	NA	 Ja surmaotsus tehti ühes teises majas . . . 
1090	NA	 Ma tean ka seda ja selle tegijaid , ma tean kõike . . . 
1090	NA	 Jah , nüüd on neist saanud kaminapuud sellessamas halvas majas . . . 
1090	NA	 Aga mis siis ikka – puud elasid minust kauem . 
1090	NA	 Ja igavesti poleks nemadki püsinud . 
1090	NA	 Nõnda siis , noormees . . . 
1090	NA	 Nüüd muidugi tahad sina kuulda , et ma ütlen – ka selle puu siin istutasin mina . 
1090	NA	 Ei , seda mitte . 
1090	NA	 Kuigi oleksin tahtnud . 
1090	NA	 Sest tema , see puu elab kauem . . . palju-palju kauem kui minu kastanid . . . 
1090	NA	 Tema on juba kord säärane eriline . 
1090	NA	 Tema tüvi peidab endas aega . . . ” 
1091	NA	 Tormihoog hakkas justkui vaibuma . 
1091	NA	 Värin puutüvest oli juba kadunud . 
1091	NA	 Ma kuulasin ülemaedniku monoloogi , maldamata sõnagi sekka öelda. Või mida oligi minul lisada ! 
1092	NA	 “ Selle puu istutas üks idamaa verd mees . 
1092	NA	 Oh ei , ta polnud minu moodigi . 
1092	NA	 Ma ei tundnudki teda . 
1092	NA	 Kuulsin vaid , et ta magas põrandal mati peal , et ta sõi erakordselt vähe ja ei seltsinud ega sõbrustanud kellegagi . . . 
1092	NA	 Noormees , sa vist tahad nüüd küsida , kuidas ma oskan teda kirjeldada , kui ma teda õieti ei tundnud ? 
1092	NA	 Küllap ma . . . siiski kohtasin teda . . . omal ajal . . . või mõnel muul ajal. 
1092	NA	 Nagu muuseas sindki , noormees . 
1092	NA	 Jah , ma peaaegu mäletan , et ta oli väikest kasvu , kõndis kiirete sammudega , enda ümber kunagi ringi ei vaadanud , kandis suvel ja talvel ühte ja sama tumedat kuube ja laia äärega kübarat . . . 
1092	NA	 Jah , just nimelt – see oli tema puu . 
1092	NA	 Ja pärastpoole . . . järgmistel aegadel on ikka olnud mõni inimene , kes seda puud on teadnud ja tema eest hoolt on kandnud . 
1092	NA	 Aga ega ta palju vajagi . . . 
1092	NA	 Ta tahab õieti vaid üht – et tal lastaks rahulikult aega oma tüvve talletada . . . 
1092	NA	 Ringide kaupa , mida teeb ju iga puu . . . 
1092	NA	 Ja seal , neis ringides olen ehk minagi alles . . . ” 
1093	NA	 Ja needki sõnad lausunud , oli ülemaednik Falck , see säärasesse tormiöösse äärmiselt sobimatu silindriga isand , äkki kadunud , nagu vaibuvasse tormiõhku haihtunud . 
1093	NA	 Ma seisin üksi sahisevas lehesajus , mis mu nägu meeldivalt kõditas. Ma olin nüüd tõepoolest üks neist , keda ülemaednik oli nimetanud kui oma järgijaid . 
1094	NA	 Pärast süütasin instituudi soojal ja umbsel kontorikorrusel tule , panin puu poetatud niisked lehed – neid oli kaks tükki– mingi raamatu vahele . 
1094	NA	 Tundsin näppude all hetkeks lehtede kiirjat soonelisust ja mõtlesin taas – need polegi õieti nagu lehed , vaid tõesti kui liblikakujulised , lehvikukujulised viljad ; lehed ja viljad üheskoos , mis pole ju ometi botaaniliselt võimalik . 
1094	NA	 Nii nagu polnud võimalik ka see imelik kesköine kohtumine . 
1094	NA	 Kas teda üldsegi oli olnud seal puu all , kas ta oli minuga kõnelnud ? 
1094	NA	 Sest need olid nii väga minu enda moodi laused . . . ? 
1095	NA	 Siiski , kõik see polnud vaid meelekujutluse tulemus – selle tõestuseks olid needsamad Gingko biloba lehed . . . 
1096	NA	 Nad tulid mulle paari päeva pärast meelde . 
1096	NA	 Ja mulle meenus taas too Goethe ja Marianne von Willemeri , vana mehe ja keskeas naise romanss , mille peale ma polnud hulk aega mõelnudki . 
1096	NA	 Ning ma tundsin järsku , et minagi võiksin need lehed kellelegi läkitada . 
1096	NA	 Kes see võiks olla mu kiindumustest või armastatuist ? 
1096	NA	 On ju võimatu , et ma läkitan need lehed erinevatele naistele – see sai olla vaid keegi üks . 
1097	NA	 Mõtlesin esmalt , et see võiks tõesti olla Hester . 
1097	NA	 Kas tema polnud mu Marianne von Villemer – kõige ilusam naine mu elus. Aga kas Hester mõistaks saadetu täit tähendust ? 
1097	NA	 Või polekski seda vaja – ta aimaks nagunii , et saadetisse on midagi enamat peidetud . . . 
1098	NA	 Äkki peaksin need saatma ühele rootslannale Uppsalasse , kelle nägugi oli mul hakanud meelest hajuma . 
1098	NA	 Karin on botaanik , tal oleks kergem aimata , et see pole tavaline saadetis ; ta uuriks selle loo viimaks välja . . . 
1099	NA	 Aga võib-olla peaksin need lehed hoopis alles hoidma – mingiks järgmiseks või ülejärgmiseks korraks , mingiks tõeliseks võimaluseks ? 
1099	NA	 Kuid millal see võiks saabuda , ja milline õieti peaks olema see keegi tõeline . . . ? 
1099	NA	 Nüüd , kus mul on pealegi ees nii pikk teekond ? 
1100	NA	 Lõpuks leidsin , ja hoolimata teatud kibedast mälestusest – see üks saab siiski olla vaid Annemari , sest tema üksi teab Goethe ja Marianne von Willemeri lugu ja on näinud juba varem neid lehti ! 
1100	NA	 Jah , just nimelt tema ! 
1101	NA	 Aga tema puhul . . . ma olin nende lehtede saatmisega hiljaks jäänud , ma oleksin pidanud seda tegema juba läinud suvel , kohe , kui kogu me suhe peitus veel kerge teadmatusekorra all , mis ongi elu üks suuremaid lohutusi . 
1101	NA	 Või siiski – just nüüd oligi see õige aeg ! 
1101	NA	 Jah , miks . . . miks ei tohiks ma neid saata just nimelt nüüd , paljast tundepuhangust , mingist meeldetuletusest , ilma mingi lootuseta ? 
1101	NA	 Nagu Goethegi . 
1102	NA	 Otsustatud . 
1102	NA	 Võtsin pikerguse lumivalge ümbriku . 
1102	NA	 Aga enne kui aadressi kirjutama hakkasin , tõusis mu silme ette Annemari ema oma peenikeste valgete sõrmedega , kes tingimata seda saadetist puudutab , seda seejärel valguse vastas silme ette tõstab , et sinna sisse tungida . 
1102	NA	 Ja seepärast kirjutasingi ümbrikule kunstiinstituudi aadressi ning alla saajanimeks Annemari Kollo , lootes , et see on tõesti tema , kes ümbiku ükskord avab . 
1102	NA	 Ja alles siis pistsin pooleksmurtud pehme paberilehe , kus polnud peal ühtki selgitavat sõna , koos kahe hõlmikpuulehega – üks alles roheline ja teine juba kollane – ümbrikusse ning kleepisin selle oma huulte niiskusega kinni , kujutledes melanhoolselt , et ma saan niimoodi teda veel korra suudelda . 
1103	NA	 Ma ootasin , et sügis astub nüüd aina võimukamalt edasi ja midagi helgemat enam ei järgnegi . 
1103	NA	 Ent loodus tegi sammukese tagasi – saabus tõeline , mõnda aega kestev indiaanisuvi . 
1103	NA	 Ja mulle meenusid justkui iseenesest samasugused päevad eelmisest aastast , kui me olime igal õhtupoolikul Hestriga kokku saanud . . . 
1104	NA	 Oma eelviimasel nädalal sain ootamatu kutse ühest maaraamatukogust , et sõidaksin sinna looduseteemalistest raamatutest rääkima . 
1104	NA	 ( Mul oli varemgi taolisi kohtumisi olnud . ) 
1104	NA	 Esimese hooga tahtsin ära öelda , vabandades tegelike asjaoludega , see tähendab pikaks reisiks ettevalmistumisega . 
1104	NA	 Aga siis äkitselt nõustusin . 
1105	NA	 See oli maaliline ja rahulik mereäärne ridaküla , vahtrate ja paplite varjus majad . 
1105	NA	 Kogu ümbrus oli täis lehekaardusid . 
1105	NA	 Raamatukogu asus luitundkollases ärklikorrusega puumajas . 
1105	NA	 Esimesed , keda ma kohtasin , olid õuel pumbakaevu juures musta koeraga mängivad lapsed – kaks tüdrukut , seitsmene ja kolmeteistkümnene . 
1105	NA	 Nad mõlemad tulid mulle vastu ja teretasid häbelikult . 
1105	NA	 Sama uje ja südamlik oli ka nende ema , raamatukogujuhataja ; tal oli kitsas ja soe käsi ja ta naeratas napilt , kuidagi ühe suupoolega , mis tõi ta näkku põhjuseta kurbuse … Viimasena uppus mu käsi nende isa suurde ja tugevasse töömehekämblasse . 
1106	NA	 Tund aega hiljem rääkisin juba paarikümnele raamatukogukülastajale omaenda lemmikraamatuist , justkui unustanud kokkulepitud teema . 
1107	NA	 Mulle on alati raske esinemist alustada . 
1107	NA	 Nii ka seekord . 
1107	NA	 Kuid kohe pärast tavakohaseid tervitussõnu meenus mulle samasugune sügiseaeg kaks aastat tagasi , mil mu kursusekaaslane , esimest sügist õpetaja ( nii nagu mina olin esimest aega ühe pealinna instituudi instruktor ) oli kutsunud mind oma lastele rääkima umbes samal teemal . 
1107	NA	 Ja ma rääkisin nüüd tollele kohtumisele järgnenud seigast . 
1107	NA	 Mu kursusekaaslane , rääkisin ma , pani mind pärast esinemist magama kohalikku suurde lossi , mis kuulus kuidagimoodi kooli valdusse ; see oli tühi ja oma kõminaga isegi kõhedaksmuutev ehitis ; seal käis kapitaalne remont , mille tulemusena pidi tekkima internaat ja õpetajatemaja koos külalistetubadega või midagi taolist – ja juba oligi valmis paar taolist tuba . 
1107	NA	 Võtsin ööbimiskohta kaasa paar raamatut ja väikese taskuraadio . 
1107	NA	 Ja seal lossiüksinduses tõid nõrgad raadiolained mulle maakera teiselt poolelt keset öist lugemist kurva uudise – Ameerikas suri kirjanik John Steinbeck . 
1107	NA	 Ning ma katkestasin lugemise ja lebasin liikumatult , vahtides kõrget võlvlage ning mõeldes tahtmatult Steinbecki raamatuile – algul esimesele neist , ” Pärlile ” , mida lugesin poisipõlves , ja seejärel kohe “ Me tusameele talvele ” , mida olin lugenud erandlikus olukorras , sõjaväes , kuhu üks kallis tüdruk oli raamatu mulle saatnud . 
1107	NA	 Jah , loetu oli mõjunud mulle erakordselt , kuid kõige enam olin mõelnud nende Shakespeare'i kummaliste ridade üle , mis olid romaani motoks . 
1107	NA	 Sest seal said kokku minu enda ja raamatu-elu – ühe kauge Uus-Inglismaa linna perekond ja olustik ning minu raske sõjaväelumi , üks Inglise kuningasaaga ja selle tühja lossi tunne , milles sel hetkel viibisin . 
1107	NA	 Ja taas elasin mõttes läbi selle raamatu vapustavad lõpuleheküljed , ning kirjanik ise oma habemese näoga muutus mu kujutluses Allan Ethaniks , kui too sumpab läbi tõusuvee Varjupaiga nimelisest koopast välja , et üks talisman selle omanikule tagasi anda . 
1108	NA	 Ja ma tundsin seal kõrge heleda laega toas , kuidas järsk valus tuige läbib mind ning see kaugelt ulatuv valu tekitas minus hetkeks mingi kosmilise üksinduse tunde , mida inimesed tunnevad harva tähistaevast vaadeldes ja mida tunned vahel ka head raamatut lugedes . 
1109	NA	 Ning ma püüdsin ka oma kuulajaile edasi anda , kuidas teade kirjaniku lahkumisest ning kõik need kujutlused sulasid üheks palju avaramaks elamuseks , millel polnudki niivõrd tegu raamatute maailmaga , vaid elu endaga kõiges ta mitmekesisuses . 
1110	NA	 Ja kui ma neile siis otsa vaatasin , märkasin , et nii mõneski näos vilksatas arusaamisrõõm , ja siis sattus mu pilk raamatukogujuhataja vanemale tütrele , kes oli samuti tulnud kuulama , ning mulle näis , et tema sobib suurepäraselt selleks tüdrukuks seal romaanis , kelle pärast loo peategelane peab loobuma oma lõppotsusest eluga hüvasti jätta . 
1111	NA	 Hiljem rääkisin ka mõnedest teistest raamatutest ja seikadest , aga kuhugi sinna vahele poetasin vist lause , et “ Me tusameele talve ” pehmes köites raamat läks mul sealsamas sõjaväes kaduma . 
1112	NA	 Pärast käisime raamatukogujuhtajaga kahekesi pimenevas õues jalutamas ja jõudsime välja küla lõppu , kust kõrgelt ja pidetult kaldajärsakult avanes hingemattev vaade pimenevale merele . 
1112	NA	 Seal kaugel vilksatas üks laevatuli . 
1112	NA	 Ja mina mõtlesin maailmaääre kujundile ja siis tahtmatult oma peatsele teekonnale , millest minu kõrval seisjal ei olnud muidugi aimugi . 
1113	NA	 Ent naine pöördus sel hetkel minu poole ja vaatas mulle otsa ja ma tundsin , et mingil naiselikul kombel teadis ta siiski minu tehtud valikust ja sellest reisist . 
1113	NA	 Sest ta tegi midagi ootamatut – asetas oma käeselja vastu mu põske ja libistas seda mu silmanurga suunas , nagu püüaks pühkida mu olematut pisarat või mu nukrust , ehkki ma ise olin sel hetkel sentimentaalsuselainest üsna kaugel . 
1113	NA	 See oli hetkeline , spontaanne , aga samal ajal nii loomulik liigutus . 
1113	NA	 Ta oli vaid mõned tunnid tagasi mind esimest korda elus kohanud , oli kuulanud mu raamatutejuttu , ent selle kaudu midagi niisugust minu kohta teada saanud , mida ma ehk isegi ei teadnud . . . 
1114	NA	 Kui me tuulise panga kaugemast servast tagasi olime jõudnud ja taas väljas raamatukogutrepil seisin , võtsin ma naise käe ja surusin seda , tänades teda , et ta oli mulle kinkinud midagi nii meeldejäävat , mille ma tingimata võtan kaasa sinna , kuhu ma varsti teele asun . 
1114	NA	 Ja üks neist muljetest on selle maja ja kollaste lehtede oma . 
1115	NA	 Kuid see polnud tolle naise ainuke kingitus . 
1115	NA	 Sest kui me hommikulauas kohvi jõime ja ma valmistusin tagasi linna sõitma , tuli tema raamatukoguruumist kuidagi elevil näoga kööki ja ulatas mulle raamatu – ” Me tusameele talve ” . 
1115	NA	 Sel olid uued , tugevad pruunid kaaned , mis sai olla vaid raamatukogujuhataja enda initsiatiiv , et raamat päriselt ära ei laguneks . 
1115	NA	 Muidugi oli seal sees raamatukogu lilla tempel ning järjekorranumber . 
1115	NA	 Seetõttu tõrkusin kingitust vastu võtmast . 
1115	NA	 Aga kinkija rahustas mind : “ Ma saan selle nagunii maha kanda – ja pealegi on meil veel üks eksemplar . ” Niisiis võtsin raamatu enda omaks , imestades ise , et naine oli toiminud peaaegu samamoodi nagu mina ühe teise raamatukogu suhtes . 
1115	NA	 Seda võis nimetada õilsaks varguseks . 
1116	NA	 Ja ma teadsin , et ma hakkan s e a l kümneid kordi üle lugema just selle raamatu motot , mis pärines “ Richard III ” ja mille oli eesti keelde tõlkinud Georg Meri : “ Me tusameele talve muutnud on / nüüd hiilgusrikkaks suveks Yorki päike . 
1116	NA	 Kasvõi juba seepärast , et seal ootab mind ees mu uus tusameele talv , kui eelmiseks pidada sõjaväeaastaid . 
1116	NA	 Kuni see kõik on nii sügaval mu mälus , nii abstraktse sõnade reana , et ma ei hooma enam nende seotusest sündivat tähendust . 
1116	NA	 Ja teiseks – see oli tõesti paraja meeleheite raamat , ebaõnnestuja lugu ja ühtlasi õpetus , kuidas elulüüakutest üle olla , ning selles suhtes isegi varjatult optimistlik . 
1116	NA	 Mida ma s e a l kindlasti vajan . 
1116	NA	 Tegelikult , see raamat rääkis sõnaselgelt must endast . 
1116	NA	 Miks ma olin küll selle abimehe oma vahepealses elus unustanud ? 
1117	NA	 Ja mulle tuli teinegi julgem mõte – ma peaksin sellele raamatutega tegelevale , elukogenud naisele rääkima endast . 
1117	NA	 Las ta ütleb mulle , mis mind tegelikult vaevab ? 
1117	NA	 Ja miks mul on nii läinud , nagu just on läinud . 
1117	NA	 Võib-olla ta teab midagi säärast , mis mind võiks aidata ? 
1117	NA	 Sest tal on säärane mõistev silmavaade ? 
1117	NA	 Aga mul poleks enam aega talle endast rääkida ? 
1117	NA	 Või siiski . . . 
1117	NA	 Naine jõudis minust jälle ette : ” Kas te tuleksite mõni teine kord meile külla , teid oli nii kosutav kuulata ? ” See oli hoopis vastupidine sellele , mida mina olin mõelnud – ja nõnda jäi mu pihtimine olemata , nii nagu mul polnud otsustust öelda , et kui ta mõne aja pärast me instituuti helistab , siis öeldakse talle , et ma olen kaua ära . 
1118	NA	 Aga ma lubasin automaatselt , et tulen muidugi . 
1118	NA	 Ja naise nägu lõi kuidagi lootusrikkalt kumama . 
1119	NA	 Kolmandaks raamatuks mu kaasavõetavasse miniraamatukokku sai üllataval kombel vana hea tuttav “ San-Michele raamat ” , mis mul õnnestus osta oma viimase instituudipalga eest antikvariaadist ; see oli absoluutselt samasugune nagu see , mille Silla ema oli oma tütre kätega mu riiulist tagasi röövinud . 
1119	NA	 Raamat maksis tervelt viisteist rubla , hea hulga raha , mida oleksin võinud mõne muu tarviliku asja jaoks kulutada . 
1119	NA	 Aga ma tahtsin s e d a raamatut , mis meie instituudi direktori sõnade järgi omandas kaks aastat järjest maailma parima raamatu tiitli ( milles ma tõsiselt kahtlesin , sest kes pidi see omistaja olema ? ) . 
1120	NA	 See polnud siiski tol korral ainus ost . 
1120	NA	 Sealtsamast antikvariaadiriiulilt leidsin teisegi , mõnes mõttes päevakohasema teose , mis polnud veeranditki nii kallis . 
1120	NA	 Teos oli ingliskeelne , selle kaanel vaatasid mees ja pingviin teineteisega läbi akna tõtt . 
1120	NA	 Sedasama tõotas ka peakiri “ Forbush and the Penguins ” . 
1120	NA	 Autorist , Graham Billingsist polnud ma midagi kuulnud . 
1120	NA	 Selgus , et tegu oli Uus-Meremaa ornitoloogiga , kes elas viis kuud täielikus üksinduses Antarktises Roydsi neemel Shackletoni onnis , uurides-rõngastades adélie pingviine ja võideldes ännidega , kes ohustasid noori pingviine . 
1120	NA	 Niisiis autobiograafiliste sugemetega ilukirjanduslik teos . 
1120	NA	 Heitsin vaid põgusa pilgu sisse . 
1120	NA	 Eriti kaunid ja sisenduslikud tõotasid olla meenutused kellestki Barbara nimelisest neiust . 
1120	NA	 See oli midagi taolist , mis ka mind ees ootas . . . 
1121	NA	 Järgmise raamatuna lisandus mu nimistusse midagi taolist , nagu oli Robert Peary reisiülevaade . 
1121	NA	 Tegu oli F. Nanseni raamatuga “ Suuskadel läbi Gröönimaa ” , mille kinkis mulle üks mu kinnine ja isemeelne kolleeg , kellega me polnudki erilised sõbrad olnud . 
1121	NA	 Aga lisatud kinkekaardil oli läbimõeldud tekst , mis andis mulle nagu võtme kinkija mõistmiseks või pakkus õieti mõtteainet , et ma olen inimeste tundmises kaunis kehv vend . 
1122	NA	 Üldiselt tuli nüüd kokku umbes sama kogus raamatuid , nagu mu eelkäijal Juhan Smuulil , kelle “ Jäist raamatut ” üsna suure hoolega olin uurinud , kuigi polnud pidanud kaasavõtu vääriliseks – nagunii oli juba liiaga polaaralast kirjandust , ehk läheks vaja midagi tasakaalustavat või romantilist äratamaks vaikset igatsust . 
1122	NA	 Võib-olla peaksin siiski kaasa võtma ka oma lemmiku Bashō värsid ? 
1123	NA	 Ja nüüd , kus mu lugemisaines kaugeks reisiks ja veel kauemaks kohalolemiseks lõpuks koos oli , pidin mõtlema ka muudele asjadele , mida peaksin ostma . 
1124	NA	 Õigus , oli veel üks raamat , aasta tagasi kingitud – paberi sees ja ilupaelaga vangistatud . 
1124	NA	 See oli Hestri kingitus , ilmselt tema kõige tähtsam raamat , kingitus , mida mul polnud julgust lahti teha ja seejuures midagi teada saada . 
1124	NA	 Ma ei suutnud seda teha ka veel nüüd , ärasõidu eel . 
1124	NA	 Otsustasin pakendi avada juba kohal olles . 
1124	NA	 Niisiis , seal kaugel , kaugemal kui ükski senine kaugus mu elus , veel kaugemal kui Fridtjof Nansen oligi oma noorest naisest Evast , saan ma teada kaks asja – kust raamatust on pärit Hestri haruldane nimi ja mida tal on öelda mulle , pilvede asjatundjale , minust ja meist kahest , sest raamatus pidi ju olema ka pühendus . 
1124	NA	 Just seda viimast lugeda ma pelgasin . 
1124	NA	 Ja samas tundsin , et raamat on mingit laadi võti meie suhtele , mis oli nii imelikult äkki vaibunud . 
1124	NA	 Või ma liialdasin . 
1124	NA	 Järsku oli Hestri isa omal ajal meelitatud vaid ühe nime võõrapärasest kõlast ? 
1124	NA	 Seda küll , kuid ülejäänu võis elu olla kirjutanud sinna kõrvale . . . ? 
1125	NA	 Hester ei oleks eal võinud arvata , kui arg ma olen ! 
1125	NA	 Ja nüüd oli sellest möödas juba kolmveerand aastat , kui me polnud – ka mitte juhuslikult – kordagi kohtunud. Kas ma tõesti kavatsesingi niimoodi , sõnagi ütlemata , hüvasti jätmata pikaks ajaks lahkuda ? 
1125	NA	 See ei käinud mitte üksnes Hestri kohta . 
1125	NA	 Oli ka teisi , keda ma pidanuks “ hüvasti ” vääriliseks . . . 
1126	NA	 Üks neist oli mu lell , mu isa vend , kes elas ilusa nimega tänaval , Õnne tänaval oma ausa töö ja ausa rahaga ehitatud isiklikus majas . 
1126	NA	 Tema puhul oli tegu teistmoodi tõrkega . 
1126	NA	 Selle taga oli ikka veel Silla . 
1127	NA	 Ning mulle meenus mu viimane käik lelle juurde , millele oli nüüd mõnevõrra lõbuski mõelda , kuigi tol korral olin ma väga häiritud ning endast väljas . 
1127	NA	 Mulle tundus tükk aega , et elu andis mulle tema suu läbi omamoodi hoiatuse . 
1127	NA	 ( Mida ma siiski arvesse ei võtnud . ) 
1127	NA	 Kuid nüüd , ligi kaks aastat hiljem , mõtlen ma teisiti – äkki polnud lell Valduril siiski õigus , äkki pole vanemate , elukogenud inimeste tarkus alati see , mida peaks kuulda võtma . . . ? 
1128	NA	 Mu lell on otsekohene , rohmaka oleku ja samas ka rohmaka ütlemisega mees . 
1128	NA	 Ja kuna mu isa on surnud , siis pidasin teda pealinna sattudes nagu oma isa asemikuks . 
1128	NA	 Mõnelgi varasemal korral käisin ta juures justkui nõu saamas , ehkki ma seda alati sõna-sõnalt ei küsinudki . 
1129	NA	 Niisiis viisin oma noore pruudi üsna varsti peale me tutvumist tema juurde Õnne tänavale . 
1129	NA	 Eks ma olin üsna kindel , et lell satub Sillast vaiksesse vaimustusse . 
1129	NA	 Aga mul on hästi meeles , mida onu , see sõjas saadud haavast inetustunud näoga mees mulle ütles , ja näoarm aitas seda ütlust hetkel veel inetumaks muuta : 
1130	NA	 “ Rolf , ma ütlen otse – see tüdruk ei sobi sulle . 
1130	NA	 Liiga ilus . 
1130	NA	 Ja mis veel hullem – endast liiga heal arvamisel . 
1130	NA	 Säärasest ei saa head naist . 
1130	NA	 Paremal juhul armuke . 
1130	NA	 Aga sulle , sinusugusele on just nimelt head naist vaja . 
1130	NA	 Tead , ilu ei ole selles asjas see kõige tähtsam . . . 
1130	NA	 Ja peale selle on sul raske teda ta kasvatusest lahti raputada . . . 
1130	NA	 Sa jääd tema varju . . . ” 
1131	NA	 ( See kõnelus toimus onu köögis , Silla istus sel ajal elutoas . ) 
1131	NA	 Just nii mu lell ütleski – “ kasvatusest lahti raputada ” . 
1131	NA	 Tol hetkel ma ei mõistnud neid sõnu üldse , tol hetkel tundsin , et lell teeb tulist ülekohut nii mulle kui ka Sillale – ja kust ta võtab õiguse , kust ta võtab aluse kõike seda arvata ! 
1131	NA	 Ma püüdsin kuuldut seedida , mitte midagi välja näidata – ja me lahkusime onu juurest Õnne tänavalt kiiresti ning seda , miks me tulime , üldsegi ütlemata . 
1131	NA	 Et meile oleks tulevikus , nii mõneks ajaks elamist vaja ! 
1131	NA	 Silla heitis talle arusaamatust täis pilgu . 
1131	NA	 Lelle ilme oli sel hetkel ükskõikne , läbitungimatu . 
1132	NA	 “ Imelik mees , “ pomises Silla , kui me bussile läksime . 
1133	NA	 “ Ah , ära pane tähele , ta ongi selline ! 
1133	NA	 Üksiku inimese asi , “ püüdsin ma oma mõrsja muljet sest käigust leevendada . 
1133	NA	 Kuigi sain aru , et mingi mõra meie ilusasse kõlasse oli ikkagi löödud . 
1133	NA	 Alles mõni aeg hiljem , kui mängu asus peen proua Veiserik , mõistsin , mille lelle läbinägev pilk oli kõik tütres ära tabanud . 
1133	NA	 Sest mina , nagu muide lugematu arv minusuguseid enne ja loodetavasti ka pärast mind – ma olin ju pimestatud . 
1134	NA	 Muidugi ei kuulanud ma lell Valduri , selle elust kibestunud mehe hoiatust – seda poleks kuulda võtnud ükski minutaoline – , ja kaks kuud hiljem abiellusin ma selle leekiva peaga muusiku , õigemini tulevase muusikateadlase Silla Veiserikuga , kellega kõik minus leiduv hea ja ilus näis õnnelikult kaasa helisevat . 
1134	NA	 Ja õnneks polnud meil vaja enam mu lelle külastada ega talt midagi paluda , sest selleks hetkeks oli meil Silla isa kingitus juba teada . 
1134	NA	 Jah , tol hetkel näis mulle , et meid hakkabki saatma üksnes vedamiste laine . . . 
1135	NA	 
1136	NA	 Järgmisest nädalast algasid tõsised sügissajud . 
1136	NA	 Sõitsin tol esmapäeval lennuväljabussiga kesklinna ja peaaegu pagesin saju eest väljaku ääres olevasse näitusemajja . 
1136	NA	 Lasin oma märja jopi riputada korralike inimeste vihmavarjude kõrvale ja läksin üles saali . 
1136	NA	 Millegipärast sattus mu pilk kohe külgseinal olevale maalile . 
1136	NA	 Lõuendil võimutsesid mulle kuidagi tuttavad lilled , need täitsid kogu alumise maaliserva , millest kõrgemal piimjal taustal või udus aimusid mingid inimkujud . . . 
1136	NA	 See oli , see sai olla üksnes t o o hommikune udu , millest me kahekesi , just niimoodi käest kinni hoides olime läbi murdnud – tagasi oma reaalsesse maailma . 
1136	NA	 Ja ma juba teadsin – see saab olla vaid Annemari maal . 
1137	NA	 Jah , ta oli püüdnud ühendada selle hommiku nägemused ja meie osaluse selles – sest need lillad lilled olid muidugi jumikad , mida me olime koos Annemariga Kallijärve kraavipervelt korjanud . 
1137	NA	 Maali nimi oli “ Karjatus ” ( peaaegu nagu Edvard Munchil ) . 
1137	NA	 Kuid ma olin kindel , et selle täit tähendust teadsime vaid meie kahekesi . . . 
1137	NA	 Ent mu pilk ei peatunud , see rändas edasi juba järgmisele maalile – ja korraga teadsin , et ka see on tema töö , mis pidi olema valminud vahetult enne näituse avamist . 
1137	NA	 Maal kujutas poolviltust , perspektiivi tõttu moonutatud rombikujulist ümbrikku , mis oli lahti käristatud ja millest justkui libisesid välja kaks ühenduses puulehte – üks roheline ja teine kollane . 
1137	NA	 Maali allkiri polnud mitte “ Ginkgo biloba ” , nagu ma arvasin , vaid “ Armastuse kahetsus ” . 
1137	NA	 Jah , muu tekst sinna ei sobinudki . 
1137	NA	 Tähendab , ta oli mu saadetise kätte saanud . 
1137	NA	 Ja nüüd ta vastas mulle . . . nii nagu kunstnik üksnes saab ja võibki vastata . . . 
1138	NA	 “ Noor mees , jätke meelde , see on Ginkgo biloba . 
1138	NA	 Tema on nagu kauge külaline . . . 
1138	NA	 Nagu kauge hääl ühest kaugest ajast 
1138	NA	 . . . . 
1138	NA	 Nii jah . . . ” kuulsin kedagi hästi enda lähedal lausuvat . 
1138	NA	 
1138	NA	 Ja ma teadsin , et pean puud ennast veel enne ärasõitu nägema , nagu oleksin ta olemasolus kahtlema löönud . 
1138	NA	 
1139	NA	 Edasi ma ei jõudnudki mõelda – ma märkasin näitusesaali tagumises servas Annemarit ennast . 
1139	NA	 Ta polnud muutunud , või kui , siis veelgi miniatuursemaks ja idamaisemaks , et mitte öelda jaapanlikumaks . 
1139	NA	 ( Kunagi teisel ajal olin teda võrrelnud kellegi teisega ; ilmselt soovis mu pilk nüüd teisiti ! ) 
1139	NA	 Sest Annemaril oli seljas lilla kleit , võiks öelda , et jumikalilla , ja kaelas juba kaugelt silmatorkav ovaalne hõberipatsitega kee , küllap mõne kursuseõe töö . 
1139	NA	 Tahtsin juba tema poole suunduda , kui märkasin ta kõrval pikka vibalikku noormeest , kelle põski kattis sinetus , hoolikalt aetud habeme jälg . 
1139	NA	 Niisiis , too , keda kunagi oodati , oli tagasi ! 
1139	NA	 Kuid noore mehe pilk oli kuidagi hajevil , ükskõikne . 
1139	NA	 Kas see mitte ei väljendanud üht – mind ei huvita eriti need pildid ja kõik see , aga ma pean siin siiski viibima ! 
1139	NA	 Ent see võis olla ka mu ülim subjektiivsus , mis talle selle ilme ette kleepis . 
1139	NA	 Sest kõiges välispidises olid nad nii . . . jah , isegi kokkukõlavad . 
1139	NA	 Palju sarnasemad , kui meie Annemariga kunagi suutnuks olla . 
1140	NA	 Justkui näituse lühikest võimsat muljet kaasa võttes läksin sel õhtul instituuti . 
1140	NA	 Kõik olid juba mitu tundi tagasi töölt lahkunud . 
1140	NA	 Tundsin end neis ruumides juba võõrana . 
1140	NA	 Polnud midagi parata – lahkumine andis endast tunda , kõlasid juba esimesed vaiksed hüvastijätukellad , nagu öelnuks sõber Martin . 
1140	NA	 Sellegi öö otsustasin magada instituudihoones – justkui hüvastijätuks vana majaga , kes oli mitu aastat olnud mulle tõeliseks sõbraks . 
1140	NA	 Mul oli ju vaja veel nii palju üle järele mõelda . 
1140	NA	 Ja siin sai seda kõige paremini teha . 
1140	NA	 Mu laualamp heitis lauale ja põrandale selle kõrval maheda sõõri . 
1140	NA	 Väljas sadas jälle külma vihma , aga tuult ei olnud , mis mõjus kuidagi äraspidiselt . 
1140	NA	 Mõtlesin tahtmatult – millised saavad olema mu tsüklonid seal kuuendal mandril , mida mul tuleb kaines arvude keeles fikseerida ja samas igakord ise üle elada ? 
1140	NA	 Kindlasti palju võimsamad , kui ma kunagi kogenud olen . . . 
1141	NA	 Korraga tundsin võimatut kiusatust tõsta telefonitoru , nagu palju kordi varem , ja valida viis tuttavat numbrit , mis polnud ilmselt muutunud , ning kuulda Mareni tuttavat , madalat häält vastamas . 
1141	NA	 Kuid mida ma ütleksin talle nüüd , kui me olime lootusetult võõrad . 
1141	NA	 Et ma sõidan pikaks ajaks ära ega tülita teda rohkem kui vaid oma mõtetes ja unenägudes ning et seda ei saa ta ometi mulle keelata . . . ? 
1142	NA	 Ma ei tahtnuks kuigi meelsasti sinna vihma ja pimedusse minna , kuigi teadsin , et pean seda tegema . 
1142	NA	 ( Nagu Ethan Allan . 
1142	NA	 Sest mulle endalegi oli midagi väikest ja sümboolset vaja . ) 
1142	NA	 Leidsin esikukapist kellegi krobiseva vihmamantli , ja sisendanud endale , millisesse ilma tuleb mul s e a l – ööl ja päeval , igal kellaajal , õieti iga kolme tunni järel ja enamasti pimeduses – minna , avasin ukse ja astusin välja . 
1143	NA	 Mul tuli taas minna läbi nende tatarlaste õuede , nagu ma neid puumajade vahelisi aedadeta läbipääse kutsusin , siis olin kohal . 
1143	NA	 Seekord ei paistnud puu juures kedagi olevat . 
1143	NA	 Aga kui ma lähemale läksin ja puutüve juba katsusin , siis tundus see mulle teistsugusena kui eelmine kord . 
1143	NA	 Nõnda öömustana , üleni märjana sarnanes see mu kujutlusse torganud Lenkorani raudpuudega – ning siis järsku polnudki ma selles öös enam üksi , vaid koos Margitiga , kes hoidis ühe käega puu ümbert kinni ja teise , märja peopesaga paitas mu tulitavat põske . 
1143	NA	 Tänasin teda valju sosinaga . 
1144	NA	 Ja siis korjasin käpuli maas jälle hõlmikpuu lehti . 
1144	NA	 ( Mitmes kord see mul oli ? ) 
1144	NA	 Neid oli seal terve kiht . 
1144	NA	 Näis , nagu hõõgunuks nad kollaselt . 
1144	NA	 Ma tahtsin mõned hõlmikpuulehed s i n n a kaasa võtta – võib-olla järjehoidjateks , justkui tõestuseks puude olemasolust maailmas , mis oli minust maha jäänud , ja muidugi ka meenutuseks neist aastaist selles linnaosas , ses instituudis , sellest mu eluperioodist , mida mul enam kunagi korrata ei tule . 
1145	NA	 Siis ajasin end sirgu ja puudutasin käega vahva puu draakoninahka – hüvasti , vanapoiss , pea vastu , püsi alles . 
1145	NA	 Kui ükskord tagasi tulen , olen mina uus , aga sina oled endiselt seesama ja muutumatu . . . 
1146	NA	 Ja nüüd siis selles öös selgus – ma ikkagi , ikkagi igatsesin vaikselt ja endalegi teadmata taga oma viimase reisi kaaslast , seda noort hirvevasika moodi olevust . 
1146	NA	 Mis seal varjata – lootsin , et hoolimata kõigist keeldudest saan teda enne ärasõitu näha . 
1146	NA	 Tal võinuks ju pealinna asja olla ! 
1146	NA	 Ta võiks vähemalt helistada , see oleks vähemalt viisakas ! 
1146	NA	 Siis jääks mulle kõrvu ta häälgi , mille olin vahepeal jõudnud unustada . . . 
1146	NA	 Aga Margit oli aus ja kindel – ta polnud ju midagi taolist lubanud . 
1146	NA	 Oli kinnitanud hoopis vastupidist ja pidas oma sõna . 
1147	NA	 ( Ei , mitte päriselt – nädalapäevad enne mu lahkumist saabus talt siiski kiri , milles oli kõigest pisike paberileht , nagu poleks neil seal ülikoolis paberiraasugi , millel ta teatas kõige olulisemast – et enamik taimi , mida me koos välja kaevasime ja kandsime , pika raudteesõidu aegu niisutasime ja valguse eest varjasime , et nad läksid enamikus kasvama ja täiendavad botaanikaaia kogusid , mille eest minule kui kaasosalisele suur tänu . 
1147	NA	 Ja kõik . . . 
1148	NA	 Midagi siiski me suhtlusest sündis , mõtlesin ma seepeale raugelt . 
1148	NA	 Midagi siiski . . . ) 
1149	NA	 Ja kuna ma juba kord olin sellel lainel , mida kõike kaasa võtta , siis ma taipasin mõelda ka abstraktsematele mõistetele . 
1149	NA	 Sinna hulka kuulusid ka inimsuhted ( loe – naissuhted ) . 
1149	NA	 Mis olid mul kaunikesti sassis . 
1149	NA	 Tundsin isegi teatud kergendust . 
1149	NA	 Ärasõit vabastab mind võimalusest mõnega neist naistest juhuslikultki kokku saada . 
1149	NA	 Ja üldse – neist on mulle küllalt , elu või saatus või tegelikult juhus ei saa mulle enam ühtki uut ette sööta . 
1149	NA	 Nõnda pääsen ehk välja sest minu jaoks juba lummuslikust ringist , milles olen keerelnud pea kaks aastat peale Sillat . 
1149	NA	 Eemalolek , teadmatus neist kõigist oleks mulle ehk parim hingerohi . 
1149	NA	 Kirju , neid pole seal ju kellelgi loota . 
1149	NA	 Seda kõike pidi asendama vaid mõttes kaasavõetav . 
1149	NA	 Aga ma ei olnud päris kindel , kui hästi ma pean sealses rutiinis vastu , kas mind ei hakka valdama ebaharilikult tugev igatsus kõige tavalise elu ja uute kohtumiste järele , nagu minuga mõnigi kord oli juba siingi juhtunud ? 
1150	NA	 Jah , nõnda kõheldes-kaheldes olin tõesti kui muinasjutukangelane , kes seisab teelahkmel 
1150	NA	 . . . . 
1150	NA	 Kui lähed paremale , kaotad hobuse . . . kui vasakule , kaotad pea . . . 
1150	NA	 
1150	NA	 Ah , mis küll rumal ja tüütu jamps ronib öösiti pähe ! 
1150	NA	 
1151	NA	 Ärasõidupäev roomas sedaaegu aina lähemale . 
1152	NA	 Jah , aga mul oli ees veel üks hüvastijätt – suve teisel poolel avastatud metsamaastikega . 
1152	NA	 Ilma selleks polnud enam suurt valida . 
1152	NA	 Tõesti , see oktoobri viimane laupäev oli külm ja vihmauitsene . 
1152	NA	 Hall sajupilv rippus nagu tohutu käsn kuuseteravike kõrgusel ja need rebisid teda veelgi enam tükkideks. Sama vett täis näis olevat mets ja eriti rabalaigud , millest möödusin . 
1152	NA	 Jõudsin tuttavasse kohta , Kolme jõe järsakule . 
1152	NA	 Seal oli mul hea istumiskoht – selg vastu kuusetüve , kahel pool kõrval läbipõimitud okstest tuuletõke , peagi kohal midagi katusetaolist . 
1152	NA	 See oli minu Varjupaik , mida ma hakkan kindlasti s e a l s e s huiskavas tuules ja tormis taga igatsema . 
1153	NA	 Mul oli aega ; ma olin seda endale võtnud . 
1153	NA	 Vihma sadas nüüd aina vaiksemalt , vastu õhtut muutus harv külm sadu üksikute jääterakeste rabinaks . 
1153	NA	 Mu kehv lõke ei suutnud mind enam soojendada . 
1153	NA	 Kiskusin end puu turvalisest lähedusest lahti , läksin väikest kirvest vibutades metsasisemusse . 
1153	NA	 Üks lamav kasetüvi laenas mulle mõned latakad tohtu . 
1153	NA	 Varsti oli mul kolm poolpalgi mõõtu männitüve põndakule lohistatud . 
1153	NA	 Tegin neist evengi-lõkke . 
1153	NA	 Olin selle valmistamise juhendi avastanud ühest taigaraamatust – kaks või kolm ülestikku tõstetud , vaiade vahele surutud ja otstest klotsidega kergitatud palki , mille vahemikku olid torgatud kasetohurullid . 
1153	NA	 Varsti oli minulgi kõik see valmis . 
1153	NA	 Leegid noolisid algul vaid keskmist palki , siis põlesid juba kõik kolm . 
1153	NA	 Ning varsti oli tuli nii vali , et ma pidin sellest kaugemale nihkuma . 
1153	NA	 Ühes lõkke tugevnemisega laienes mu valgusesaareke keset metsapimedust , mis oli vahepeal maad võtnud . 
1154	NA	 Ma nagu ootasin – ise ka selgesti teadmata , mida . 
1154	NA	 Ehk metsa enda märki , et ta jätab minuga hüvasti . 
1154	NA	 Aeg-ajalt kaldus suits mulle näkku ja ma köhisin – ma teadsin , et suuremates annustes lõkkesuits teeb pea hulluks . 
1154	NA	 Lõpuks valdaski mind uimasus , koguni ükskõiksus . 
1154	NA	 Aga ma ootasin veel . 
1154	NA	 Tundsin , et ta on kusagil siinsamas , metsasiilu varjus . 
1155	NA	 Siis viimaks ta tuligi , ilmus selle suitsu seest , laskus teisel pool tuld põlvili kuuseokstele , sirutas oma kitsad käed minu suunas . 
1155	NA	 See oli esimene ja viimane kord , kui ta tule juurde tuli ja seejuures seda ei kartnud . 
1156	NA	 “ U-uu ! ” häälitses ta kuidagi teisiti kui varem , nagu püüaks mõnda maist sõna hääldada ; aga ma teadsin , et see kõne , mida tema valdab , on palju täiuslikum ja samas ka mulle kuuldav või õieti mõistetav . 
1157	NA	 Me lamasime nüüd teine teisel pool tuld , ja ma oleks teda tahtnud puutuda , teda emmata ja enda ligi suruda nagu oma tõelist tütarlast , aga ma sain aru , et see on võimatu , et ta pole üldse selline , et see teineteise nägemine ja tumm suhtlus läbi suitsu-ja leegikardina ongi kõige suurem ligidus , mida ma oma Aniaraga võisin saavutada . 
1157	NA	 Hoolimata tulevuhinast ja aeg-ajalt varisevatest põlevatest palkidest , mis lõhkus öövaikust , näis meid ümbritsevat tühjusest ja pimedusest hiiglasliku telgi moodi puutumatusekuppel . 
1157	NA	 ( Kusagil olin sedasama tundnud , ainult et nõrgemal kujul . ) 
1157	NA	 Ja korraga uhkas minust läbi kirjeldamatu kurbusetunne , sest ma teadsin , et see on meil viimast korda nii olla , et sinna , igavese lume maale ta tulla ei saa , kui ma ka seda väga sooviksin ; veelgi enam , ma tundsin – võib-olla ta oli seda mulle oma mõttekõnes juba sisendanud – , et me lahkume teineteisest lõplikult ning mulle jääb mälestuseks üksnes see koht , see imepisike punkt ( kui vaadata tohutust kaugusest ) kolme Eestimaa jõe ühinemiskohas , kus me viimast korda kohtusime . 
1158	NA	 Ja seal kuuseokstest ebamugaval asemel – ühes küljes sügisöö pimedus ja rõskus ja metsa tume kõikesisaldav müür ja teadmatus ning teisel pool lõke oma kuumuse ja praginaga – rääkis ta teist korda minuga oma mõttekeeles . 
1159	NA	 “ Ma ei ole selleks , et sinus midagi muuta . 
1159	NA	 Selleks on sinus kõike küllaldaselt . 
1159	NA	 Ja mul on tõesti kahju , et minust ei saa sulle tõelist kallimat . 
1159	NA	 Nii nagu sina seda mõistad . 
1159	NA	 Nagu sa praegusel hetkel vajaksid . 
1159	NA	 Ehkki mingis mõttes olen ma seda siiski . 
1159	NA	 Nii täna kui ka edaspidi – seal , kuhu sa varsti lähed . . . 
1159	NA	 Nii et mõtle tõesti – ma olen sinu oma , õieti sinu jaoks . . . 
1159	NA	 Võta seda kuidas tahad . 
1159	NA	 Olen selleks , et sind praegu ja edaspidigi kaitsta suurte halbade juhuste eest . 
1159	NA	 Aga mitte väiksemate , sinu enda suvast tulenevate eksituste eest . 
1159	NA	 Sest need ongi see , mida sa vajad , mis sind muudavad sinuks endaks . . . 
1159	NA	 Kõik ongi ( just nii ta ütles ” kõik ” ) üles ehitatud ekslusele ja etteteadmatusele . 
1159	NA	 Te tahaksite ehk ajas ettepoole näha , kuid seda ei suuda minagi . 
1159	NA	 Kuid midagi tean ma sinust enam . 
1159	NA	 Muidu poleks ma siin . . . 
1159	NA	 Tahan öelda – ära püüa kunagi tegutseda oma sisehääle vastu . 
1159	NA	 See ongi selleks antud , et seda häält kuulda võetaks . . . 
1159	NA	 Ning veel – see polegi nii paha , kui sul on võimalus aeg-ajalt endise juurest lahkuda , sest see annab sulle võimaluse muutuda. . . Ning veel midagi , mis sind solvama ei peaks – sa pole erandlik , sa pole ainus , kes on minu hooleks usaldatud . 
1159	NA	 Ja pole vahet , kas need teised on naised või mehed , sul pole võimalik ühtki neist teada saada . 
1159	NA	 Sa võid neid kohata , ja mõnda neist sa kohtad tingimata , sest te olete ju milleski sarnased , aga sa vaid näed neid , aimamata , et nad on nagu sina . 
1159	NA	 Nii nagu nemadki seda ei aima . 
1159	NA	 Nii et ära ole kunagi kiivas kellegi teise suhtes , sest nad võivad olla need salajased sinu-sugused . 
1159	NA	 Sa võid hüüda mind ka enda kaitsjaks . 
1159	NA	 Aga parem , kui sa nimetaks mind oma Saatjaks . 
1159	NA	 Ja pea meeles – minu sisehääl jääb sinuga ka edaspidi . 
1159	NA	 Kuula seda , sest see on peaaegu seesama , mis kuulata iseennast . . . ” 
1160	NA	 Hetkel , kui ma kuulsin neid ta sõnu , sattus mu pilk metsa kohal siravale tähele – ja mulle näis , et see on liiga suur ja liiga ere ühe tähe jaoks . 
1160	NA	 Hoolimata tulest ja aeg-ajalt allapoole vajuvatest palkidest näis see öö tõesti tasakesi kumisevat , ja taas kogesin ma meie üle kummuva kupli tunnet . 
1160	NA	 Siis ta tõusis ootamatult ja sammus sügiseöhe , mu tulest eemale , ja mulle näis – just selle teise , külma ja sirava valguse kutse peale . . . 
1161	NA	 Ma ärkasin hommikul külmast . 
1161	NA	 Mu lõkkest oli järel vaid üksainus tüvenott . 
1161	NA	 Aga selle küljes oli siiski veel pisike leegipojuke . 
1161	NA	 Ning ma pidin tahtmatult mõtlema , et võib-olla ma tunnen s e a l just kõige suuremat puudust elusast tulest , metsarohelisest , sügisekollasest , maapinnatundest . 
1162	NA	 Ja ma võin siia tagasi sattuda vaid tugeva mõttekujutluse läbi , kui . . . kui lumi hakkab järgmisel kevadel siinsest madalast metsaalusest kaduma , täites seejärel sulaveena kõigi kolme jõe sängid ning selle luha , kui mets on täis lumelaike ja jääläätsi ja seetõttu külmi auranguid ning kõige selle tõttu mingit salapära , heiastusi eelmistest , üle-eelmistest ja seega inimesetuist aegadest , kui looduse salapära toimis vaid ta enese rütmis ja ta enese jaoks . 
1162	NA	 Ja ma ei viibi ses kujutluses mitte siin , vaid tuttavas küünis ammustel heintel , mis lõhnavad kopituse järele. Ja kui ma siis küüni viltuste hõredate küljelaudade vahelt välja piilun , näen niidul suurt hulka omavahel võitlevaid madalaid pruune metsloomi , kes saavad olla vaid tarvad , ning ma näen ühtlasi looduse vägivalda , kuulen tüma maa liutsumist ja eemal hääbuvat tüminat – ja siis on niit tühi ning ma võin oma pelgupaigast välja tulla . 
1162	NA	 Kuid mu olek on ebalev ja sammud instinktiivsed . 
1162	NA	 Püüan liikuda hääletult , hinge kinni hoides . 
1162	NA	 Kuni kuulen paremal pool teed kailuse männiku all varases udus metsisemängu , seda kummalist kudrutamist ning siuhkamist , nagu toimuks seal mingi inimsilmale keelatud rituaal , mida tohivad teada ja näha vaid pühendatud . 
1162	NA	 Ma tean , ka see kuulub aasta kõige salapärasema hommiku juurde . . . 
1162	NA	 Siis ükskord kuivatab päikesesoojus ära me märja tuleaseme ja seal , tukkide ja tuharingi ümber hakkavad kasvama noore põdrakanepi võrsed ning teised tuld ja tuhka armastavad põlendikutaimed , meenutades selle tule ääres olnuid , ning kesksuveks saab seesama põdrakanep oma tippu lilla õitepöörise , mis on nagu täissuve õrn lipp , et siis kuu või enama pärast muutuda heledaks seemnetekogumiks , mida metsatuul laiali hakkab kandma – uutele , selle suve jooksul tekkinud lõkkeringidele , uutele põlendikele , jahtunud armastuse tuleasemetele . 
1162	NA	 Jah , muidugi oli ta minu jaoks edasi selles Kõrvemaa metsas , paljudes kohtades , kus ma teda olin kohanud ; ta oli puuhäältes ja nende pimestatud lindude maagilises häälitsemises ja selles metsa aeglases virgumises ja vaikses liikumatus suundumises kevadele vastu , suvele vastu … Ning siis järgneb uus lehesadu ja uus lumi ning alles selle lõpus hakkab terenduma aeg , kui ma seda kõike … ja võib-olla Tedagi uuesti näha võiksin . 
1163	NA	 Ning siis ehk meenub mulle – kunagi oli olnud lihtsalt üks tüdruk , kes oli seda teed mööda mu eest põgenenud ja ma olingi teda algul pidanud tavaliseks metsakuru tüdrukuks , kuigi see polnud päriselt põgenemise moodi , vaid omamoodi kutse järgneda metsa sügavasse olemusse , et ma võiksin lõpuks midagi rohkemat enda kohta teada saada . 
1163	NA	 Siis mõni aeg hiljem olin arvanud , et ta on Margiti-asemik , omamoodi lohutus mulle mu järjekordses üksinduses . 
1163	NA	 Aga nüüd siis teadsin , et ta oli saadetud minu jaoks . 
1163	NA	 Nagu meie teele satub inimesi , kel on määratud etendada me elus olulist osa . 
1163	NA	 Ilma et me sellele sügavamat tähendust omistaksime . 
1164	NA	 Üks lohutav mõte mus ometi sündis – kui ma väga soovin , võib-olla kohtan ületuleval suvel sealsamas vana hapnikuvabrikuga raudteejaamas üht sinises pluusis ja lühikestes liibuvates pükstes tüdrukut , kel on pisut riivatud ja julged silmad , püstine nina , kes ei pane pahaks mu kõnetust ja segast juttu kõige , sealhulgas ka tüdrukuilu kordumisest siin maailmas , siis on see t e m a , olgugi et ta ütleb mulle , kui lebame keset õitsvat niitu vana küüni seina ääres ja jälgime mõlemad julge sisalikku tardumist pruuni puru puistaval palgiserval , et ta nimi pole tegelikult Irma , vaid Elina ja et ta õpib loodusteadust ülikooli teisel kursusel , et nende kursuse poisid on nii nõmedad ja et üleüldse meeldib talle looduseüksilduses ennast kellekski teiseks kujutleda , sest ta pole enda arvates ilus ; aga kui ma arvan , et ta on ilus , siis ta ehk natuke usub seda . . . 
1164	NA	 Ja mind läbib ehk äratundmisjuga , et kunagi on juba niimoodi juhtunud … Kes teab , kes teab ? 
1164	NA	 Aga seejärel ehk tunnen , et olen lootusetult vana ja hingelt panetunud . 
1164	NA	 Tema jaoks ja üleüldse … 
1165	NA	 Kaks päeva enne ekspeditsioonilaeva saabumist Tallinna sadamasse nägin unes Karin Nymanit . 
1165	NA	 Ta seisis ühe vettpilduva purskkaevuga Skandinaavia linnaväljaku keskel ja tegi mulle etteheiteid , et olen ta ära unustanud . 
1165	NA	 Seejuures oli ta rase ; ta paitas hellalt oma kumerduvat kõhtu ning ütles siis peenikese titahäälega – ma mäletan seda selgesti : “ See on sinu laps ! ” Mäletan seda õudust , mis mind unes valdas – kõige vähem olen ma tahtnud , et mul oleks kusagil mujal minu teadmata kellegi naisega laps . 
1165	NA	 Tahtsin talle vastu vaielda , öelda , et see on võimatu , et meiega ei toimunud seal soos midagi taolist , et tegu on mingi arusaamatusega . 
1165	NA	 Aga ma ei pääsenud talle sammugi lähemale , ja nii võis tema mind edasi süüdistada : “ Kui ma ütlesin sulle , et ma tahaksin sinuga abielluda , siis oli see tõsi . 
1165	NA	 Ma olen sinult asjatult oodanud kirju ja seda teadet , et ka sina tahaksid minuga abielluda . . . ” Seejärel moondus ta kitsas nägu vihast , ta hakkas mind laitma , kinnitama , et mul ei lähe hästi seal , kuhu ma mõtlen minna ja muud sellist , silitades aina oma kõhtu . 
1165	NA	 Ja viimane , mida ta jõudis öelda , oli , et ta paneb sellele lapsele nimeks Karl Gustav , mis oli minu meelest seal unes ( ja on jätkuvalt ) kõige sobimatum nimepaar , mida ühele poisile võidakse nimeks panna . 
1165	NA	 Nii nagu oli ka muuseas minu nimi Rolf , mida ma pidin kogu elu kandma vaid puhtast austusest ja lõputust kannatlikkusest oma vanemate vastu , mingist kummalisest kohustusest . . . 
1165	NA	 Aga muidugi oli tal mõttes nime kuninglik kõla . 
1165	NA	 Tahtsin seda kõike Karinile öelda , kuid unenägu pani käe suu ette . 
1166	NA	 Mõistsin ärgates kohe , et mitte Karin polnud see tõeline etteheitja . 
1166	NA	 Selleks oli mu alateadvus , mis Karini nende teiste asemel välja valis . 
1167	NA	 Juhuse tahtel sattus just Halla olema viimane mu naistest – oh kuidas ma ei taha teda sellesse seisusesse tõsta , aga mis sa teed ! – , keda ma veel vahetult enne ärasõitu kohtasin . 
1167	NA	 Ma olin teel sadamasse , oma asju ära viima , et ärasõidupäeval oleks kergem . 
1167	NA	 Oli seda nüüd veel vaja , mõtlesin ma kohvrit ja pungil spordikotti ( olin selle ostnud Junale kingitu asemele ) maha pannes , kui ta mulle oma hõljuval kõnnakul ligines . 
1167	NA	 Aga ta ei märganudki , et ma olen ehk kusagile sõitmas . 
1167	NA	 Tal oli iseendagagi tegemist , mida tunnistas juba ta esimene lause . 
1168	NA	 “ Tead , Rolf “ ütles ta vaikselt , “ ma läksin oma mehest , oma Anton Kruusast lahku ja tulen nüüd varsti oma vanasse korterisse tagasi . . . ” 
1169	NA	 Ma võpatasin , siis rõõmustasin , et tal siis mind enam naabriks pole . 
1169	NA	 Vaene Mart , mõtlesin ma . 
1169	NA	 Kas peaksin teda hoiatama , või lasen kõigel minna , nagu läheb ! ? 
1170	NA	 “ Tead , minule ikka ei aita sellest , mida elu mulle pakub . . . ” kuulsin Halla häält edasi heietamas . ” Ma tahan kogu aeg rohkemat . . . ma peaksin saama kaks korda elatud . . . ” 
1171	NA	 Ja minule peab jätkuma ühest korrast , miks siis nii ? mõtlesin ma rambelt , aga vaikisin . 
1172	NA	 “ Tead , ma tahaksin varsti , aga tegelikult täpselt aasta pärast pulmi korraldada uue peo , lahutuspeo . . . 
1172	NA	 Oleksid ka kutsutud . . . ” 
1173	NA	 Ja Halla vaatas mulle nüüd otsa , et selgusele jõuda , kuidas see teade mulle mõjus . 
1173	NA	 Ma vaikisin endiselt . 
1173	NA	 Mind ju siis enam siin pole , mõtlesin rambelt ja vaatasin siis sadama ja mere sihis . 
1173	NA	 Huvitav , kas Hester sinna tuleks . . . ? 
1174	NA	 Järsku peaksin talle ikkagi ütlema . 
1174	NA	 Ma olingi juba järele andmas ja lajatamas talle omakorda enda uudist , kuid siis mõtlesin ümber – tema , Halla , ei pea küll see ainus olema , kes mu ärasõidust teada saab . 
1174	NA	 Sest nagunii oli temas üleliigset teadmist rohkem kui vaja . 
1174	NA	 Pigem võinuks see olla Hester või siis ükskõik kes nendest . 
1174	NA	 ( See oli esimene kord , kui ma oma naistest mitmuses , üheskoos ja minevikuliselt mõtlesin . ) 
1174	NA	 Aga Halla oli kindlasti Hestriga edasi sidemetes , ma olin lausa kindel – ja teadis väga hästi meie suhete krahhi . 
1174	NA	 Küllap ta ootaski seda küsimust – kas Hester ka tuleb ? 
1175	NA	 Tead , Halla , ma põgenen hoopis ära . . . 
1175	NA	 Sinu ja su lahutamispeo ja teie kõigi eest . . . 
1175	NA	 Iseenda eest muidugi kah . . . 
1175	NA	 Seda veel kõige enam . 
1175	NA	 Kas pole naljakas . . . ? 
1175	NA	 Või mis naljakas nüüd , sinule peaks see kõik vägagi tuttav ette tulema . . . ! 
1176	NA	 Muidugi ei öelnud ma talle seda kuuldavalt , üksnes mõtlesin nii . 
1176	NA	 Ent Halla vaatas mulle imeliku küsiva pilguga otsa , nagu ulatunuks selle mõtte kaja mu näo pinnale . 
1177	NA	 “ Olgu siis , “ lausus ta neid kaht sõna venitades ja justkui pettunult . 
1177	NA	 Ei tea , kas ta märkas , et ma polnud talle kogu kohtumise aegu ainsatki sõna vastanud . 
1177	NA	 Nõnda me siis lahkusimegi teineteisest . 
1177	NA	 Siiski , tal tuli viimasel hetkel tahtmine mulle kätt anda . 
1177	NA	 Aga see käis kuidagi rutakalt ja silma vaatamata . 
1178	NA	 Kuidas inimene võib küll olla nii ennatlik , miks ma olin nõnda veendunud , et just Halla on viimane , kes mind enne ärasõitu näeb . 
1178	NA	 Tõesti , tõesti , me ei tea kunagi ette , milline näeb tegelikkuses välja mõni kaua aega ettemõeldud sündmus ! 
1179	NA	 Sest oli siiski keegi , kes ilmselt seda teadis . 
1179	NA	 Tema puhul oli muidugi raske arvata , et ta aimas mu ärasõidu ette mingi seitsmenda meelega . 
1179	NA	 Tegu võis olla lihtlabase teadasaamisega – ta oli mingil põhjusel ( ? ) helistanud mu töökohta ja näiteks raamatupidaja oli vanast sümpaatiast tuttava hääle vastu poetanud – Rolfi pole hetkel kohal , ta segeleb ringi ; kas te siis ei tea , et ta sõidab ülehomme ära , jajah , Antarktise-ekspeditsioonile , kujutage ette – poolteiseks aastaks kohe ! 
1179	NA	 Aga see võis olla ka juhus , kokkusattumus – sest elu koosneb sedalaadi kokkusattumustest , ainult et mitte samast arvust täitumustest . . . 
1180	NA	 Te võib-olla arvasite juba ära , et jutt käib mu endisest naisest Sillast . 
1180	NA	 Igatahes leidsin ta sel ärasõidueelsel õhtul oma ukse tagant , äranutetuna ja inetuna , lootusetult sobitamas temale jäänud võtit välisukse lukuputkesse , ehkki iga rumal teab , et kui sa oled end kellestki ära lahutanud , siis sa vahetad ära ka korteri lukusüdamiku , et su vana naine ei saaks tulla sind su uues elus üllatama 
1180	NA	 . . . . 
1180	NA	 Ma ei uskunud kohe oma silmi . 
1180	NA	 
1180	NA	 Õieti kuulsin ma algul treppi mööda tõustes ta võtmekõlksatusi ja tihkumist , ja kui ma siis trepikäänakule jõudsin ja üllatunult seisma jäin ning nägin ta kooldus selga ja jalasääri , siis läbis mu olemust midagi tuttavlikku ja meeldivat ; pidin endale teatud eneseuhkusekogust maha surudes tunnistama , et olin jah mõnikord , mõnel üksikul korral siiski selle poolteise aasta jooksul , kui mul parajasti kedagi teist mõttes polnud , teda , Sillat , taga igatsenud – ja mõlemat poolust tast , nii ta vastutõrkuvat Twiggi-keha kui ka ta pimedat isepäisust , mis seal ukse taga selgi hetkel ennastunustavalt ja kuidagi kaitsetult vaeva nägi , kurt kõige ümbritseva suhtes , nii et kui ma olnuks naistemõrvar – ta olnuks mulle kerge saak . 
1180	NA	 
1180	NA	 Ning veel mõtlesin selle lühikese seisatuse ajal sümbolitest – et võtmed ja lukud on tegelikult jooksva elu sümbolid ja et eelmise elu võtmega pole järgneva lukku kuidagi võimalik avada . 
1180	NA	 
1180	NA	 Kui just pole kedagi , kes ise sealt eelmisest pärit on ja sulle appi tuleb . . . 
1180	NA	 
1181	NA	 “ Mul ei ole kedagi olnud. . . Peaaegu kedagi ! ” olid esimesed sõnad , mida ta mulle meie kunagises ( ikka veel meie ! ) kitsas ja sumbunud ning üksildases koridoris , kus Juna oli kunagi minu küljes rippunud , välja purskas , nagu nõudnuks ma talt esmajärjekorras sedalaadi aruannet . 
1181	NA	 Mina ju ei saanud talle samasuguse ülestunnistusega vastata . 
1181	NA	 Ja ma ei tahtnud selles olukorras ka valetada . 
1181	NA	 Mareni aroom näis kõikjal ses toas endiselt kujul hõljuvat . 
1181	NA	 Nii nagu Juna hullutav lõhn siinsamas koridoris . 
1181	NA	 Seepärast vaikisin . 
1181	NA	 Aga tema mõtles vaid endast , riputas end mulle kindlalt ja veendunult kaela ning kaisutas niikaua – enda kohta lausa tormiliselt – , kuni ma tundsin ta keha lõtvuvat , ning mul ei jäänud midagi muud üle kui talutada ta minestanuna me kunagisse elutuppa , otsida köögist rohukapist seal imekombel allesolnud nuuskpiiritust ning ta sellega ärkvele saada . 
1181	NA	 Ning veidi aja pärast valasin nii temale kui ka endale külmutuskapis olnud prantsuse konjaki pudelist ( jumal teab , mis ajast see sinna oli tekkinud ; Mardiga olime ju joonud haljast viina ! ) kaks pitsitäit , millega me veetsime terve tunni , tähistades seda taaskohtumist ja vahtides teineteisele otsa ning leides teises nii endist ning ka uut ja muutunut . 
1181	NA	 Võisin ausalt öelda , et väliselt polnud Silla muutunud , ja ometi oli ta suunurkadesse ilmunud mingi nõrk kurd , mis nüüdsest ta naeratuse nukraks värvis . 
1182	NA	 Üldiselt tuli mul kuulata tema monoloogi oma elust . 
1182	NA	 Mis ei sisaldanud üldises plaanis õieti midagi ehmatavat . 
1182	NA	 Vaid sedasama , ainult laiendatud sõnastuses , et tal pole kuigi hästi läinud ja et ta ei leia ega leia ennast kuidagi üles . 
1182	NA	 Ning et tal pole pärast mind kedagi olnud . 
1182	NA	 Ehkki ta oli üritanud , et ta kedagi leiaks . 
1182	NA	 ( Selle lause panin ma praegu ise talle suhu , nõnda ta otseselt ei öelnud , see kumas lihtsalt öeldust läbi . ) 
1182	NA	 Ja siis istus ta akna alla ning vaikis , vahtides pimedusse , talle nii tuttavasse aknatagusesse , kust paistsid naabermajade tuled ja tumeda siluetina akna all kasvav tammeke , mille harandike vahel oli ikka veel alles toosama temaaegne varesepesa , ainult et jälle oli sügis ja vihm käis puuvõrast läbi ning kevad , millal vares , uus vares , võib olla just üks neist , kes mind mõni aeg tagasi ründas ja karistas , uuesti tagasi pöördub . . . 
1183	NA	 Siis ei rääkinud ta rohkem midagi ja ka mina ei rääkinud , sest õieti ei nõudnud meist kumbki , et teine peaks veel midagi seletama . 
1183	NA	 Piisas täiesti tõsiasjast , et istusime koos . 
1183	NA	 Ning kumbki meist ei teinud ilmselt ka mitte mõttes teisele ( ja ka iseendale ) etteheiteid . 
1183	NA	 Me kumbki mõtlesime oma mõtteid , mis võisid ka milleski kokku langeda ; kumbki meist ei näinud endiselt teisesse , aga me olime siiski palju ligemal , kui me kunagi oma ametlikus kooselus olime olnud . 
1184	NA	 Hiljem me lihtsalt lamasime kõrvuti sel madratsil , mis oli kunagi mõeldud me ootamatute külaliste jaoks , kes ei jõudnudki meile tulla – ning toa teises , kauges nurgas põles madal ja nõrga pirniga laualamp , heites rohkem varje kui valgust mu endise naise näole ja paljastele õlgadele , mis ei jäänud alla neile teistele naiseõlgadele , mida ma olin vahepeal näinud ja oma peode all tundnud . 
1184	NA	 Aga siis ei lasknud ta mul rohkem ennast vaadata , vaid surus end kõvasti , sellesama ennistise õhinaga , ja nagu selgus , ikka veel mingi kehtiva õigusega minu vastu ja mina , vahepeal võõrastel asemetel aeleja , aeg-ajalt soovitud , aga ka mõnikord ärapõlatud mees , mille tõttu mul oli täielik põhjus kõigile naistele siin maailmas omamoodi kätte tasuda nende vastu jõhker olles , ühesõnaga – ma vastasin talle sama õhinaga . 
1184	NA	 Seal ta oli mu vastas , mu ligi , peaaegu minus . 
1184	NA	 Seal ta oli , kõige selle põhjus ja tagajärg , ja ma võinuks ka temaga hetkel teha , mis mulle pähe löönuks . 
1184	NA	 Aga ta oli nii habras ja ta luud naksusid sellestki , kui ma ta keha selles kire ja pinnalekerkinud viha imelikus segus rutjusin , kuni see ägedus läks üle äkkiärganud helluseks . 
1184	NA	 Ja ma ei tundnud ennast ära ja ei tundnud ära tedagi , sest see ei saanud olla too twiggilik tüdruknaine , keda mul kordagi ei õnnestunud üles soojendada , kes mõtles voodiski olles oma klaverikontsertidest , et olla minust võimalikult eemal , kusagil meeldivamas ja kaunimas olukorras , ja kes laskis mul ennast võtta vaid mõnikord abielunaise tüütu kohustuse korras . 
1184	NA	 Midagi oli temas muutunud , ehkki see ei saanud tulla uute intiimkogemuste kaudu , sest ma siiski uskusin seda , mida ta oli kohe algul rääkinud . 
1184	NA	 Jah , muutunud oli ka ta keha – kas ma olingi kunagi tundnud , et ta klammerdub mu ümber kõigi oma nelja jäseme veendumusega ? 
1184	NA	 Ta nagu ei hoidnud end tagasi , midagi teiseks korraks jättes – ja ka mina ei pidanud seda tegema , sest see olnuks ebaloomulik ja tõesti liiga mõistuslik . . . 
1185	NA	 Ja kui me siis jälle rahulikult lebasime ja laes veiklevaid varje võisime jälgida , küsisin ma talt rahulikult , isegi hellalt : 
1186	NA	 “ Tüdruk , kas su ema teab , kas ta vähemalt aimab , kus sa sel ööl oled ? ” 
1187	NA	 Ning ta vastas : ” Vaevalt . 
1187	NA	 See ei mahuks talle ealeski pähegi . . . ” Ja ta naeris , nagu koerust teinud tüdruk , nagu naispaharet , ning seejärel teistmoodi – mulle tundus , et õnnelikult ja kergenenult , nagu oleks me alles esimest korda elus nõnda olnud ja ta oleks mulle alles äsja kaotanud oma süütuse , nagu see kunagi poolvägisi , üle kivide-kändude oligi ju siinsamas juhtunud . . . 
1188	NA	 Hea oli niimoodi olla ja mitte midagi mõelda . 
1188	NA	 Ja ring oli täis ja võib-olla polnud midagi muutunud selles mõttes , et me olime jälle samas paigas ja meie ise – ja siiski polnud me kumbki enam kaugeltki endine , ning kui juba läks võrdlemiseks , siis mulle millegipärast tundus , et Silla oli isegi rohkem muutunud kui mina . 
1189	NA	 Ent siis haaras mind kõhklus , seejärel mingi hirm ( kui seda ikka võis hirmuks nimetada ) – jah , mingi ring oli tõesti sulgunud , aga samal hetkel oli selgunud , et elu kavatseb mulle hakata ette söötma mu minevikku , selle kordusi , ehkki mitte päris endisel kujul , nagu ühest korrast ei aitaks . 
1189	NA	 Ma mõtlen – kõiki neid naisi . 
1189	NA	 Sest Silla oli ju esimene ja peaaegu üksühene kordus . 
1189	NA	 Või olid kõik Sillale järgnenud naised olnud üksnes proovikivid ja samal ajal tõestused , et nad ei sobi mulle ühel või teisel o l u l i s e l põhjusel , millest oli süvenemise korral lihtne aru saada . 
1189	NA	 Küllap jäi mul nende kõigi puhul ka m i d a g i arusaamatuks – kättesaamatuks , olles juba algusest peale kellelegi kõrvalvaatajale selge . 
1189	NA	 Temale , mitte minule . . . 
1189	NA	 Ent midagi nad , need naised , on mulle siiski tähendanud ja seeläbi ka minule andnud . . . 
1190	NA	 Ei , ma ei tohtinud sellega rohkem kaasa minna , ehkki see oli kergem kui vastuhakk . 
1190	NA	 Mul peab olema jõudu ja kainust sellest ringist väljamurdmiseks . 
1190	NA	 Kuid esimesel katsel , nüüdsama ma polnud seda suutnud . 
1190	NA	 Kuid edaspidi . . . 
1190	NA	 Edaspidist ei tule ! 
1190	NA	 Mul avaneb harukordne võimalus – homme , ei , juba täna lahkub mu laev , mis viib mind hoopis teiste reeglitega maailma , õigemini maailma lõppu ja ühtlasi elu teise serva , kust kõik paistab loodetavasti uues , külmas ja kaines valguses . . . 
1191	NA	 Kõhklesin tükk aega , peo Silla soojal tuksleval südamepoolsel , ta sünnimärgiga väikesel rinnal , mis mu käe puutumise peale ikka veel nagu arg loomake , nagu nirgike võpatas – kas öelda või mitte ? 
1191	NA	 Ja jõudsin lõpuks otsusele , et ma p e a k s i n siiski talle oma ärasõidust rääkima . 
1191	NA	 Niipalju ausust ta ometi väärib . 
1191	NA	 Kasvõi üksnes selle siiatulekujulguse läbi . 
1191	NA	 Ja veel üks asjaolu rääkis selle poolt – ma ei tahtnud tõesti , et ta tuleb järgmine kord selle ukse taha ja ootab , või näeb asjata luku kallal vaeva ning lõpuks avab talle keegi võõras – mu allüüriline Mart või koguni Halla . 
1191	NA	 See kujutluspilt oli nii groteskne , et ma tahtsin naerma puhkeda . 
1192	NA	 Aga enne kui ma sain mõttes kõige sobivama lause vormitud , tegi tema oma suukese mu õla vastas lahti ja ütles midagi , mida ma ei osanuks arvata . 
1193	NA	 “ Kui me nüüd lapse saame , aga see võib tõesti juhtuda , siis . . . siis on ta juba pool aastat vana , kui sa ükskord tagasi jõuad . . . ” Ja ma sain aru , et mu ärasõit oli talle algusest peale teada olnud ja just selle peale oli kogu tema kahetsusaktsioon ning kõik muu üles ehitatud . 
1194	NA	 Üllatav , öeldu ei häirinud mind kõige vähemalgi määral . 
1194	NA	 Ma vaid naersin mõttes nagu Mefisto – saada oma lahutatud naisega laps , kes on sigitatud ühelt poolt täiesti teadlikult ja teiselt poolt täiesti teadmatult-mõtlematult . . . 
1195	NA	 Silla jäi hommikuni ja me armastasime öö jooksul veel kaks korda nagu kinnituseks , et ma võtan ta sõnu pooleldi naljana . 
1195	NA	 Ometi sain aru , ja küllap temagi , et me vahel polnud selle aasta jooksul , mil me koos elasime , olnud midagi muud kui ühe suure arusaamatuse poolt loodud tõke . 
1196	NA	 Ja kui Silla lõpuks hommikul lahkus , valdas ka mind haruldaselt kerge tunne . 
1196	NA	 Minu arvates oli nüüd saabunud mingi tasakaal , mille poole ma olin kogu aeg liikunud . 
1196	NA	 Ta polnud mult küsinud , kuhu või kui kauaks ma sõidan . 
1196	NA	 Ja samas , ta polnud mult absoluutselt mingit lubadust võtnud , oli vaid avalamalt kui varem otsa vaadanud ja siis ilma kättki andmata sõnatult lahkunud . 
1196	NA	 Kohe pärast ukseklõpsu läksin kööki , istusin köögiaknale ja üritasin üle pika aja jälle suitsu teha ; tegelikult tahtsin näha , kuidas ta meie õue kastanite vahelt bussi peale läheb . 
1196	NA	 Järsku ta kummardus maha , nagu oleks midagi eelmisest elust kaotatut märganud ; ilmselt oli see kastanimuna , sest ta pöördus ümber ja näitas leitut mulle ja küllap ka naeratas läbi hommikuhäo . 
1196	NA	 Hetk hiljem oli ta nurga taha kadunud . 
1197	NA	 Ja alles siis hakkas minus taguma ärevusenoodike , see aina kasvas , sellest hoolimata , et ma seda püüdsin maha suruda . 
1197	NA	 Imelik ärevus , millel oli nüüd juba nimigi – et ma polegi nüüdsest nii vaba , nagu arvasin olevat . 
1197	NA	 Ma püüdsin selle peale naerda , korra isegi valjusti . 
1197	NA	 Kuid ärevus jättis mind vastutahtsi maha . 
1197	NA	 Kuni pakkimiskohustus mu lõpuks köögist tuppa peletas . 
1198	NA	 Ma pidin selgi hommikupoolikul , olles truu oma muusikalisele harjumusele , midagi endale mängima ; seda enam , et mu grammofon ja plaadikogu jäävad kauaks ajaks puutumata . 
1198	NA	 See võib olla kauaks ajaks viimane muusikakuulamine . 
1198	NA	 Sest kes teab , millised on seal polaarjaamas üldse muusika kuulamise võimalused – üksnes tuule vihin ja elektrigeneraatorite müdin kusagil lähedal ja raadiojaama pidev ragin kui märk alatiselt elektrit täis atmosfäärist . . . 
1199	NA	 Selles meeleolus olnuks loogiline valida midagi kerget ja pidulikku , näiteks Händeli “ Muusika vee peal ” . 
1199	NA	 Või üks kahest Mendelssohni klaverikontserdist , kuivõrd esimene neist oli mind ju Sillaga omal ajal kokku viinud . 
1199	NA	 Ometi juhtus mulle kätte plaat Beethoveni viimaste keelpillikvartettidega ja ma arvan , et see , mille ma keerlema panin , oli ta kõige viimane kvartett , do-diees minoor op. 131 , täiesti kurdi helilooja looming , mida ta ise kuulis vaid oma kujutluslikus heliruumis . 
1199	NA	 Kas selles oli varjul mingi sümboolika , kas ei hakka minagi kuulama seal kumisevas vaikuses või ühtlaselt ulguvas tormituules kõiki oma lemmikhelindeid vaid mälus säiluva põhjal , sest vaevalt seal on mingitki võimalust tõsise muusika kuulamiseks ja vaevalt sealne ümbritsus , sealne seltskond ka võimalust pakub . . . 
1200	NA	 Kuulates ründas mind , nagu ikka sellise muusika puhul , assotsiatsioonide ja ahelmõtete rida. . . Mis küll kõik minuga oli juhtunud selle poolteise aasta jooksul pärast Sillast lahkumist siitsamast toast ? 
1200	NA	 Milleks olid küll kõik need järgnevad kiindumused , mida nad olid mulle andnud ? 
1200	NA	 Kas nad polnud igaüks omamoodi pettused ? 
1200	NA	 Ja ühtlasi tõestused – ma polnud ühtki neist naistest väärt ? 
1200	NA	 Sel juhul pidi minuga olema nagu mu lemmikkangelase Peer Gyntiga , keda veeti mööda Suurt Kõverat , ilma et ta ise oleks seda mõistnud või soovinud . . . 
1200	NA	 Niisiis – viga polnud mitte üksnes Sillas , vaid ka minus . 
1200	NA	 Aga mis siis oli minus see kõige taunitavam joon ? 
1200	NA	 Ilmselt see kergus , millega naispoolus mind kaasa kiskus . 
1200	NA	 Seda on lihtsamalt nimetatud rikutuseks . 
1200	NA	 Kas sel juhul oli Silla olnud kui riiv , mis kõike seda minus tagasi hoidis ? 
1200	NA	 Ja kui see ühel hetkel kadus . siis . . . 
1200	NA	 Või mis peitub tegelikult selle taga ? 
1200	NA	 Kas tegu pole mitte järeleandmisega oma alateadvuse otsustele ? 
1200	NA	 Järelikult , mind peaks valdama hoopis kahetsus , et ma kõigist elu pakutud võimalustest kinni ei hakanud või mõne ahvatlusega palju täielikumalt kaasa ei läinud ? 
1200	NA	 Kas ma otsisin neis endale uut naist ? 
1200	NA	 Mõnes ehk küll , mitte kõigis . 
1200	NA	 Kuid mind tabas igakord ebaõnnestumine . 
1200	NA	 Mõistsin nüüd , et seda oleks olnud võimalik juba algusest peale ette öelda . 
1200	NA	 Põhjus oli igakord olemas , ja igakord erinev . . . 
1201	NA	 Jah , ma olin nüüd piisavalt vana , et teada – elul on aeg-ajalt nagu sõlmed sees . 
1201	NA	 Või õigemini , sa jõuad nagu nullpunkti ( või on need lihtsalt ajaaugud me reaalajas , nagu on olemas ju kosmilised mustad augud , millesse neeldub kõik olev ) ja sul on tunne , et kõik koondub vaid olevasse ning üsna väikesse tähenduspunkti , et edasist ei järgnegi või vähemalt tema , selle tuleva peale ei maksa loota , sest kõik on nii mõttetu , asjatu , tähtsusetu . 
1201	NA	 See on kui suur tühjuse karjatus sinus . . . 
1202	NA	 Ning samal ajal on võimalik ka vastupidine – hetke äärmine tähtsustumine , ta täitumine äärmiselt selge ja suure sisuga , tunne , et sa järgid üksnes mingit väga olulist juhtniiti ja kõik , mida sa ette võtad , kõik , mis su peas vaid hetkekski vilksatab , on tähelepanuväärne , on millegi suure ja tulevase teenistuses . . . 
1203	NA	 Minus oli üks selliseid tõelise tõdemuse hetki . 
1203	NA	 Need mõlemad tunnetused olid minus koos . . . 
1204	NA	 Ja nüüd ma siis olen siin – laeval , mis on teel Antarktisesse . 
1204	NA	 Reis on olnud pikk , see on kestnud üle kahekümne päeva , ning homme keskpäeval peaks rannik lõpuks paistma hakkama . 
1204	NA	 Selleks on juba ka küllaldaselt märke – õhk on muutunud jäiseks , lausa nõelavaks , vahepealne võimas ookeanilaine on madaldunud hällivaks ja pikaks ummikaks , ja see hõljuv meri kannab me ümber kogu aeg väiksemaid jäätükke , samal ajal kui suuremad jäälaamad ilmuvad kaugemal udust ja kaovad sinnasamasse . 
1204	NA	 ( Nii , nagu nad ilmusid samasugusest udust esimeste meeste jaoks , kelle nimed on mulle hästi teada – Ross , Dumont D'Urville , Wilkes , Mawson . 
1204	NA	 Samamoodi on mulle ju teada ka nende nimed , keda see manner on peibutanud oma valeva tühjusega , tõotades avada enda sisemuses peituv saladuste saladus – Shackleton , Byrd , Scott , Amundsen . 
1204	NA	 Kuid mis on minu siiajõudmise tegelik põhjus , mis on minu saladus või ihalus ? 
1204	NA	 Kas seesama meeste ürgolemuses peituv tung kaugusse , tundmatusse või midagi muud ? 
1204	NA	 Kui ma seda vaid teaksin . . . ) 
1205	NA	 Raske kujutleda , et selle udu taga võiks veel olla midagi , aga seal on manner , kõigist teistest ebasõbralikum ja üleni jäine ; ta sünnib heleda vöödina , mis suureneb aegamööda , muutudes järsakuks , seinamiks , meenutades algul ehk me põhjarannikut , aga jätkab kasvamist , muutudes palju kõrgemaks ja laiemaks , kuni omandab need mõõtmed , mis lubavad teda kutsuda Enderby maaks , ja sinna ühte nimetusse jäälahte jääb me laev ankrusse ning mu reis on lõppenud , et võiks alata selle teine pool – väga pikk eemalolek kõigest , mis on mind senini ümbritsenud . 
1206	NA	 Aga juba praegu tundub nii ebareaalne kõik hiljutine . 
1206	NA	 See sündmuste , inimeste pisenemine ja tähtsusetuksmuutumine algas juba hetkest , kui laev Tallinnas otsad andis ja linn , ta majad , korstnad ja tornid kaugenema hakkasid , kuni nad muutusid tõesti vaid etiketisiluetiks – et siis muutuda vaid mereavaruseks mu ümber . 
1206	NA	 Muuseas , mitte ainult viimase poolteise aasta sündmused ja inimesed ei tundunud minust maha jäävat , pisenedes nagu linngi . 
1206	NA	 Sinna kaipealsele tundusin maha jäävat ma isegi , ning see teine , kes on siin laeval ja kõike seda meenutab , on ka ise teine , mingil kombel kõrvalvaataja . 
1207	NA	 Kõik need päevad olen uuesti , segamatult ja ruttamata , üle jutustanud ( iseendale , kellele siis veel , teisi kuulajaid ja osalisi mul ju siin pole olnud ) neid lugusid , meenutades kõiki neid erinevaid naisi , püüdes taastada iga öeldud sõna ja lauset , tuletades meelde kõiki võimalikke üksikasju , sealjuures oma mõtteid ning reageeringuid lisades , ise ka täpselt teadmata , milleks seda teen . 
1207	NA	 Kas selleks , et midagi uuesti nautida ? 
1207	NA	 Vaevalt siiski , sest seal on olnud ju ka häbistavat ja valulist . 
1207	NA	 Pigem siiski selleks , et kõik need sündmused , need naised minus kinnistuksid ja tänu sellele mõttes kordamisele seda kindlamini alles püsiksid . 
1207	NA	 Sest ma ei tahaks k e d a g i ega m i d a g i unustada . 
1207	NA	 Olen nimelt selle reisi vältel aru saanud , et minu eas mees ei peaks häbenema oma kiindumusi ja armuseiklusi , mitte midagi nendega seonduvat , sealhulgas ka oma ilmseid altminekuid ja eksimusi , sest kokkuvõttes on see kõik minu oma , minusse puutuv , veelgi enam – omamoodi kapital , mille ma võtan kaasa oma järgnevasse , kindlasti rahulikumasse ellu , mis mind loodetavasti pärast seda ekspeditsiooni ees ootab . 
1207	NA	 Tean , ma koguni usun , et minuga juhtub samuti , nagu mõne teise säärasel ekspeditsioonil käinud mehega – et esimene mõistlik naine , kellel on minust kahju ja kellele tundub minus ka midagi meeldivat , võtab minu ( muidugi koos mu teenitud rahaga ) endale – ja ei kahetse seda kunagi hiljem ega nori mu puuduste kallal . 
1207	NA	 Ning veel – ei sori kogemata ega meelega mu minevikus . 
1207	NA	 Minul endal , nagu te ehk olete aru saanud , on sellise valiku tegemine raske . . . 
1208	NA	 Nõnda siis , Rolf , kes sa oled nüüd juba kakskümmend üheksa aastat vana , su ekslused on selleks korraks lõppenud , aga sa pole veel tõelist ringi sooritanud . 
1208	NA	 Alles siis , kui sa ükskord samamoodi laevaga tagasiteel oled , saab see täis ; siis oled arvatavasti teistsugune ja kõik see ei eruta sind enam niisugusel määral . 
1208	NA	 Ehk sa tõesti ei satu enam s ä ä r a s e s s e naiste-petteringi . 
1208	NA	 Või kes teab , kes teab ! 
1208	NA	 Oleneb , kui sügavavale sa oma karma poolt sinna oled mõistetud . 
1208	NA	 Sest sa ju usud ka seda idamaist mõttepuru . . . 
1209	NA	 Ma tean , kõik laevalolijad teavad , et seal rannikul on praegu kevad , hiliskevad , parim aeg polaarjaama eelmise meeskonna väljavahetamiseks , sest nõnda jõuame me , uued , lühikese suve jooksul sisse elada kõige tähtsamaks , pikaks talvitusajaks . 
1209	NA	 Muidugi pole see hiliskevad tavatähenduses , vaid üksnes Antarktika mõistes – ikka seesama jää ning lumi , ehk sekka vaid mõned sulailmad , meteoroloogi jaoks lihtsalt kergemate ilmade rida , mingi valguseline kergendus . . . ja võib-olla tõeliste pilvede võimalus . 
1210	NA	 Jah , pilved ! 
1210	NA	 Hester , kui sa vaid teaksid praegu seal oma kodus , mida ma olen näinud ja tunnetanud , milliseid romantilisi merepanoraame , milliseid hunnituid pilvevaateid ma olen selle reisiga juurde saanud . 
1210	NA	 Mul on tulnud justkui üle korrata kõikide pilvede ladinakeelsed nimetused , ja mõned neist kõlavad tõesti kui muusika – Cirrus filosus , Cirrostratus nebulosus , Stratocumulus vesperalis , Altostratus opacus . 
1210	NA	 Jah , aga kõik need on olnud merepilved . 
1210	NA	 Veel ei suuda ma ette kujutada , millised on jäise mandri enda pilved . 
1210	NA	 Nüüd , suve algul ? 
1210	NA	 Talvisel ajal , kui taevas langeb maani ( jääni ) ja lumetorm paiskab kõik mõisted segamini , ei saa mingist pilvkattest juttugi rääkidagi . . . 
1210	NA	 Aga , Hester , mul on üks salajane lootus – et mul avaneb seal , kohapeal kasvõi k o r d k i võimalus näha kauge lumehorisondi kohal madalas loojangutaevas peale päikese loojumist helkivaid ööpilvi . 
1210	NA	 Mis on sama haruldased nagu roheline kiir merel või Nanseni poolt igatsetud roosa kajakas . 
1210	NA	 Nii et ma jään sulle , Hester , praegu vastuse võlgu . 
1210	NA	 Aga nagu sa aru võid saada , ma olen hetkel romantilisel lainel , mis sulle ju minus meeldis . . . 
1211	NA	 Muidugi olen püüdnud silme ette manada seda öö ja päeva segiolemist , mida soodustab juba lausaline valge- või pimeaeg , seda lõputuna näivat ilmavalvet kellegagi ning töö ja mittetöötamisaja halastamatut rütmi , seda väikest ja tüütavate nägudega meesteseltskonda , ängi rohelise järele , seda lõputut valget avarust , mis on nagu tohutu ekraan , millele võib projitseerida kõike . . . 
1211	NA	 Ükskõik milliseid kujutlusi ma ka ei looks , kuid üht ma tean kindlasti , mis mind seal valge mandri serval asuvas polaarjaamas ees ootab . 
1211	NA	 See on üksindus , mõiste , mis mulle kindlasti kõvasti selgeks saab . 
1211	NA	 Sest olen mõndagi lugenud eluolu kohta polaarjaamades : mehed isekeskis , mehed iseendaga , oma mälestustega , mehed naistetus maailmas , mis on julm ja valus taluda . 
1211	NA	 Ning mul tuleb elada valdavalt lihtsate ja rohmakate meeste – mehaanikud , traktoristid ja teised – seltskonnas ; igatahes pole see mingi intelligentide klubi . 
1211	NA	 Jah , ma olen studeerinud ka klassikalisi reisiraamatuid – Scotti , Shackletoni , Byrdi , Mawsoni omi , silmitsenud hoolega neis raamatutes äratoodud väheseid fotosid , mis on kõnekamad kui leheküljed kirjeldavat teksti – akendeta seinad , pikk söögilaud , narid , varustusekastid seinte ääres , palju ruumi võtvad riided varnas , ruumipuudus , külg-külje kõrval elamine . . . 
1211	NA	 Ühel sellisel fotol istub Robert Scott oma Rossi saare Evansi neeme onnis , teisel istub oma onni ees lumes , vaid kaksteist kilomeetrit samast kohast eemal Roydsi neemel Ernst Shacleton , mu lemmik kõigi nende retklejate hulgas . 
1211	NA	 Muuseas , olen siin laeval juba jõudnud lugeda , pliiats käes , seda Mündist ostetud raamatut “ Forbush ja pingviinid ” , eriti lehekülgi , kus too üksinduses viibiv mees igatseb taga oma tüdrukut Barbarat ja tunnebki aeg-ajalt ta füüsilist juuresolekut . 
1211	NA	 Jah , kõik mehed taolises olukorras peavad võitlema ühe ja sellesamaga – mälestuste ning samal ajal ka erootiliste kujutluste ning unenägudega . 
1211	NA	 Küllap need hakkavad mindki külastama . . . 
1211	NA	 Üht-teist on rääkinud ka selle läbi teinud mehed siin laeval , kes lähevad sinna teist või koguni mitmendat korda – oma kallimate pilte teistele meestele harilikult ei näidata , sest teise mehe pilk võib midagi ära kaeda ; neid vaadatakse salaja , aga seinale , oma koi kohale riputatakse üles niisuguste naiste pilte , kes kuuluvad nagunii kõigile – estraadilauljate , filmitähtede , kaunite sporditüdrukute poolalasti fotosid , et nad valvaksid meeste rahutut und , et nende uned oleksid täis nende hingeõhku , nende puudutusi , nende keha survet ja petlikku lahkumist , niipea kui uni lahtub . . . 
1211	NA	 Kui on õnne , siis kleebitakse sinna ka välismaa klantsžurnaalidest väljalõigatud modellipilte , mida on aga võimalik hankida vaid välismaa polaarjaamadest , naabrite , näiteks uusmeremaalaste juurest , kes pidavat olema meie jaamale kõige lähemal olijad . 
1211	NA	 ( Võib-olla töötab uusmeremaalaste juures ka seekord mõni ornitoloog , nagu seda oli Forbushi kangelane . . . ) 
1211	NA	 Kuid kõige hinnatavad olevat meeste hulgas siiski “ Playboy ” - päritoluga jõulised aktifotod , mille hind kohalikus vääringus olevat õige kõrge – karp vene kaaviari või kaugida krabisid . 
1211	NA	 Ja kui seda teemat pidi veelgi edasi minna – pea igas Nõukogude polaarjaamas olevat käibel üks kaunis nõme ja süžeetu viieteistkümne-kahekümneminutine filmikontsentraat , mis on saadud paljudest kinofilmidest väljalõigatud armatsemisstseenide kokkuliimimisel . 
1211	NA	 Ja seda siis vaadatavat üle õhtu , kui naisteihaluslained üle pea kokku ähvardavad lüüa . . . 
1211	NA	 Ah naised , meeste nõrkuse kehastajad . . . 
1211	NA	 Aga mis ameeriklastesse puutub , siis nemad olevat selles osas sammukese või kaks ülejäänutest ees – neil olevat seal igal mehel kaasas täispuhutavad naisnukud , keda kutsutakse hellitavalt ühe ja sama nimega Jane . 
1211	NA	 Nii et Barbara ja Jane 
1211	NA	 . . . . 
1212	NA	 Kõik see – räme ning hell , tegelik ja romantiline , kuidas just võtta – ootab mindki , saab minugi elu osaks ja hakkab mind aeglaselt ning järjekindlalt tüütama ja piinama . 
1213	NA	 Mõtlen , mis suudaks mind lohutada tolles tohutus ühetaolisuses , millesse ma varsti sukeldun , kus mu armukesteks saavad miinimumtermomeeter , hullunult keerlev anemomeeter ning meteoandmestiku kodeerimistabel . 
1213	NA	 Kas üksnes kaasavõetud raamatud ? 
1213	NA	 Ma hakkan neid ju varsti peast teadma ! 
1213	NA	 Ehk peaksin muutuma mingil kombel rutiinsemaks ja asjalikumaks , pühenduma sellele tööle , milleks mind on siia maailmaveerde toodud , nähes vaid selles peamist ja kustutada selle läbi oma igatsusi ja kihusid , nagu seda suutis ilus ja noor kunstiteadlane Galja ühes kauges Põhja-Venemaa kloostris ? 
1213	NA	 Või on võimalik lohutuseks ja kergenduseks midagi petlikku välja mõelda ? 
1214	NA	 Jah , mul on see võimalus . 
1214	NA	 Ma võin sellele valgele kujutluslikule paberile kirjutada uuesti oma viimase poolteise aasta elu , oma armuseiklusi , kui nii võib öelda , aga ka kõike eelnevat ja mälestuslikku . 
1214	NA	 Aga mitte ainult sinna ! 
1214	NA	 Mul peaks jätkuma ka tõelist paberit , et katsuda read kirja panna . 
1214	NA	 Tunnen , mul võiks see välja kukkuda . 
1214	NA	 Ega ma pole asjata ( ehkki suurte vahedega ) pidanud midagi märkmeraamatu ja intiimse päeviku vahepealset , mida võiksin nüüd jätkata . 
1214	NA	 Seda enam , et keegi mu tulevastest kaaslastest ei suudaks seda nagunii lugeda . . . 
1215	NA	 Karin , Annemari , Hester , Maren , Margit , mu venelannad , isegi Halla ! 
1215	NA	 Ma olen teist palju mõelnud , ja mõtlen arvatavasti sageli edaspidigi . 
1215	NA	 Ma mõtlen teist erinevalt , ma mõtlen teist valdavalt hästi . 
1215	NA	 Ehkki teis oli ka oma varjukülgi . 
1215	NA	 Siinkohal vilksatab mus asjakohane võrdlus ( kuna ma saan töötama ikkagi meteoroloogina ) , et mitte asjata ei panda orkaanidele ilusaid naisenimesid – seal taga varjub nii mõndagi raevukat . 
1215	NA	 Piisab , kui meenutan Hallat või Marenit . . . 
1215	NA	 Kahju vaid , et mul pole teist ühestki fotot , mille võiksin oma koi kohale üles riputada , et te oleksite mul lähemal , et teil oleks kergem mind külastada mu unenägudes ja avasilmi uneskelude aegu , selles poolreaalsuses , mille loovad hämarus ja väljas seinte taga ulguv tuisk . 
1215	NA	 Et mitte olla teistest erinev ja mitte asjatute küsimuste rahe alla sattuda . 
1215	NA	 Aga mul pole ühtki sellist fotot kaasas . 
1215	NA	 Kui mõtlema hakata – mul pole teist üleüldse ühtki fotot . 
1215	NA	 ( Junast ju oli see varastatud foto , kuid kui kaua ma ka ei otsinud , ma ei leidnud seda reisierutuses üles ! 
1215	NA	 Kas seegi pole osutus , et ma peaksin teid kõiki seda selgemini oma kujutluses nägema ! ) 
1215	NA	 Ei , üks foto siiski mul juhuslikult ühes on . 
1215	NA	 Järjehoidjana raamatu “ Me tusameele talv ” vahele jäänud . 
1215	NA	 Koos nende paari hõlmikpuulehega . 
1215	NA	 See on foto minust ja Galjast seal lumisel kloostriõuel . 
1215	NA	 Aga just tema , Galja , polnud peaaegu tõeline , ta on nende venelannade hulgas vaid nalja pärast , teiste nelja tõttu . 
1215	NA	 Nii et selle foto võiksin ma seinale üles riputada küll . 
1215	NA	 Selles loos pole peaaegu midagi varjata – Galja jäi ju eespoolräägituist mulle kaugeks ja teadmatuks igas mõttes . . . ? 
1215	NA	 Ja seepärast on temaga seotu kõige enam kujutluslik – mis oleks juhtunud siis , kui ma oleksin Fjodori üksinda linna tagasi saatnud . 
1215	NA	 Kuid siis oleksid ilmselt olematuks jäänud Ljuba , Nadja , Vera . 
1215	NA	 Ja Juna . 
1215	NA	 Näe , ma olengi taas teie juures tagasi . . . 
1216	NA	 Siinkohal meenub mulle , et seal Põhja-Vene linnas viimasel köögiõhtul rääkisime muuhulgas Puškinist , tema kaunist naisest Natalja Gontšarovast ja meeste inetusest , mis nagu pole naistele alati oluline . 
1216	NA	 Ja siis muutis Fjodor pisut jutuainet ning rääkis mingist Puškini donžuanlikust nimekirjast , millest mina polnud küll midagi kuulnud . 
1216	NA	 Selgus , et suur poeet oli kandnud kellegi Jelizaveta Ušakova albumisse oma naisvallutuste nimekirja , ehkki üksnes eesnimedega , nii et uurijatel on tükk tööd , et neid lahti mõistatada . 
1216	NA	 Igatahes oli seal ka Anna Kern , keda olin pidanud poeedi suureks platooniliseks armastuseks . 
1216	NA	 Aga kes oli olnud samasugune seelik nagu teisedki , et mitte öelda rohkem . 
1216	NA	 Me kõik naersime tookord selle üle , ja Fjodor , saades meie reageeringust innustust , soovis teemat jätkata , lausudes , et Puškin oli tegelikult Casanova- tüüpi kavaler , aga mitte mingil juhul Don Juani taoline . 
1216	NA	 Mille peale Nadja nõudis , et Fjodor tooks välja Casanova ning Don Juani erinevuse , ja Fjodor kohendas tähtsalt oma prille ning teatas – esimene neist armastab tõesti kõiki neid naisi ja suudab neid kõiki ka hiljem oma südames mäletada , samal ajal kui Don Juan tormab kui küllastumatu ühelt vallutuselt teisele , sest temal on seksuaalsus peas , mitte südames . 
1216	NA	 Ja Don Juanil oli selle nimekirja pidamiseks oma abimees , kelle nimi oli Leporello , kui ooperi-keeles rääkida . 
1217	NA	 See oli olnud mu lahkumisõhtu üks vestlusteemasid . 
1217	NA	 Kuid see päästis ilmselt liikvele midagi alateadvuslikku . 
1217	NA	 Kas oleksin osanud arvata , kui lähedal olen ise oma väikese vallutusnimekirja pikendamisele tol õhtul ja öösel ? 
1217	NA	 Need toredad tüdrukud , kas neil polnud tõesti selles naisterohkes linnas kellessegi armuda , et just mina neile meeldisin . 
1217	NA	 Või polnudki tegemist muu kui palja juhusega . . . ? 
1218	NA	 Ja kui ma teid niimoodi mõttes sorin , kahetsen ma , et ei võtnud kaasa oma lahutatud naise Silla fotot , eriti veel viimase meievahelise juhtumi valgusel . 
1218	NA	 Kasvõi seda , kus me oleme pildistatud viis minutit pärast seda , kui oleme “ jah ” öelnud , endil nii äraseletamatud ilmed ees . 
1218	NA	 Seda olnuks tõesti hea mõnele tüütule saatusekaaslasele lõpuks näidata , kes mu perekonnaseisu ikkagi teada tahab. Ja üleüldse . . . 
1219	NA	 Karin , Annemari , Halla , jah , isegi tema , Hester , mu venelannad , Lesk , Margit , Silla. . . jah , ka Silla , võrdväärselt kõigi teistega – te olete minu nimekiri , minu emotsionaalne või kõlvatuslik kapital , ükskõik millise nime keegi kõrvaline sellele ka annaks või kellega just seostaks . 
1219	NA	 Kas Goethe , don Juani või Casanova omaga ? 
1219	NA	 Aga kui enda vastu täiesti aus olla , siis see nimekiri ei tekkinud teadlikult , see oli omamoodi isevool , kui reageering Silla lahkumisele . 
1219	NA	 Mingi raam – võib olla just see kujund on kõige täpsem – lagunes koost , ja nii see läks . 
1219	NA	 Aga ma arvan siiski üht – ma ei petnud kordagi üht inimest , nimelt iseennast . 
1219	NA	 Kõik see juhtus nii , nagu olen siin kirjeldanud . 
1220	NA	 Kui ma nii lausun , siis tähendab see seda , et tegelikult pole kellegi asi , kuidas ma teisse tõeliselt suhtun . 
1220	NA	 Ma ei pruugi ju kellelegi aru anda , mul ei ole vaja kinnitada teistele ehk arusaamatut , et te olete minus kõik v õ r d s e l t . 
1220	NA	 Kes meestest on kunagi taolist rida läbi elanud , see teab , et vaid kehkenpüksid kipuvad taolisega uhkeldama . 
1221	NA	 Nii et küsimus , kas ma eelistan teist kedagi teisele , on lihtsalt vale lähenemine asjaoludele , eriti veel minu tulevases olukorras . 
1221	NA	 Tegelikult peaksin küsima – keda mu alateadvus teist igakord välja valib ? 
1221	NA	 Aga see oleneb mingitest kolmandatest asjaoludest , mingitest välgatustest ja mälu kummalisest käitumisest . 
1221	NA	 Nagunii te vaheldute , segunete ja kordute . 
1221	NA	 Sest ühtki teist ei ole mul võimalust kohata enne , kui olen tagasi . 
1221	NA	 Ei , siiski . 
1221	NA	 Aniara , mu Saatja , tema üksi on võimeline mind külastama ka siin . 
1221	NA	 Salapärase ja teistele teadmatu lumenaisena . 
1221	NA	 Ja ma loodan , et ta teeb seda . 
1221	NA	 Samal ootamatul moel nagu seal Kõrvemaa metsades ? 
1221	NA	 Mõnes mõttes ta isegi lubas mind edaspidigi saata . . . 
1222	NA	 Ta läheneb peatumatult , see maailmaäär , ta ei peida end enam olematuse paksu eesriide taha ; ta on siinsamas , viimase udupalaka varjus – mitte ainult kui rannik , vaid kui maksimaalne piir minus alati valitsenud romantilisele rahutusele . 
1222	NA	 Rohkemast , kaugemast oleks võimatu unistada . 
1222	NA	 Või need oleksid juba Aniaraga seotud ebareaalsed visioonid . . . 
1223	NA	 Nii ma siis laskun tekilt sooja laevasisemusse ning heidan koisse pikali . 
1223	NA	 Tunnen , et ma vajaksin mingit rahustumust. See võiks olla näiteks muusika . 
1223	NA	 Olen selle reisi vältel hakanud puudust tundma kahest asjast – rohelisest ümbrusest ja heast muusikast , ehkki mingit rütmilist tagumist ja mingeid meloodiaid on viimasel ajal laevaraadiost pidevalt tulnud . 
1223	NA	 Aga see on muusika , mida on täis kõik maailma raadiolained , ja see viimaste päevade oma tuli ilmselt Argentina raadiojaamadest , mida me oleme siiamaani olnud suutelised kinni püüdma . 
1224	NA	 Ma suigatan - ja samal ajal hakkab mu sisemuses kõlama minus endas olev muusika , mis näib kõige enam sobivat antud olukorraga . 
1224	NA	 Ning mida sügavamale ma unetaolisse olekusse vajun , seda avaramaks näib saavat selle muuusika kõlaruum. See pole enam mu tuba , kontserdisaal , vaid hiiglaslik avatud ruum . 
1224	NA	 Ja pärast mõningat otsingulist ja sumbuurset algust tunnen ma selle ära – Richard Straussi “ Alpi sümfoonia ” . 
1224	NA	 Ja kohe kangastuvad mulle lai tasandikuline panoraam , mille tagaplaanil on lumised mäed . 
1224	NA	 Aga ma liigun kiiresti neile mägedele ligemale , ning äkki olen ma selle maastiku kohal , kandudes kiirelt ja vabalt nagu linnutiivul või õhusõidukiga . 
1224	NA	 Aga see pole kumbki – tegu on mingi köisteega , sest lõputu rida sõrestikulisi tugiposte viib ülespoole mööda lumist nõlva , ja muusika paisutuskohtadel ulatuvad sellest aeg-ajalt välja üksikud mustad kaljunukid ( ma tean seal unes , et neid kutsutakse nunatakkideks ) ja nende vahet liiguvad pisikesed abitud vagonetid . 
1224	NA	 Ja mina olen ühes neist , samal ajal kui kõik teised vagonetikesed või õieti tõstekorvid mu ees ja taga on tühjad ning mulle vastu tulevad samasugused tühjad istekorvid . 
1224	NA	 Kas see tähendab , et vaid mina üksi tõusen selles unes kõrgemale . 
1224	NA	 Siis kummuvad , murduvad all juba liustikud , jää helgib pudeliklaasisiniselt , ta kõledus ulatub üles minuni . 
1224	NA	 Aga ma tean , et see tõus ei lakka , et selle sihiks on midagi rohkemat . 
1224	NA	 Ning keegi lausub mulle seal unes nime Jung , ning seesama hääl seletab – sa näed omaenese liig tähtsustunud persooni , ta asjatut ponnistust kõrgemale , teadmata , et sa oled oma piiri juba saavutanud . . . 
1225	NA	 Aga see ei loe mulle midagi , sest jõud ja muusika viivad mind aina kõrgemale . 
1225	NA	 Ja nüüd paistab eespool nugaterav mäeribi , mis näibki maksimumina , kuhu võib üldse jõuda , sest selle kõige kõrgemas punktis seisab üksik abitu imetilluke inimene – võib-olla ma ise , mu teine mina , mõtlen ma jälle – , aga siis selgub , et see pole üldsegi veel tipp , kuna muusika jätkub ja paisub , jätmata ruumi ega võimalust millelegi muule või millekski teiseks , mis oleks seotud minu väikese , aina koonduvama ja tähtsusetumaks muutuva maailmaga . . . 
1226	NA	 Ja siis hakkab ahistavalt kõrgel paistma tõeline tipp , mis on ühtlasi kui suitsev koonus ning ma mõtlen seal unes – see saab olla üksnes Erebus , mille serval seisis kord Shackleton oma kaaslastega – ja mind valdab seejärel hirm , et kas ma ikka julgen seal päris ülal heita pilku alla , sinna , kust pärineb see suits ja see kuumus . 
1226	NA	 Kuid ma pole veel tipus , sinna on veel maad – ja hiiglamadalal mu all laiub kõik see , millest ma olen kõrgemale tõusnud . 
1226	NA	 Ja mul seisab ees tõusta veel kõrgemale , hirmutavalt kõrgele , võimatult kõrgele . . . 
