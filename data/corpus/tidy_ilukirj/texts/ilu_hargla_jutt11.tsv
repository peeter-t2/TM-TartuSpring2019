par_nr	head	sentence
1	 Kliendi soov 	 Kliendi soov 
2	NA	 Indrek Hargla 
3	NA	 Kinnisvaraagent Finch tõukas õlaga rasket ust . 
3	NA	 See avanes hädaldava kriuksumise ja kägina saatel , summutades hetkeks musträstaste äreva säutsumise , mille kahe mehe ilmumine lossiõuele oli esile kutsunud . 
4	NA	" "" Minu arust kriuksub uks just parjalt , "" ütles Collins . "
4	NA	" "" Selline ettevaatlikkusele manitsev võigas hääl — nagu avaks mõnda hauakabelit . "
4	NA	 Uks ise on ju kah stiilne . 
4	NA	" Loodan , et uus omanik seda välja ei vaheta . "" "
5	NA	" "" Uks on 18. sajandist . "
5	NA	" Vastavalt lepingule ei tohi ta nii vanu asju välja vahetada , "" vastas Finch . "
5	NA	" "" Heal juhul ta ainult õlitab seda . "" "
6	NA	" "" Õlitagu pealegi , "" irvitas Collins . "
6	NA	" "" Kas või kaks korda päevas . "
6	NA	 Muidugi võin ma ka kääksumise ära koristada . 
6	NA	 Aga me arvasime , et see loob mõnusa õhkkonna . 
6	NA	 Praegu on ta muide ülepäevasel rezhiimil . 
6	NA	" See peaks piisav olema . "" "
7	NA	 Nad sisenesid häärberisse ja Finch lülitas peremehelikult tuled põlema . 
7	NA	 Hall täitus tuhmi ja sünge valgusega . 
7	NA	 Finch vaatas ringi — muutunud polnud midagi . 
7	NA	 Massiivne antiikmööbel , maalid millelt põrnitsesid ammu surnud parukais mehed , perekonnavapid seintel . 
8	NA	" "" Soovite kohe üle vaadata ? "" päris Collins . "
8	NA	" "" Või võtame väikse sherri ? "
8	NA	 Pudel on kapis , aga rohkem majas , nagu isegi teate , kedagi ei ole . 
8	NA	" Tuleb iseteenindusega leppida . "" "
9	NA	 Finch võbistas õlgu . 
9	NA	 Hallis oli külm ning kõhe ja rusuv tunne , mida ta igakord Darmouth Mansion'is tundis , tuli tagasi . 
10	NA	" "" Teate , võtaks küll , "" ütles ta Collinsile . "
10	NA	" "" Sherri sobib selle majaga hästi kokku . "" "
11	NA	" "" Ohoh ! "
11	NA	" Kõik , mis siin on , sobib selle majaga hästi kokku , "" itsitas Collins silma pilgutades . "
11	NA	" "" Ma ütleksin isegi , et see on stiilseim maja omataoliste seas Inglismaal . "" "
12	NA	" "" Minu teada s e l l i s e i d maju rohkem ju ei ole , või kuidas ? "" "
13	NA	" "" V e e l ei ole , "" täpsustas Collins . "
13	NA	" "" Meie eduka koostöö jätkumiseks selle pitsi me nüüd tõstamegi . "
13	NA	" Üks moment ... "" "
13	NA	 Collins asutas ennast baarkapi poole , kuid Finch , tunnetades oma peremehekohust , jõudis temast ette . 
14	NA	" "" Ärge nähke vaeva ! "
14	NA	" Seni olen mina veel omanik . "" "
14	NA	 Finch sammus kriuksuval parketist põrandal suurejoonelise mahagonkapi juurde , avas baarilaeka ning küünitas käe roheka pudeli järele . 
14	NA	 Kui ta kahte pokaali helepruuni sherrit valas , kuulis ta seljataga Collinsi häält . 
15	NA	" "" Muuseas , mida te sellest tugitoolist arvate ? "
15	NA	 Meil tuli teda veidi kohendada , mõned vanad detailid uutega vahetada . 
15	NA	" Kuid minu arust ei paista muutus üldse välja . "" "
16	NA	" "" Moment , "" ütles Finch . "
16	NA	 Ta asetas pokaalid baarikapi eendile ja suunas pilgu tugitoolile , mis asus sealsamas kõrval , väikse madala lauakese ees ning paistis kõigi tunnuste järgi olevat sobivaim koht , kus vana baarikapi sisemuse hüvesid nautida . 
17	NA	 Kiirel vaatlusel ei avastanud ta mingeid ebakõlasid . 
17	NA	 Tugitool näis täpselt sellena , mis ta pidi olema : 18. sajandi meistri de Blanco töö , mille alghind igal korralikul Londoni oksjonil algab neljast tuhandest naelast ja milles nii mõnigi George III aegne tähtis tegelane on omaaegseid napse nautinud . 
17	NA	 Mustast brokaadist sügava tooli käetoed olid kaunistatud messingnuplitega , seljatoel võis veel aimata kulunud perekonnavapi kujutist . 
18	NA	" "" Suurepärane tool . "
18	NA	" Mina küll aru ei saa , et ... "" nentis Finch ja vakatas , kui ta sirutas käe taas sherripokaalide poole . "
18	NA	 Kurku tõusis klomp . 
18	NA	 Mis sest , et ta teadis ... 
19	NA	 Helepruuni sherri asemel oli pokaalides ruuge punane vedelik . 
19	NA	 Veri . 
20	NA	 Collins naeris täiest südamest , tema parastavad naeruturtsatused kõlasid vana võlvlae all ja põrkusid sealt ebameeldivalt Finchi kõrva . 
21	NA	" "" Rabav , mis ? "
21	NA	 Üks meie teravmeelsemaid leiutisi , kas te ei leia ? 
21	NA	 Hetkeks tähelepanu mujale ... ja teie naps muutub vereks ! 
21	NA	" Ei , ei , oodake , "" ruttas ta lisama , kui nägi Finchi pilku pokaalidelt ära pööramas . "
22	NA	 Vaid mõne sekundi jooksul tõmbus vedelik taas pruunikaks , nagu poleks kunagi punane olnudki . 
22	NA	 Muutus oli olnud nii kiire , et Finch hetkeks isegi kahtles , kas oli üldse verd näinud . 
23	NA	" "" Just , just , "" kinnitas Collins , ikka veel vaikselt naeru põksudes . "
23	NA	" "" Nii see ongi mõeldud — meelepete . "
23	NA	 Kas ma tõesti nägin verd ? ! 
23	NA	 See pole ju ometi võimalik ! 
23	NA	 Ilmselt mulle ainult tundus nii — ja inimene unustab juhtunu . 
23	NA	 Ainult et mõne päeva pärast kordub sama lugu . 
23	NA	 Hetkeks käest pandud sherriklaasi ilmub veri . 
23	NA	 Ainult hetkeks ! 
23	NA	 Sama meelepete teist korda ! 
23	NA	" Ja teid haarab hirm . "" "
24	NA	" "" Väga teravmeelne , "" tähendas Finch pisut kohmetunult . "
24	NA	" "" Ainult et ma ei saa verd näha . "
24	NA	 Arst ütles , et see on mingi küllalt tihti esinev foobia — verekartus , hematofoobia . 
24	NA	 Olen püüdnud seda küll ravida , aga asjatult . 
24	NA	" Oleksin pidanud teile sellest rääkima . "" "
25	NA	" "" Andke andeks , vanapoiss , "" ruttas Collins vabandama . "
25	NA	" "" Ma tõesti ei teadnud . "
25	NA	" Aga trikk oli mõjuv , mis ? "" "
26	NA	" "" Oli küll . "
26	NA	" Eriti veel siis , kui sa pole selliseks ... etenduseks valmis . "" "
27	NA	" "" Noh , k o g u etendust te pole ju veel näinudki . "" "
28	NA	 Collins haaras oma sherri ja suundus halli teise nurka diivani poole . 
28	NA	 Millegipärast otsustas Finch aga oma joogist loobuda . 
29	NA	 Nad võtsid istet ja Collins õngitses portfellist sülearvuti , olles enne kuskilt diivani alt võlunud juhtmeotsa , mille arvutiga ühendas . 
30	NA	" "" See sherritrikk põhineb mingil keerulise nimega preparaadil , mida jooki puistasime . "
30	NA	 Ütleme , et see oleks nagu peale kauba . 
30	NA	" Päris värk on aga kõik siin — kõik , nagu tellisite . "" "
31	NA	 Collins keskendus ekraanile . 
31	NA	 Finch nägi , et programm avanes pildist , mis kujutas Darmouth Mansionit . 
32	NA	" "" See juhe on muidugi ajutine nähtus , "" seletas Collins õhinal . "
32	NA	" "" Siin põranda all on väike keskjaam . "
32	NA	 Praegu juhin ma süsteemi siit . 
32	NA	 Teie võite aga , kas variant A — jätta süsteem juhurezhiimi või variant B — programeerida kogu kupatus sellisele sagedusele , nagu ise soovite . 
32	NA	 Mina soovitaksin varianti B , sest juhurezhiim ei arvesta inimese psühholoogiat ja võib kohati üle pakkuda . 
32	NA	" Ma ei tea ju kui kõva närvikava sel teie ostjal — mis ta nimi nüüd oligi — on . "" "
33	NA	" "" Weerbeck . "
33	NA	" Austin Weerbeck III , "" kostis Finch . "
33	NA	" "" Teise põlve miljonär . "" "
34	NA	" "" Minu pärast kasvõi viienda . "
34	NA	" Vaadake siia ! "" "
35	NA	 Collins klõbistas oskuslikult klahvidel ja ekraanile kuvus valikmenüü . 
36	NA	" "" Praegu on kogu süsteem maas . "
36	NA	 Me käivitame selle , näete , siit . 
36	NA	 Nüüd valime kas kogu tsirkuse või eraldi tegelased . 
36	NA	 Alustame üksikkujudest . 
36	NA	" Muuseas , kõigepealt kustutame tuled . "" "
37	NA	 Valgus kustus , kogu hall vajus hämarusse . 
37	NA	 Finch tundis kerget erutusvärinat , kui ta sülearvutile lähemale kummardus . 
38	NA	" "" Etteaste numero uno . "
38	NA	 Peata mees . 
38	NA	" Vaadake , palun , sinna trepi poole ! "" "
39	NA	 Finch pööras pea trepi poole . 
39	NA	 Õhtupimeduses seletas ta vana treppi , mis viis hallist häärberi teisele korrusele . 
39	NA	 Seinal trepi kohal rippusid portreed , käsipuu oli kaunistatud suurejooneliste tammefiguuridega . 
39	NA	 Üks õige inglise trepp , mõtles Finch . 
39	NA	 Kõik oli vaikne . 
39	NA	 Siis tajus ta liikumist . 
39	NA	 Hämarusest eraldus tume kogu , mille kontuure polnud veel võimalik eristada . 
39	NA	 Kuju oleks nagu tekkinud seinast , umbes trepi keskel . 
39	NA	 Must lüheldane kogu . 
39	NA	 Siis astus ta , ei , libises , hõljus trepi kohalt allapoole . 
40	NA	 Finch ahmis õhku . 
41	NA	 Pimedusest kasvas maani mantlit kandev mees . 
41	NA	 Ainult sel mehel polnud pead . 
41	NA	 Käed olid tal ette sirutatud , nagu otsiks ta teed . 
41	NA	 Ülestõstetud krae kohalt võis aimata valendavat kaelakonti . 
41	NA	" Mees ei olnud "" päris "" . "
41	NA	 Ei pidanudki olema . 
41	NA	 Ta ei paistnud just läbi , kuid tema piirjooned olid piisavalt ähmased , et ilmutist viirastuseks pidada . 
41	NA	 Kummitus peatus , olles jõudnud trepimademele . 
41	NA	 Ta tegi veel ühe sammu , hakkas siis võbelema ja kadus aeglaselt . 
41	NA	 Olles juba poolenisti haihtunud , haaras ta ühe käega õhku , otsekui proovides kedagi lüüa . 
41	NA	 Siis oli ta läinud . 
42	NA	 Finch tundis külmavärinaid . 
42	NA	 Ta oli küll seesuguseks etteasteks valmistunud , kuid viirastus oli olnud piisavalt realistlik , et isegi teadjas inimeses hirmuvärinaid esile kutsuda . 
43	NA	" "" Ja kõik täpses vastavuses legendile , "" sositas Collins . "
43	NA	" "" See oli söör Eamond Barnsley . "
43	NA	 Vana Daumontville tappis ta just siin trepi juures . 
43	NA	 Kõigepealt suskas teda pistodaga rindu ja seejärel raius pea maha . 
43	NA	 Teenrid nägid pealt . 
43	NA	 Muuseas , ka verelaigu võib põrandale tekitada . 
43	NA	 Aga soovitav oleks ainult 14. mail — siis kui Barnsley tapeti . 
43	NA	" Aga ma võin teile siiski näidata ... "" "
44	NA	" "" Aitäh , pole vaja . "" "
45	NA	" "" Õige , te ei kannata ju verd . "
45	NA	 Olgu peale , läheme edasi . 
45	NA	 Show , nagu öeldakse jätkub ! 
45	NA	" Vana Daumontville isiklikult . "" "
46	NA	 Kostis köhatus , nii realistlik , et Finch pidas köhijaks algul Collinsit . 
46	NA	 Too aga irvitas vaid hämarusest vastu ja osutas peaga tugitooli suunas — selle sama , mille konstruktsiooni oli tulnud pisut muuta . 
46	NA	 Kinnisvaraagent pööras pead ja nägi ruumi teises nurgas asetsevas tugitoolis kellegi pead . 
46	NA	 Kiilaspead , mille külgedelt langesid pikad tumedad juuksed . 
46	NA	 Siis pea pöördus — pöördus ebaloomulikult , täisringi pidi nagu öökullil . 
46	NA	 Kostus isegi kaelaluude naginat . 
46	NA	 Viirastus pööras oma kollakalt hõõguvad silmad otse Finchi poole . 
46	NA	 Viimane võpatas ja hammustas tahtmatult keelde . 
46	NA	 Siis kostus võigas hauatagune naer , kuid mitte ilmutise poolt , vaid siitsamast Finchi kõrva äärest . 
46	NA	 Kollased silmad puurisid ennast vaataja näkku ja siis oli ilmutis äkki kadunud . 
46	NA	 Ainult kohutava naeru kaja hõljus veel võlvide all . 
47	NA	" "" Kõik nagu oli , "" seletas Collins . "
47	NA	" "" Kui sheriff koos sõduritega Daumontville'ile järele tuli , istus too seal tugitoolis ja naeris ainult oma haiglast naeru . "
47	NA	" Ta hukati küll Doncasteris aga teda on siin tugitoolis hiljem nähtud . "" "
48	NA	" "" Te olete kohalikke pärimusi vist päris hoolikalt uurinud ? "" päris Finch . "
48	NA	" "" Mina neid detaile küll kõiki ei mäleta . "" "
49	NA	" "" Amet kohustab , "" Collins ei püüdnudki hääles kõlavat uhkustunnet varjata . "
49	NA	" "" Kaks meest kaevasid arhiivides ja töötasid koduloolisi pärimusi läbi . "
49	NA	 Sest ka uus omanik võib ju oma elukoha ajaloo vastu huvi tunda ning blufi läbi näha . 
49	NA	 Ei mingit ülepakkumist ega isiklikku fantaasialendu . 
49	NA	" Tõsi , mõningad asjad oleme me ise lisanud , sest Darmouthi kummitused on vahest üsna kujutlusvaesed , "" lisas ta itsitades . "
49	NA	" "" Eriti hästi on meil õnnestunud audiopool . "
49	NA	 Näiteks keldris sositab naisehääl ühe Miltoni soneti fragmenti ning magamistoas kostub aegajalt kellegi ohkeid . 
49	NA	 Kui mäletate , siis poos Daumontville hobusetallis leedi Elizabethi pihiisa ja sinna me korraldasime viirastusliku köie . 
49	NA	 Kui te selle poole käe sirutate , ilmub teie silme ette poodud pihiisa nägu . 
49	NA	 Teate , kuidas poodu välja näeb ? 
49	NA	 Peast välja valgunud silmad , tursunud keel hammaste vahel , nägu sinine , uriini ja spermalaik jalge all ... 
49	NA	" Kõik nagu kohtuekspertiisi toimikutes , poisid nägid kaks kuud vaeva . "" "
50	NA	 Finch muigas omaette . 
50	NA	 Etendus ületas tema parimaid ootusi . 
51	NA	" "" Kas see hääl seal keldris peaks kuuluma leedi Elizabethile ? "" küsis ta . "
52	NA	" "" Ehhe , minge tehke kindlaks ! "
52	NA	 Minu teada 17. sajandil veel lindistusvõimalus puudus . 
52	NA	 Kui aga legendi õppida , hoidis vana Daumontville naist keldris mittu kuud kinni , enne kui ta suri . 
52	NA	" Leedi läks vist peast pisut segi , sest olevat kogu aeg päheõpitud Miltonit korranud . "" "
53	NA	" "" Elizabethi te ei teinud ? "" päris Finch edasi . "
54	NA	" "" Ei . "
54	NA	 Noore leedi vaimu pole keegi kunagi näinud . 
54	NA	 Pole mõtet üle pingutada , nagu ma juba ütlesin . 
54	NA	 Kuigi poisid proovisid küll , aga ma pidasin targemaks isetegevus lõpetada . 
54	NA	 Piirdusime nõrga hologa magamistoas . 
54	NA	" Kerge ehmatus enne uinumist , paarisekundiline välgatus , ei enamat . "" "
55	NA	 Collins klõbistas taas arvuti kallal . 
55	NA	 Hallis süttisid tuled . 
56	NA	" "" Nüüd ma paluks teid teisele korrusele , Finch . "" "
57	NA	 Teisel korrusel seisatasid mehed koridoris . 
57	NA	 Eespool lõppes käik aknaga , sealt 30 jardi kauguselt hargnes tee kahele poole . 
57	NA	 Mõlemat seina palistas usterivi . 
57	NA	 Finch pani tähele , et siin põrand ei kägisenud . 
57	NA	 Nad sammusid täielikus vaikuses ... 
58	NA	 ... midagi vuhises Finchilt kõrva äärest mööda , kellegi nähtamatud nahksed tiivad sahisesid õhus . 
58	NA	 Finch seisatas . 
58	NA	 Tiibade vuhin kaugenes ja siis kostis koridori lõpust akna juurest tugev põntsatus . 
58	NA	 Kellgi teravad küüned kriipisid aknale . 
58	NA	 Finch tundis külmavärinaid . 
59	NA	" "" Räägitakse , et see on Daumontville'i hing , kes sedaviisi nähtamatult ringi lendab ja püüab majast välja pääseda , "" rääkis Collins . "
60	NA	 Finch raputas vaid pead . 
60	NA	" "" Poleks iial uskunud , et te kõiki jutte nii hästi realiseerida suudate . "" "
61	NA	" "" Kuidas siis muidu ? "
61	NA	 Legendi elustamine mõjub palju tõepärasemalt kui uute kummituste väljamõtlemine . 
61	NA	 Kui siin on ikka aastasadu nähtud Barnsley'd , Daumontville'i ja madam Gloriat , siis on aines täiesti olemas . 
61	NA	 Muidugi on tänapäeva visuaaltehnika ning meie firma eriti võimelised looma ka sootuks uusi ja , lubage mul öelda , olematuid koletisi , kõiksugu põrgudeemoneid näiteks . 
61	NA	 Ma ei mõtle muidugi liikuvaid nukke , see oleks labane ! 
61	NA	" Ei , ainult käega katsumatud "" viirastused "" , osavalt seintesse peidetud sensorid , hologeneraatorid , mikrotshipsid , kõlarid . "
61	NA	 Ja kõigile on õudus garanteeritud , kõigile ekstsentrilistele miljonäridele , kes soovivad osta ehtsat inglise kummituslossi . 
61	NA	 Peab ainult lootma , et nad oma elektriarve vastu haiglast huvi ei tunne . 
61	NA	 Pidime nimelt vajaliku energiavälja saamiseks erinevatele elektritarvikutele üht-teist juurde lisama . 
61	NA	 Et lisaenergiat ära peita . 
61	NA	 Meie projekt on energia suhtes üsnagi nõudlik , ehitasime kaks salageneraatorit , mis annavad meie lapsukestele niiöelda elujõu . 
61	NA	 See polnud lihtne , aga me saime sellega hakkama . 
61	NA	 Üks endine Kaitseministeeriumi salajase osakonna töötaja müüs meile mõned üsna huvitavad materjalid . 
61	NA	" Projekt Macabeus , olete kuulnud ? "" "
62	NA	" "" Vist mitte . "" "
63	NA	" "" Pole ka tähtis . "
63	NA	 Mingite kõrvalefektide tõttu see hüljati . 
63	NA	" Aga tehnoloogia on meie käsutuses ja asetab meid konkurentidest vähemalt viie aasta võrra ette . "" "
64	NA	" "" Ja-jah , muidugi . "
64	NA	 Teie firma on parim ... 
64	NA	 Muide , te mainisite madam Gloriat . 
64	NA	" Kas see on ... ? "" "
65	NA	" "" Just nimelt . "
65	NA	 Kurikuulsa John Daumontville'i ema , kelle vaim ei saa hauas oma poja hirmutegude pärast rahu . 
65	NA	" Muuseas , lubage esitleda , sealt ta tulebki ! "" "
66	NA	 Finch jäi võpatades seisma , kui koridori nurga tagant ilmus uus lummutis . 
66	NA	 Surnukahvatu vana naine , kes hoidis ettesirutatud käes küünalt . 
66	NA	 Ei mingit leegivarju seintel — kummitus hõljus hääletult läbi õhu , tema elutud silmad uuristasid end tühjusesse . 
66	NA	 Võigas kuju tuli otse Finchi peale , läks temast läbi ja kadus koridori teises otsas , jättes kiinisvaraagendi laubalt hirmuhigi pühkima . 
67	NA	" "" Kas siis seda on ka nähtud ? "" küsis Finch , kui oli jõudnud toibuda . "
68	NA	" "" Üsna palju . "
68	NA	 Tegemist on muuseas ühe levinuma kummitistüübiga inglise mütoloogias . 
68	NA	 Madam Gloria oli hispaanlanna , katoliiklane . 
68	NA	" Tema fanaatiline religioosssus arvatakse olevat ka surmajärgse ilmumise üheks põhjuseks . "" "
69	NA	" "" Kes selliseid jaburdusi arvab ? "" ei saanud Finch aru . "
70	NA	" "" Uurijad — või teadlased , nagu nad ise end nimetavad . "
70	NA	 Pea kõik inglise kummituslossid on usinate vaimuotsijate poolt läbi uuritud . 
70	NA	" Loomulikult on lossivaim parasjagu puhkusel , kui ootusärevuses teadusejüngrid on oma kaamerad üles sättinud , "" kõhistas Collins naerda . "
70	NA	" "" Te ei kujuta ette , kui palju on inimesi , kes kõiki neid jutte usuvad . "
70	NA	 Eks sellepärast neid välja mõeldaksegi . 
70	NA	" Et on inimesi , kes usuvad . "" "
71	NA	 Veel tubli kaks tundi demonstreeris elektroonikafirma peainsener Desmond Collins oma kätetööd vanade losside ülesostjale ja edsimüüjale Timothy Finchile . 
71	NA	 Iga uue tehnikasaavutuse ilmumisel muutus Finch näost üha rohelisemaks ning temas süvenes veendumus , et inimene , kes on nõus õ i g e kummituslossi eest sellist summat lauale laduma , ei tea päris täpselt , mida soovib . 
71	NA	 Ja ta oli päris kindel , et ameerika miljonär Austin Weerbeck III ei pea selles majas aastatki vastu . 
71	NA	 Kuid lõppude lõpuks peab iga klient saama ikkagi täpselt selle , mida tahab . 
71	NA	 Ja kui klient tahab viirastuste käes vaevlevat häärberit koos ühe korraliku majalegendiga , siis selle ta ka saab . 
71	NA	" Ja saavad ka kõik järgmised kliendid , kel on piisavalt raha , et Finch saaks tasuda "" elektriliste lisatööde "" eest ühele tagasihoidliku nimetusega Londoni äärelinna elektroonikafirmale . "
72	NA	 Kui mehed lõpuks majast väljusid , tundis Finch , et üks kangem naps kulub talle väga ära . 
72	NA	 Ometigi soovis ta selle juua oma kodulähedases pubis , mitte selles majas . 
72	NA	" Hoolikalt kuulas ta Collinsi seletusi , kuidas kummitusprgoramm just paraja sagedusega tööle panna , et mitte "" üle pingutada "" . "
72	NA	 Insener lülitas majast lahkudes elektri ja kogu kummitustekrempli välja . 
72	NA	 Demonstratsioonesinemised olid edukalt lõpetatud . 
73	NA	 Kruusaselt hooviteelt heitis Finch veel häärberile viimase pilgu . 
73	NA	 Hakkas hämarduma , musträstad olid ammu vaikinud , maja mähkus sumedasse kesk-inglise öhe . 
74	NA	" "" Õigusliku poole pealt on kõik korras , "" seletas Collins taskust autovõtmeid õngitsedes . "
74	NA	" "" Weerbeck ei tohi kapitaalremonti teha , kuna tegu arhitektuuriväärtusega . "
74	NA	" Ja meie tegime ainult parandusliku iseloomuga elektritöid , eks ole ? "" "
75	NA	 Finch noogutas ja heitis majale viimase pilgu . 
75	NA	 Teise korruse nurgapoolsest aknast oleks nagu kumanud nõrk kahkjas valgus . 
75	NA	 Veider , mõtles Finch autosse istudes , elekter lülitati ju ometi välja . 
75	NA	 Veidi enne , kui ta autoukse kinni tõmbas , nägi ta aknaavasse ilmuvat midagi , mis meenutas noort naisenägu . 
75	NA	 Tühjad silmakoopad hauakahvatus , ilgesse vihagrimassi kõverdunud näos . 
75	NA	 Võigas hauatagune irve ... 
76	NA	 Ilmselt siis varugeneraatori ja säästufailide viperused , otsusas Finch , kui kuulas Collinsi juttu , mida kõike nende firma veel valmis on looma , kuni jaguks vaid ostjaid , kes usuks vaime . 
76	NA	 Finch tahtis vaid kiiremini siit minema pääseda . 
77	NA	 Teise põlve miljonär Austin Weerbeck III kustutas tugeva liigutusega sigareti massiivsesse vandliluust tuhatoosi ning pööras taas pilgu oma külalisele . 
77	NA	 Kauaoodatud ja tähtsale külalisele , kes istus Darmouth Mansioni omaniku kabinetis ning paistis suurde tugitooli lausa uppuvat . 
77	NA	 Külaline oli väikest kasvu vanemapoolne mees , kandis halli odavat ülikonda ning lääpatallatud kingi , mis ei ulatanudki põrandale , vaid rippusid kõhnade jalgade otsas naljakalt õhus , paljastades lumivalged sokid . 
77	NA	 Mehe üks kraepool oli kunstlikult suuremaks õmmeldud , kattes nii vasemat näopoolt . 
78	NA	 Juba ammu ei hinnanud Weerbeck oma külalisi nende välimuse järgi . 
79	NA	 Veel enam neid , kelle otsimiseks oli ta kulutanud kuid ja meeletu rahasumma . 
79	NA	 Miljonäri ei heidutanud külalise tagasihoidlik riietus ega pudupoodniku-taoline pisike nirginägu , mida kaunistasid pisikesed kikkvurrud . 
79	NA	 Weerbeck pakkus külalisele oma hõbeportsigarist sigaretti , unustades , et oli seda juba korduvalt teinud . 
80	NA	" "" Me ei suitseta , "" vastas mees pisut puises inglise keeles . "
81	NA	" "" Vabandage , unustasin , "" vastas Weerbeck väsinud häälel . "
81	NA	" "" Mul pole t e i e g a varem kokkupuutumist olunud . "
81	NA	" Te vist ei suitseta keegi ? "" "
82	NA	" "" See räägib pigem teie heast õnnest , "" kostis külaline . "
82	NA	" "" Me tõepoolest ei suitseta . "
82	NA	" See mõjuks , teate , haistmisele ja segaks muidu kah keskendumist . "" "
83	NA	" "" Ma ei mõista , mis sel kõigel on haistmisega pistmist , mister Grpowski ? "" "
84	NA	" "" Pan , kui tohiksin paluda . "
84	NA	" Pan Grpowski . "" "
85	NA	" "" Jälle unustasin , "" kostis Weerbeck , sedapuhku vabandamata . "
85	NA	" "" Edaspidi püüan meeles pidada . "" "
86	NA	" "" Olge nii lahke . "
86	NA	" Mul on vaja võimalikult rohkem endaks jääda , et teie murega toime tulla , "" vastas väike mees . "
86	NA	" "" Kuid läheksime asja juurde . "
86	NA	 Teie kiri oli üsna pealiskaudne , ometigi suutsin sellest mõista asja pakilisust ning ... vast ka jubedust . 
86	NA	" Siiski palun teid pisut lähemalt seletada . "" "
87	NA	" "" Teil on õigus , "" ütles Weerbeck . "
87	NA	" "" Ma pole harjunud asju kirja teel seletama . "
87	NA	 Eelistan alati näost näkku kohtumist . 
87	NA	 Kuigi teie puhul ma hüppaksin üle oma harjumusest soovituskirju paluda , sest juhuslikult tunnen ma senjoor Vargast üsna hästi . 
87	NA	 Tema mulle teist rääkiski . 
87	NA	" See lugu seal Barcelonas olnud üpriski kohutav ? "" "
88	NA	" "" Üks sügavamaid ja raskemaid seestumisjuhtumeid selle sajandi Euroopas , "" vastas pan Grpowski nukralt ja lükkas põselt katva krae . "
88	NA	 Vasakut näopoolt kattis põletatud ristikujuline arm . 
88	NA	 Weerbeck pööras tülgastunult pilgu ära — armi alt võis aimata kinnikasvamatut lihashaava , mis eemaletõukavalt punetas . 
89	NA	" "" See oli tema hüvastijätusuudlus , "" nentis Grpowski kiretult . "
89	NA	" "" Ta ütles , et tunneb mind selle armi järgi teises ilmas ära . "
89	NA	" Võimalik , et tunnebki . "" "
90	NA	" "" Olete siis endale koleda elukutse valinud , "" tähendas miljonär . "
90	NA	" "" Kuid üsnagi tasuva , nagu ma aru saan ? "" "
91	NA	" "" Eksortsistiks sünnitakse , "" vastas väike mees . "
91	NA	" "" Meid on välja valitud . "
91	NA	 Tasuvuse koha pealt on teil aga õigus . 
91	NA	" Me ei ole odavad . "" "
92	NA	" "" Nojah . "
92	NA	 Kuid lähme asja juurde ! 
92	NA	 Ma olen senjoor Vargase juhtumiga üldjoontes kursis . 
92	NA	 Minu lugu on vist pisut erinev . 
92	NA	 Darmouthis pole tegu seestumisega , nagu suvatsesite väljenduda . 
92	NA	" Ei minus ega minu naises ei ela ühtki saatanat , vähemalt minu teada mitte , kuigi olen mõningatele äripartneritele selliseks sedastamiseks mõnikord põhjust andnud , "" sõnas Weerbeck itsitades . "
92	NA	 Kuid Grpowski ei naernud . 
93	NA	" "" Niisiis , on mul tegemist ainult vaimudega , mitte füüsilise koletisega , "" jätkas Weerbeck taas tõsinedes . "
93	NA	" "" Tunnistan , et olen selles ise süüdi . "
93	NA	 Vanas eas hakkab inimene igasugu rumalusi tahtma . 
93	NA	 Mina näiteks soovisin omandada üht mõnusat kummituslossi ja lasin endale , nagu öeldakse , ise varba peale . 
93	NA	 Asi ületas kõik mu ootused ja närvikõdi asemel külalistele olen ise mitmeid kordi hirmu pärast peaaegu püksi teinud . 
93	NA	 Ja need kummitused ilmuvad ikka siis , kui majas pole peale minu ja minu abikaasa kedagi . 
93	NA	 Mul on kõrini sellest , kui ma oma magamistoa ukselt koputust kuulen , lähen avama ja ukse tagant mitte kedagi eest leides pööran ümber ja minu toas on keegi vanaldane missis , kes kõigi tunnuste järgi paistab surnud olevat . 
93	NA	 OK , ta haihtub üsna pea , kuid siis põrkan ma hommikul koridoris kokku selle auväärse proua pojaga , kes liigub pea selja taha pööratud ja naerab oma võigast naeru . 
93	NA	" Mul on sellest kõrini ! "" "
94	NA	" "" Kolige siis minema , "" pakkus Grpowski . "
94	NA	" "" Inglismaal peaks selliseid losse ju hulgi olema . "
94	NA	" Mõtlen ilma kummitusteta losse . "" "
95	NA	" "" See pole väljapääs , "" lõikas Weerbeck järsult . "
95	NA	" "" Ma pole harjunud nii lihtsalt alla andma . "
95	NA	 Põgenemine naeruvääristaks mind . 
95	NA	 Kui mul on probleem , siis ma likvideerin selle , mitte ei jookse minema . 
95	NA	 Pealegi mulle meeldib siinne loodus ja arhitektuur . 
95	NA	 Olen just sellisest lossist ammu unistanud . 
95	NA	 Ei ! 
95	NA	" Kaduma peavad kummitused , mitte mina . "" "
96	NA	 Grpowski laiutas käsi , otsekui öeldes , et kliendi soov on talle seaduseks . 
97	NA	" "" Vaadake , "" lisas miljonär häält tasandades . "
97	NA	" "" Minu naine ootab nimelt last . "
97	NA	 Meie esimest . 
97	NA	 Ta on niigi üsnagi hirmul ja ma ei luba , et mingi äkki ilmunud viirastus ... 
97	NA	" Mõistate ? "" "
98	NA	 Grpowski noogutas . 
99	NA	" "" Nagu ma aru saan , käib teie viirastustega kaasas ka mingi legend ? "" päris ta siis mõtlikult . "
100	NA	" "" Jah . "
100	NA	 Lühidalt on see järgmine . 
100	NA	 Elas siin kunagi keegi John Daumontville , keegi haige ja sadistlik mõisnik . 
100	NA	 Ta kosis või õigemini ostis endale naiseks noorukese kaunitari — leedi Elizabethi . 
100	NA	 Loomulikult ei kannatanud tüdruk vanamehe perversset seksuaaltehnikat välja ( andke andeks , detailie pole teada ) ning leidis harva abieluvälist lohutust söör Eamond Barnsley hellustest . 
100	NA	 Oli üks naabruses elav krahv , kui ma õigesti mäletan , selline paras Don Juan . 
100	NA	 Vaevalt toogi eriline dzhentelmen oli — pärimus räägib , et mees pasundas oma saagist terves krahvkonnas . 
100	NA	 Nii või teisiti , igatahes sai vanamees naise kõrvalhüpetest teada . 
100	NA	 Võimalik , et ta piinas selle info välja Elizabethi pihiisalt , sest viimane jäi kadunuks ja tema poodud ja kõdunenud laip leiti hiljem hobusetallist . 
100	NA	 Kutsunud ta siis ühel päeval pahaaimamatu Barnsley külla ja hukanud siinsamas lossis . 
100	NA	" Olen ka noorsandi näinud , too on võtnud kombeks ilma peata ringi kolistada , sest Daumontville valis just sellise hukkamismooduse . "" "
101	NA	" "" Kas Barnsley vaim ilmub oma surmapäeval ? "" küsis eksortsist . "
102	NA	" "" Pole õrna aimugi . "
102	NA	" Mis tähtsust sel on ? "" "
103	NA	" "" Kõigel on tähtsust . "
103	NA	" Kui ta ilmub ainult oma surmapäeval , ei saa ma teda välja manada . "" "
104	NA	" "" Miks te peate ta välja manama ? "" ei saanud Weerbeck aru . "
105	NA	" "" Kuidas ma saan hävitada seda , mida pole ? "" küsis Grpowski vastu . "
105	NA	" "" Eksortsist tegeleb välja ilmunud Kurjaga . "
105	NA	 Kui Kuri on peidus , tuleb välja kutsuda . 
105	NA	" Mõni vaim on aga nii tugevalt seotud tema loonud energiaplahvatusega , et ta kummitab ainult ühel päeval aastas ja ainult ühes kohas . "" "
106	NA	" "" Nojah , võimalik . "
106	NA	 Eks te ise tea . 
106	NA	" Aga lugu läheb edasi . "" "
107	NA	" "" Ma kuulan . "" "
108	NA	" "" Pärast noore võistleja mõrvamist asus Daumontville oma naise kallale . "
108	NA	 Kuna naine ei nägevat oma õiget meest , siis pole talle silmi tarvis , otsustas timukas ja torkas naisel silmad peast välja . 
108	NA	 Siis lohistas ta leedi Elizabethi keldrisse ja hoidis teda seal niikaua , kuni tüdruk füüsilisse alandusse , nälga ja hullusesse suri . 
108	NA	 Ilmselt käis ta seal teda perioodiliselt vägistamas . 
108	NA	" Kogu tragöödia tuli ilmsiks alles kuid hiljem . "" "
109	NA	" "" Ja kõik tegelased ilmuvad vastavuses sellele legendile ? "" "
110	NA	" "" Minu arvates pole tegu legendiga vaid tõestisündinud looga . "
110	NA	" Kohtukroonikas on kõik kirjas . "" "
111	NA	" "" Mind huvitab , kas teie vaimud kordavad sama tegevust , nagu siin kunagi usuti toimuvat ? "" "
112	NA	" "" Jah , suures osas küll . "" "
113	NA	" "" Kas te Elizabethi olete samuti näinud ? "" "
114	NA	" "" Usun , et olen teda keldris kuulnud . "
114	NA	" Magamistoas on vahel pimeduses kumanud üks väga kaunis naisenägu . "" "
115	NA	" "" Olid sellel silmad peas ? "" "
116	NA	" "" Kuidas ? "
116	NA	 Ah jaa ... 
116	NA	 Ma arvan , et olid küll . 
116	NA	 Nägu nagu lihtsalt välgahtaks korraks . 
116	NA	 Väga õrnalt . 
116	NA	 See on väga ilus blond tütarlaps , väga sooja ilmega . 
116	NA	" Aga olen teda näinud vaid paar korda . "" "
117	NA	" "" Teil pidi vist mingi nimekiri olema ? "" "
118	NA	" "" Siin , "" Weerbeck avas sahtli , võttis sealt mapi ja ulatas selle Grpowskile . "
118	NA	" "" Olen püüdnud kõik kummituste ilmumised võimalikult täpselt kirja panna , nagu soovisite . "" "
119	NA	" "" Hea küll . "
119	NA	" Kuulake nüüd mind , "" ütles eksortsist ja võttis mapi . "
119	NA	" "" Juba täna te lahkute koos abikaasaga siit majast . "
119	NA	 Samuti tahan ma , et kõik teenijad oleksid läinud . 
119	NA	 Te jätate mulle kõik võtmed , kõik majaplaanid . 
119	NA	" Te jätate mulle oma koordinaadid ja kui õhk on puhas , ma helistan teile . "" "
120	NA	" "" Kas te garanteerite ... "" "
121	NA	" "" Ma ei garanteeri mitte midagi . "
121	NA	 See on väga keeruline juhtum . 
121	NA	 Ilmselt on teie ilmumine siin majas äratanud mingi vana energia . 
121	NA	" Teie naine on noor ? "" "
122	NA	" "" Minust kolmkümmend aastat noorem . "" "
123	NA	" "" Võimalik , et vaimud ilmusid just seepärast . "
123	NA	" Nad tulid hoiatama , nad tunnevad , et vana tragöödia võib korduda ... "" "
124	NA	" "" Kuulge , mida te endale õige lubate ! "" röögatas Weerbeck . "
124	NA	" "" Janet ja mina ... "" "
125	NA	" "" Ärge karjuge , palun ! "
125	NA	 Seesuguseid juhtumeid on varem esinenud . 
125	NA	 Pealegi ei väida ma ju , et neil õigus oleks . 
125	NA	" Ma arvan , et teie olete viirastusi rohkem näinud , kui teie naine ? "" "
126	NA	" "" Vist küll , "" pomises Weerbeck mõnevõrra rahunedes . "
126	NA	" "" Aga nagu ma juba ütlesin , ootab Janet last ja ta ei liigu palju ringi . "
126	NA	 Veel enam öösel ja pimedates kohtades . 
126	NA	" Aga need jõletised kipuvad rohkem hämaras ilmuma . "" "
127	NA	" "" Veel üks küsimus . "
127	NA	" Ega te ei tea , kas leedi Elizabeth ootas last ? "" "
128	NA	" "" Kust mina peaks seda teadma ? "" laiutas miljonär käsi . "
129	NA	" "" Minge nüüd , "" ütles Grpowski pärast pausi ja tõusis püsti . "
129	NA	" "" Minge nüüd siit ära . "" "
130	NA	 *** 
131	NA	 Doncasteri ühe kalleima pansionaadi luksusnumbri rõdul istusid mees ja naine . 
131	NA	 Naise ümarad kehavormid rääkisid paari peatselt ees ootavast tähtsast sündmusest . 
131	NA	 Mees kandis heledat suveülikonda ja rüüpas ohtra jääga rikutud viskit ning luges õhtust ajalehte . 
132	NA	" "" Austin ? "" päris naine , kui oli pikalt oma lugemisse süübinud meest jälginud . "
132	NA	" "" Kas sulle ei tundu meie olukord kuidagi kummaline ? "" "
133	NA	" "" Mis ? "
133	NA	 Ah kummaline ? 
133	NA	" Mida sa täpselt silmas pead ? "" rebis Austin Weerbeck end uudistest lahti ja jäi abikaasale otsa vaatama . "
134	NA	" "" Kõik . "
134	NA	 See meie redutamine siin , kui sinu poolakast tuttav omi imetrikke teeb . 
134	NA	" Üldse need viirastused ja puha . "" "
135	NA	" "" Loomulikult on see kummaline . "
135	NA	" Kummitus ei ole just kõige harilikum asi siin maailmas . "" "
136	NA	" "" Sa ise ju soovisid kummituslossi osta . "" "
137	NA	" "" Ma ei pidanud silmas , et nad peavad nii realistlikud olema . "
137	NA	 Pigem lootsin omandada mõnd heasoovlikku majavaimu . 
137	NA	 Ah , mis jama ma küll räägin ! 
137	NA	" Ämbrisse astusin ma , Janet . "" "
138	NA	 Naine ohkas . 
138	NA	" "" Nende realistlikkus ongi vahest kõige veidram . "
138	NA	" Kas sa ei leia ? "" "
139	NA	" "" Ma ei saa sinust päris täpselt aru , kallis . "" "
140	NA	 Janet liigutas mõtlikul ilmel lusikat tühjaksjoodud teetassis . 
140	NA	" "" Vaata , "" hakkas ta siis mehele ettevaatlikult seletama . "
140	NA	" "" Need kummitused , keda mina olen näinud , samuti ka need , kellest sa mulle rääkinud oled ... "
140	NA	 Nad on liiga loomulikud . 
140	NA	 Nad kõik käituvad , nagu me arvame , et nad käituvad . 
140	NA	" Ilmuvad seal , kus neid alati kuidagi lahti seletada saab . "" "
141	NA	" "" Noh , aga nii on nad toiminud juba mingid kolmsada aastat ? ! "" "
142	NA	" "" Aga kust meie seda teame ? "" päris Janet kiiresti vastu . "
142	NA	" "" Kuidas meie maja on omandanud kummituslegendi . "
142	NA	" Vasta mulle , palun , ma tahan kuulda , kuidas sa seda ütled ! "" "
143	NA	 Weerbeck rüüpas kulme kortsutades pruunikat jooki , mis kunagi oli olnud shoti üheviljaviski . 
144	NA	" "" Neid on ju nähtud . "
144	NA	" Inimesed on näinud kummitusi , nii lihtne see ongi . "" "
145	NA	" "" Ja nii lihtsalt sa seda kõike usudki ? "" "
146	NA	" "" Ma olen ise neid näinud , sinagi olend näinud , Janet . "
146	NA	" Millega sa rahul pole ? "" "
147	NA	" "" Ma pole rahul sellega , et meie oleme näinud kummitusi tegemas kõike seda , mida teised inimesed enne meid on väidetavalt näinud neid tegemas . "
147	NA	" Ma arvan , et tõeline kummitus peaks väheke originaalsem olema . "" "
148	NA	 Austin Weerbeckil võttis jupp aega , et mõista , mida ta abikaasa põhjaosariiklase terav mõistus tahtis talle selgeks teha . 
149	NA	" "" Sa siis ei usu ... "" alustas ta . "
150	NA	" "" Asi pole uskumises , "" katkestas naine teda . "
150	NA	" "" Barnsley laskub täpselt mööda seda treppi , mille mademel ta tapeti . "
150	NA	 Daumontville istub just seal , kus politsei ta kinni nabis . 
150	NA	 Gloria kõnnib täpselt seal , kus ta küünlaga oma õhtust ringkäiku tegi . 
150	NA	 Poodud pihiisa ilmutab end seal , kus ta poodi . 
150	NA	 Saad aru , mida ma tahan öelda ? 
150	NA	 Kunagi lasid inimesed liikvele legendi Darmouthi viirastustest ja nad mõtlesid ilmutised tegema seda , mida nad reaalses elus tegid . 
150	NA	 Kõiki neid kummituste stseene on nähtud , saad aru ! 
150	NA	" Aga keegi pole näinud vägistatud ja pimestatud Elizabethi , seepärast tema ei "" kummitagi "" . "
150	NA	 Vaene naine oli keldris kinni . 
150	NA	 Kuulu järgi oli küll teada , mida temaga tehti , aga keegi peale Daumontville'i ei näinud teda . 
150	NA	" Miks ei tee ükski viirastus seda , mida pole nähtud teda tegemas ? "" "
151	NA	" "" Sa siis tahad öelda ... "" "
152	NA	" "" Et mängitakse sinu ebausul ja rahal , aga võibolla tahab meid keegi hoopis Darmouthist välja süüa ! "" "
153	NA	" "" Mis raha siia puutub ? "" "
154	NA	" "" Sul on palju raha . "
154	NA	 Ja sa näed seetõttu ainult probleemi , mida lahendada . 
154	NA	" Rasedus teeb aga naised tundlikuks ja järelemõtlikuks , kas tead . "" "
155	NA	 Weerbeck näppis tusaselt kasvama hakanud habemetüügast . 
155	NA	 Talle ei meeldinud oma naisega vaielda . 
155	NA	 Eriti veel siis , kui tal argumente ei olnud . 
155	NA	 Kui asja sellise nurga alt vaadelda , siis tõesti tundub kogu lugu vähe kummalisemana . 
155	NA	 Aga siis hakkas tema taskus telefon helisema . 
155	NA	 Miljonär ajas küünarnukiga oma viskiklaasi ümber , kui ta rapsides telefoni järgi küünitles . 
156	NA	" "" Mister Weerbeck ? "
156	NA	" Grpowski siin , "" kostus eksortsistile omane pehme inglisekeelne hääldus . "
156	NA	" "" Ma arvan , et te võiksite tulla . "
156	NA	 Kasvõi kohe . 
156	NA	 Aga parem kui üksi , sest majas pole elektrit . 
156	NA	 Ma arvan , et nendega on nüüd lõpp . 
156	NA	" Vähemalt enamusega . "" "
157	NA	 Väiksekasvuline pan istus Darmouth Mansioni hoovil pingil ja jõi kiirete sõõmudega võõrapärase nimetusega mineraalvett . 
157	NA	 Weerbeck peatas oma auto pidurite sahisedes kruusasel platsil ja tormas erutatult eksosristi juurde . 
157	NA	 Ta kandis ikka veel heledat suveülikonda , kuigi õhtune ilm hakkas juba jahedaks tõmbama . 
158	NA	 Grpowski jalge ees lebas suur kohver . 
158	NA	 Mehel oli väga väsinud ilme , tema nukrad nirgisilmad piidlesid tujutult miljonäri . 
159	NA	" "" Mis juhtus , miks majas elektrit pole ? "" hõikas Weerbeck kaugelt , kui oli heitnud pilgu valgustamata majale ja hoovile . "
160	NA	" "" Kogu teie alajaam ja majasisesed jaotuskarbid on läbi põlenud , "" kostis poolakas vaikselt . "
161	NA	" "" Miks te küll seda pidite tegema ? "" päris miljonär tigedalt . "
161	NA	" "" Minu teada polnud kummitustel elektrist sooja ega külma . "" "
161	NA	 Ta istus Grpowski kõrvale ja vaatas palgatule küsivalt otsa . 
162	NA	" "" Mitte mina , "" vastas küsitatu . "
162	NA	" "" Tema tegi seda . "
162	NA	 Aga kuidas ja miks , see on iseasi . 
162	NA	" Muuseas , teie häärber peaks enam-vähem puhas olema . "" "
163	NA	" "" Lähme siis sisse ? "" "
164	NA	" "" Ma ei soovitaks . "
164	NA	 Ta läks küll keldrisse , kuid ei pruugi sinna kauaks jääda . 
164	NA	" Ma tahan , et te enne minu aruande ära kuulaksite , kui majja lähete . "" "
165	NA	" "" Rääkige siis ! "" "
166	NA	 Ja poolakas rääkis . 
167	NA	 Kui Euroopa parim eksortsist oli töö kallale asunud , täheldas ta kohe mingi seni kogematu välja olemasolu majas . 
167	NA	 Kummati polnud see energiaväli päris teistpoolset päritolu — ta ei reageerinud ühelegi loitsule ega tahtnud Ohverdusest kuuldagi . 
167	NA	 Eksortsismi üks põhireegleid nägi nimelt ette , et Kuri Vaim tuleb välja manada , pakkudes manaja hinge otsekui boonuseks ja teenustasuks . 
167	NA	" Hiljem peaks siis manaja muidugi Vaimu petma ja oma hinge "" tagasi varastama "" . "
167	NA	 Selles trikis ongi eksortsistide töö kõige raskem osa . 
167	NA	 Kuidas protseduur täpselt käib — seda ei tahtnud poolakas avaldada — aukoodeks ja tsunftiseadus ei lubavat . 
167	NA	 Mõned tema endised kolleegid polnud sellega hakkama saanud ja tulemused olnud üpris kurvad ... 
167	NA	 Igatahes oli Darmouth Mansioni energiaväli väga kummaline . 
167	NA	 See eksisteeris väga veidratel tunnetussagedustel . 
167	NA	 Sellistel , millest astraaltasand jääb veel kaugele , kuid hariliku inimese taju juba hääbub . 
167	NA	 Grpowski oli katsetanud Lihuniku meetodit . 
167	NA	 Pühitsetult liigaasta viimasel päeval tapetud härja veri tuli valada kohta , kus Vaim sagedamini ilmub ( veri oli tal konserveeritud teaduse viimase sõna järgi ) . 
167	NA	 Harilikult teeb see deemoni näljaseks ja ta ilmub . 
167	NA	 Muidugi on tarvis ka üht teatavat loitsu , keeles , mida ammu Maal enam ei räägita . 
167	NA	 Vaim oligi ilmunud . 
167	NA	 See oli vana Daumontville , kes tegi oma tuntud trikki tugitoolis ja kadus seejärel . 
167	NA	 Veri teda ei huvitanud . 
167	NA	 Grpowski aga oli tundnud sel hetkel välja tugevalt kasvamas . 
167	NA	 Ja siis ilmus kummitus , kes kõigi tunnuste järgi pidi olema leedi Elizabeth . 
167	NA	 Aga tema kohta puudusid Weerbeckil igasugused märkmed . 
167	NA	 Lisaks käitus ka uus silmitu vaim väga erinevalt Daumontville'i omast . 
167	NA	 Ta tahtis eksortsistiga s u h e l d a. 
168	NA	 Oma haiglasel moel muidugi . 
168	NA	 Grpowski blokeeris oma meeled Daremberg- Rufinuse kontrapassaadiga . 
168	NA	 Paraku oli Elizabeth kiirem . 
168	NA	 Taas oli Darmouthi väli kasvanud ( sellise nime all lubas poolakas ka selle uue ilmingu erialakirjanduses jäädvustada ) . 
168	NA	 Mingid sõnad tungisid eksortsisti teadvusesse . 
168	NA	 Tegu oli mingi poeemiga väga vanas inglise keeles , millest vapper poolakas mõhkugi aru ei saanud . 
168	NA	 Äkitselt kostus võigas hauatagune naer , ilmus Daumontville , tema sees madam Gloria , laest kukkusid üksteise järel täiesti identsed poomisnöörid , läbi õhu lendles poodud pihiisa . 
168	NA	 Kõik ümberringi hakkas korraga sahisema ja vuhisema , kostusid ohked , kriipimised ja kõik muud kujuteldavad vaimuhääled , mis meeletus kakofoonias segunesid ega reageerinud ühelegi loitsule ega muule menetlusele . 
168	NA	 Peata Barnsley muudkui laskus ja laskus mööda treppi alla — haihtus mademel , et trepiotsal jälle uuesti ilmuda . 
169	NA	 Midagi sellist polnud Grpowski kunagi varem kohanud . 
169	NA	 Esimesest ehmatusest üle saanud , hakkas ta tähele panema , et p e a l e leedi Elizabethi käitusid kõik vaimud kuidagi üheselt ja standardselt . 
169	NA	 Vaid silmadeta ja mädanenud näoga noor naisevaim suutis ansamblist erinevalt käituda . 
169	NA	 Ta võitles nendega ... 
170	NA	 See olevat olnud kõige kummalisem kogemus paljunäinud eksortsisti praktikas . 
170	NA	 Ta oli oma teadvusega murdnud Darmouthi energiavälja , see avanes äkki ja korraga , kogu oma okultses olekus . 
170	NA	 Ainult Elizabeth ei allunud tema korraldustele . 
170	NA	 Ja vaatemängust , kus poolakale oli jäänud pelgalt kõrvaltvaatja roll , hakkasid tegelased ükshaaval kaduma . 
170	NA	 Haihtuma ... 
170	NA	 Ning energiaväli hakkas nõrgenema . 
170	NA	 Aeglaselt , aga pöördumatult . 
170	NA	 Keegi nagu tappis seda . 
170	NA	 Kõik mõjus väga arusaamatuna , kuid selles segaduses oli olnud ometi oma loogika . 
171	NA	 Eksortsist vaikis . 
172	NA	" "" Mis siis õieti juhtus ? "" küsis Weerbeck . "
172	NA	" "" Kas nad on kadunud ? "
172	NA	" Ja kes seal keldris siis on ? "" "
173	NA	" "" Teie majja sattus kuidagi mingi tehislik energiaväli , "" kostis pan Grpowski nukral ilmel . "
173	NA	" "" Ärge pärige kust ja kuidas . "
173	NA	 Võibolla olete mingi salastatud kaitseotstarbelise objekti läheduses . 
173	NA	" Seda võin ma aga teile kindlasti öelda , et mingeid kummitusi pole siin majas enne seda välja kunagi olnud . "" "
174	NA	" "" See kuradima väli siis kutsus nad esile ? "" küsis Weerbeck ikka mitte millestki aru saades . "
175	NA	" "" Ühe e h t s a viirastuse küll . "
175	NA	 Leedi Elizabethi . 
175	NA	 Ülejäänud olid võltsingud . 
175	NA	 Elizabeth aga suri sellistes füüsilistes ja vaimsetes alandustes , et maja kvantpassaat — astraalmälu , kui see teile rohkem ütleb — mäletas teda . 
175	NA	 Ma olen töötanud kunagi Oswiencimi ja Mauthauseni laagrites ... 
175	NA	 Ärge küsige , mis seal siiani toimub . 
175	NA	 Nad tahavad ikka veel kätte maksta . 
175	NA	 Kõigile , valimata kellele . 
175	NA	 Kontsentreeritud vihkamine kõigi elavate vastu . 
175	NA	 Aga see on hoopis teine lugu . 
175	NA	 Sündimata laste vaimud , kas teate . 
175	NA	 Nad ei tunne halastust , nad ei elanud niikaua , et hellust ja halastust kogeda ... 
175	NA	" Ma kirjutan sellest ilmselt oma memuaarides , kui aega antakse . "" "
175	NA	 Ja pan Grpowski rüüpas jälle oma mineraalvee pudelist . 
176	NA	" "" See on muidugi kurb , aga mis minu majas siis ikkagi toimub ? "" ei saanud Weerbeck rahu . "
177	NA	" "" Siia tekkisid tehiskummitused , "" kostis eksortsist . "
177	NA	" "" Darmouthi Välja toimel . "
177	NA	 See Väli oli ometi nii tugev , et elustada ka üks pärisvaim . 
177	NA	 Võimalik , et ka kaks . 
177	NA	 Pean silmas John Daumontville'i sündimata jäänud last . 
177	NA	 Leedi Elizabeth nägi oma ja oma lapse isa ning mõrtsukat . 
177	NA	 Ta tappis ta . 
177	NA	 Kättemaksuks . 
177	NA	 Ühtlasi tappis ta kogu energiavälja ja kogu ülejäänud kamba . 
177	NA	 Ilmselt kasutas ta Xenoni vektorloitsu , kuid senitundmatus kongruentsis . 
177	NA	 Kuna see enrgiaväli minule ei allu , siis olen võimetu . 
177	NA	 Elizabethi vaim sündis sellest väljast . 
177	NA	 Välja ennast aga enam ei ole , nagu pole teie majas ka ühtegi volti elektrit . 
177	NA	" Kuna pole enam vaimu esilekutsunud mana , olen mina võimetu . "" "
178	NA	" "" Ja mida ma siis tegema pean ? "" "
179	NA	" "" Teie naine ootab last ? "
179	NA	 Kolige siit minema . 
179	NA	 Sündimata jäänud laste vaimud on kõige ohtlikumad . 
179	NA	 See silmadeta viirastus , leedi Elizabeth ... 
179	NA	" See pole süütu Daumontville ega Barnsely , uskuge mind , te ei taha teda näha . "" "
180	NA	 Ühes Chelsea' argipäevaõhtuselt kubisevas pubis istusid kaks meest ning õgisid neerupirukat , mille loputasid alla lahja õllega . 
180	NA	 Kõrtsimelu summutas nende vaiksel häälel peetud vestluse . 
181	NA	" "" Muuseas , Collins , "" päris noorem mees . "
181	NA	" "" Kas teate , et Weerbeckid kolisid Darmouth Mansionist välja ja müüsid selle mulle tagasi ? "
181	NA	 Aga pärast seda , kui teie kuulus programm üles ütles . 
181	NA	" Kas pole see mitte pisut kummaline ? "" "
182	NA	" "" Inimesele on ikka omane elukohta vahetada , "" kostis kõnetatu . "
182	NA	" "" Olen kindel , et kui me süsteemile ligi pääseksime , õnnestuks viga kõrvaldada . "
182	NA	" Veider , et see kinni jooksis ja läbi kärssas ... "" "
183	NA	" "" Räägitakse , et seal "" kummitavat "" keegi silmadeta naisevaim . "
183	NA	 Kahele aknast sisse piilunud külapoisile tekkisid näkku seletamatud verejäljed . 
183	NA	" Teie ju selliseid kummitusi ei loonud , kui ma õigesti mäletan ? "" "
184	NA	" "" Tähtsusetud kõrvalefektid ja järelmõjud . "
184	NA	" Ikka juhtub , "" ei teinud Collins välja . "
184	NA	" "" Mõni programmeerimisel tekkinud näpukas , ehk "" lutikas "" , nagu öeldakse . "" "
185	NA	" "" Seda küll , ega see mulle eriti korda lähegi . "
185	NA	 Weerbeck tahtis kummitusi ja need ta ka sai . 
185	NA	" Kliendi soov , teate isegi , "" tähendas Finch muiates . "
186	NA	" "" Just nimelt , "" kinnitas Collins . "
186	NA	" "" Muuseas , ega teile uusi kliente pole tekkinud ? "" "
187	NA	 Finchi nägu võttis irvelise ja kiskjaliku ilme , millega ta alati äriasju tavatses arutada . 
188	NA	" "" Kuidas teile nüüd öelda . "
188	NA	 Üht-teist nagu oleks silmapiiril . 
188	NA	 Aga nemad tahavad harilikku maalossi , ilma igasuguste viirastusteta . 
188	NA	 Kui te elektrisüsteemi korda teeksite , oleks Darmouth Mansion igati sobiv . 
188	NA	" Kliendi soov , nagu öeldakse , on seaduseks ... "" "
