par_nr	head	sentence
1	 AHASVEERUSE UNI 	 AHASVEERUSE UNI 
2	NA	 Kõik raamatus kujutatud tegelased ja sündmused on ilukirjandusliku mõttekujutuse vili ning nende võimalik sarnasus mis tahes reaalsete isikute ja sündmustega on juhuslik kokkusattumus , mille eest autor ei saa endale vastutust võtta . 
3	 1 . 	 1 . 
4	NA	 Tudengid ? 
4	NA	 Tudengid olid siinkandis-sealkandis ( kodukandis ) rahvapärimusi kogumas käinud , aga kui ma arhiivi antud ekspeditsioonipäevikutes oma perekonnanime kohtasin , mõtlesin : nende juures mitte . 
4	NA	 Mis neil ikka rääkida oli , kui juba Vilma oli ütelnud , et kehv rahvas , segane sort ning tervest maast palju sõdu üle käinud , verevalamistki rohkem , kui on inimesel verd . 
5	NA	 Hinge , hinge jahivad need ekspediitorid . 
5	NA	 Vaat selle peale on nemad mihklid ning siis tehakse sugupuid ja mis puid veel , kust hea näha , kes kellest ja kellega , kui niidike kõlgub , niidike kõlgub - ja lõpuks ei tea keegi , kes kus oli ja kuhu auku sai . 
6	NA	 See oli ikka nii ühemõtteline ja selge otsustus , et ma jäin relvituks . 
6	NA	 Pärisrelvi ma kartsin ja kõlkuval hingel pole ülepea enam mitte midagi . 
6	NA	 Samas ei tea , et kedagi oleks üles poodud . 
6	NA	 Ise ennast hävitanud , jaa , seda küll , kuid mitte selle segasema sordi perest , kus kasvatati ratsahobuseid ja kus vanaema Anna nähvas Kaarjärve Endlale : sa pole trammi näinudki , mina sõitsin sellega Peterburis ja Moskvas iga nädal . 
7	NA	 Aga see on ju tõsi , torkasin vahele . 
7	NA	 See on ju tõsi , ta on neis linnades aastaid tsaariajal elanud . 
8	NA	 Ma olin nüüd nii kaugele jõudnud - paari aasta jooksul ja nii kaugele - , et läksin sünnikülast uurima , kes olid mu isa ja tema vanemad . 
9	NA	 Metsa poole olid , nähvas Endla . 
10	NA	 Pärast Vilma sisse- ja kõrvalharjutusi , mis mind sünnikülas oodata võib , ei ole ükski jutualgus ebaharilik . 
10	NA	 Sest Vilma , minu ema nimelt , oli selle küla ja isatalu seisukohalt selge õnnistus , hele päevavalgus udutavasse vihma , pilvede lahtiminek , et taevasinine põhjatus paistaks sügavaima pimeduse varjudki nähtavaks . 
11	NA	 Vähem pidulikult ei saa kuidagi , sest niipalju kui ma oma emaga olen elu kestel üldse juttu ajanud , kordub selles noorelt abiellunud naise ränk töö laokilejäänud talus , vanade taluperemeeste imetlus , et see noor tüdruk nii palju teeb ja suudab . 
12	NA	 KÕIK PIDASID MINUST LUGU ! 
12	NA	 KÕIK ! 
13	NA	 Jajaa , meie oleme juba niisugused , et tööd ei karda , ja aus meel on igal pool meie saatjaks , kordab kajana emaõde Agatha . 
14	NA	 Ma olen sellest imetlusvoost koolivaheaegadel , mõnel sünnipäeval ja matustel osa saanud , kui suguselts üle aastate kokku tuleb , et siis taas elu ääremaadele varjuda , sest mida muud kui ääremaa saab kool , raamatud , ühiselamuasuka peostsuhu elu olla . 
15	NA	 Aeg-ajalt vilksatab helendavate lõimedega kangas ka minu isa nimi , aga tema ei ole elada osanud , juba noorest peast oli see näha , ja ega seda meheiga palju olnudki , sest kolmekümne viieselt lasti Meinhard metsavennana maha . 
16	NA	 Sellest on muidugi kahju , oli Vilma millalgi möönnud , kuid mida inimene külvab , seda tema lõikab , ja Meinhard oli peaaegu kogu ühise abieluaja võitluslembene mees ( ema väljend ! ) , arutu ka , kui sonis Eesti iseseisvusest ajal , mil kõik nägid , et sellel riigil on käes täielik lõpp . 
17	NA	 Oleks minu elu ka teisiti läinud , kui ma su lolli isaga poleks kokku juhtunud - see on Vilma kokkuvõte mu pärinemistaustast , ja seega ei olnud mul isegi tahtes lootust saada nende tublide sarnaseks , kes oskasid elada . 
18	NA	 Oma sünnikülast - Moorakülast - olen mööda sõitnud harva , sisse põiganud loetud korril . 
18	NA	 Ma ei tunne siin peaaegu kedagi , vaid neli esimest eluaastat tähendas see paik mulle kodu . 
18	NA	 Sest - ja sedagi on Vilma sisendanud ja loitsinud - on päris kole käia seal , kus oled metsavennana elanud . 
18	NA	 Kui palju hirmu on teised meie tõttu tunda saanud ja kõik ainult sellepärast , et kamp mehi arvas , et saab võimudele vastu . 
19	NA	 Selle ütlusega oli metsavennateema emapoolsete sugulaste kokkusaamistel isegi repliigi tasemel suletud . 
19	NA	 Nagu ka pääs isapoolsete sugulasteni , sest neid mul ei olevat . 
19	NA	 On iseäralik elada seestpoolt kasvava jõu toimel , pöörduda kui taim värske õhu , valguse ja inimeste poole , lootuseta leida pärilikke kaaslasi . 
19	NA	 Nii ennast kui neid tuleb iga päev uuesti luua , kujutledes , mõistatades , unesid nähes , kuni oled erakuks arvatud ja lõpuks ka tublide mõõtkavast välja kukkunud . 
20	NA	 Sa ise oled enese mõõtkava , kui halvem-parem , veel-halvem-veel-parem võrdlused aastate kuludes muutuvad aina haljamaks ega mõtlegi väsida . 
21	NA	 Sa lihtsalt kaugened võõramaks ning libised harvadest kokkupuudetest välja . 
22	NA	 Ja muidugi määrab tulevikku Meinhard Reiter ja tema rohkem kui imelik perekond , kes ka ju ikka seda sõgedat iseseisvuse meelt . 
22	NA	 Käbi ei kuku kännust kaugele , kulakuks tehti meid kõiki , sind ka , käratab ema , keda ta hiljem meelsamini Vilmaks kui emaks nimetab . 
22	NA	 Ja meid oleks ära küüditatud , kui metsa poleks läinud , aga just sinna ei oleks me pidanud minema . 
23	NA	 Orav jookseb ratast mööda ja kohtab vaid enese saba , oli ta - ema aina selgineva hoiaku tõttu vahel täiesti temaks saanuna - Vilmat kuulates mõtelnud . 
24	NA	 Teised ikka olid paindlikumad . 
24	NA	 Segastel aegadel vaatab igaüks , kuidas ta saab , ei pruugi suud , ei näita välja , mis mõtleb . 
24	NA	 Ja ei sõdi , hõikab rõhukalt Vilma , nagu juhataks miitingut . 
24	NA	 Võimudele hakkab vastu vaid loll ! 
24	NA	 Ma ütlen sulle , et mul on häbi sealkandis käia , ja enese pärast mina juba ei häbene . 
25	NA	 Need on kodukülla mineku eeljutud , mõnad ja loitsud riigis nimega ENSV . 
26	NA	 Kui siis Eesti Vabariik õnnekombel taastati , tuli Vilma ja ütles , et tema on vabadusvõitleja , mehega metsa represseeritud , nüüd saab ta lõpuks kätte selle , mis talle kuulub . 
27	NA	 See kõik tuleb meelde , kui olnut meenutan , ringi sõidan ja inimestele vanavanemate kohta küsimusi esitan . 
27	NA	 Kuid arvamusvabadust pole mul ometi : ma ei tea , kes Vilma õieti on , ja ma ei saa igale vastutulijale jutustada oma elulugu , mis on mul emaga sündimise fakti läbi ühine . 
27	NA	 Nüüd esindan ma lolli Meinhardi ja targa Vilma perekonda , kuulun sellesse ka siis , kui mind on lõigatud kunagi ammu mõlemast lahti ; kui ma ise lõikan end millestki lahti ning teen kes-teab-mis-häält . 
27	NA	 Mu hämaravõitu identiteet on mitmesse suunda valla ning alustan oma lugu lõpust algusse , sest muidu ei saa ka ma ise aru , mis on õieti juhtunud . 
28	NA	 Metsa poole olid , nähvas Endla . 
28	NA	 Kui minu isa talu ostis , siis käskis teie vanaisa Reiteri Tõnis juba kohe pristavi jaoks posti plakatiga püsti panna , et ta õige tee üles leiaks . 
29	NA	 ? 
30	NA	 Ta pidas talu hinda nii kalliks , et isa ei jõua seda iial tasa maksta . 
31	NA	 Eh-eh , mõh , mõh , mügistan naerda . 
31	NA	 Vanaema sõitis trammiga läbi heinamaa ja sälud jooksid lehvivate lakkade välkudes traavi . 
31	NA	 Siiruviiruline sort muidugi , metsa poole ka , sest metsa taga on mõis ja mõisa taga kõige ilma hukatuse allikas , linn . 
31	NA	 Ja koolid ja raamatukogud ja kirikud ! 
32	NA	 Naine , kes väidab end olevat üheksakümne ühe aastase , ei lase end mu naerust segada : Selle ütlen ma teile veel ka ära , et Oru Jüri , see , keda nad nüüd metsavendade püüdjaks ja tapjaks hüüavad , päästis meie pere Siberisse saatmisest . 
33	NA	 ? 
34	NA	 Ja võib-olla päästis veel mõned teisedki pered , kes seda teab . 
34	NA	 Minu vanema pojaga olid nad kohe väga head sõbrad ja Kaarel kuulus ka nende kampa . 
34	NA	 Ütlesin pojale tihti : näe , kuis Kaarel nalja teha ja naerda mõistab , oli kohe sihuke naerukas nägu tal alati ees . 
35	NA	 Kuidas see Bandiitide hävitamise pataljoni komandör teid siis päästis ? 
36	NA	 Oh-oh , soo-soo , või kohe nii ütlete ! 
36	NA	 Vaadake , temal oli niisugune amet ja kõik teadsid , kes tema on . 
36	NA	 Haaranguid hoiti küll salajas , kuid tegijad olid tuttavad mehed . 
36	NA	 Aga Jüriga oli nii , et kui see 1949. aasta küüditamine tuli ja meie olime juba ree peale minemas , läks Jüri juhuslikult mööda , tuli juurde ja ütles meestele , et meie ei ole need Mügarad , kes nimekirjas ! 
36	NA	 Need on teised Mügarad - Kaarjärve on talu nimi , kui te seda juhtumisi ei tea , täpselt samuti nagu teie talu nimi on Tamme - ja meid jäeti paugupealt rahule . 
36	NA	 Mina töötasin tol ajal juba valla täitevkomitees , nii et õiglane polnud see asi sugugi . 
37	NA	 Aga kus need teised Mügarad siis elasid ja mis neist sai ? 
38	NA	 Osa viidi ära , mõned said jooksu ka . 
38	NA	 Kõiki polnud sel hetkel kodus . 
39	NA	 Siis vaatab Endla mulle otsa ning ütleb rõhukalt : Minuga võite kõigest rääkida . 
39	NA	 Ma tean nagunii kõik . 
39	NA	 Teie emast tean ja teist tean ja Kolgast . 
40	NA	 Mis te meist ikka teada saate , vastan mina isegi nagu pahaselt . 
40	NA	 Olin neljane , kui kodust pakku läksime ja sestpeale pole me emaga kuigi palju kokku puutunud . 
40	NA	 Ühise pere mõttes või nii . 
40	NA	 Ema arvates ei kuuluvat isatalugi mulle , vastan enda meelest rumala naljaga . 
41	NA	 Ei kuulugi . 
41	NA	 Teie ema on kõik õieti teinud . 
42	NA	 Nii et talu oli , isa oli , vallaslaps ei olnud ma ka , ja nüüd ... 
43	NA	 Ei kuulu , jah , ei kuulu , ei ole , vastab naine käbedalt . 
44	NA	 Naljaisu kaob , nägu on ei-tea-isegi-missugune , sest Endla ütleb : Noh , kas lähme nüüd riidu , mis ? 
44	NA	 Endla on südi ja võidukas . 
44	NA	 Kas lähme riidu ? 
45	NA	 Tohoh , mõtlen mina , astud uksest sisse ühe vana naise kirja peale , et tema mäletab su isa ja vanavanemaid , just nagu selleks , et kuulda : su kodu ei kuulu sulle , vanavanemad on metsa poole ja ema on neist inimestest ja oma lapsest eemale hoides kõik õigesti teinud . 
46	NA	 Ei , ei lähe riidu , vastan pärast jahmatust , ma ei tulnud koduseid asju võõrasse majja klaabima . 
46	NA	 Koduseid asju - vilksab peas - , koduseid asju , koduseid suhteid . 
46	NA	 On need mingil kombel siis tõesti olemas ? 
47	NA	 Vana naine jälgib mind üle laua terase huvitatud pilguga ning ütleb siis : Vilma oli väga julge naine . 
47	NA	 Imestasin siis ja mõtlen ka nüüd , kui vapper ta ikkagi oli , kui koos Kaarliga teiste metsavendade juurest ära põgenes . 
47	NA	 Vilma tuli kõigepealt siia . 
47	NA	 Minu juures ta elaski mõned päevad või nädala , ei mäleta täpselt , Kaarlil oli veel kuskil asjaajamist , ja kui Kaarel siis tuli ( metsavennad võisid ju nende asupaiga välja nuhkida ) , otsustas Vilma kohe , mida teha ja kuhu minna . 
47	NA	 Minul oli nii häbi oma arguse pärast , nutsin ja ütlesin , et kauem ei või mina teid enda juures küll pidada . 
48	NA	 Teie isa oli siis juba maha lastud , ütleb Endla järsult ja vihaselt ning vaatab mind huviga . 
49	NA	 Miks te mind kutsusite ? 
50	NA	 Tahtsin näha , mis teist saanud on ja kes te olete . 
51	NA	 Ja nüüd siis teate ? 
52	NA	 Küsin huvitult , nentivalt , teravalt - kuidas just keegi soovib kuulda - , ja näpin liitrise Jägermeisteri pudelisilti : äkki teeb Endla minu toodud joogi lahti ja siis avanevad keelepaelad ehk rohkemaks kui hoogsad hinnangud . 
52	NA	 Aga pudel kaob hoopis kappi ja ma mõtlen , kellega tema seda kord jooma hakkab ja mis sõnadega minu külaskäiku kirjeldab . 
52	NA	 Sest ta kirjeldab tingimata , annab sõnumi edasi , sest see siin on küla , mulle täiesti võõras inimkooslus , kuidas ma ka ennast omana ei üritaks näidata . 
53	NA	 Külas valitseb endiselt kogukondlik kord ja ma olen võõras nii Vilma kui Meinhardi pooldajate silmis ka siis , kui kummagi suhtes peaks valitsema erinev arvamus . 
53	NA	 Mulle tuleb selles väikeses toas meelde , et külla minnes ei asuta mitte kohe tuleku põhjuse juurde , vaid heietatakse vahel mitu tundi üldistel teemadel ( ilmast , maast , kõigile teada juhtumustest kuni maakera õhkimiseni välja ) ja öeldakse enne rutulise äramineku kehitust , et oli nagu asja ka . 
54	NA	 Niisiis taipan ma oodata . 
55	NA	 Endla tõstab ahjukapist verivorstid ja hapukapsad ja auravad kartulid lauale , me täname ja palume kahvleid ja lusikaid , et need õigele kohale saaksid , me sööme eestlaste kombel pikalt ja isuga - toit on tõesti hea , söömine rahustab - ja Endla jutustab pojast , kes surnud , teistest lastest , kes linnas kõik oma elu peal , külmast ja soojast kevadest , mis pannud peaaegu ühekorraga õitsema kirsid , õunapuud ja sirelid . 
55	NA	 Mina ei küsi enam midagi ja Endla ei pöördu pinget tekitanud teemade juurde tagasi . 
56	NA	 Kui lõpetame , ütleb ta ainult , et nüüd läheme Niidu Krõõda poole , et too tahtnud mind näha . 
57	NA	 Ma hämmeldun veidi , et käik kodukülla on nii põhjalikult ära planeeritud , kuid vastu ma ka ei vaidle . 
57	NA	 Läheb , kuis läheb , inimeste parimaid ( ettehooldavaid , kavalaid ? ) käike on mõistlik võimalikult neutraalselt positsioonilt jälgida , mõtlen ma , kui Endla seab pähe kes-teab-mis-looma nahast tehtud ümmargust mütsi . 
58	NA	 Kui me siis lõpuks minu sünnikodu kõrvaltallu jõuame , ütlen juba ukselt : siiatulekust ei teadnud ma küll midagi , kuid ehk räägite nüüd teie , kuidas mu vanavanemad metsa poole õieti olid . 
58	NA	 Endla tõmbub turri : nojah , ma ütlesin küll nii , kuid mõtlesin rohkem , et olid omapärased . 
58	NA	 Sulased istusid perega ühes lauas , kes nii teeb . 
58	NA	 Nii ei kõlba ju ometi . 
58	NA	 Saks peab saksaks jääma ja peremehel ei tasu omameest mängida . 
58	NA	 Tema polnud ju õige sakski , kuid vängelt ütelda ja uhke olla , seda ta oskas . 
59	NA	 Väljas õitsevad kirsid oma viimast õitsemist , õunapuuõied on osaliselt lahti , valendavad toomingad ja lahvatavad sirelid . 
59	NA	 Krõõda köögi laiast aknast paistavad kunagi hekiks istutatud suured kuused kui mets . 
60	NA	 Jah , tundsin küll , naabrid ikkagi , kohmitseb sõnu otsides Krõõt . 
60	NA	 Kui mina siia abiellusin , olid teie omad juba vanad , nendega ei olnud erilist kokkupuutumist . 
60	NA	 Teie isa ja ema tean muidugi . 
60	NA	 Käisid veel viimasel õhtul siin , võtsime neljakesi pudeli viina . 
60	NA	 Äraminekust ei rääkinud nad midagi . 
61	NA	 Teie isa oli rõõmus mees , ei norutanud kunagi . 
61	NA	 Käis ikka , pea kuklas , tegi alati nalja . 
61	NA	 Kaarel naerukil , isa tegi muudkui nalja , rõõmsad mehed mõlemad . 
61	NA	 Mis lõbus aeg see küll oli , mõtlen mina Krõõda kooliplikalikult põlvedele asetatud ja tööst muhklikke käsi vaadates . 
62	NA	 Ja nii ta seletab veel ja veel ja mitut lugu annab mul meenutada hiljemgi , aga siis , nüüd , tol hetkel seal köögis märkan vaid , et Krõõt vaatab Endlale aeg-ajalt tungivalt silma , ning ma ei saa aru , kas ta annab pilguga Endlale millestki märku või tahab , et ma nende erimeelsusi rohkem tähele paneksin . 
63	NA	 Miks te ometi nii kidakeelsed olete , oli ta naerukalt - ka naerukalt - küsinud . 
63	NA	 Mis mu vanavanematega siis õieti oli ? 
63	NA	 Olid nad juudid või mustlased , et teil nii suu nende koha pealt kinni . 
64	NA	 Ta pani otsekui tagantjärele tähele - kõrvaltvaatlev tema on mul enese seest alati priipärast võtta - jah , pani tähele , et oli küsinud : kas juudid või mustlased ? 
64	NA	 Ning endale põhjendanud möödaminnes ( suusoojaks ja moka otsast ! ) 
64	NA	 : mis mina sinna parata saan , et nii mõnedki ( maakohas ehk rohkem kui mõned , oli ta end tõrksalt korrigeerinud ) eestlased on võõraste suhtes ettevaatlikud . 
64	NA	 Ja mina ei tea midagi ! 
64	NA	 Mina ei tea midagi ja uhan mööda küla kõndida ning küsin , kes olid mu vanavanemad . 
64	NA	 Küsin kui loll , kui poolemeelne , kui au ja häbita olend , eeldades ( või mööndes ? ) sallimatust kui loomulikku . 
64	NA	 Et kõrvaldame tõkked - mõistan , mõistan teid , taipan nii mõndagi - ning rääkige siiski , mismoodi nemad metsa poole olid . 
65	NA	 Kui mu isa poleks Saksa sõjaväkke vastu tahtmist - vastu tahtmist , sest algul hoidis ta võõras väes sõdimisest kõrvale - mobiliseeritud , kahtleksin vaikusemüüri ees minagi . 
66	NA	 Aga kui ma EI kahtle , miks ma siis nõnda küsisin ? 
67	NA	 Kõik-võimalused-on-lahti olukorra pärast . 
67	NA	 Minu saatus - nagu igaühe saatus eraldi ja kõigi oma ühekorraga - on olnud ettemääratuses piiritletud ja juba-toimununa üks , kuid tagasivaatelised teed hargnevad veel mitmuslikena mõjuvaiks pärilusahelaiks , nagu valiksin mina vanavanemaid ja mitte nemad mind . 
67	NA	 Nagu kingiksin just mina oma eellastele päritava meele , traditsioonid ja nime . 
67	NA	 Mina neile , ja mitte vastupidi . 
68	NA	 Teie esivanemate nime kolmel erineval viisil kirjapanek osutab ühele kindlale siinmail väga tuntud suguvõsa nimele - arhivaar oli nimegi nimetanud - ja uue nime võtmine ise ei olnud kõnealusel ajal sugugi lihtne ega igaühele kättesaadav , oli öelnud sugupuu uurijaid nõustav konsultant revisjoniraamatuist tehtud koopialehti laiali laotades . 
68	NA	 Teil seisab ees suur töö , soovitan jälgida ristivanemaid . 
68	NA	 Need ütlevad teinekord palju . 
69	NA	 Tolleks hetkeks olin jõudnud aastateni 1760-1780 , seega ajani , mida Põltsamaa õitsenguna on vaadeldud . 
69	NA	 XVIII sajandi teisel poolel oli Põltsamaa Eesti suurim manufaktuuritööstusasula ( vasekoda , peeglite ja portselani valmistamine ) ja tähtis kultuurikolle ( A. W. Hupel , C. Petri , P. E. Wilde tegevus ) , kus 1766-67 ilmus Lühhike öppetus 
70	NA	 Timotheus von Bocki eluaastad langevad seni mulle teadaolevate isapoolsete esivanemate sündimisaja ja -kohaga enam-vähem samasse piirkonda ja aega , nagu laieneks keisri hulluks nimetatud mehe kirjanduseski võimendatud vari kelle tahes teise ja sealhulgas ka minu eellaste esimeste eluhetkede ja nimemuutuse mõistmise peale isegi siis , kui isiklik seos ja varasem teadmine puudub . 
71	NA	 Vali , mis rahvuste ja seisuste segus soovid end alata . 
71	NA	 Nii ma tundsin seda metsa-poole-juttu kuulates . 
71	NA	 Saatuseniit oli minu käes , sest küsisin mina ja mitte need , kes ammu surnud . 
72	NA	 Kõige tõe-teada-tahtmise peale vaatamata mulle isegi vist meeldis praegune valikuvabadus sajandeid tagasi toimunud sündmuste vahel ning sellega kaasnev ahistav piin , sest - nagu on öelnud üks teine mees ja pannud oma ütluse kõigile lugemiseks ka kirja - mälu on kõrvalseisjal , mitte sellel , kes sündmustes osaleb . 
73	NA	 Teie küüdimees ootab , muutub Endla rahutuks , kuulge , teie küüdimees on nüüd küll ootamisest tüdinud . 
74	NA	 Küüdimehel on aega küll , katsun vahele ütelda . 
75	NA	 Ei , ei , hakkame juba minema , tõuseb Endla otsustavalt püsti . 
76	NA	 Kas olukord pole piisavalt kontrolli all , mõtlen mina , aga et Krõõt ei ütle enam midagi ja hakkab kordama , et ega ta tõesti ei mäleta , mees alles surnud , et ta pole veel Juhani põetamisest toibunud , siis tõusen toolilt lõpuks minagi . 
77	NA	 Ah et Kaarel räägib üht juttu ja arhiivis on teisiti , küsib Endla , kui oleme õues ja Krõõt vaatab trepilt järele . 
77	NA	 Mõtleb siis hetke - jääb korraks isegi seisma , nagu poleks meil äkki kuhugi kiiret , ei uurigi , kuidas arhiivis on , ja mina pole arhiivi sõnagi nimetanud , ning ütleb südilt : 
78	NA	 KAAREL RÄÄGIB TÕTT , ARHIIV VALETAB . 
79	NA	 Mina ei tea jälle seda , mida on Endlale rääkinud Kaarel , ja et kõik näib olevat nii täielikult öeldud , siis pole mõtet vaielda ning me pildistame üksteist mu sünnikodu õitesse uppunud puuviljaaias . 
79	NA	 Taevas ripuvad kerged-kõrged pilved . 
79	NA	 Kui päikeseprillid ette panen , joonistuvad nad selgesti välja . 
79	NA	 Prillid on kui teravustav fotoaparaat , päikseline kevadpäev naksatab fotopaberisse kinni . 
80	NA	 KAS SEE OLI EESTLANE , KES TEIE ISA MAHA LASKIS , küsib Endla pooleldi kuivanud , kuid ometi õitsva õunapuu all . 
80	NA	 Kas see oli eestlane ? 
81	NA	 Kust mina tean , mind seal ei olnud , vastan jahmunult . 
81	NA	 Siis , tol hetkel , ma juba tean , et selles lahingus , kus isa tapeti , kaks eestlast ainult oligi , minu isa ja Kaarel olidki need seni teada olevad eestlased . 
82	NA	 Mingid lausejupid , killud kadunud tõelusest ristuvad , aga et taust on ikka veel ebamäärane , neljakümne kuue aasta tagune kontekst kadunud , ei oska ma kiire-kiire-aeglane tempos ühtegi küsimust ega vastust kokku sõlmida . 
82	NA	 Me räägime üksteisest mööda , ja kui me kord surnud oleme , ei mäleta sellest kevadisest õuest keegi midagi . 
83	 2 . 	 2 . 
84	NA	 Ta jutustas tihti , et otsis seda maja korduvalt . 
84	NA	 See asuvat Tartu linnas vene kiriku lähedal ja seal on korter , mille kaks tuba on ühendatud alkooviga . 
84	NA	 Tubade aknad olid nii laiad , et kui ta ühel talvel sinna esimest korda sattus , olevat tal lumesaju korral olnud tunne , et lumi sajab sisse . 
84	NA	 Linnakära polevat ka kostnud ja nõnda tundnud ta end nagu soojas läbipaistvas koopas . 
84	NA	 Valge värv meenutanud lapsepõlvest tuttavat võrevoodit ning seda märkust tehes muigas ta imelikult , nagu teaks ta , mida nüüd kujutlen või mõtlen . 
85	NA	 Nüüd see algab taas , mõtlesin peaaegu kohe eelmise lause lõpetushetkel , see mitmekordne olek , tõelus-une ööpäevane vaheldus , kus ma ei või päris kindel olla valguses ja varjus ja aastaaegades . 
85	NA	 Ta räägib minust kui endast ja mina temast , sest näen teda kord enese sees ja siis täiesti-täiesti väljast . 
85	NA	 Ma nimetan aastaid , ajalehti ja sündmusi , tema räägib unest , mis kestab . 
85	NA	 Me oleme kinni oma kehade sees või ajas , mille lugu ilmutab end keset maastikku paisatud ruumi , nii et linn , maja ja korter selgib ja kaob mäletamise just nagu juhuslikult tekkivais laikudes . 
85	NA	 Et juhuste seosed ilmnevad hiljem , siis , kui mitu inimiga on läbitud - üksik ei saagi ristsõlmi ja kordusi elu lühiduse tõttu märgata - , muutub iga hetk lõplikuks , iga kaotus , iga hirm ilmasuuruseks . 
85	NA	 Ja kui sind siis haigused tabavad , leiad ilmaliku jumala , keda nimetad J-iks või arstiks . 
85	NA	 Sellest hetkest alates pole sul kehast lähtuvate viirastuste vastu kaitset : arstid , nõiad või jumalad - nimetus on ju tühine - liibuvad su nõdra ihu ja segaduses hinge ligi , kuidas sa küll ei tahaks kahele jalale tõusta ja tungida somnambuulsete haigusunede ja lootusetust sisendavate silmapiiride taha , ei ole see ometi võimalik : su silmaring on ihuring ja vaim magab . 
86	NA	 Ta jätkas peatuseta , aimamata , et olen eristav-ühise hetke kinni püüdnud ja ennast kaitsva märgi nõiasõlmena kirjeldustele peale heitnud kui võrgu . 
87	NA	 Mul tuleb nii mõndagi kaudsesse kõneviisi tõlkida , ütlesin endale vaikselt , et erisuste hargnev pidevus saaks loomuldasa jätkuda . 
88	NA	 Tõeliselt nägin ma teda arsti kabinetis - tõeliselt sellepärast , et enne arstiga kohtumist polnudki ta nagu haige olnud - , sest kui arst esitas küsimusi põetud tõbede kohta , alustas ta ausameelset juttu leetritest , sarlakitest , läkaköhast , ning arst katkestanud teda energilise käeviipe ja sõnadega : ma näen , et teil on kerge elu olnud , nüüd vaatame teid läbi . 
89	NA	 Oma sügavas sisimas - näiteks täiesti pimedas toas , kus keegi teda näha ja kuulda ei võinud ja ta ei pidanud kellelegi midagi tõestama - oli ta ikka arvanud , et ta on tugev , et ta saab kõigega hakkama . 
89	NA	 ( Lõpuks oli talle midagi Vilma , Agatha ja teiste emapoolsete sugulaste kiiduloitsudest külge hakanud . ) 
90	NA	 Elu kerguse sõnade peale ta ainult võpatanud . 
90	NA	 Sain aru , et olen arsti meelest alles eile puu otsast , külakolkast või neandertallase koopast inimeste sekka sattunud , nii seletas ta paar aastat hiljem , kuid tol hetkel tundnud ta pigem lõksu aetud looma viha . 
90	NA	 Ja kui siis operatsioonist räägiti , kui arst meenutas kolleegidele lugu mustlasest , kes ka nii hilja arsti juurde sattus kui tema - ma olin tema , mustlane ja asi , rõhutas ta - , ja see mustlane püsivat temal , arstil , surmatunnini meeles , võtnud ta arsti väljakutse vastu . 
91	NA	 Vaevalt tohter tema meelemuutust märkaski , kuid arsti teade , et ta olevat juba kakskümmend aastat haige olnud ja viimased aastad eriti - seletage mulle kui meedikule , kuidas te üldse püsti püsisite , küsinud tohter , ja hetkeks tundunud talle , et ta on enam kui haigus , enam kui inimene üldse olla saab - , jah , nii ootamatult ja mustlasvõrdlusega tembitud teade teinud ta seest kõvaks kui kivi . 
91	NA	 Sellest hetkest peale polevat ta arsti kui arsti või arsti kui inimest enam näinudki . 
92	NA	 Ma ei tundnud ka enne operatsiooni mingit hirmu , ma ei mõelnudki , mis pärast saab . 
92	NA	 Kodust olin kaasa võtnud väikese raadio ja kuulasin terve pika õhtupooliku klassikaraadiot . 
92	NA	 Külmunud kivi ei ole põrmugi raske olla , sulamisvalu on see , mis hulluks ajab . 
92	NA	 Hull oli ta ka minu meelest pärast narkoosist ärkamist veel aastaid . 
93	NA	 Ja veel hiljem - siit , kust see lugu ehk pisut hargnema hakkab - liikus ta samm-sammult tema eest varjatud sügaviku poole . 
93	NA	 Siis - ütlen ma vahele - olid kõik ta ihuliikmed veel alles ja mitmed kehalised ja hingelised operatsioonid pikkamisi valgenema hakkava pimekambri sees varjul . 
94	NA	 Kuid nüüd , praegu , siis ja tol ajal , rääkis ta unes leitud ja ilmsusse kadunud korterist edasi . 
95	NA	 Korteris olevat olnud ka teisi ruume , kuid tema mäletavat ainult neid kahte tuba , hämarat valgust ja hääletuse rahu , iseeneses olemise õndsust . 
95	NA	 Miski ei tee haiget , ei kriibi nahka , nagu oleks kogu tuba su enese keha õdus laiend ja tegelik mina vaid täpp selle sees . 
96	NA	 Ta olevat tahtnud ka ilmsuses oma koju pääseda , ning ei olevat kordagi leidnud maja üles . 
96	NA	 Kogu vene kiriku ümbruse kõndisin läbi , korduvalt ja korduvalt , kõndisin nii sajus kui ilma , kuid tulemust ei mingit . 
97	NA	 Tal olevat tekkinud vana tuttav võõruse tunne , nii et uni oli ainus , mis pakkus lohutust . 
98	NA	 Magasin tol ajal väga palju , kuigi ma ei usu , et seda õnnelikku seisundit just uneks peab arvama . 
99	NA	 Ta oli leidnud korteri , kuhu põgeneda . 
99	NA	 Ilmsuses polnud see võimalik , unes küll . 
99	NA	 Võiksin teda peaaegu teeneliseks unenägijaks nimetada , ning see teeb mis tahes tegelikkuse pinnal püsimise juba ette võimatuks . 
100	NA	 Unehaigus algas kapi tagant , kuhu ta pärast vanemate metsaminekut jäi , kuid seda kõrvaliste silmade eest varjavat kappi ja koikut ei meenutanud ta ilmsuses kunagi . 
100	NA	 Ei meenutanud tekiräbalaid , higist läbiimbunud ja tumehalliks parkunud linu , millesse tema öösiti sibavad jalad olid augud hõõrunud - ta muudkui põgenes , igal ööl aina põgenes , ning jalad liikusid ja keha hoogles jooksu rütmis ühest koiku äärest teise - , sest tal olid oma lapsepõlvekodu puhtusest lõhnavad valged linad veel meeles . 
101	NA	 Ma olen suurte saalide ja avarate akendega hoonete inimene , ütles ta teinekord , ma armastan peegelseinu ja esivanemate rasketes raamides fotosid , kinnitas ta . 
101	NA	 Peeglitest hoolis ta tõesti ning armastas end tihti täies pikkuses vaadelda . 
101	NA	 Näis , nagu kasvaks ta enesepeegeldustes isegi pikemaks ja tema alati püsti pea lükkas end nii täielikult tahapoole kaldu , et paistis vaid esileküündiv lõug : neil hetkil oli ta enda saatuse üle uhke . 
101	NA	 Mida tähendab saatus , mis on see määritlematu vastuhaku tung , mis tõukas kokkukägardunud keha sealt koikust aasta-aastalt aina pikemaks , seda ta veel endalt ei osanud küsida . 
101	NA	 Madalstardi jõud , sellest lähtuv kiirendus kaalusid üles mälestused masendavast ilma hooleks jäetuse algusest , kuhu ta kodust väljaajamise tõttu oli langenud . 
102	NA	 Siis oli ju see vaimustavalt hull ja erakordne taasiseseisvumise aeg , tähendas ta , kui unenägu räägitud . 
102	NA	 Miks tuisutuba just siis mulle end ilmutas , jäi arusaamatuks . 
102	NA	 Ju ma otsisin turvalist kohta , ja mis sobib selleks rohkem kui uni või tuisk . 
103	NA	 Mina isiklikult ei olnudki iseseisvunud , vähemasti siinilmas mitte - hilisem haiglasolek ja operatsioonid ainult kinnitasid seda - , aga nüüd tahtsid kõik väga lühikese ajaga olla igasugustest iketest priid . 
103	NA	 Meie igatsusest oli ajalugu saanud . 
103	NA	 Sa kujuta ette , et igatsus ja ajalugu kattuvad , ning kui seljataga on kakskümmend aastat omariiklust , siis miks ei või ees olla kas või kakssada aastat vaikset ja veretut taastamissõda . 
104	NA	 Oma senises elus polnud ma teinud ühtegi valikut . 
104	NA	 Mind okupeeriti , küüditati või sunniti metsa , ja kuigi kõik need sündmused ei toimunud isiklikult ning ainult minuga , olin sündinud maal , millest ei läinud ükski vägivald mööda . 
104	NA	 Ma kajasin kaasa ja vastu , õieti ju vastu , kui kodu ja vanemad läinud . 
104	NA	 Päritud närvitüüp , iseloom ja ( est oli see , mis mind määras . 
104	NA	 Mis valikust saab siin kõnelda . 
104	NA	 Keha vastupidavus valis pidevalt mind ja aitas elada . 
104	NA	 Ei loe , et haigus mu sees ootas juba siis oma tundi . 
105	NA	 Kui see kollektiivse ekstaasini küündiv ja ometi targalt vaoshoitud vabadusvõitlus sai mööda ning riiklik iseseisvus taastatud , mõistsin , et ma ei tea ka inimlikust iseseisvusest üldse midagi . 
105	NA	 Sovetiajast pärit pensionärid olid korraga liigsed - kes-teab-mis-eest neile elatist maksta ! 
105	NA	 Kirjanikud olid muiduleivasööjad ja ülalpeetavad - kas keeletus olnuks siis parem , praegu võime ju näha , missuguste sõnade taha peitis end hing - , nii lugesin lehtedest , ja minusuguste vaenajad ajasid tulemusrikkalt äri . 
105	NA	 See puudutas mind . 
105	NA	 Nagu kostaks kuskilt eemalt või kõrgemalt hääl , kes teeb selgust ja õiglust , tegelikkuses küsiti minult , mis ma arvan sellest , teisest ja kolmandast . 
106	NA	 Siis , kui rubla kukkus ja Eesti kroonini oli veel aega , ostsin lubjavildid - ühel talvel Tartut ei köetud , kõike olime saanud Suure Venna käest seni tasuta , aga nüüd oli sel lõpp - , istusin laua taga ning otsisin põhjuste põhjust , elu valemit , saatuse valemit , mis oluseisu seletaks . 
107	NA	 Siis ma vist jäingi haigeks . 
107	NA	 Ebahaigena haigeks , keha kaotas vastandumise süütuse . 
107	NA	 Aga et paljud olid kaotanud inimliku süütuse - sealhulgas ka arstid , ning nad ei jaksanud olla ainult arstid - , ei osanud ma seletada , mis on siis minuga juhtunud . 
108	NA	 Nüüd sa küll valetad , mõtlesin teda kuulates . 
109	NA	 Jõud lahkus minust . 
109	NA	 Lubjavildid , iseseisvuse nimel kas või kartulikoorte söömise tõotus ja valemiotsingud jäid . 
110	NA	 Olen ikka mõelnud , terve teadliku elu mõelnud , mis saab siis , kui lõpuks mõistan , milleks ma olen maailma elama kutsutud . 
111	NA	 Siiani on ju kogu elu olnud vaid eksperiment . - Ma olen seda meile mõlemale korduvalt rääkinud , pöördus ta minu poole , nagu otsiks tuge sellelt teiselt , kes ma tema ja enese ja selle kodust välja aetud lapse pärast tahtsin olla . - Tervete rahvaste elu ühel kuuendikul maakeral on olnud eksperiment , hiiglakunstitööga võrreldav , Suur Lavastus , mis allus Rahvaste Isa re ( iile . 
112	NA	 Nüüd räägivad lavastuslikkusest kõik , ütlesin vahele - alati ütlesin ma midagi vahele - , ning näitlejateks arvatute tõeline piin ja surm muutuvad selle seletuse läbi nagu väiksemaks , vahel tundub , et isegi tühiseks . 
113	NA	 Jajah , mina rääkisin teatriloogika kuritegusid varjavast ja pisendavast loomusest juba 1990-ndate aastate alguses Kudri Elliga , vastas ta tüdinult . 
114	NA	 Ma ei saanud enam aru , kas ta tegi nalja või rääkis tõsiselt . 
115	NA	 Kui ma pärast siselõikusi ja nendest toibumist kuumal suvepäeval uut arsti otsisin - selgus , et mu kuumav pea läheb kõrgenenud rõhust otsekohe lõhki ! - , kohtasin just seda , kes oli seitse aastat mu sünnivallas töötanud . 
116	NA	 Mis juhib pealtnäha täiesti võõraid kokku ? 
116	NA	 Ahhaa , sa arvad , et see on miski määratletav ja püütav , aga võta näpust ! 
116	NA	 Ei ole nii . 
116	NA	 Niipea kui too uus arst mainis mu sünniküla nime ja edasisel vestlusel selgus , et ta on mu ainsa kodu teeotsast pikkades kummikutes - pori ! külatee on kevadel ja sügisel täielik mülgas - mööda kõndinud , tundus mulle , et olen isiklikule valemile pilguke lähemal . 
116	NA	 Mina ju polnud sellel teeotsal õigupoolest omil jalgel seisnudki , ikka isa ja ema õlgadel toimus öine väljaränd . 
117	NA	 Jah , näed sa , ta otsis mu Tartus üles , mis siis , et sattusin juhuslikult just tema vastuvõtule . 
118	NA	 Aga minevikuga on see lugu , et kui sa midagi ei tea , on parem , kui hoiad unustatust eemale . 
118	NA	 Temale isiklikult tunduvat , et saatus lihtsalt tahtis teha üht viga ja näidata , et valemid pole leitavad . 
118	NA	 Neid polegi olemas . 
119	NA	 ? 
120	NA	 Arst käis Kaarjärve vanapapit ravimas ning kiitis väga ta stoilist meelt , elutarkust ja mida kõike veel . 
120	NA	 Kust võisin ma tol hetkel teada , et Endla on olnud vendluslikus sõpruses nii Kaarli kui Vilmaga . 
120	NA	 Ma ei teadnud seda . 
120	NA	 Ja arsti poliitilistest veenetest polnud mul aimugi . 
121	NA	 Ma vaatasin , et nüüd läheb see jutt küll sootuks metsa . 
122	NA	 Tulnud siis ära , mis sa seal käisid , iga kord uus retsept pihus , kui taustateadmised nii kõnekad , vastasin . 
123	NA	 Ma ei teadnud siis ju midagi ja arst ei teadnud ka . 
123	NA	 Tahan vaid ütelda , et oma leiab ikka oma ja sarnased tõmbuvad isegi siis , kui ei esitata passi , poliitilisi programme või käitumisjuhiseid . 
123	NA	 Kaarjärve seisukohalt olin ma ju pesueht vaenlane . 
123	NA	 Aga - kordan - ma ei teadnud SIIS midagi , tagantjärele märkan resonantsi , mis on teadvustamatultki tõrjuv . 
124	NA	 Kaarjärvel käisid metsavennad - see pärapõrgu sobis - ja käisid ka püüdjad . 
124	NA	 Neile oli paik eriti isuäratav . 
125	NA	 Mingil täiesti mõistusetagusel viisil ei osanud ma selle arstiga suhelda . 
125	NA	 Nagu oleksin teadnud midagi , mida ma teada ei saanud . 
125	NA	 Arst oli noor ega aimanud midagi , nii ma arvan , Kaarjärve resonants oli temale vaid meeldiv kogemus . 
125	NA	 Aga miks JUST SEE KOHT , NEED INIMESED , NEED ELUTARKUSED - vanapapi oli tark ja mõnus ja päris filosoof , öelnud arst - , kas ta ka sellest rääkis , kuidas metsavendi aitas püüda , ei tea ma tõesti . 
126	NA	 Muuseas , just sealkandis elas XIX sajandi keskpaigas mitu Reiteri-nimelist meest , kellest ainult üks oli mu eellane . 
127	NA	 Alles hiljem tuli välja , et vanaisa vanaisa oli 1857. aastal seni selgusetuks jäänud põhjustel oma kolmel erineval viisil kirjapandud perekonnanime ka mitte just tavalise vastu vahetanud , ning sellest vahetusest polnud kihelkonnakohtus ega kubermanguvalitsuses palvekirja tasemel märkigi . 
128	NA	 1826. aasta revisjoni materjalid pole säilinud . 
128	NA	 Mõis kuulus siis juba vürstidele Gagarinitele , ja keegi oli talle ütelnud , et saksa täpsust ei maksa vene vürstidelt loota . 
129	NA	 Kas mu isapoolseid esivanemaid kutsuti enne eestlastele nimepanekut nõnda või on uus nimi vaid sunnitud mimikri , võta sa kinni . 
130	NA	 Ei võta ma kinni mitte midagi ( ega kedagi ) , nüüd tuleb vaid välja , et kuigi selle nime tähendus on üldlevinud ( seosta sellega mis rahvust tahad või ära seosta üldse ) , on tema ja minu ( kui tema , siis ka minu ) eellased teinud saatusesse jõnksu sisse , ja kui vaarisa isa ja temale järgnevad põlved seda nime on nõnda hinnanud , et selles kas ( esialgu ) salaja olla ja/või seda tahta , ei loobu temagi üldnimeliseks saanud inimeseksolemise vormelist . 
131	NA	 Ja lõpuks : kas pole vahva korduvsündide kaudu iseenda sisse ära kaduda , hüüdis ta mulle . 
131	NA	 Kui kohtud minuga , kohtud kõigiga . 
131	NA	 Nimi ei sega . 
131	NA	 Erilised on kõik . 
131	NA	 Eriline on ka see kõrreke väljal , mille vastu keset tuisku toetad väsinud selga , eriline on minu uni , kus kohtub esivanemate ühine hing . 
131	NA	 Meie tõug läheb vahetusse ainult iseendaga , teatas ta nukralt , teisi me tõrjume , teised tõrjuvad meid . 
131	NA	 See sai mulle täiesti selgeks , kui ma taasiseseisvumise läbi olin põdenud . 
131	NA	 Kaks taasiseseisvumist õieti : nii riikliku kui ka selle , mis tuli nimevahetusest teadlikuks saamise kaudu . 
132	NA	 Ta sättis ühe käe sõrmi teise käe peopessa ritta ja vaatas minust pilguga läbi . 
132	NA	 Me ümber tihenes hall hämarus , nii et lõpuks ei näinud iseoma kättki , kuid siis ma veel ei teadnud , et ta kavatseb minna ( või läheb ? ) kord selle saju sisse , ja ma ei saagi teada , miks , kuidas ja kuhu . 
133	 3 . 	 3 . 
134	NA	 Meil kodus ei olnud keegi kunagi haige . 
134	NA	 Emapoolne vanaema Maali Saar ütles ikka , et vigasest pole elulooma , vigane lüüakse maha . 
135	NA	 Meil kodus - vanaema Maali juures ja mitte kodus , sest kus see kodu siis lõpuks on , see ei saa ju iga nime poolest sugulase juures olla - oli ka see juhus , et Ärpsti Roosi kuulis 1950. aasta kevadtalvel lakast hääli ning roomas heinad läbi , et kas on võõrast või ei ole , aga võõrad kükitasid kõrgel heinavirna otsas sarikate all ja ei maganud enam kordagi selles lakas , mida valvasid Roosi terased kõrvad . 
136	NA	 Nimed korduvad , nimed korduvad , ütlen ma sulle siin ja veel kord . 
136	NA	 Korduvad Ärpstid ja korduvad Roosid , ja see hetk on peaaegu püüdmatu , kui Ärpstist Ärpst ja Roosist Roosi saab . 
137	NA	 Mis sa uurid , mis sa uurid - hästi pikalt u-d hääldada , kõristada vihaselt r-i ! - , mis tähtsust sel on , kuidas kord oli . 
137	NA	 Muuta ei saa midagi . 
137	NA	 Kõik on möödas ja mis möödas , see kadugu meelest , nii mulle üteldi . 
138	NA	 Nägin unes , kuis naine , keda ma ei tundnud , seletas , et laseb end õhtuti siduda kokku surnud hobuste luudega , luud on nagu lahased keha ümber bindega paksult kinni mässitud , ja igal hommikul märkab ta rõõmuga , kui palju kenamaks ja tervemaks on tema saanud . 
139	NA	 - Kas temale ka keegi vanamees sellist ravimisviisi soovitas või olin ise mitmekordsete unenägude toimel paljunema hakanud , seda ma enam ei taibanud . - 
140	NA	 Ma vaatasin naist ja minu meelest oli vastupidi : hommikust hommikusse ärkas ta aina vanemana , ja juuksed läksid aina hallimaks . 
141	NA	 Siiski lasin ennastki üheks ööks luudest lahastesse mähkida . 
141	NA	 See oli hirmus öö . 
141	NA	 Tundsin , kuidas jõud minust lahkus , imestasin hommikul , et olen veel elus . 
141	NA	 Kuidas ma ka naist ei veennud öistest surmakuuridest loobuma , ta ei kuulanud mind . 
141	NA	 Vaatasin tihti enne loojangut luudemähistes inimkuhja poole - see auras pisut - , ja aimasin , et kord tuleb hommik ja hobused tõusevad lendu : vanad ja eelajaloolised luud on endasse imenud elavate üdi ja mahla . 
142	NA	 Vanaema Maali silmad olid neil aoeelsetel tundidel väiksed ja kavalad : Sinu isapoolsele vaarvanaemale oli kangesti meeldinud saksa noorhärradega ratsutamas käia . 
142	NA	 Oi , kui tähtis ta enda meelest olevat olnud . 
142	NA	 Nii kõhistas Maali keset õue naerda ja mina kuulsin otsekui esimest korda , et mul oli ka isa olemas . 
143	NA	 Siiski keeldusin otsustavalt luudemähistest , jõudu jäi nende unenägudetagi vähemaks . 
144	NA	 Võib-olla just sel ajal hakkasin juurdlema , miks surid Küti talu Saared : Maali , Alfred , Sass ja Madean . 
144	NA	 Maali suri sellepärast , et Alfred ei hoolinud enam kellestki - haigus tüütas , ja Maali oli enne surma kuu aega haige - , Alfred suri sellepärast , et oli jäänud täiesti üksi ja keegi temast ei hoolinud , Sass suri sellepärast , et ta jäi pimedaks ega näinud enam midagi , ja Madean , kes oli surijatest noorim , sellepärast , et ta ei uskunud kuni viimase hetkeni , et sureb . 
145	NA	 Surma eel istus Maali kemmerguaugul , silme ees kevadine õu , mis näis närbuvat hommikupäikese kollastes toonides , ning teadis , et sureb . 
145	NA	 See mõte tundus nii ilmvõimatu , et roojamise mõnu ja surmahirm sulasid ühte . 
145	NA	 Maali viimane aisting oli nauding , mida inimene kehakergendusest ikka tunneb , ja varsti pidi keha kergenema ka hinge lahkumise läbi . 
146	NA	 Kuidas see hing lahkub , ei tea keegi . 
146	NA	 Võib-olla jääb inimene tõesti vaid magama . 
146	NA	 Maali koolnukange keha tõsteti üles ning ta aeda fikseerinud silmad suruti laugudega tasa . 
146	NA	 Sellele roojamismõnule mõtlesin siis , kui mu vastas istuv arst seletas , et tema aias olid eelmise päeva õhtuks krüsanteemidelt tutid ära murtud ja ta situks varga silmade vahele , kui ainult rüüstaja kätte saaks . 
147	NA	 Ma olin peitepiltlikuma ( siivsama ? ) kõnepruugiga harjunud ja võpatasin reetlikult . 
147	NA	 Maali oli roojates mõnu tundnud ja surnud , arst mõnules kujutlustes ja kujutlust läbi elades , arst külvas väljaheidet kui surma kellegi silmade vahele , pistis oma pika käe siia ja sinna , küsides usalduslikult : kirjelda oma tunnet , see on diagnoosi panekuks vajalik , ning ma jooksin sealt ruumist ära , lai naeratus tardunud näol . 
148	NA	 Viimastel eluaastatel oli tal tekkinud arstide-foobia , ja see oli üks imelik foobia , sest ta muudkui käis ja käis vastuvõttudel , nõudes tagasi oma keha , kui arstid pakkusid hinge . 
148	NA	 Arsti isiklikku ja inimlikku hinge , kirjeldusi kogetud juhtumeist , nii et lõpuks ei eristanud ta vist isegi , kus lõpeb arst ja algab ta ise . 
148	NA	 Lõpuks jagunesid ta nädalad arstidega ja arstideta nädalaiks , vabaksjääva aja ta lamas või kuulas muusikat . 
149	NA	 Enne jõule oli ta ostnud odavast väljamüügist muusikakeskuse ja kolme tuhande eest CD-plaate , nii võis ta päevade kaupa voodist tõusmata klassikalist muusikat kuulata . 
149	NA	 Keegi tuttav , kes ta erakordsest teost kuulda sai - erakordsest , sest tal oli alati vähe raha - , soovitas osta Andrea Bocelli Romansid , ja alles siis , kui laulud olid talle pähe kulunud , sai ta teada , et itaalia tenor on kaheteistkümnendast eluaastast saadik pime . 
150	NA	 Nüüd kuulas ta plaati erilise andumusega ning teise laulu vivere ja eelviimase laulu miserere omandasid ta kõrvus saatusliku kõla . 
151	NA	 Arst oli jälle rohtu vahetanud , üteldes , et tal on viimase kuue kuu jooksul arenenud südamepuudulikkus ja uued tabletid toetavad liiga koormatud südant , ning nüüd tundis ta tõesti , et tervis on käest : süda puperdas , pulss lõi harjumatult kiiresti , käed-jalad läksid jääkülmaks , kaasnes vappekülm . 
152	NA	 Seeasemel et rohi nurka visata , jooksis ta jälle arsti juurde , kus kurtis oma vaevusi , kaasa arvatud peavalud . 
152	NA	 Arst käskis osta peavalurohtu , külmi käsi ja jalgu kuumas vees leotada , ja nõnda tiris ta muusikakeskuse vannitoaukse taha koridori ning kuulas pimeda muusiku vivere-miserere meloodiaid vannis . 
153	NA	 Ma imestasin , et ta end nii täielikult arsti meelevalda oli andnud , nagu vastutaks tema tervise ja enesetunde eest keegi teine : kui jumalik ettehooldus ei tule arvesse , siis olgu see arst , ja kui ei aita arstki , on Juudas meid kõiki juba enne sündimist reetnud . 
154	NA	 Lõpuks soovitasin tal veel kord arsti juurde minna , kui ta ise ei märka rohtudest loobuda , kuid selleks ajaks oli ta arstile jõudnud juba mitu seletavat e-maili saata , millest arst ilmselt aru ei saanud , sest kui ta lõpuks läks , oli arst ta läbi noominud , et nii tihti vastuvõttudel käies häirib ta arsti tööd . 
155	NA	 Ma küsisin , mis laadi e-maile ta arstile on saatnud , ning ta seletas mulle - nummerdatud e-mailide koopiad laual - , et esimeses vaielnud ta arstiga , et ta ei ole joodik , jooja-tüüp ülepeagi mitte ( arst polevat seda uskunud , ta ütles , et arsti lemmikväljend on : ma ei usu , ma tean sind küll ! ) , teises olevat ta kirjeldanud oma elu , mis arsti omast erines , ning kaitsnud oma inimõigusi , kolmandas oli talle nagu valgus peale tulnud - nii ta ütles - , et arst ja patsient ei tohi omavahel sina rääkida : see lähendavat arsti ja patsienti veelgi , kaotavat nendevahelise distantsi , sest haigused ja intiimhädad tekitavad teatud läheduse nagunii . 
156	NA	 Sellele e-mailile oli arst vastanud , et ta tahabki olla mittearst , keegi lähedane , kes väärib usaldust , sinaline kõnetlus arsti poolt rõhutavat just ja nimelt intiimset momenti , mis teistel , kalkidel ja külmadel kolleegidel jäävat igavesti saavutamata . 
156	NA	 ( Miks peab tingimata lähedusele rõhuma , kas teisiti tõesti ei saa , oli ta ka ise kohkunult mõelnud . ) 
156	NA	 Arst teatas kirja alguses , et ta peab oma patsiendist südamest lugu ega loobu SINAST . 
156	NA	 See sõna oli e-mailis tõesti suurte tähtedega trükitud . 
157	NA	 Kui ta nüüd veel üks kord - ikka samad kaebused : vappekülm , südamepekslemine , peavalud - arsti kabinetti helistas , sinatas teda ka õde , öeldes , et tal on selleks õigus . 
157	NA	 Kui ta oli karjunud , et ei ole arsti ega õe sinalise eneseväljenduse teostuspind , et ta ei kavatse nendega sina rääkida , et tal on tunne , et viibib juba kuus kuud hullumajas , oli õde toru hargile visanud . 
158	NA	 Alles mitme nädala pärast , kui ta enam mujal kui vannis ei viibinud - miserere kajas üle korteri ja paneelmaja püstaku - , lisas ta , et oli näinud mingit filmi , kus ülekuulaja ( kas gestaapolane või NKVD-lane , ta ei mäletavat ) olevat läbipekstud naisvangile näkku kusnud ( urineerinud , ütles ta kõvera naeratusega ) ja ülekuulaja olevat ka olnud naine . 
158	NA	 Ta ei teadnud enam , kus ta igal nädalal käib - kui üldse käib , eks ole - , sest arst ja too ülekuulaja sulavat ta peas ühte , rahulolu õnnis ilme kattuvat mõlemas täienisti , ning ta muudkui vabandavat ja paluvat andeks , et vabatahtlikult piinakambrisse tagasi tuleb . 
159	NA	 Kuidas saada inimeseks ? 
159	NA	 Kuidas olla inimene ? 
159	NA	 Mis on inimene ? 
159	NA	 Need küsimused olnud neil arstiga juba esimesel kohtumisel kõneks . 
159	NA	 Temalt olevat arst kohe algul otse küsinud , ega ta vastu töötama ( ? ) ei hakka . 
159	NA	 Ei hakka , oli ta vastanud , ning talle oli väga meeldinud arsti naeratus . 
159	NA	 Tõsi , suu olevat liiga suur , kuid naeratus seda laiem . 
159	NA	 Ja kui ta oli oma muresid pihtinud , oli arst kohe neid enda omadega võrrelnud ja öelnud , et ta ei saa oma õnnetustest kunagi üle . 
159	NA	 Temal , arstil , olevat elus märksa paremini läinud . 
160	NA	 Ma ütlen sulle , et vähemalt mina sind ei osata , oli arst teatanud - kas nad mitte ta emast tookord ei rääkinud , tuleb mul praegu meelde - , ning kui algul see osavõtlikkus liigutas , oli tal hiljem hing ( siiski ! ) täis saanud , miks arst talle nii pingsa malbusega invaliidipabereid pakub . 
160	NA	 Ta oli esimest korda arstile selgesõnaliselt vastu hakanud . 
161	NA	 Samal ajal helistas ta veel ühele naisele , keda oli kohanud kaheksa aastat tagasi ning KGB-ga koostöös kahtlustanud - mitte Eesti Vabariigi , vaid ENSV ajal olevat see naine agent olnud - ja siis oli ta millalgi aru saanud , et kahtlustus on vale , et ta on naisele liiga teinud , ja kui see liigategemise mõte tema peas oli kinnistunud ( nii kui kinnistus , ei olevat ta üldse enam kahtlustanud ) , siis muutusid suhted kohe heaks . 
162	NA	 Ka sellele naisele olevat ta virnade viisi kirju läkitanud . 
162	NA	 Naine olevat osa neist visanud prügikasti , osa jätnud alles ja läbigi lugenud , leides , et kirjapartner on vähemasti huvitav , kuid ise polnud kõigi nende aastate jooksul kirjutanud silpigi . 
163	NA	 Kui tal miserere'st ja teise linna helistamisest närvid juba kurnatuse piiril võnkusid - närvid võnkusid , näib , et lähen ta hullusega kaasa ! - , oli ta veel kord arsti e-maili lugenud , sedasama , kus oli kirjas , et arst ei loobu SINAST , ning mõistnud , et arstile end seletades ( ei joo , suitsetan , ei ole süüdi ! ) pole ta osanud panna piiri enda ja oma ravitseja vahele , ning ühe hetkega pöördus taas kõik veel kord pea peale : ta oli nüüd iseenese arst , kes tõelisele arstile oma haigusega liiga tegi , ning ta vaatas nõutult mulle otsa , küsides , mis nüüd siis saab . 
164	NA	 Üks tuttav saatis ta niisuguste keerutuste peale põrgu ja käskis teiste ajude mudimine jätta . 
164	NA	 Seejärel oli ta kaks kuud täiesti endast väljas ning rääkis kõigile , kui väga talle liiga on tehtud jne. ilmlõpmata , et ühel hetkel teatada , et mõistab ka seda tuttavat , et tal endal on liiga palju aega kujutleda kõiki sündmusi edasi ja tagurpidi voolamas . 
165	NA	 Sündmus on nagu vesi , piirjooned ei anna end kätte , ka kirjapartnerid ei seisa paigal , muutuvad ja reageerivad , nii et nendega kohtudes kaduvat tal pind täiesti jalgade alt . 
166	NA	 Tahtsin ütelda : sure ära , ja - hammustasin keelde . 
167	NA	 Väljas oli hall lumeta päev ja ma valmistusin kuulama , kuidas ta oli käinud Eesti teises otsas oma koduvalla kalmistul suguseltsi haudu otsimas . 
168	 4 . 	 4 . 
169	NA	 Jah , on tõsi , et käisin oma suguseltsi haudu otsimas . 
169	NA	 Olin tookord viiekümne nelja aastane ja esimest korda tekkis tungiv tarve rääkida vanatädiga , kes olevat olnud nõid . 
169	NA	 Nii ütles mulle ema , kui ta veel minuga rääkis . 
170	NA	 See oli nii , et ema tuli mulle külla , rääkis sellest ja teisest , põhiliselt oma raskest elust ja üksindusest , ning küsis lõpuks mingi minu meelest tühise asja peale , mida ta peab tegema . 
170	NA	 Minu ema KÜSIS MINULT NÕU . 
170	NA	 Nii ütleski . 
170	NA	 Vastasin , et ükski inimene ei saa teisele nõu anda ja mina kah ei saa . 
170	NA	 Siis tuli ta mulle väga lähedale , vaatas umbes kahekümne sentimeetri kauguselt otse mu silmade sisse ja peaaegu sosistas : Saad küll , sa oled ju nõid . 
170	NA	 Ma tean ammu , et sa oled nõid . 
171	NA	 Kuidas sa seda ette kujutad , kogelesin mina , külm jutt selgroogu puutumas , ja ema vastas , et juba mu vanatädi olnud nõid ja mina olevat kangesti vanatädi moodi . 
172	NA	 Ma pole vanatädi elu seeski näinud , aga tema mind küll . 
172	NA	 Ema olevat Madlil rangelt keelanud lapsega tegelda , kuid et tal alati väljas palju tööd oli , usub ta , et vanatädi kõik see aeg minu hälli kõrval istus ja nõiasõnu pobises , nii et mina mõjun talle , emale , aeg-ajalt kui täitsa võõras inimene . 
173	NA	 Küsisin , millest ta järeldab , et vanatädi nõid oli , ja ema naeratas virilalt , öeldes , et ta olevat kogu aeg tundnud , kui too kõrvaltoas või üldse majas oli . 
173	NA	 Vanatädi kohalolek mõjunud teatega , et ta on kohal . 
173	NA	 Kuri polevat olnud , riidu kah ei olnud , kuid iseäralik ikka kohe päris kindlasti , miski võõras ja arusaamatu . 
174	NA	 Ta käis mööda õuegi nii , nagu paneks ta ka seda tähele , mida parasjagu ei vaadanud . 
175	NA	 Hakkasin emaga tookord lausa kemplema , kes tema meelest ( või üldse ? ) on või ei ole nõid , kuid selgust ma asjast ei saanud . 
175	NA	 Elas kord ühes Mooraküla talus vana ja üksildane naine , käis ringi inimesi ja ümbrust tähele pannes , rääkis vähe või noore naise jaoks tähtsusetut juttu , see naine ei saanud hiljem oma lapsest aru , ei teadnudki ta elust midagi ning ühel hommikul otsustas , et ju nad - tütar ja vanatädi - nõiad on , miks muidu tema , kahe jalaga tegelikkuses elav inimene , ei saa kummastki aru , ei kujutlegi , mis mõtted peas liiguvad . 
176	NA	 Ja nüüd oli ema siin ja küsis nõu . 
177	NA	 Ma ei mäleta , kas ma soovitasin talle midagi või ei , hirmukahm seljalt ei kadunud , ning hakkasin Reiterite kohta küsimusi esitama , et kust nad pärit , mida tegid , millal surid jne. , ja ema , kes äkki tundis , et ometi teab tema midagi , mida mina ei tea , vabises naerumõnust ja parastamisest , nii et ma kargasin püsti , tõstsin käed üles ja valmistusin needma . 
177	NA	 Taipasin oma teguviisi tähendust sel hetkel , kui ema täiesti kainestavalt rahuliku häälega teatas , et mu vanatädi - ka ju Reiter - olevat alati toonitanud ( ema sõna ! ) , et nõid ei tohi kedagi needa , needus tulevat talle endale kätte . 
178	NA	 Lasksin käed alla ja jooksin iseoma korterist välja . 
178	NA	 Snepperlukk klõpsus selja taga kinni ning ma istusin külma koridori väikese akna alla . 
178	NA	 Pea oli tühi . 
178	NA	 Absoluutselt tühi ja siis tikkus nutt peale . 
178	NA	 Siis hakkas külm . 
178	NA	 Nutsin ja lõdisesin oma kodu ukse taga . 
178	NA	 Ema oli sees ja pidas aru ( ? ) , mida teha . 
178	NA	 Või naeris , et oli mu toast välja saanud . 
178	NA	 Või luges mu laualt ärasaatmata kirju , vaatas korteris , kus ta kunagi polnud vabalt liikuda saanud , uurivalt ringi . 
179	NA	 Mida tegi mu ema minu korteris , kui oli mu sealt välja küütinud , ukse taha konutama saatnud , ei tea ma tänini . 
180	NA	 Mingi aja möödudes avanes uks - siis ma ei tundnud enam külma ega nälga ja nuttki oli läinud meelest - ning ema küsis , kaua ma mõtlen seal ukse taga konutada , tema on valmis kas või südaööl jaama minema , rongiga ära sõitma , kui mina ta enda poolt keset talve nii armutult välja viskan . 
181	NA	 Tõusin ja ütlesin , et mul ei ole oma korterivõtmeid kaasas , aga ema seda vist ei kuulnud , sest ta hädaldas pikalt ja mõnuga , kuidas tütar teda keset talve , keset ööd , keset märtsi toast välja ajab ja et seda poleks ta maa peal uskunud , et temal , vanal inimesel , on käes nüüd niisugune hetk . 
182	NA	 Tegin talle sõnalausumata suurde tuppa voodi ära ja läksin ise teise , et see öö kord otsa saaks . 
183	NA	 Paar aastat hiljem tuli mulle meelde , et ma pole elu seeski sugulaste haudadel käinud , ja siis selle retke ette võtsingi . 
184	 5 . 	 5 . 
185	NA	 Sugulaste hauad . 
185	NA	 Sugulaste hauad , pomises ta . 
185	NA	 Ta oli nüüd ka tänaval omaette rääkima hakanud , et pärast häälekaks libisenud lauset hirmunud või endassesüüvinud pilk maast üles lüüa . 
185	NA	 Sala-avalikel küüntenärijatel on ka see komme : silmad pöörduvad just nagu enese sisse , meeled tajuvad vaid küüne õnarusi ja esileküündivaid nurki , milleni näkitsevad hambad veel-veel ei ulatu , ja siis ulatuvad , ning üle keha valgub valusegune rahuldus , mida tekitab magusaks tulitav küünekõrvane liha , nahk , hammaste esialgu märkamatuks jääv jälg . 
186	NA	 Küüntenärija moodustab küüne ümber tundelise ringi , küüs on sisemuse algus ja ots , küüs on vai , mida ümbritseb närviline keha nagu lülisid kokku tõmbav ja lahti sirutav madu . 
187	NA	 Pingsast mõtlemisest väljavupsatav hüüatus on tabatud küüne eraldatud nurk , hetkeline mõnu ja ehmatav irdumus , kas keegi nägi , kuulis või märkas midagi . 
188	NA	 Kui endaga rääkijat üldse tähele pannakse , siis pöörduvad pilgud nõksatades kõrvale , igav ilme ei luba arvata pealtkuulamisest midagi . 
189	NA	 Nägin juba eemalt , kui ta täiesti endassekoondunult mööda tänavat tuli : huuled tõmblesid , pilk keskendunud või tees kinni , ning mõtlesin hirmuga , et nüüd ja kohe lõhub vaikuse ettearvamatu hüüatus , millest ta , pead õlgade vahele tõmmates , kohkub . 
190	NA	 Ja siis vaatab ta ühtaegu ärganud ja hajevil pilguga ringi , lisab sammu , otse tormab edasi , lootuses maha raputada oletatavad tähelepanijad , et mõne aja pärast taas unustada , kust ta tuleb , kuhu läheb , sest pea on mingist mõttest või kujutlusest nii haaratud , et ongi vaid see mõeldav mõte , kujuteldav pilt , ja tema ise lookas , ümber , tõesti enda sees avaneva kaevu põhja kukkunud . 
191	NA	 Ta rääkis , et kaevukukkumise hämaral tundel on tõepõhi all : mäletamatul ajul ja lapsepõlves olevat ta tõesti sügava raketeta ja maaga tasa kaevu põhja vaadanud . 
191	NA	 Ta oli alati arvanud , et ta kõrgushirmul ja sügavustekartusel pole mingit tegelikkusest tingitud alust , aga siis oli ta sünnikodus kohanud üht naist , kes teda veel mäletas . 
191	NA	 Ja see naine oli jutustanud , kuidas NKVD-lased olid tulnud Vilmat ja Meinhardit kinni võtma . 
191	NA	 Tema oli jäänud kaevu ümber asjatama . 
191	NA	 Iga hetk võis nelja-aastane laps sisse kukkuda ja NKVD-lased ootasid , kas kukub või ei , kas vanemad peavad vastu , kui kusagilt lähedalt näevad oma last elu-surma piiril süüdimatult mängimas . 
192	NA	 Vanemad nägid , aga appi ei tulnud , ja mina tahtsin sind päästa , kuid püssimehed ei lubanud , oli naine seletanud . 
192	NA	 Vana naine , kuid kahjuks väikest kasvu , nagu ta isegi terve elu ning vanas eas eriti oli . 
193	NA	 See oli siis ikka tõepoolest minu nägu , mis sügavikust vastu vaatas , ja pilvi nägin ma üle näo libisemas , seal all oli teine elu , ahvatlev elu , sest käsi ei ulatunud peegelpinda puutuma . 
193	NA	 Tasakaalukaotuse hirmunõksatust mäletavat ta ka , nagu sedagi , et ta lõpuks oli ohtlikust kohast eemale jooksnud , komistades karjamaa mätaste ja iseoma jalgade otsa . 
194	NA	 Ta olevat kolm tundi lumeta novembris Reiterite haudu otsinud . 
194	NA	 Oleks ehk kauemgi otsinud , kui valgus lubanuks . 
194	NA	 Novembris läheb ju varakult pimedaks . 
194	NA	 Tal olevat kümme hauaküünalt kaasas olnud ja need kõik oli ta hämaruse saabudes täiesti juhuslikel haudadel süüdanud . 
195	NA	 Väike tulemeri , tähendas ta , vilkuvate hingede saareke keset hallmusti vormituid hauakünkaid , karjamaa mättaid , millel ristid , plaadid , pingid , betooni valatud randid ümber . 
196	NA	 Poolhämaruses olevat ta hulkunud kivikangru ja suure risti lähedal , märganud täiesti ümmargusi munakive , värvipintsliga joonistatud nimed külgedel , ja sünni- ja surma-aastad või lihtsalt teade , kus keegi hinge heitnud . 
197	NA	 Kas inimesest jääb alles vaid kivi ? küsis ta . 
197	NA	 Kivikangru pealmistest kihtidest ei olevat ta avastanud ühtegi tuttavat nime , ju need olid siis kuskil sügavamal , teiste all , nii et kes ees , see mees , hierarhia valitsevat siingi . 
197	NA	 Viimses puhkepaigas , viimases mäletamises , ja nendest , kes päris põhjas , ei saavat teada mitte keegi . 
198	NA	 Viis hauaküünalt - sest rohkem tal kaasas polevat olnud - süüdanud ta siingi , igasse ilmakaarde ühe , ning üksiku ja ülejääva otse suure risti kõrvale või ette . 
199	NA	 Surnuaed oli suurtest puudest piiratud . 
199	NA	 Need olid lehtedeta ja mustad , juuripidi taevas , niisugune mulje jäi , surnuaia sees oli tehtud lageraiet , pikad juba laasitud puud rõhusid haudadele , mõnes kohas kõrgusid juba parajas pikkuses küttepuude riidad . 
200	NA	 Seal , keset surnuaeda , just enne lahkumist , olevat talle vastu tulnud surm . 
200	NA	 Surmal oli seljas pikk maani mantel , hästimääritud ja läikimalöödud linnamehe kingad , ja tal oli täiesti paljas valge ovaalse munaga sarnanev hiiglasepea . 
200	NA	 Silmi munal ei olnud , nägu näha ei olnud , surm astus otse tema poole , nii et ta oli pealesammuva kogu eest kõrvale põiganud . 
201	NA	 Pärast seda oli ta komistanud ühe haua otsa ja ristilt nime veerides taibanud , et see on ta onu haud . 
202	NA	 Ema vend Alfred saigi kümnenda küünla ja kiiruga loetud meieisapalve . 
202	NA	 Siis oli ta jooksnud ootava auto poole , nagu oleks ta kannul velkinud seitse kuradit . 
203	NA	 Tagasi ei tohi vaadata . 
203	NA	 Kunagi ei tohi tagasi vaadata , kähises ta mulle . 
204	NA	 Et hirmuhüsteeriat lõpetada , küsisin , palju tal siis küünlaid ülepea kaasas oli . 
205	NA	 Viisteist , viisteist , kisas ta , tormas magamistuppa ja tõmbas voodis tekigi üle pea . 
206	 6 . 	 6 . 
207	NA	 Talle meeldib kirjeldada , et tõmban teki üle pea , et olen laps . 
207	NA	 Aeg-ajalt meeldib see mulle endale ka . 
207	NA	 Kaks sekundit , kolm sekundit . 
207	NA	 Mitte rohkem . 
207	NA	 Sest ma ju märkan kohe , kui suur on mu keha , kui kohmakas ja isegi nagu taaruv on välgukiirust taotlev magamistuppa jooks . 
207	NA	 Löön end vastu uksepiitu ja mööblinurki rängasti ära , värsked ja juba kolletavad sinikad annavad märku , et põgenemine aina kestab ja kestab . 
208	NA	 Surnuaia mõttest mina aru ei saa . 
208	NA	 Suguseltsi hauaplatsist , mida nii pingsalt otsisin . 
208	NA	 Me matame üksteist maha ja siis ongi lõpp . 
208	NA	 Keha ja isiku lõpp . 
208	NA	 Mälestuste elus surnut ju enam ei ole . 
208	NA	 Mälestuste elus on inimene , keda enam ei ole . 
208	NA	 Keha sureb , võib-olla lendab hingki kuhugi , nüüd algab intensiivne unustamine ( või meenutamine ? ) teistes ja need teised tahavad olla surnu , nii nagu too kunagi näis . 
208	NA	 Kogu oma elusus kantakse surnule üle . 
208	NA	 Hoolivus , armastus , tähelepanu - kõik need omadused olid surnul , ja kui elaval elus millestki puudus tuleb , ta meenutab , ta räägib , kuidas lahkunu vaatas ja oli , ja see vaataja on tema ise . 
208	NA	 Kuidas on surnud kehal rõske mulla all olla , sellele ei mõeldagi . 
208	NA	 Kuidas kirstulauad kevadises sulavees nihkuvad - vahel maetakse ju otse vette , kui on märjem koht - kuidas määnduvad riided , laguneb nahk . 
208	NA	 Millal ussid oma saagist jagu saavad , on rohkem aja küsimus . 
209	NA	 Kas keegi on üldse jälginud , kui kaua kestab lagunemisprotsess seal all , kuhu ei ulatu päike ega pilk . 
209	NA	 Kriminalistid ehk on , kui haud mingil põhjusel lahti kaevatakse . 
210	NA	 Haud on pealt sile , lilled , muru , rist . 
210	NA	 Ja leinajad , kes leinavad ennast , küsivad eneselt nõu , otsivad kinnitust , sidet , et maailmas ei olda üksi . 
210	NA	 Et on oldud enne ja pärast . 
210	NA	 Ja kord on nad ise seal all . 
211	NA	 Muru pügades ollakse nii üleval kui all , muru on piir kahe hirmutava oleku vahel . 
211	NA	 Piir tehakse võimalikult kauniks . 
211	NA	 Ristid värvitakse mitu korda üle , kuni pannakse kivi või plaat . 
211	NA	 Nende ilu võrreldakse , kes kui palju surma mälestuseks välja pani . 
211	NA	 Kes ei pane , see ei hooli . 
211	NA	 Kes haual ei käi , on tuim . 
212	NA	 Lasksin onu Alfredi haual surmal mind pildistada . 
212	NA	 Surm kükitas maha , nii et kaadrist paistev rist jäi täpselt kõhu kohale ja mu taevataustalises näos joonistusid ninasõõrmed selgesti välja . 
212	NA	 Rist mahtus kõhtu ära . 
212	NA	 Kõik muu - ainult taust . 
213	NA	 Foto on veel ilmutamata , aga ma tean , milline ta välja näeb . 
213	NA	 Ta ? 
213	NA	 Tema ? 
213	NA	 Foto ? 
213	NA	 Mina ? 
214	NA	 Ainult minul on meeles , kui palju vareseid kisas surnuaia kõrgeis puis . 
214	NA	 Varesed jäid kaadrist välja . 
214	NA	 Nagu surm isegi . 
215	NA	 Pärast haiglat tahtsin ka ära . 
215	NA	 Pugesin endaistutatud nulu sisse , seadsin vaigust lõhnavad oksadki näole , ning nutsin seal taga . 
215	NA	 Nulg oli nagu pehme pesa , elus ja õõtsuv . 
215	NA	 Sel suvel kasvas ta pool meetrit kõrgemaks ja kasvatas sügiseks esimesed neli käbi . 
216	NA	 Kui nulg kolm korda nii kõrgeks kasvab , kui ta on praegu , olen ma surnud . 
216	NA	 Ja mul on ükskõik , kes kuhu mind matab . 
216	NA	 Tean vaid , et olen põletusmatusteks liiga ebatäiuslik , sellepärast tuleb mind saata looduse ringkäiku kordama , et mingi osa minust saaks toita kedagi-midagi kaunist , millalgi , kui ussid on seedinud mu keha mullaks ja huumuseks . 
217	NA	 Lõpetanud selle lause , tahtis ta jälle arstist rääkima hakata , aga mul õnnestus ta sellelt rajalt ära pöörata . 
217	NA	 Aitab , aitab juba , ütlesin , nendega on lugu täiesti selge . 
217	NA	 Vaevalt olin saanud lausega lõppu , kui ta rääkis juba sellest tuttavast , kes olnud ENSV ajal KGB agent . 
218	NA	 Agendid ei olnud minu probleem . 
218	NA	 Ma olin neist alati eraldi , ütles ta peaaegu arukalt . 
219	NA	 Eesti taasiseseisvumise võitlustes olevat kõik muutunud . 
219	NA	 Üks naine - ja tingimata suurt kasvu - oli kangesti tahtnud temaga tuttavaks saada . 
219	NA	 Noh , ma tundsin üht ja teist , just nagu üleöö tuntuks saanud isikud kõik , ju ta tahtis minu kaudu nendega tuttavaks saada , nende järel pisut nuhkida , ja siis olevat see naine talle külje alla ujunud . 
219	NA	 Temale olevat algul tähelepanu väga meeldinud , nad olid kevadises Tallinnas Toompuiesteel otse jalutanud ja puude latvu aprillitaevas vahtinud , ja naine oli öelnud , et tal on võimalik teda vanglasse ekskursioonile viia küll - miks vanglasse , üllatusin hetkeks minagi - , ja siis oli ta taibanud , et pole üksi , et vanglasse ei taheta ainult teda . 
220	NA	 Eluaeg olen ma üksi olnud , aga üleminekuajal sovetist iseseisvusse selgus , et need , kes enne olid üsna samasugused kui mina , olid äkki kuulsaks saanud , ja seda see agent siis jahtiski , nende kuulsust jahtis ta . 
221	NA	 Ma olin äkki esimest korda elus justkui parteis , mingis parteis - ta rõhutas sõna mingis - , ning see tegi ettevaatlikuks . 
221	NA	 Jalutasime Toompuiesteel , vahtisime veel lehitute puude latvu ja tema rääkis mulle vanglast . 
222	NA	 See , et naine rääkis kõrge kevadise taeva all vanglast , olevat kõige kindlam tasakaalutuse märk . 
223	NA	 Tegelikult rääkisid just sina selle naisega vanglast , tuli mul äkki meelde , ja ma imestasin , et meil mõlemal oli see jutualgus läinud täiesti meelest . 
224	NA	 ? 
225	NA	 Sa küsisid , kas sul oleks võimalik pääseda Patarei eeluurimisvanglasse ekskursioonile . 
225	NA	 Saad aru , ütlesid sa - selles kohvikumelus olid juba tolle juristiga sina peale läinud - , ma tahaksin teada , miks Vilma 1980-ndate aastate alguses , siis , kui tal suur pension oli juba välja teenitud ning rahaprobleem ei tohtinuks olla põhjuseks , hakkas äkki vangivalvuriks . 
226	NA	 Ma tahaksin kas või viis minutit koridorides ja kongiuste taga kõndida , et tunda , mille järele seal lõhnab . 
226	NA	 Ma tean oma emast väga vähe või peaaegu mitte midagi , aga sellest valvuriks-olemisest oli millalgi juttu . 
226	NA	 Vilma oli veel vangidele ütelnud , et tegelikult peaks tema olema seespool lukustatud ust , aga ei ole . 
226	NA	 Sellest vihjest ei saanud sa hoopiski aru , ja paari aasta pärast oli Vilma süveneva hingelise masenduse tõttu ametikohast ka loobunud . 
227	NA	 Normaalne inimene ei räägi vanglast , kui loodus valmistub õitsema , jätkas tema , nagu poleks mind kuulanudki . 
228	NA	 Ajastatus , ajastatus , kisas ta . 
228	NA	 Kevad ajab meeled nagunii segi , mis viga siis vanglaga ligi tulla . 
229	NA	 Järgmisel päeval pärast jalutamist olevat ta ekskursioonist keeldunud , ja naine oli siis öelnud ka , et ah , mis me sellest , minulgi ei ole seda huvireisi lihtne korraldada . 
229	NA	 Palju erilube , ja mitmed ses vallas aitajad ei töötavat enam endistel kohtadel . 
229	NA	 Las olla pealegi . 
230	NA	 Kastanid lõid otsekohe oma tiivanukid lahti . 
231	NA	 Ta küsis , kas olen märganud , et kastani just-just lahtiminevad lehed sarnanevad noorte kotkaste veel munamärgade tiivanukkidega . 
231	NA	 Ta olevat filmis näinud , et see on just nõnda . 
232	NA	 Naine olevat ta üsna kohe Tallinna tagasi kutsunud . 
232	NA	 Tule ruttu-ruttu , oli ta telefonitorru hõiganud , ja temal olid stopptuled põlema hakanud , et kuhu mul kiiret ( kuhu tal kiiret ! ) , ning kuigi ta oli kibelenud tagasi sõitma , oli ta bussileminekut päev-päeva järel edasi lükanud . 
232	NA	 Ja kui ta siis lõpuks oli läinud , polevat naine tahtnud teda nähagi . 
232	NA	 Pärast seda olevat alanudki midagi , mille kohta ta minult küsis , kas ma tean , kuidas tänavad hakkavad moonduma . 
232	NA	 Loomulikult ei teadnud ma seda . 
233	NA	 Kudri Elli ütles ka , et nüüd nad tulevad ja võtavad minust välja kõik , millest mul on õnnestunud seni vaikida . 
233	NA	 Sa ju tead Kudri Ellit küll , küsis ta , kuid mulle meenus , et olen Kudri Ellist hoopis mingist raamatust lugenud . 
233	NA	 Raamatutegelast on võimatu argisel viisil kohata . 
233	NA	 Nii ma talle ka vastasin . 
234	NA	 Tead , mina ei tunne ega tea teda õieti ka , sosistas ta . 
234	NA	 Nägin viimati vist kellegi teise und , ja seal toimetas üks Kudri Elli nimeline naine . 
234	NA	 Ühes unenäos ütles ta mulle , et nüüd on inimesed hakanud rääkima , lausa lobisejateks olevat muutunud , ja KGB-lased muudkui käivad ja koovad seni salatud uide uuteks surilinadeks kokku . 
235	NA	 Aegadel pole teravat vahet , ajad on üleminevad , ning ka inimeste meelte püsivus tulevat lõpuni katki lõigata . 
235	NA	 Taustaluure töötavat kõikidel aegadel , oli Elli talle muiates ütelnud , ja iseseisvus ise , kuigi see on nüüd samahästi kui käes , pakkuvat ainet uuteks mustriteks . 
236	NA	 Nüüd võetakse sinusugused vaikijad ette . 
236	NA	 Ärgu ma arvaku , et küüditamised on igavesti lõppenud . 
236	NA	 Iseseisvus on ajutine , oli ütelnud Elli - ikka unes ja mitte ilmsuses ! - , eestlastel pole oskusi riiki juhtida , isegi võimu lõhna peale on nemad kõikidel aegadel läinud upsakaks , küll hakkavad omavahel kisklema nüüdki . 
236	NA	 Ja siis on tähtis teada , kes kuidas kiskleb . 
236	NA	 Kus on see pehme luudeta koht , kuhu nõel torgata , ütelnud Elli , nagu seisaks ta , süstal käes , tema voodi ees ja valvaks sobivat hetke . 
237	NA	 Ta oli unes ilmuva Elli ettekuulutuste mõjul hommikuti alati hirmukangestuses ärganud , ja järgnev päev tundunud suisa ohtlik . 
238	NA	 Igal teeäärsel majal on silmad , seletas ta , aknad on maja silmad ja iga kardina tagant jälgitakse , kuhu lähed ja mida teed . 
238	NA	 Tänav ise on nagu õhus . 
238	NA	 Aprillikuu alguse tänav , kui talv on jäänud lahkumisega hiljaks , lumi on nagu kollakaspunane lima , lörts , mustjaspruunid mättad teepervel auravad , natuke on ka surijavalget , ja selget vett niriseb pori ja asfaldi vahel , haigettegevalt külma vett , millesse heameelega paneksid oimukohad jahtuma , sest peas on uim ja ümber pea pigistav võru . 
239	NA	 Sa ei mäleta enam , kus oled ja millal , tee laguneb , kõik teed lagunevad koost , ja majad mustavad niiskelt . 
240	NA	 Kui ta oli poodi läinud , seisnud ta pärast ostude tegemist kassa juures ühe hiiglapika naise selja taga - naine oli kaks korda nii pikk kui tema , igast korvpalluristki pikem - ja see naine oli esitanud rahamaksmise asemel pangakaardi . 
240	NA	 Tol ajal oli pangakaardi omanikke vähe ja talle torganud ( est just seetõttu eriti silma . 
241	NA	 Lõpuks tuleb ju tšekile allkiri anda ja too ostja oli kirjutanud Tallinnas oleva naise nime . 
241	NA	 Ta olevat selgesti näinud , et nimi on sama , ning mõistnud , et teda jälgitakse ka poes . 
242	NA	 Valgusin nagu tina täis , olin halvatud , kui aegluubis nägin , et nimi kordus . 
242	NA	 Süda seisatas , kõrvus kumises . 
242	NA	 Või oli see vastupidi , ah , ma ei tea , mis oli peale selle , et koledus tuli mu peale . 
242	NA	 Maksin ära , läksin poest välja , naisest ei varjugi , kuid tänav tõusis ja tahtis tulla kallale . 
243	NA	 Tänav oli kui loom . 
243	NA	 Liikus ja lainetas ja muudkui tuli . 
244	NA	 Ta olevat endale kinnitanud , et nii lihtsalt te minust jagu ei saa , nii lihtsalt mitte , langegu või majad kaheltpoolt kokku , viselgu tee , söövitagu värvid silmad peast , tema läheb koju , ta läheb igal juhul koju ja keerab seljataga ukse lukku . 
244	NA	 Nii ta oligi teinud , kui tänav vonkles , paisus ja taandus hingamise rütmis , ja pärast ukse lukku keeramist ja voodisse pugemist oli ta märganud , et riidekapi ja lae vahelises õhus ripub Tallinna naise nägu kui mask . 
245	NA	 Ta saatis oma varjukeha mind piinama , mõistad . 
246	NA	 Ma ei mõistnud , kuid noogutasin . 
247	 7 . 	 7 . 
248	NA	 Arvan , et mind on alati pisut suunatud , juhitud , minuga on manipuleeritud . 
248	NA	 Nad on kartnud , et muidu lähen ma hulluks . 
248	NA	 Võib-olla lähengi ? 
248	NA	 Oh ei , ega ei lähe küll . 
248	NA	 Aga nüüd on sellest mitteminemisest süda haige . 
248	NA	 Nüüd peab rangelt paigal püsima . 
248	NA	 Ja seda ma ei oska . 
248	NA	 Või oskan nii täielikult , et tuba vajub põrandast läbi , korrustest läbi , maa sisse vajub , ning ma vaatan ülalt alla selle toru või kaevu sisse , olen kest , mis kukub enese sisse , ja kaevupeegel lainetab südame rütmis . 
248	NA	 Mina ise olen liikumatu kui pakk . 
249	NA	 Ma oskan puid lõhkuda . 
249	NA	 Kirvega tuleb lüüa soonipidi ja mitte nendega risti . 
249	NA	 Arst lõi ikka soonipidi , sellepärast tekkis mul temaga klapp . 
249	NA	 Miks arst aru ei saanud , et ma tahan ainult , et ta oleks vaid arst . 
249	NA	 Miks tahtis ta psühholoog olla ? 
249	NA	 Miks ta arvas , et mis tahes raamat on täpsem ja ausam kui mina . 
249	NA	 Kas sellepärast , et raamatul pole seda kõverat naeratust , mis ilmub näole siis , kui tunnen , et hakkan nutma . 
250	NA	 Raamatul on ilusad läikivad kaaned . 
250	NA	 Minul ei ole kaasi ega ümbrist . 
250	NA	 Eritan higi ja pisaraid . 
250	NA	 Haisen . 
250	NA	 Ja mitte keegi peale mu enda ei tea , kui kõrge on rõhk . 
250	NA	 Eile oli see RR 187/115 ja täna hommikul RR 191/113 ja tabletid ei mõju . 
251	NA	 Tahaksin helistada ja küsida , mida teha . 
251	NA	 Aga arst ainult naeratab ning räägib , kuidas tal on vedanud , et teda tol ajal maal ei olnud , kui üks naine enneaegselt sünnitas . 
251	NA	 Ma poleks seda üle elanud , seletanud tohter , sünnitusabi olen vaid põgusalt õppinud . 
252	NA	 Arsti kuulates oli ta kogu aeg mõtelnud : noor arst , ma ei pahanda . 
252	NA	 Ma ei ütle talle , et ... 
252	NA	 Ja lasksin aina arvata , lasksin eksida , ja siis lõi katel kaane pealt ja ma ütlesin halvasti , hoopis teiste asjade kohta ütlesin halvasti - ei kunagi siis , kui OLI halb , vaid ikka siis , kui pinget enam ei talunud - , pinge nõudis ütlemist ja ma ei teadnud kunagi ette , mis sõnu tarvitan . 
252	NA	 Nagu oleksin loonud fantoomi enda ja tema , enda ja inimeste vahele . 
252	NA	 Varjukuju . 
252	NA	 Aeg-ajalt tülikaks muutuva olendi , kes tähistab kellegi jaoks mind , ilma et mul oleks sellest asendusest aimugi . 
253	NA	 Mu nägu lõkendab nagu punaseks värvitud malenupp , kandiline nägu , ümmargune nägu - näo kuju sõltub meeleolust - , kas ettur või vanker , pikk-pikk vangerdus , et kuningal oleks kindlam seis . 
253	NA	 Kes mängib minuga malet ? 
253	NA	 Ma olen mänginud malet , kas malemänguoskus on minu ja minu vahel , nii et ma üle laua isikuna enam üldse välja ei paista . 
254	NA	 Aga vahel nuppu puudutades , käike tehes , kellale vajutades viskavad nad ka pilgu mu näole - püüan olla metsik ja võitluslik ( psühholoogia mängib ! ) , minu psüühika mängib selles strateegias - ning nad järeldavad nähtust midagi . 
254	NA	 Nad eritavad KA higi , nende sõltumatute nägude taga on hirm . 
254	NA	 Ja seda hirmu ei tunne minagi ära . 
255	NA	 Inimeste ja inimeste vahel on mäng . 
255	NA	 Raamatud kirjeldavad mängu , kirjeldavad ka kommentaatorid , kellele mängu sisu jääb püüdmatuks . 
256	NA	 Kui see on olemas , kui mäng on üldse olemas ? 
257	NA	 Lapsed õpivad söömismängu ja näitemängu , elu imiteerimist , vanemaid ja lapsi , õdesid ja vendi , hiljem vahetuvad kühvlid ja panged , ainult liiv ei mängi . 
257	NA	 Teda tõstetakse ja sõristatakse ühest anumast teise , ühest liivakastist teise kabinettide parketini välja . 
258	NA	 Mina olen liiv . 
258	NA	 Mängust ei tea ma midagi , valetas ta , nii et silmgi ei pilkunud . 
259	NA	 Äärmusest äärmusesse kalduvad seletused näisid mulle arukad hetkeni , kui ta teatas , et tema keha seisund sõltub sellest , kas arstil on mälu või pole , kas arst ise on angažeeritud - kui kaude , siis värvatud selle riigi poolt , mida enam ei ole - , aga kui ta siiski süümevannet võib anda , ei jäta ka hätta . 
260	NA	 Inimestest tuleb ikka kõigepealt head uskuda , ütles ta masinlikult , nagu kordaks kellegi lauset . 
260	NA	 Minu keha on eelarvamuste ületamiseks otsekui loodud . 
261	NA	 Mis ei tähenda , et nad - kes nad ? - võiksid selle mulle lõpuks tervena tagasi anda . 
261	NA	 Üks tõbi on meis kõigis sees . 
262	NA	 Ta jutustas mulle , kuidas ta haiglast tuli . 
262	NA	 Kevadine päev oli , puud juunikuu alguse lehtedes , ning arst - üks teine ja kogenum arst - oli talle kaasa andnud saatelehe kellegi tähtsa professori juurde , ning ta oli paberilt lugenud , et patsient sellel ja sellel on mure . 
263	NA	 MINUL OLI MURE , rõhutas ta , üks arst kirjutas , et minul on mure . 
263	NA	 See teade oli ta jalad nõrgaks teinud , nii et ta istus pargi linnapoolsele pingile ning hakkas nutma . 
263	NA	 Kogu kahenädalase haiglasviibimise kestel polevat ta kordagi nutnud . 
264	NA	 Kui oled juba haiglas , peab energiat kokku hoidma , kujutlused ja mõtted ainult segavad , arste tuleb uskuda . 
264	NA	 Teisiti pole üldse võimalik . 
264	NA	 Tema olevat arste alati usaldanud ja siiski löönud murele osutav lause ta täiesti rivist välja . 
264	NA	 Mure sõna tähendavat isiklikkust , arusaamist , et MA OLEN INIMENE , KES MIDAGI TUNNEB . 
265	NA	 Saatekirja lugedes tabanud teda nii tänu kui hardus ning ta oli üle pikkade aastate mõistnud , et on tõesti ta ise . 
266	NA	 Märkasin küll , et kaks mustlast mind eemalt jälgivad , aga ta ei kartvat mustlasi . 
266	NA	 Mustlased teenivad inimeste endast väljasoleku pealt , rumaluse pealt , võib-olla on mõni , kes tõesti teistest rohkem taipab , ennustamise mõttes või nii , ja kuigi ta mustlastega kunagi ennustamismängu polevat laskunud , huvitanud need kaks teda äkki tõesti . 
267	NA	 Vanem naine oligi teietades lähenenud , küsinud , kas ta tahab oma haigusest lahti saada , ja kui tahab , siis tema , mustlane , aitavat . 
268	NA	 Siis olnud tal silmad juba kuivad ning tal tekkinud huvi , mis see siis õieti on , mille otsa kergeusklikud kukuvad , lasevad kõrvad umbe rääkida , end lagedaks varastada , andes kõik hinge tagant ära , et keegi nende salajast mina ja üksildust puudutaks . 
269	NA	 Mustlane olevat olnud väikest kasvu , vana ja kõhn ( oi-oi , temalt ei olnud sul küll midagi head loota ! ) ja käskinud poest tuua ühe toore muna . 
269	NA	 Ainult ühe , oli ta kõhelnud . 
269	NA	 Aga siis oli uudishimu võitnud - pärast murekuulutust olevat ta justkui uuesti ellu ärganud , haavad paranenud , jalg kerge , mis viga mustlasegagi haigla ees tantsida , mängu mängida , lolli mängida , kõigi nendega , kes mustlasi iganes uskunud , üks olla ! - ning ta oli hommikupoolses juuniroheluses , mida päikegi heletas , Toomelt alla lennanud , poodi lennanud , ning ostnud muna . 
270	NA	 Mäest üles rühkimine olnud pisut raskem , hirm ju ka , et mustlane ära läheb , teise kliendi leiab , tema ära unustab . 
271	NA	 Aga ei , mustlane istunud samal pingil kus ennist ta ise ning oodanud . 
271	NA	 Mustlase nägu olnud rõõmus nagu emal , kes vaatab oma last . 
271	NA	 ( ! ) 
272	NA	 Nad olid otsinud varjulisema paiga , mingi maltsa kadunud vundament pargi tagumises servas sobis selleks hästi . 
272	NA	 Ta oli taskurätiku istmiku alla pannud , et teksasid mitte määrida , ja mustlane istunud otse rohu peale . 
273	NA	 Siis oli mustlane palunud taskurätti - tal olevat neid alati mitu kaasas - , mässinud muna sellesse , ning enne küsinud : kui palju raha sa paned selle peale , et ma sinust kurja vaimu välja ajan . 
274	NA	 Targalt küsitud , oli ta mõelnud , väga targalt , sest kes niisugusel puhul ikka koonerdada julgeb . 
274	NA	 Ta oli andnud raha . 
274	NA	 Ja mustlane oli mitu korda küsinud , ega ta ei kahetse . 
275	NA	 Mustlane oli ta kurgu all ja rinnaku ülemises osas muna veeretanud - küsinud , mida ta tunneb , kas külma või kuuma , ja et ta kumbagi ei tundnud , oli ta vastanud , et olla on imelik - ja mustlane olevat sellega rahule jäänud , lõpuks taskurätiku koos munaga kokku keeranud , ta jalgade ette maha pannud ning käskinud kompsu kannaga puruks astuda . 
276	NA	 Ettevaatlikult , just nagu kaheldes , kas ettevõte õnnestus või ei , oli mustlane taskurätiku lahti harutanud ja käskinud tal vaadata , mida seal näeb . 
276	NA	 Purustatud muna keskel ukerdas väike must uss . 
276	NA	 Aitab , aitab , oli mustlane öelnud , ning käskinud tal veel kord jalgadega nii muna kui ussi otsas trampida , sest uss see kuri tõbi oligi . 
277	NA	 Ta oli trampinud ja mõelnud , mis trikki mustlane tarvitas , et see uss muna sisse sai , kuid siis otsustanud , et ta teeb kõik järgneva nii heauskselt kaasa kui võimalik . 
278	NA	 Järgmine etteaste oli nõelamäng - nõela oli ta ka pidanud all-linnast ostma - , mustlane oli öelnud , et kuri vaim on temast nüüd välja aetud , palju ta paneb tervise peale . 
279	NA	 Ta oli jälle andnud raha ning mustlane oli küsinud , ega ta kahetsema ei hakka . 
280	NA	 Siis oli ta nõela peale sülitanud , seda peopesa keskel sülje sees veeretanud ja mustlane oli seletanud , et nõel , mis nüüd mööda keha liikuma hakkab , korjab kõik haigused enese sisse , läheb sellest roheliseks , ja siis on ta terve ka . 
281	NA	 Tema toodud nõelaga polevat see õnnestunud , ja mustlane , kes omaette pobises , et tal on keeruline keha , oli lõpuks taskust võtnud teise nõela ning siis oli see lausa mustaks läinud . 
282	NA	 Ta oli küll rahast ilma , kuid ometi veendunud , et teab nüüd midagi sellest , kuidas mustlased petavad . 
283	NA	 Siis olid nad Toomel veel tunnikese juttu ajanud , küsitlejaks ta ise . 
283	NA	 Ta oli uurinud , kas mustlane on Eesti kodakondne - jutt toimus vene keeles - , ning mustlane seletanud , et ei ole , et tal on Petšoora murre ja eesti keelest saab aru vaid pisut . 
283	NA	 Oma neljast lapsest oli mustlane pikalt rääkinud , eriti ühest , kes täiesti valge nahaga , sest mustlase mees olevat venelane . 
283	NA	 Ka nõiakunst tulnud kõnesse . 
283	NA	 Mustlane olevat pärinud selle oma vanaemalt , kuid tema lastest ei tahtvat ükski ametit üle võtta . 
283	NA	 Saadud raha eest lubanud mustlane kirikusse küünlad panna , ja kui ta oli tähelepanu oma luterlusele juhtinud , vastanud naine lihtsalt : Jumal on kõigile üks . 
284	NA	 Seal maltsakasvanud pargisopis oli ta kogu aeg ringi vaadanud , kas keegi tuttavatest juhuslikult ei näe , et ta mustlasega mingeid asju ajab , ning see kõhevilolek ei jäänud märkamatuks . 
285	NA	 Kas sa jumalat usud , oli mustlane küsinud ning saanud vastuseks : usun , usun küll . 
285	NA	 Mustlane oli selles nagu kahelnud ning öelnud , et kui ta ei usu , kui teda vargaks peab , siis tõrje ei aita ja haigused tulevad mustlase enese peale . 
286	NA	 Vahel mind ei usuta , vahel tehakse nalja , kuid nõidusega nalja teha ei tohi ja kui tema ka nüüd mõtles naljatada , jäävat mustlane ise haigeks , ta võivat äragi surra . 
287	NA	 Paaril järgnevalgi päeval käinud ta mustlasega Toomemäel kohtumas , jutuaineks mustlase enese elu ja pere . 
287	NA	 Ja kui nad siis lõpuks lahku läinud , vaadanud ta kaua , kuidas väike naine kui must võõramaalind üle Kuradisilla ja mööda alleed kaugusse läheb , allee tundunud pikk nagu lahtise otsaga tunnel . 
288	NA	 Ebausk on võimas asi , üritas ta naerda , aga ma sain aru , et tal polnud mustlasesse kindlat suhet . 
289	NA	 Mustlane pidas vargaks hoopis teda , nagu sügisel selgus . 
289	NA	 Nimelt olevat nad keset sügist - puud juba raagus ja vinge tuulgi liiva loopimas - turuhoone juures kokku saanud . 
289	NA	 Esialgu ei tundnud ta viledas jopis vanainimest ära , nägu hall ja justkui kokku tõmbunud , sellepärast nõnda . 
289	NA	 Mustlane oli teretanud , tervise järele küsinud - ning pakkunud raha tagasi . 
290	NA	 Mäng on mäng , oli ta vastanud . 
290	NA	 Kes mängu siseneb , ei saa seda tagasi pöörata . 
291	NA	 Mustlane oli seepeale väga närviliseks läinud , raha pakkudes ärapöörduvale temale järele tulnud ning pomisenud : mis mäng , mis mäng , võta raha tagasi , see on mul kaasas . 
292	NA	 Aga tema polevat võtnud , küsinud koguni , kas see polegi küünalde peale kulutatud . 
292	NA	 Kas mustlane tahab öelda , et ta tema eest ei palunud kohe üldse mitte . 
293	NA	 Mustlane oli nõutult maha jäänud . 
293	NA	 Tema aga oli imelikku kõhedust tundes otse tormanud eemale . 
294	 8 . 	 8 . 
295	NA	 Esimest korda käisin sünnikodus kakskümmend aastat tagasi . 
295	NA	 Vilma oli mitmel juhuslikul kohtumiskorral rääkinud , et see Moorakülas asuv Tamme talu oli üks kole koht , hooned räämas , uksed ripakil - minu isa oli millalgi tädi Agathat liiga lühikese seeliku pärast narrinud ja Agatha oli ütelnud : enne kui mu riietest rääkima hakkad , mine pane kemmergule uks ette . 
295	NA	 See kullakamber olevat tol hetkel olnud tõesti ukseta , tunnistanud seekord Vilma õe märkuse õigeks - ja õues ja majas ja hoonetes levinud imelik ennetest tiine hõllandus . 
296	NA	 Kui ma ei teaks , et mul oli siis ja on ka praegu täisaru peas , siis ma arvaksin , et kõik inimese ja jumala loodu ( taevake , Vilma rääkinud tookord tõesti ka jumalast ! ) ja isegi õhk vaatab mind igast küljest korraga . 
297	NA	 Ma ei julgenud üksi lautagi minna , vanamees - kaheksateistaastane Vilma nimetanud neil ajul endast seitse aastat vanemat meest just nõnda ja see kõnetlus kostnud ta kõrvus palju-palju kodusemalt , kui hilisem Meinhard - jah , vanamees käis mul algul kui tunnimees igal pool kaasas . 
297	NA	 Kõik seal talus tundus olevat ära nõiutud , isegi lehmad . 
297	NA	 Hiljem harjusin ära , polnud seal midagi , mida karta või - loota . 
298	NA	 Algul ei saanud ma hobustega kah hakkama , nagu ohje vähe liigutasin , tormasid minema , sabad sirgu , nagu segased . 
298	NA	 Aga selle hobuste kohtlemise õpetas ta mulle lõpuks ikkagi ära , nii et kui ta Saksa mopi eest kõrvale hoidis - enne hoidis kõrvale , pärast läks viimaste hullude seas rindele , nii et sinine jutt taga , ema naernud siinkohal tigedalt - , oli põllutöödel sellest oskusest muidugi kasu . 
298	NA	 Sina olid ka siis juba olemas , tõmbasin kõhu käterätikuga kõvasti kinni , et sa ei segaks , ja nii ma siin kündsin ja külvasin , nii et kui vanamees vangilaagrist tuli , oli mõnigi põld sootuks teistsugune . 
299	NA	 Minul endal päriskodust täiskindlaid mälestusi ei olegi , sellepärast käin lagunenud hooneid ja vundamendikive aeg-ajalt fotografeerimas , jätkas ta justkui hoogsaltki : elumaja oli kohe pärast meie lahkumist koolimaja kütteks ära lõhutud , sellest on järel vaid lagunenud vundamendi kivid . 
300	NA	 Pildipaki seisukohalt oli ta üleni asesõna , fotod olid kui mängukaardid , mida ta segas kokku ja lahku enne tõsist heitlust . 
300	NA	 Parem käsi surus vasakusse erinevaid pildikombinatsioone . 
300	NA	 Sellest sõltus mäletamise järjekord , jutu rütm . 
300	NA	 Hingetõmbeta hingamine . 
301	NA	 Mõelda vaid : üks mu metsavennast onu , Rein Saar , kes aeg-ajalt kodus käis , laskis purjuspäi ketikoera kuuti surnuks . 
301	NA	 Mis ta siis metsas veel tegi , kui oli koduski taltsutamatu ja julm ! 
301	NA	 Aga see polnud siin - ta näitas oma sünnikodu lagedat õue , mille äärtel võis aimata lauta , kaht aita ja metsikut rohtu . - Käsi oli pildistades värisenud , hooned väljakasvanud kuusehekiga ühte sulanud . 
302	NA	 Minusugusele ei usalda enam keegi midagi rääkida . 
302	NA	 Lobisen välja , ja lobisen valesti . 
302	NA	 Inimesed solvuvad . 
303	NA	 Üks juhuslik külanaine seletas , et mu sünnikodus olnud sead virtsas ja söömata , ruianud keset aedikut , lõpuks võtnud seina äärde rivvi ja toetanud esijalad ( esikäpad ! möirgas ta naerda ) seinale püsti . 
303	NA	 Siga peab lugu nii porilombist kui puhtusest . 
304	NA	 Vanasti osati privaatsust hinnata . 
304	NA	 Nüüd on elu ise kui turukaup . 
304	NA	 Mina kauplen ka . 
304	NA	 Mulle on määratud hind . 
304	NA	 Kõik passivad peale , et teisele liiga palju ei makstaks . 
305	NA	 Kui palju võiks maksta üks püssikuul , arutles ta edasi . 
306	NA	 Mäletad , ühes jutus - eesti jutus ! - lendas üksik kuul keset lumesadu ning otsis keha , kus peatuda . 
306	NA	 Niikaua lendas , kuni leidis objekti . 
306	NA	 Inimese leidis see kuul . 
306	NA	 Kuidas ma seda ümber jutustan ? 
306	NA	 Kuul võib aastaid teel olla , kuul võib ka sohu eksida . 
306	NA	 Kosovos ei eksita . 
307	NA	 Albrightil oli kaabu moodi kübar peas , kasukahõlmad lahti , kui ta peenikeste säärte välkudes ja kõrgete kontsadega kingadel Rambouillet' nõupidamismajja kõndis . 
308	NA	 Albrightil on alati lühikesed seelikud , et ta pikem paistaks . 
308	NA	 Paks inimene . 
308	NA	 Kleiti kannab harva . 
308	NA	 Kostüüm loob reljeefi , jalgu võib näidata . 
308	NA	 Ameerika on vaba maa . 
309	NA	 Aastaid tagasi olevat ta tähelepanu äratanud uudis , et Albright ei teadnud enne Tšehhoslovakkias käimist oma juudi päritolust midagi . 
309	NA	 Küll see teade võis imelikult mõjuda ! 
309	NA	 Ole sa välis- või siseminister või tavaline jurist kuskil kontoris , niisugune valgustus mõjub . 
310	NA	 Me oleme iseseisvad alles kümme aastat , alustas ta uuesti . 
310	NA	 See on ime , et jälle kümme aastat . 
310	NA	 Kakskümmend eelmist on kui kuldaeg , me võrdleme . 
310	NA	 Enne tundub alati parem kui pärast või praegu . 
310	NA	 Ja praegu on kunagi jälle pärast ja kindlasti kuldne . 
310	NA	 Praeguse kuldseks muutumine sõltub vahemaast , mis jääb tänase ja homse vahele . 
311	NA	 Nüüd lautis ta fotod tagurpidi lauale , lihtsalt valged nelinurksed veidi kõvemate nurkadega paberid , nagu pressiks igaüks kujutist laua sisse . 
312	NA	 Siin pimedal põhjamaal - nüüd hakkas ta fotosid näoga üles pöörama - on meie lühike või pikk iseseisvus selge ime . 
312	NA	 See sõltub minu käest - parem käsi sünnisauna fotoga hetkeks püsti ! - , muu maailm elab oma inkvisitsioonielu . 
312	NA	 Clinton ( nimetissõrm jälle püsti ! ) võitleb sõjaga rahu eest . 
313	NA	 Mis tõug see on ? küsis ta minult ning vahtis peeglisse . 
314	NA	 Mälestusi jääb aina vähemaks , neid ei tule juurde , kui oleme surnud . 
314	NA	 Surnuaiad lükatakse buldooseriga tasaseks . 
314	NA	 Põletusmatused säästavad maad . 
314	NA	 Fantaasia kidub . 
315	NA	 Sellepärast - räägi palju jõuad , mõtle välja , fantaseeri ! 
315	NA	 Palju võimalusi pole sul nagunii tõest hälbida . 
315	NA	 Tõestijuhtunust . 
315	NA	 Su pea on kohas kinni . 
315	NA	 Su mäletamistel on koha lõhn . 
315	NA	 Su mõttel on koha lõhn ( mõte on sünnihetkel juba mälestus ! ) . 
316	NA	 Kohata mõte on ümbrikuta kiri , ei saajat ega saatjat , ainult valem , mõtte valem , millega saab ka robot hakkama . 
317	NA	 Nad teevad arvutiga igasuguseid trikke , kuid Albrighti kaabut ja sääri ei taasta , kui need ei meenu . 
318	NA	 Põhjamaa tume udu ja päeva lühidus jääb sündmuste vahele . 
318	NA	 Meie jääme ajaloo vahele , kui ei tee häält . 
319	NA	 Ma olin vait ja püüdsin jätta väited meelde . 
319	NA	 Nüüd ei vaadanud ta peegli poolegi . 
320	NA	 Ja nii ma siis elan , üks pool minust on Eestimaal , teine Tasmaanias , teatas ta valjul häälel , mõlemad fotokimpudes käed pea kohal püsti . 
320	NA	 Port-Arthuris , kui täpsemalt teada tahad . 
321	NA	 Ja Tasmaania nimekaim laob samuti fotodest pasjanssi , see vahe on , et tema ei tea minust midagi . 
322	NA	 Tasmaanias ei teata Eestist midagi . 
323	NA	 Mina sündisin oma talu saunas , lisas ta . 
323	NA	 Mu voodi oli valgete võrepulkadega ja sauna ümber rängad porised roopad . 
323	NA	 Aga see on väljastvaade , seda ma kujutlen . 
323	NA	 Seda ma voodist ei näinud . 
324	NA	 Niikaua kui elan , räägin , et sündisin saunas . 
324	NA	 Ainult sauna kohal olid mäed , jääliustikud , mägiaasad sinetasid . 
324	NA	 Nüüd olen ma neid näinud . 
324	NA	 Nüüd tean enesest rohkem . 
325	 9 . 	 9 . 
326	NA	 Elu on nii tükiline ja mina pole endale koera võtnud . 
326	NA	 Linnakorteris on temaga igavene häda : toad väikesed , koer nagu puuris ja vähemalt kolm korda peab temaga väljas käima . 
326	NA	 See , mis inimesele sobib , ei kõlba koerale . 
326	NA	 Tema tahab avarust , lõhnu ja õhku , prügikaste ning jäärakuid tahab tema ning teisi koeri . 
326	NA	 Raamatud ei ütle koerale midagi . 
326	NA	 Ta ei oska lugeda . 
326	NA	 Lamp laual on koera jaoks helendav keha , võõras ja kauge nagu hõõguv ja hirmutav vari . 
326	NA	 Imelik , et koerad on lampidega ära harjunud , kui mina ei harjuks korterikoeraga mitte kunagi . 
327	NA	 Maal on muidugi teine asi . 
327	NA	 Toores maastik on teine . 
327	NA	 Mets , rõske muld , võõraste loomade urud ja koopad . 
327	NA	 Koer peab jahti ning tassib inimesele saaki . 
327	NA	 Haugub , kui õpetad . 
327	NA	 Kaitseb , kui treenid . 
327	NA	 Osa neist on valvurid . 
327	NA	 Mina peaksin koera kaitsma . 
327	NA	 Minu koer vaevalt kaitseks kõlbab . 
327	NA	 Hammustada võin ma isegi . 
328	NA	 Tegelikult ei taha ma korterisse ühtegi looma . 
328	NA	 Selle korteri ostsin endale . 
328	NA	 See korter lõhnab minu järele . 
328	NA	 Ei loe , et ma enese lõhna ei tunne . 
328	NA	 Oli aeg , mil pesin põrandaid , pühkisin tolmu , tegin aknadki lahti . 
328	NA	 Siis lõhnas korter teisiti . 
328	NA	 Kui läksin kellelegi külla , oli too korter samahästi kui minu , sest ta ei eristunud sellest , kust tulin . 
328	NA	 Ja neil teistel , kes harva minu pool käivad , on siin ka teistsugune olemine . 
328	NA	 Nad ei tule koju . 
328	NA	 Ma olen võõras ja haisen enda järele , kuigi ise ei märka . 
328	NA	 Koer segaks . 
328	NA	 Koer sööks ( hauguks ja hingaks ) mu tubadest välja . 
328	NA	 Köögis oleks kaks söögikaussi ja kogu aeg tunneksin teise looma väljahingatud õhku . 
329	NA	 Niisiis , koer jääb ära . 
329	NA	 Olgu tegelik või väljamõeldud , kuid ära ta jääb . 
329	NA	 Tänaval prügikastide vahel on neid nagunii külluses . 
330	NA	 Olen kuulnud , et tulnukad viivad ära kõigepealt koera . 
331	NA	 Kui järg minuni jõuab , poleks mul hirmu . 
331	NA	 Koera kadumine tekitaks hirmu , ma ei saaks vastu hakata . 
331	NA	 Koer viiks tühjuse ära . 
331	NA	 Koer viiks hinge enne õiget aega ära . 
332	NA	 Minu hing peab kuni lõpuni olema minuga . 
333	NA	 Tema pea sees olevat nohu ja nina kui umbekukkunud lõõr . 
334	NA	 Ta ei leia pulssi üles ja arvab , et süda seisab , aga suu kaudu hingamist see ei takista . 
335	NA	 Peegel näitab , et ta on vasakukäeline . 
335	NA	 Ta usub , et peeglis on tema . 
336	NA	 Ta ei erista pooli ja kirjutab mõlema käega . 
337	 10 . 	 10 . 
338	NA	 Kord , kui me taevast alla laskusime - neid kordi on mul olnud juba päris palju - , leidsin end Saint-Gilgenist . 
338	NA	 Ma ajasin kogu aeg selle nime segamini ja ütlesin Saint-Klingen . 
338	NA	 Hommikulauas parandati sel puhul mind mitu korda , aga mu keel jäi pidama Klingeni peale ja siis ei parandatud mind enam . 
339	NA	 Kristus oli üles tõusnud . 
339	NA	 Helistati kirikukelli . 
339	NA	 Aga see oli vist juba Fuschlis , kuhu olime jõudnud pärast pikka jalgsimatka mägedes . 
340	NA	 Olin Salzburgis teist korda . 
340	NA	 See on haruldane , et olen päris mitmetes paikades olnud kaks korda . 
340	NA	 Võin vabalt olla seal elanud või elan kunagi tulevikus . 
340	NA	 Kaugused ja valgus on nii tühised , nii sarnased ja tuttavad - lennukiga sõidad punktist punkti ja vahepealseid maid ega aega pole olemas - , et oled samahästi kui kodus . 
340	NA	 Majad , õued , elukord ja keel on võõrad - arvatavasti - , kuid need on kui koorik , kest , mille sees olen mina või keegi minutaoline . 
340	NA	 Vahel tahaksin mõnest väravast sisse minna , jäädagi istuma vanast postimajast ümber ehitatud kõrtsi . 
341	NA	 Jääda vihma eest varju , sest Saint-Gilgenis hakkas lõpuks sadama . 
342	NA	 Salzburgist sõitsime välja tavalise bussiga - ses mõttes ei mingit võõrust Eesti ja Austria vahel - , kadusime reisijate hulka ära , olime vait ja ahmisime , ninad vastu klaasi , ninad vastu peegelduvaid silmi , vastu tuttavaid tundmatuid nägusid , möödalibisevat maastikku , et õigel ajal maha minna . 
342	NA	 Meil oli sihtpunkt ja koht , kus maha tulla . 
342	NA	 Tegime järve ääres pilte , mäed taustaks , kummulikeeratud paadi külje all pildistasin hilja puhkenud väikest lille . 
342	NA	 Kai ja vee piiril oli tema jaoks pisut mulda . 
343	NA	 Kui mul oleks siin kodu ja paat , mõtlesin . 
344	NA	 Kui ma siin , just selles paigas käiksin poes , apteegis , mägedes ja kõrtsis . 
344	NA	 Kõrtsis , kus söön lõunat ja jälgin väikestest akendest keskväljaku äärde kogunenud inimeste summa ning mõtlen , keda presidendiks valida . 
344	NA	 Seal , purskkaevu ääres , mis praegu on vaid vesi , tumehall vesi , kui vaatan siit hoone seest , sest purskkaev ei tööta , võiksin vabalt olla kes tahes neist , kes aeg-ajalt uudiste vahetamiseks sisse astuvad . 
345	NA	 Mööda suure ruumi laudpõrandat lentsivad kaks suurt koera . 
345	NA	 Need võiksid minu omad olla . 
345	NA	 Nimedeks Tuks ja Maks või Pontu . 
345	NA	 Nende karv läigib niiskelt ja nende rahumeel tuleb paiksusest . 
345	NA	 Kodu teeb rahulikuks . 
346	NA	 Siis , et muljet avaldada - kellele ? - , läheme mägedesse matkama . 
346	NA	 On kevad . 
346	NA	 Mägedes on teeradade kõrval veel lund . 
346	NA	 Haaran ühest ja teisest oksast kinni ja vinnan end järgmise käänaku kõrgusse . 
346	NA	 Esialgu ei vaata ma alla , mu hing ja süda rabelevad viimasel piiril , sest tagasitee on sama pikk kui see , mis ootab ees - tagasi pöörata on juba hilja - , ja ma muudkui rühin kõrgemale ja kõrgemale ja siis vaatan ikkagi alla , kus on seesama kirik , kõrts , väljak , elumajad ja järv . 
346	NA	 Ainult et nüüd näen neid ülalt ja eemalt , võõras kodusus paneb pea ringi käima . 
347	NA	 Jäädagi siia seisma . 
347	NA	 Jäädagi sellesse vaatesse kinni kui lind , kes enam ei lenda . 
347	NA	 Kes tõesti ja lõpuks ära lendamisele ei mõtlegi . 
347	NA	 Kaduda sellesse mägedevahelisse külasse , olemisse , mis ülalt paistab kui pilt . 
348	NA	 Ma lasen end pildistada järsaku piiril , ühel pool küla , teisel pool aina kerkiv mäekülg . 
348	NA	 Päris tippu ei matka , päris tippu ma enam ei roni , olgu pealegi , et päike on just selle aheliku taha loojumas . 
349	NA	 Ja kui ma siit kunagi üle sõidan , lendan raudlinnuga , mootori ühtlases mürinas , heegeldavad niitpeened teed mu ikkagi selle küla sisse , selle elukorralduse ämblikuvõrku , ja mu saatus on kui kokkupressitud kaart , tingmärkidest kirjatud äraoleku ( seesoleku ) õndsus . 
350	NA	 Enne lõplikku laskumist , enne Fuschlit , seisin mägedest ümberpiiratud aasal nagu hiiglasuures lameda põhjaga kausis ja kujutlesin lumetormi ja tuisku , milles majakobarate hõõguvad silmad on kui märk inimeste olemasolust maa peal , ja kaugel Eestist . 
350	NA	 Olin vaid mina ja mäed , mäekülgedel vertikaalselt kasvavad puud , küünalsirge mets . 
350	NA	 Härmas mets . 
350	NA	 Lumine mets . 
350	NA	 Aga tol hetkel õitsesid sinililled ja aasal kasvas roheline rohi , valmistus kasvama , sest jalgade all lirtsuv sulavesi auras , päris kevadeks oli veel külm . 
351	NA	 Taevas oli kõrgem kui Eestis , taeval oli mägede tõttu sügavusmõõde , valgusel järsud varjud . 
351	NA	 Valgus kihistus , kerkis ja avardus , kui Fuschli kirikutorn hakkas paistma . 
352	NA	 Tagasiteel Salzburgi sadas lausvihma , see tekitas tunde , et olen tõepoolest kodus . 
353	NA	 Hotellis lülitasin sisse televiisori , et vaadata päevauudiseid . 
353	NA	 Sama tehti Saint-Gilgenis , Fuschlis ja küllap ka Eestis . 
354	NA	 Mägedevahelisel aasal ei olnud enam mind . 
355	NA	 Eestis ei olnud veel mind . 
356	NA	 Salzburgi hotellitoas elas mälestus mõlemast paigast . 
357	NA	 Kõige hullem on , et pea tahab magada , aga kere on ärkvel . 
357	NA	 Aga seda olen ma sulle juba rääkinud . - Ta vaatas peeglist vasakukäelist ennast ja liigutas parema käe sõrmi . - 
358	NA	 Fuschl on sulle vaid nimi . 
358	NA	 Mulle meenub kirikutorn , näen seda praegugi , kui me tuleme mägede vahelt ja üle põllu ning enne maanteed on väga järsk kallas , maantee on kalda all , ma ronin , selg ees , käte ja jalgadega kamarast kinni hoides tee poole . 
359	NA	 Kirikus oli omakülarahvas . 
359	NA	 Jeesus sõitis just praegu eesli seljas Jeruusalemma linna ega teadnud , mis ootab teda ees . 
360	NA	 Istusin keset kirikut ja lugesin meieisapalve . 
360	NA	 Mu saatjal olid pisarad silmis , kui ta ukse juurest mind vaatas : tema oli jumalaga suhted lõpetanud , ta ei uskunud enam , aga mina , kes ma sealt põhjast tulin , palusin hingerahu igas kirikus , minu palve jäi sinna maha , miski minust jäi maha . 
361	NA	 Kes usku on pöördunud , püüavad kahtlejatele seletada , miks on uskuda hea . 
361	NA	 Kui põrgu on olemas , ei üllatu usklik kunagi . 
361	NA	 Kui põrgut pole olemas , on kahtlejal ikkagi mõistlik käituda nõnda nagu põrgu olemasolu korral , sest kui tõesti pärast surma midagi ei ole , on ta valmistunud kõige halvemaks ning ennast kontrollinud , taltsutanud , üritanud saada paremaks . 
362	NA	 Usklik-olemine on hea , ükskõik mis kandist ka ei vaata ! 
363	NA	 Viimase aja kinnisunenägu : ta otsib rõhku madaldavat rohtu , arst vahetab neid üksteise järel ja viimati olevat arst tema ette tõstnud supipotitäie mingit sogast vedelikku ning käskinud sealt pudelitäie kaasa võtta . 
364	NA	 Kui kulbiga poti põhjas sobrasin , jäi ette vispel , vanaaegne puust varrega vispel , näitasin seda arstile , kes ütles , et me kõik oleme inimesed , eksime , ja et vispel ei sega , vedasin kulbiga mööda poti põhja edasi ning tõstsin välja teisegi vispli , ja jälle ütles arst , et potis on just see rohi , mis minule kõlbab . 
365	NA	 Pärast seda olevat ta unest ärganud , pea tundunud kui kuum ümmargune tukk , pea tahtnud end nahast välja pressida , ning siis rutanud ta rõhku mõõtma ning pärast seda võtnud ta rohtu . 
365	NA	 Mitte potirohtu , vaid seda teist , mille tabletikarp oli tal alati käepärast . 
366	NA	 Veel ütles ta , et enesetunne on täiesti käest ära . 
366	NA	 Ta ei tegevat madalal ega kõrgel rõhul enam sugugi vahet , ja mis on paras , ei teadvat ta üldse . 
367	NA	 Üks mu sugulane töötas seitse aastat ekstrasensina , vahest tema teab , aga sugulast olevat ta näinud üheksateist aasta tagasi . 
367	NA	 Siis olnud too laps , jumal teab , mis ekstrasenss tema oli või on . 
367	NA	 Abi ei saa kusagilt . 
368	NA	 See oli refrään : abi ei saa kusagilt . 
369	NA	 Ta silmad olid nagu kaks keltsasegust sinakat kildu ja nägu hõõgus punaselt . 
369	NA	 Kui ta prillid ette pani , paistsid vaid iiriste mustad terad . 
369	NA	 Ta käed olid jälle segi : mis peeglis paistis paremana , oli tegelikult vasak . 
369	NA	 Selle käega ta kirjutada ei osanud . 
370	NA	 Arst ütles , et pean kaalust alla võtma - see oli teine arst ; kui palju neid õigupoolest oli , ei selgunud kunagi - ja pannkooke ei tasuvat ka priipärast vohmida , kuigi arst oli enesekohaselt öelnud , et tema sööb praadimise käigus kohe kümme tükki , enne kui märkab end peatada , ja tema pole taibanud selle avalduse peale naerdagi . 
370	NA	 Alles hiljem olid talle pannkoogid ja arsti lause meenunud , siis , sel hetkel , kui televiisoris oli teatatud , et senat mõistis Clintoni õigeks . 
371	NA	 Ameerika valmistub Kosovot kaitsma , Balkanil rahu tegema , sõjaga rahu tegema - parema käe nimetissõrm kerkis jälle ! - ja riigi senat arutab , kas Clinton pidanuks temasse armunud tüdruku spermaplekkides kleidist rääkima või mitte . 
372	NA	 Eraelu on ühiselu ! 
372	NA	 Kui president peab seksima hulkade ees , et poleks valskust ega seaduserikkumist , tuleb minu rõhutõusu ja peauimasust arutada riiklikul tasemel . 
373	NA	 Minu pea on ju ometi tähtsam kui spermaplekid , kui Kosovo kohal lendavad lennukid , mis külvavad pomme . 
374	NA	 Tallinnas Harjumäel põletati just sel ajal õlest puuslikku , et maajänes teeks hea aasta . 
375	NA	 Ta oli sedagi televiisorist vaadanud . 
376	NA	 Viikingite kombed on au sees . 
376	NA	 Ei tea , kas keegi seal trummi ka tümistas ? 
377	NA	 Maailm on kui supipott , milles nõiad segavad mürki . 
377	NA	 XX sajand on õppinud lambaid kloonima ja XXI sajandil võetakse minult ära mu pea . 
377	NA	 See pannakse tolle vasakukäelise õlgadele , keda näen peeglist . 
378	NA	 Ei , väljas ei sadanud lund , kui ta nii rääkis . 
378	NA	 Paksud madalad pilved katsid kogu Eestimaa taeva . 
378	NA	 Ta viibis Salzburgi lähedal , ta matkas ühe külakiriku poole , ta tahtis selle matka sisse jäädagi . 
379	 11 . 	 11 . 
380	NA	 On hulk mälestusi , mis puudutavad teda , kuid ta ei oska neid kuskile panna . 
380	NA	 Enamasti on need minu-kohased , torkas ta hämmeldunult vahele , kuid mõttekriipsudest siinkohal hoiduksin . - Ma ütlen seda tema ja mitte enda pärast ! - Nende mälestuste sees on midagi piinlikku ja häbilist . 
380	NA	 Samal ajal - ta teab , et samal ajal - ei ole see tema , vaid kellegi teise häbi , mis talle varakult kaasa on antud . 
381	NA	 Ja minu häbi pole see ka , täpsustan uuesti . 
382	NA	 Esimest korda meenunud kõik järgnev talle , kui ta istunud maamaja akna all kirjutuslaua ääres ja laua aknapoolne ots olnud vajuva põranda tõttu tugevasti kaldu . 
382	NA	 Laud oli akna poole kaldu , sest aknad tehakse ju seinte sisse valguse pärast . 
382	NA	 Kirjutuslaud on pandud nõnda , et vasakul pool on aken ja täiskülg vastu teise toa seina , nii et kirjutades vaatangi seina - vaade välja segaks mind väga , ei saa mõtteid koondada - ja põrandas , seinte kohtumisnurgas , on hiirte ja rottide näritud auk . 
383	NA	 Iga kord , kui sügisel linna lähen ( või kevadel maale tulen ) , panen rotimürgi just augu ette , et sissetungija saaks surmavat toitu . 
383	NA	 Mürk on vereloome mürk , kohe pärast söömist ära ei sure . 
383	NA	 Roti suremine võtab aega . 
383	NA	 Esialgu jääb loom ainult uimaseks . 
383	NA	 Siis tuigerdab välja . 
383	NA	 Mulle on räägitud , et näriline võib jääda ka maja voodrilaudade vahele , kuid seda ma hästi ei usu . 
383	NA	 Siis peaks maja rotilaipade lagulõhna olema täis . 
383	NA	 Aga ei ole . 
383	NA	 Ju nad ikka viivad teate edasi , et majja minna pole kasulik : antakse süüa küll , kuid küllus tähistab lõppu . 
384	NA	 Ma ei mäleta , kas ma olen sulle juba rääkinud - või kavatsen alles - , et enne esimest suurt haigust ja operatsiooni tuli rott , võhr õieti , sellest august sisse , ronis otse mööda mu kirjutuslaua taha jäävat toanurka üles lae alla , keeras pead ja vaatas otse minu poole . 
384	NA	 Roti selg oli süsimust , kehast kaks korda pikem saba ka must , ja ma istusin laua taga sissetungijale nii lähedal , et oleksin võinud teda käega katsuda . 
384	NA	 Tardusin , ja paar-kolm silmapilku vaatasime teineteise poole , kuni rott end lae all olevast august välja libistas . 
384	NA	 Põrandas auk , lae all auk , mis kunsti siin ongi ! 
385	NA	 Ma võpatasin : kui hiired ja rotid majja ilmuvad , on sellel tähendus . 
385	NA	 Tean lapsest peale , et on tähendus . 
385	NA	 Nad ei kartnud üldse , vaid vilksasid otse mu jalgade eest kribinal üle põranda , roosad käpaalused välkumas . 
386	NA	 Nojah , eks ma nüüd natuke muidugi liialdan , sest nii suure roti sissetungiga pole miski võrreldav . 
386	NA	 Nii et tegelikult võis tol suvel käiagi majas ainult see üks rott , võhr , mis on sootuks eri tõug . 
386	NA	 Ja ega mürk ole ka hea , rottidest saad küll lahti , kuid nõnda ehk ka nirgist , kes elab mu maja lakas ja võib mürgitatud närilisi murda ja süüa . 
387	NA	 Parim viis närilistest ja sissetungijatest lahtisaamiseks on ajutise elu laoruumidest pääsemine , paikseks ja püsivaks jäämine . 
387	NA	 Siis võõrad ei tule , siis hoiavad hiired ja rotid eemale . 
387	NA	 Ja maja õhk on puhas ja värske , lõhnab puu järele , sest kui uhkuseks ja iluks pandud voodrilaudade taha piiluda , selgub , et ma elan palkidest ehitatud majas . 
387	NA	 Põrandad on ka puust - ei mingeid plaate ega parketi imiteeringut - ja aknaraamid on puust . 
387	NA	 Palju metsa on selle maja sisse magama pandud . 
388	NA	 Vanaema Maali ja onu Alfredi juures rotte ei olnud . 
388	NA	 Seal elasid nemad ise , ja kass . 
388	NA	 Aga mitte sellest ei tahtvat ta rääkida . 
388	NA	 Ta nimelt ei leidvat ühele mälestusele kohta , ja see kohapuudus on hakanud teda just nüüd vaevama , nii et ta ei pane võhru külaskäikugi pahaks . 
388	NA	 Võhr hoiatas ! 
388	NA	 Ta ei olnud hirmutamise peal väljas . 
388	NA	 Me olime selle võhruga isegi natuke nagu kaaslased , sest ta ei olnudki minu maamaja elanik . 
388	NA	 Võhru elupaik oli Maali ja Alfredi hädaabimajas - pärast suurt talude põletamist igaks juhuks ehitatud , et oleks paik , kuhu vihma ja lume ja külma eest pea panna - , ja kui kuninglik loom sedasi üle õla mulle otse silma vaatas , tulnud Alfredi ja onu Reinu naer talle meelde . 
389	NA	 See oli nii , et vanaema Maali vaalis pesu , lappas , kloppis ja venitas ja hädaabionni ainus tuba oli valendavaid voodilinu täis . 
389	NA	 Alfred ja Rein aitasid ema . 
389	NA	 Veel oli toas fotograaf , kaugelt sugulane , linnast maale käima tulnud . 
389	NA	 Ja mu enese ema oli nagu ka , aga kindel ma selles ei ole . 
390	NA	 Keset pisikest tuba , kuhu mahtus ometi nii palju inimesi , oli tool . 
390	NA	 Aga enne tooli oli suur pesukorv , mis kinnitus jämeda köiega lakke . 
390	NA	 Laes oli rõngas . 
390	NA	 Köis käis rõngast läbi . 
390	NA	 Hiljem rippus seal lamp . 
390	NA	 Alfred armastas kõik konksud ja kirved teha võimalikult tugevad . 
390	NA	 Kas tarbeks mõeldud esemed ka ilusad olid , polnud nii tähtis . 
391	NA	 Mine korvi , ütles Alfred , silmad naeru täis . 
391	NA	 Ta oli läinud . 
391	NA	 Ja siis oli hakanud korv kerkima , kuni ta oli kõrgel lae all . 
391	NA	 Hirm oli , ja naljakas ka , sest onu Alfredi paljas pealagi oli ülalt alla vaadates selgesti näha , kõrvade ja kukla juures turritav juustering aga peaaegu kadunud . 
392	NA	 Vaadake , vaadake , vahib kui rott ülalt viljasalvest ! 
393	NA	 Onud olid all täiest kõrist naernud : 
394	NA	 Kuidas seal ülal ka on ? 
394	NA	 Kas pole uhke tunne lae all särada ! 
395	NA	 Laske mind maha , oli ta ülalt hüüdnud . 
395	NA	 Laske korv otsekohe alla ! 
396	NA	 Näe , kamandab isegi seal . 
396	NA	 Ennast pole veel ollagi , aga muudkui kamandab . 
396	NA	 Kui ilusti palud , siis laseme . 
397	NA	 Ei palu , oli ta ülalt teatanud . 
398	NA	 Ole siis edasi , olid onud vastanud , pannud suitsud ette ja teinud näo , nagu ei märkakski teda . 
398	NA	 Korv oli natuke kõikunud , kui ta ennast järsemalt liigutas . 
398	NA	 Ta võtnud servadest kinni ja mõtelnud , kuidas seal ülal olla , kui peab kauem lae all viibima . 
399	NA	 Vanaema sikutanud voodilina ja keegi teises otsas sikutanud ka . 
399	NA	 Ju oli ikka ema ka seal . 
399	NA	 Nad olid lina korralikult kokku pannud , veel kord sikutanud , rulliks keeranud , et pärast kurikaga tümitada : siis on kergem triikida , nõnda ta teadis . 
400	NA	 Näeh , tüdruk lae all ! 
400	NA	 Kas teil aru üldse on ? 
400	NA	 Fotograaf siin ja teie vinnate lapse ülesse . 
401	NA	 Las teeb pilti ! 
402	NA	 Tõmmake korv alla ! 
402	NA	 Otsekohe ! 
402	NA	 Mul on seda korvi vaja . 
402	NA	 Kuhu ma pesu panen ? 
403	NA	 Ma ei mõtlegi paluda , oli ta ülalt hõiganud . 
403	NA	 Mulle meeldib siin ! 
403	NA	 Onu Alfredil pole juukseid peas ! 
403	NA	 Onu Rein , sa oled rumal mees ! 
403	NA	 Onu Rein , sa teed lolle tükke ! 
404	NA	 Laseme alla , ta on Reiter , ja need juba ei palu . 
405	NA	 Onud olid köit jõnksutades korvi lõpuks alla lasknud . 
406	NA	 Teeme need pildid lõpuks ära , oli ema - jah , ikkagi ema - ütelnud . 
406	NA	 Meist ei ole enam ühtegi pilti , aga näe , temal PEAB olema . 
406	NA	 Teeme ära ja asi tahe . 
406	NA	 Kui ikka nii väga tahetakse , et fotograaf lausa linnast kohale telliti , teeme ära . 
406	NA	 Ega meie nii kehvad kah ei ole ! 
407	NA	 Kes nii rääkis ? 
407	NA	 Või räägiti läbisegi nõnda , tema ei mäleta . 
408	NA	 Tagantjärele võin ütelda , et isegi mingi rahvakogunemise tunne oli . 
408	NA	 Mul kästi tooli peale seisma minna . 
408	NA	 Ja sinna ma siis ilmselt läksingi , ütles ta , keerutades käes kolme ja poole aastasest endast tehtud pilti . 
408	NA	 Ta seisab seal , käed puusas , nagu oleks kõne keskel pausi pidanud . 
408	NA	 Tal on võidukas ja uhke ilme , selja taga valge lina , mida vanaema ja ema otstest hoiavad , nagu ta mäletab . 
409	NA	 TA ÜTLES , ET VANAEMAL PEAB LAPSEST VÄHEMALT PILT OLEMA , kuuleb ta kedagi ütlemas . 
409	NA	 Ja noh , selle võib ta siis saada . 
409	NA	 Las näeb , et lapsel on puhtad riided seljas ja nälginud pole ta ka . 
409	NA	 Elab ikka inimeste seas ja mitte metsaloomade keskel , nagu need seal arvavad . 
409	NA	 Ema näitab peaga suunda , kuid et ta pole juttu kuigivõrd jälginud , jääb koht segaseks . 
410	NA	 Või kaebad meie peale , mis ? 
410	NA	 Ema võtab tal õlgadest kinni ja raputab . 
411	NA	 Mis sa tahad , küsib ta vastu ning ema lööb käega . 
412	NA	 Kõige hullem on , et ta ei saa aru . 
412	NA	 Ta on Reiter ja ... 
413	NA	 ... ei saa aru , et ta ei tohiks Reiter olla , ütleb Alfred , suits suunurgas , soni juba peas , nägu nalja täis . 
414	NA	 Sina , emme , oled ka ju Reiter nagu mina ja isagi . 
415	NA	 Ütle seda Annale ja mitte mulle , ja oma isale ütle ka ! 
416	NA	 Anna on minu teine vanaema , seda ma tean , kuid näinud olin enamasti eemalt ja harva , sest vanaema ei elagi meiega . 
416	NA	 Vanaema Maali elab Kütil , aga kus vanaema Anna elab , seda ta ei teagi . 
416	NA	 Ei oska küsida . 
416	NA	 Või on küsinud , kuid ei mäleta . 
417	NA	 Nüüd , tead , istub , laps süles , õpetab tähti ja laulab . 
417	NA	 Kui sõjavang oli , võib-olla ümises ka . 
417	NA	 On kohe selline tõug , et tuleb igast sandist seisust välja . 
417	NA	 Ainult nüüd on küll lõpp käes , üks ja teine tuletab vallamaja haarangut meelde ja annab mõista , et ... 
418	NA	 Sa arvad siis ... 
419	NA	 Ma ei arva , vaid tean , sellest hetkest alates tean veel eriti , kui nad Annaga kooris hakkasid tüdruku fotosid tahtma . 
419	NA	 Anna ise rääkima ei tule - ja ega ma räägikski , uksest ei laseks teist sisse , Vilma on nüüd ikka tõsiselt vihane - , poeg siis seletab sedasi rahulikult ja naljaga pooleks , nagu räägiks haigega , et meil on nii kombeks , ja esivanemate fotod kõik kodus seintel raamitud ja ... 
420	NA	 Mina tegin tööd ja olin lapsega üksi , räägib Vilma kõigile , kes toas . 
420	NA	 Tema lõi vangis aega surnuks , tööd tegin mina . 
421	NA	 Tehke ometi ruumi , saagu nad need fotod , kui tahavad . 
421	NA	 ANNAGA KOKKU MA TEDA EI LASE ! 
421	NA	 Kas või nui neljaks , kuid mina ei lase . 
421	NA	 Madli tõrjumisega oli nagunii tegemist . 
421	NA	 See oli ju sealsamas kõrval , käe-jala juures , tegi mu lapse veel sedasi ära . 
421	NA	 Nii et olgu tehtud või terve film , peaasi , et saaks rahu ! 
422	NA	 Seda muidugi , ütlevad onud ja tõmbuvad kõrvale . 
422	NA	 Tehke , tehke , meie ei sega kedagi . 
422	NA	 Kui sa niisugusele mehele läksid , peab kõik olema nagu kord ja kohus . 
423	NA	 Jah , helbi ise oma suppi . 
423	NA	 Uhkus ajab upakile , ja see siin on ju suisa masuurikas . 
424	NA	 Aga tore ikkagi ka . 
424	NA	 Ei karda fotograafi ega kedagi . 
424	NA	 Isegi lae all käis ära . 
424	NA	 Ei teinud piiksugi . 
424	NA	 Sina vahtisid alati altkulmu , nagu kardaksid , et teised su uue kleidi või kingad ära võtavad . 
424	NA	 Lae all oleksid kisanud kui ratta peal . 
425	NA	 Ükskord ostsin ma Agathale kingad , räägib onu Alfred . 
426	NA	 Jaah , ostsid , jah , kingad , kriiskab äkki Vilma . 
426	NA	 Sa ostsid kingad ! 
426	NA	 Reiterite Jutal oli seitseteist paari kingi , terve kapitäis kleite ja igasugu riideid . 
426	NA	 Mitte ühelgi peol ei käinud tema samas kleidis , iga kord oli uus seljas . 
426	NA	 Kus on minu kingad ja kleidid ja mantlid , koolis käisin alati nii , et varbad olid kokku pressitud nagu hiinlasel . 
427	NA	 Agatha läks kingi Vilmale näitama ja andis lõpuks õele proovida - üks number oligi jalgadel vahet , on vist praegugi - , räägib Alfred häirimatult edasi , ja siis võttis Vilma need kingad ja viskas ahju . 
427	NA	 See just küdes . 
427	NA	 Säh sulle uusi kingi , ütles veel takkapihta . 
428	NA	 Lapse kuuldes , kõssitab Maali . 
428	NA	 See räägib ju kõik ette . 
428	NA	 Ja tema poole : Pildionu teeb sinust nüüd pilti , kui suureks saad , on hea vaadata . 
429	NA	 Isal ja vanaemal ka , teatab ta , ilma et mõistaks öeldu tähendust . 
429	NA	 Selle peale vaikivad korraks kõik . 
430	NA	 Pildi tagant loeb ta , et 23. aprillil 1948. aastal on üks foto kingitud Vilmale . 
430	NA	 Ja mingil kombel - kuidas , seda ta ei mäleta - on see ja teised tol päeval tehtud fotod jõudnud temani . 
431	NA	 Ta seisab seal tõesti , käed puusas , suured selged silmad pööratud ukse poole , mida fotol näha ei ole , ja ta mäletab võidukat tunnet veel praegugi : ma ei karda ka lae all särada ! 
432	NA	 Hiljem saab pildistamiseelsest hetkest esimene rändmuinasjutt , teisest kontekstist rebitud mälukild , mida uutele olukordadele ja inimestele peale passida , nagu mõõdaks ta teisi sellega , mida ise on kunagi kogenud . 
433	NA	 Päris imelik , et rändavate rottide kuningas - vähemat ei saanud see uhke loom ju olla - tuletas hirmu tekitava ende kaudu meelde , et ta ise on kunagi ülalt alla praegust ennast vaadanud , kuid ajapikku kas unustanud lae all olemise tunde või hakanud allolijate arusaamisi möönma . 
433	NA	 Ehk kohanemagi ? 
433	NA	 Millega ? 
433	NA	 Närilistega , keda mürgitab . 
433	NA	 Laokil ja ajutiste elupaikadega ? 
433	NA	 Ta ei oska vastata . 
433	NA	 Avastab vaid , et aeg-ajalt ta justkui ehmub , et fotol on tõepoolest tema . 
434	 12 . 	 12 . 
435	NA	 Ta oli N-ilt küsinud , mis talle rohkem meeldib : meri või mäed . 
435	NA	 Meri , oli lühike vastus . 
436	NA	 Meri on pealtnäha sile , ülev ja rahulik , tormid välja arvatud . 
436	NA	 Tormi on parem vaadata kaldalt . 
436	NA	 Mind on ka parem vaadata eemalt , lisas ta , minu pea sees on tihti torm , aga seda ei näe keegi . 
436	NA	 Mina tunnen , aga sina võid arvata , et mõtlen välja . 
437	NA	 Minu pea on nagu ovaalne luust karp seitsme avaga . 
437	NA	 Isegi mõtetelugeja ei taipa , millal mu kõrvus kohiseb , millal on nina kinni või silmade ees virvendavad rõngad . 
438	NA	 Peas kohiseb rõhk . 
438	NA	 Rõhk ei luba mõtelda . 
439	NA	 Kui merel on torm , neelatakse laevad alla . 
440	NA	 Aga N. ei mõtlevat , ei kujutlevatki tormise mere vägevust . 
440	NA	 N. pole kunagi Joonas olnud , Jumal ei räägi temaga otse . 
440	NA	 N-is pole midagi , mis lubaks tal prohvetiks hakata . 
441	NA	 N. olevat sõitnud Norra kohal , lennuk olnud tilluke , mäed riivanud lennuki haprast koorest kõhtu , ja siis tundnud ta , et inimene on väike kui satikas , linnustki väiksem , ja mägede kalkteravad tipud ainult ootavad lennumasina kukkumist . 
441	NA	 Mägede harjad on kui noad , mis lõikavad reisijad kohe-kohe tükkideks , neid tükkegi pole nii suurest kõrgusest võimalik leida , pole , kes sinna alt ja orgudest ülepea ronida jõuaks . 
441	NA	 Sellest hoolimata meeldivat temale mäed . 
441	NA	 Ta teadvat neid eemalt ja altki vaadates , kui halastamatu on kõrgus , kui külm ja hingetu maa sügavusest kunagi välja paisatud ja kokku pressitud kivi . 
442	NA	 Looduses ei ole midagi inimlikku . 
442	NA	 Jumalas ei ole midagi inimlikku . 
442	NA	 Jumal valitseb kosmost , hingetu aine liikumist . 
442	NA	 Meid armastab Jumal ka , aga siiani pole me mõistnud selle armastuse tähendust . 
442	NA	 Nii kõrgel pole käinud ühegi inimese jalg . 
443	NA	 Võib-olla on lennumasinad loodud selleks , et näeksime looduse vägevust . 
444	NA	 Ainult jah , lennukist paistvat mäedki kui hirmutav pilt , midagi kauget ja eemalolevat . 
444	NA	 Kukkumise võimalus toovat aru pähe , näitavat olemise ebakindluse kätte , sest kunagi pole teada , millal mäed liikuma hakkavad , koost lagunevad , alla ja üles paiskuvad . 
445	NA	 N-ile meeldib meri , sest hukkumisvõimalus kaob õõtsuva merevoo alla . 
446	NA	 Kui tema mägiaasadel kaela sirutab , tajuvat eelkõige vägevust , kuid ilma hukkumismõtteta . 
446	NA	 Ta teadvat igal hetkel , et on eikeegi . 
446	NA	 Mõtlev eikeegi , kelle peasisene rõhk on vaid ennastkujutlev kaja tõelistes tormides . 
447	NA	 Ülirõhke ma ei kuule ega talu . 
447	NA	 Mind on säästetud . 
447	NA	 Mind on hoitud , aga ometi mitte selleks , et jumalaga võistelda . 
448	NA	 Kuidas ma saan end kõikvägevaga võrrelda , kui võrdlusalus puudub ! 
449	NA	 Lind ka ei ela nii kõrgel , lisas ta pärast pausi . 
450	NA	 Ometi annaks ta selle eest mis tahes , et suuta vaadata iseoma elu pisut kõrgemalt kui maapealsed teed ja rajad lubavad . 
451	NA	 Rõhk surub mind maha , selle rõhu sees rabeleb kerguse ja kõrguse mõte , igatsus hõlmata saatusi . 
451	NA	 Miks ei võiks ma iseolevana näha end väljast ? 
451	NA	 Kui ma jääliustike vahele potsataksin - pehmelt ja luid murdmata - , poleks mind samahästi kui olemas . 
451	NA	 Kellelt ma küsin elu mõtte või sooja toa järele . 
451	NA	 Kangestuv keha eritab viirastusi . 
451	NA	 Rõhk jäätub . 
451	NA	 Rõhk jäätub kindlasti , keha muutub kiviks . 
451	NA	 Aga hing ! 
451	NA	 Kuhu jääb hing , kui viirastused lahkuvad . 
451	NA	 Vahest on hing ise viirastus , kui keha enam midagi ei tunne , ja see viirastus vaatab külmuvat mind , ainult ma ei tea seda enam . 
451	NA	 Keha teadis , keha on hinge kodu , kuid seal kõrgel , mäeliustiku serval kummuli , ei tea keha midagi . 
451	NA	 Meeled on ära läinud . 
451	NA	 Meeled on mu maha jätnud . 
451	NA	 Ja mu keha on kiviks külmunud klomp . 
452	NA	 Siiski on hea , jätkas ta mõne aja pärast , et sealt ülevalt ei leia mind enam keegi . 
452	NA	 Olevat kujuteldamatu , et pärast looduslikku jääkambrit teda veel keegi elustama hakkab . 
453	NA	 Seda valu ei kannataks välja . 
453	NA	 See oleks kui surmast tagasitulek , täiel teadvusel uuesti sündimine . 
453	NA	 Suur on Jumala arm , et ta ei luba meil mäletada sündi ega surma . 
453	NA	 Teadmatus on meie sisse loodud , teadmatus on meie ainus õnn . 
453	NA	 Ja me ei oska selle üle rõõmugi tunda . 
453	NA	 Mällu ärkamisega on ligikaudu sama lugu . 
454	NA	 Õnneks ei tajuvat inimene oma mälu kui midagi füüsilist . 
454	NA	 Kui tekib lühis , kui keha aimab mäletamise piinu , tõuseb rõhk , pea läheb uimaseks , kõrvus kohiseb . 
455	NA	 Et elame maa peal ja mitte kõrgustes , siis elame jumalast mõõtmatus kauguses . 
455	NA	 Siis tuleb arst ja sunnib sööma tablette , kisub meid surmast eemale , hävitab sünnimälugi . 
456	 13 . 	 13 . 
457	NA	 Mida ta mäletab ? 
457	NA	 Tema sünnikodu peamaja kõige suuremas toas oli seintel viis või kuus rasketes raamides fotot . 
457	NA	 Raamid olid krobelised ja laiad . 
457	NA	 Kõigil olid tähtsad-ranged näod . 
457	NA	 Üks suure kübaraga naine oli meeste sekka ära eksinud , kuid ka tema pilk ja ilme oli uhke ja tõsine . 
458	NA	 Tuba oli just nagu alatiseks ettetõmmatud kardinate tõttu kogu aeg hämar , kuid raamitud näod tõusid millegipärast just nõrga valguse tõttu esile . 
458	NA	 Võib-olla sellepärast nõnda , et teda tõmbas tuba just piltide pärast enese poole . 
459	NA	 Ta pani käed seljale ja kõndis fotodest mitu korda mööda . 
459	NA	 Algul aeglaselt , igaühega tõtt vahtides , siis kiiremini , siis oleks tahtnud ta nendega juttu ajada , nendega mängida . 
459	NA	 Talle tundus , et fotode ilme muutus , kui ta neid kõnetas . 
459	NA	 Üks vanamees liigutas vuntse , teine kergitas kulme , kolmas pidas silmas iga ta liigutust , läks ta toas , kuhu tahes . 
460	NA	 Kord oli ema teda ukselt salaja jälginud . 
460	NA	 Mis sa neist ometi vahid ? 
460	NA	 Ema hääl olnud nõutu ja heitunud . 
460	NA	 Siis oli see lihtsalt ema tavalisest teistsugusem hääl ja pisut nagu kohmetu olek , mida ta oskas märgata . 
460	NA	 Ta oli otse tundnud , et ema tahaks teda keelata , kuid ei taha ka , ning ema kõhklemine teinud ta isegi julgemaks , kui ta muidu oli . 
461	NA	 Kes see onu on ? 
462	NA	 Antonius , turtsatanud ema ukselt . 
462	NA	 See olevat neil Antonius , tegelikult siis Tõnis . 
462	NA	 Ja see ? 
462	NA	 Anna . 
462	NA	 Ja see ? 
462	NA	 Ei mina tea . 
462	NA	 Mis sa vahid alailma neid pilte . 
463	NA	 Ma tahaksin endast ka niisugust pilti . 
464	NA	 Sa tahaksid olla nii vana ? 
465	NA	 Jah . 
466	NA	 Ela ikka enne . 
466	NA	 Siis vaata . 
466	NA	 Sinust vaevalt niisuguseid pilte tehakse . 
467	NA	 Miks ? 
468	NA	 Nüüd on teine aeg . 
468	NA	 Ja sinul olen nüüd mina . 
468	NA	 Sul on õhtune piim joomata . 
468	NA	 Tule siit ära ! 
469	NA	 See on imelik , kuidas mõjub lause : sul on õhtune piim joomata ! 
469	NA	 Jäta esivanemate fotod rahule , unusta kas või õhtupalvegi , aga piim joo ära . 
469	NA	 Ja kui pole enam piimagi - siis unusta ka see , torkasin vahele - , sina ei tea , kuidas mõjub inimesele peks , ütles ta äkki . 
469	NA	 Lapsele mõjub see ühtemoodi , täisinimesele arvatavasti teisiti . 
469	NA	 Mina olen jäänud vähema peksuta , kuid saanud rookida seda julmemalt sellepärast , et ma kunagi ei palunud . 
469	NA	 Nad tahtsid nii väga , et ma paluksin , põlvi nõtkutaks , aga minu põlved ei paindunud . 
470	NA	 Tohoh ! 
471	NA	 Ori peksab orja kõige julmemalt , kõige leidlikumalt . 
471	NA	 Kogu oma viletsuse peksab ta teise keha sisse ja arvab , et ta on tugevam . 
471	NA	 Olgu ka arvamine vaid hetk . 
472	NA	 Minu neli esimest aastat oli kuldaeg , õitseng lausa . 
472	NA	 Ma olin väga tähtis persoon - ta keerutas lapsefotot sõrmede vahel - , isik enda kohta ütelda tundub isegi nagu mage . 
472	NA	 Ema küll vahel tuuseldas sedasi , et las Reiterid näevad : sa pole nälgas ja last riietada oskame meie kah . - Oleme ka sakste juures teeninud , ütlesin jälle vahele , kuigi ei teadnud siis ega nüüd , miks õieti ja miks kiusasin just niisuguse lausega . - Aga see sakutamine oli muidu niisama , et vaatame-vaatame , mis loost veel saab . 
472	NA	 Selle lapsega tõestan ma teile kõik ära . 
473	NA	 Aga ei tõestanud , ütlesin hääle kergelt tõustes , kahetseva ja nentiva tooniga . 
473	NA	 Keegi ei tõesta kellelegi midagi , ta pani parema käe lapiti vasema peale , rõhus ülakehaga vastu kirjutuslauda , rinnutas üle laua ja vaatas vastasasuvat seina . 
474	NA	 Maamajas on tal laudu kolm . 
474	NA	 Tube on neli , kirjutuslaudu kolm . 
474	NA	 Ainult köögis ei ole . 
474	NA	 Ja külalistele mõeldud toas pole ka . 
475	NA	 Miks sul maal niipalju kirjutuslaudu on ? 
476	NA	 Lihtsalt juhus . 
476	NA	 Üksvahe oli nii , et majas töötas kolm inimest korraga ja igaüks vajas lauda . 
476	NA	 Nüüd istun kõigi laudade taga ainult ma ise . 
477	NA	 Kas korraga ? 
477	NA	 Ühel ajal või ? 
478	NA	 Siis olid lauad odavad , kui sa seda mõtled . 
478	NA	 Eestlased mõtlevad tihti , et mis need lauad maksavad . 
478	NA	 Ja kellel on uhkem . 
478	NA	 Seda mõtlevad nemad ka . 
479	NA	 Sina ju niisama kui teisedki . 
480	NA	 Ei tea . 
480	NA	 Vahel ei teagi , mida ma mõtlen , just mõtlen või kas üldse mõtlen . 
480	NA	 Pea ei ole täitsa tühi küll kunagi . 
480	NA	 Midagi on . 
480	NA	 Ja siis jälle ei ole . 
480	NA	 Ma pole õieti kuskilt mujalt kui raamatust lugenud : eestlased tegid nii ja eestlased naa , eesti asi , eesti keel ja isamaa . 
480	NA	 Nii ei peaks küll rääkima , sest vabadusest olen ma küll mõtelnud . 
481	NA	 See nõukogude aeg oli tegelikult ju mitmete endisajast tuttavate perioodide kordus . 
482	NA	 ? 
483	NA	 Kui ma ikka mõtlen , kui palju sakslasi siunati , orjaööst räägiti , siis hakkab kuidagi imelik . 
483	NA	 Selle siunamise - õieti totaalse trummipõrina saatel toimuvate vihkamisseansside - kaudu süvenes vastupanutunne ju veelgi . 
483	NA	 Aga eks olnud see vastupanu ikka rohkem isiklik asi . 
484	NA	 Õieti oli ju orjaööst rääkimise mõte see , et vihkamist üles küttes kuulutada olematuks sajandeid kestnud seisuste vahed . 
484	NA	 Meie võõrkeelne ülemkiht oli kõigi võrdsuse loosungi tarvis otsekui loodud . 
484	NA	 Kuigi olime saksu teenides ja nende kombeid kas või ainult jäljendades midagi õppinud , haridust nõutades ihalenud elupuu haljamaid oksi , õitses alaväärsustundel põhinev matslus teistes vormides edasi . 
485	NA	 Mis sa vahid kogu aeg nii küsiva näoga , nagu räägiksin hiina keelt . 
485	NA	 Ise oled süüdi , kui pole keeli ära õppinud ! 
486	NA	 Mina vahtisin lapsena alati mõisu , õieti parke . 
486	NA	 Olen sellest ka juba millalgi rääkinud . 
486	NA	 Juhan Liivi Varju Villu ajas mind naerma . 
486	NA	 Ajas jah . 
486	NA	 Nii lihtne see nüüd kah ei ole , et saks on loom ja ärgas talupoeg tümitatakse lolliks . 
486	NA	 Kui seda metsa ees ei oleks , õhkab Villu - või kes ? - ja vaatab Peipsi järve poole . 
486	NA	 Ega ikka ei vaata . 
486	NA	 Vette vaatan . - Seal näed enese nägu ! - Jah , vett ja silmapiiri vaatan , mets lihtsalt peab vahel olema . 
487	NA	 Sind ajas naerma sakste elu lapselik kirjeldus , hõikasin vahele , kuid ta ei teinud mind kuulmagi . 
488	NA	 Esimest korda nõksatas minus miski , kui ma Villu võitlusi lugesin . 
488	NA	 Seal on üks stseen , kus üks teine Villu vaatab üle langenuid ja kuuvalgel paistab ta eestlasest sõber rüütel Goswin Herice nägu . 
488	NA	 Ühel pool võitlesid sakslased , teisel pool eestlased , kuid iselaadne vennatapusõda oli kohati seegi . 
488	NA	 Mu silmi lausa naksas end kinni see lause , ja südames tundsin vaid valu . 
488	NA	 Me oleme kaua olnud metslased , aga isegi Euroopa äärel ja kaugel idas ei saa igavesti metsa jääda . 
488	NA	 Kui ma mõisahooneid ja parke vaatasin , olin nii siin kui seal . 
488	NA	 Ma ei julgenud isegi rääkida , kui seal ma end mõnikord tundsin olevat . 
488	NA	 Nii et eestlaste vabadusvõitlusest lugedes võitlesin ma enese poolel enese vastu . 
488	NA	 Nüüd hakkas ta naerma , nagu tunduks see mõttekäik jabur ka talle endale . 
489	NA	 Kuidas võis too äralõigatud keelega Priidu end rüütlist isa ja lihtrahvast pärineva ema pojana tunda ? 
489	NA	 Ta elas kui vabatalupoeg , kuid mõtlema pidi kui ori . 
489	NA	 Vähemasti sellistena on Bornhöhe Priidut ja Villutki vabaduse eest suremas näinud . 
489	NA	 Nüüd on muidugi lihtne end sakslaseks või mis tahes rahvusse kuuluvaks teha , kui saaks ainult ihunuhtluse mälestusest lahti . 
490	NA	 Seda ikka tunnistad ? 
491	NA	 Muidugi . 
491	NA	 Kui Ajalooarhiivis käisin , nägin neid vitsahoopide määramisotsuseid oma silmaga . 
491	NA	 Ainult jah , vallakohtu vöörmünder ja hilisem peakohtumees oli vanaema Anna emapoolne vanaisa . 
491	NA	 Ja vanaema vanaisa sugulusliin muutis millalgi oma nime Reiteriks . 
492	NA	 Vallakohtu vöörmünder oli mõisa ja talupoegade vahemees , kes jälgis , et täitsa hooleta inimesed nälga ei jääks , et leskmehed ja -naised oma eelmise abielu lastele pärandi jätaksid - uuesti abiellumiseks oli lubatähte vaja - ja muust kohtupidamisest võtsid nemad ka osa . 
493	NA	 Kutsari Juhan tahab naist võtta , kuid temal ei ole oma lastele midagi anda . 
494	NA	 Mis sellest Juhanist ja tema lastest siis sai ? 
495	NA	 Ei tea . 
495	NA	 Anna vanaisa teadis , kuid on poolteist sajandit tagasi surnud . 
495	NA	 Tavaliselt loeti üles , mis ühele või teisele lapsele tuleb jätta : hobune , lehm , lambad , vili , riided , veimevakk - kõik on täpselt kirjas . 
496	NA	 Ja üksteise peale kaebamised olid moes . 
496	NA	 Tehti koos temp ära ja siis lobises keegi välja ja kolmas kaebas ja kutsuti tunnistajad ja süüdlased kutsusid tunnistajad ning kõik lõppes sellega , et vallakirjutaja maalis kenas käekirjas protokolli : Mäe Mardile otsustati anda viisteist hoopi vitsa . 
496	NA	 Nagu lapsele , kuigi tegu oli täismehega . 
496	NA	 Siis oli niisugune kohtupidamise viis , nüüd on teine . 
496	NA	 Viiskümmend aastat ei peetud üldse kohut . 
496	NA	 Inimese arusaamine endast ju muutub . 
496	NA	 Mis ühele julm , see teisele nohu . 
496	NA	 Üks peab vargust tühiseks - sest rikastel on ja minul ei ole , nii et tuleb kas või salaja ära võtta ! - , teine sureb ainult varguse mõtte peale häbisse . - Ei sure ! - Igal juhul on temal mõttest enesest häbi , kui see korragi peas vilksatab . 
497	NA	 Hiljem , kui oma ema õe Agatha juures elasin - õieti elas Agatha minu juures , aga see on siinkohal tühine keerutus - , jah , kui Agathaga koos elasime , kaevati minu peale , et olen tädi äraolekul midagi ära lõhkunud , kedagi veega pritsinud ja ei tea mida veel teinud , ja kui siis Agatha need täisinimesed ära kuulas , küsis ta minult : kas oli nii ? 
497	NA	 Ei olnud , vastasin . - Sest tõesti ei olnud . - Ja Agatha ütles mulle kätt õlale pannes : Tema ei valeta . 
497	NA	 Tema on nõnda loodud , et ei valeta . 
497	NA	 Kas teil häbi ei ole tüdrukut nõnda laimata . - Ja nii jäigi ? - Jäi jah , kuigi ma hiljem omaette mõtlesin , kust Agatha ikka teadis , et need inimesed , kuhu nädalavahetuseks tädi äraolekul jäin , leppisid otse minu kuuldes kokku plika suurelisust kärpida . 
498	NA	 Mõisas oleksid pikemata kere peale saanud ? 
499	NA	 Ei tea . 
499	NA	 Lõpuks on ju kõik arutelud lihtsustused ja värvitud tänasest päevast , nii et ajalugu teeb see olevik , kust tagasi vaatad . 
499	NA	 Olevikke on sama palju , kui on inimesi ilmas , nii et ma ei oskagi ajaloo ja inimese vabaduse kohta midagi ütelda . 
500	NA	 Kohe seal pildi peal mõtlesid nii ? 
501	NA	 Seal ma ei mõtelnud midagi . 
501	NA	 Seal ma tundsin , et olen tähtis . 
501	NA	 Et tegelikult olen mind sakutavale emale ka tähtis . 
501	NA	 Miks ta muidu nurises , et näe , mis nad - Reiterid ? - ütlevad , kui meie oskame lapse eest hoolitseda küll . 
502	NA	 Vabadusest rääkisid . 
502	NA	 Eesti asja tuletasid meelde . 
503	NA	 Ega seda asja vist olegi . 
503	NA	 Või on , kui asjast tahetakse rääkida , aga vabast olemisest pole veel lõhnagi . 
503	NA	 Ma ei tea , kas Tõnis Vabadussõjast üldse osa võttis . 
503	NA	 Oli ju sel ajal viiskümmend neli aastat vana juba . 
503	NA	 Kuskilt pidi see tunne sisse tulema , et elame omal maal ja kõik , mis toimub , on enese teha . 
503	NA	 Mina tahtsin lapsena saada maadeuurijaks . 
503	NA	 Hiljem , kui kodust juba ära , tundsin hirmu metsagi ees . 
503	NA	 Kui esimest korda Eestist välja sain , kartsin , et mind varastatakse ära . 
503	NA	 Olin juba täisinimene , aga kuskil sees oli tunne , et varastavad ära , kaotavad ära , ja keegi ei saa teada , kuhu ma jäin . 
504	NA	 Päriselt pole see tunne kadunud praegugi . 
505	NA	 Eesti asi on üks sega-asi . 
505	NA	 Nii saan aru alles nüüd . 
505	NA	 Siit on palju rahvusi läbi käinud ja palju on paigale jäänud . 
505	NA	 Maa ja keel teevad eestlaseks , ei veri , ei asi , ei vara , ei au . 
505	NA	 Eestlasel pole au veel õieti olemas . 
505	NA	 Au ei käigi rahvuste järgi . 
505	NA	 Mingit erilist ja teistest erinevat au ei saa eestlastel ega mis tahes teisel rahvusel olla . 
505	NA	 Inimesest algab ja inimesesse lõpeb kõik . 
506	NA	 Küti lähedal oli üks väikemõis . 
507	NA	 Ja park ? 
508	NA	 Park oli ka . 
508	NA	 See mõis kuulus eestlasele ja mõisniku tütart nägin raamatukogusse minnes tihti . 
508	NA	 Kütil öeldi ikka : Wilhelmiine on mõisniku tütar , aga läks lihtsale poisile mehele . 
508	NA	 Isa oli jätnud tütre pärandusest ilma ja see tuli pärast sõda tütre perele kasuks . 
508	NA	 Tütre poeg oli kogu aeg haige . 
508	NA	 Tegelikult ei olnud , aga ema näitas jutuga , kuidas tema oma lapsest rohkem hoolib kui need , kel päritolu õieti polegi . 
509	NA	 Kuule , ma räägin sulle nüüd Küttide juttu . 
509	NA	 Ise ei oska ma midagi arvata . 
509	NA	 Aga hilisemast ajast oskan küll , sest sellest poisist sai noormees ja talle ei olnud enam kedagi eeskujuks tuua . 
509	NA	 Polnud kogemust . 
509	NA	 Endisi aegu ka enam ei olnud . 
509	NA	 Mõis ise ei tähenda midagi , kui seal mõisnikku pole . 
509	NA	 Kui mõis on ainult varandus , pole mõisagi . 
509	NA	 Wilhelmiine pojast sai joodik . 
509	NA	 Siis Kütil Wilhelmiine perest ei räägitud , aga tema oli igal suvel otse küsinud , kuidas Alo nüüd elab ja mida on ta õppinud . 
509	NA	 Alo ennast mäletan ainult sellest ajast , kui ta oli veel laps . 
510	NA	 Hull küll , kui lapseiga kestab sajandeid . 
510	NA	 Kes seda ütles , mina ei tea . 
510	NA	 Kordasin ainult kellegi sõnu . 
511	NA	 Mina olin natuke üllatunud küll , et nii mu isa- kui emapoolsed eellased - Reiterid ja Saared - on kõik seotud ühel või teisel viisil mõisaga , jätkas ta . 
511	NA	 Vanaema Maali Saare isa oli mõisas härjakarjane , sest härjakarjase isa jättis poja vaese tüdruku naiseksvõtmise tõttu pärandusest ilma , Maali meheisa oli teises mõisas kubjas . 
511	NA	 Reiterite päritolu on nii segane , et kahtlustan seda ja teist , ja parem on , kui ma sellest ei räägi . 
511	NA	 Anna abiellus kolmekümne ühe aastaselt Muuga mõisas sündinud kolmekümne üheksa aastase mehega , kes kahekümneaastaselt läks maalt ära linna . 
511	NA	 Kui Muuga mõisa ajalugu pisut uurisin , avastasin , et see kümme aastat , mil Eduard Vilde Muuga mõisas aidamehe pojana elas , oli mu vanaisal ja Vildel vähemasti koha ja inimeste mõttes ühine lapsepõlv . 
511	NA	 Vilde juttu Minu esimesed triibulised olen ma koolis lausa õppinud - kui Karl Mihklat uskuda , sai Vilde parun Grünewaldti vallaspoja puhaste riiete poriseks tegemise pärast peksa ! - , kuid et mu Vildest kolm aastat noorem vanaisa ka seda nuhtluskisa pealt võis kuulata , üllatas . 
512	NA	 Lõbus on ju seegi , et aidamehe ja paberite järgi metsaülema poja lapseliku kakluse tagajärjed on Vilde sule all tagantjärele sotsiaalse ebavõrdsuse võrdpildiks muutunud . 
512	NA	 Nii et meie lapsepõlvedki saavad hiljem kirjeldatud vastavaks sellele ajale , kust lähtub tagasivaatav nägemisteravus . 
512	NA	 Tegelikult liikus nii maal kui linnas tollel ajalgi vaba rahvast , ametimehi ja käsitöölisi , seisustevahelisi segarahvusest haritlasi , kuid rahvusliku ärkamise tuhinas vajasime vastandumist , mis hulkade eneseteadvust aitaks eesti rahvuseks liita . 
512	NA	 Talupojad ärkasid , matsirahvas sai endale nime . 
512	NA	 Põliselt vabad või põlvest põlve haritud seisid esimese tõsise valiku ees , kuhu teisenevas ajalootundes kuuluda . 
512	NA	 Nende kodukeel oli enamasti ju saksa keel , eesti keelt oli vaid teatud ameteis vaja . 
513	NA	 Sel ajal kuulus Muuga mõis juba Carl Timoleon von Neffile - täiskindlalt tuvastamata balti paruni ja prantsuse guvernandi poeg , seega vallaslaps temagi - , kes mõisast peaaegu muuseumi tegi . 
513	NA	 Kui kümneaastane Vilde kord mõisa saalides ringi jalutas , sai poiss niisuguse vapustuse , et hiljem kujunes temast eesti esimene kutseline kirjanik . 
513	NA	 Selleks , et vaatepiir laieneks , peab kujutlusvõime saama toitu . 
513	NA	 Kujutluste horisondi määrab mitte seisus , vaid haridustase . 
514	NA	 Nüüd uuris ta oma pöidlaid ega vaadanud ammugi minu peale . 
514	NA	 Rõhk ei vaevanud pead . 
514	NA	 Arstid ei kiusanud . 
514	NA	 Rottidel polnud midagi teatada . 
515	NA	 Eesti on väike maa . 
515	NA	 Mõisu on palju ja vähe . 
515	NA	 Iga kord , kui kellegi sünnikoha järele küsin , mõtlen kohe , mis mõisa alla see koht kunagi kuulus . 
515	NA	 Mõtleksin nagu läbi korrapärase üksteise peale asetatud võrgustiku , mille sõlmed omavahel on põimunud . 
515	NA	 See põiming on sees maastikus , mõisates , taludes . 
515	NA	 Igal pool on tunda enne-meid-olnute hingust . 
515	NA	 Ühe unenäodki ilmutavad end teisele , et tõsioludeks nimetatud pinna seest ( ja tagant ) , taevast ja õhust eellaste mõte ei kaoks . 
516	NA	 Jajaa , ütlesin muiates vahele , Vana-Põltsamaa mõis kuulus peaaegu terve XIX sajandi Gagarinitele ning selle vana vürstisugukonna seest võid leida kõrgeid riigiametnikke , kunstnikke , vabamüürlasi , juutide ja teiste rahvustega segunemisi , nii et lase ainult fantaasial lennata , kui tõesti muidu ei saa . 
516	NA	 Kuid mis puutub see sinusse ja Eestisse , aga ta ei teinud mind kuulmagi . 
517	NA	 Kui ainult teaks , mida vanaema Anna mu emale pahaks pani , et enne pildistamist oli niisugune möll . 
517	NA	 Mälu on imelik . 
517	NA	 Ma ei aimanud , et selle foto tegemisest nii palju mäletan . 
517	NA	 Unenäod näitavad ammu-unustatud sündmusi teinekord ka , sellepärast jäävadki meelde . 
517	NA	 Pärast on hea mäletamise tõenäolist alust uurida . 
518	NA	 Mõnikord on tunne , et rändan kohast kohta ja aeg on õieti tühine . 
518	NA	 Ja igalt poolt , igalt poolt vaatab mulle vastu vanaema Anna tõuline , uhke ilmega nägu . 
518	NA	 Enne - lapsena - ma seda nägu ei kartnud . 
518	NA	 Kui olin isakodus - omas kodus ! - , siis ma VEEL seda nägu ei kartnud . 
518	NA	 Aga nüüd kardan , ei tea isegi miks . 
519	NA	 Minust endast on üks noore-ea pilt , kus ma Annaga vägagi sarnanen . 
519	NA	 AINULT ÜKS PILT , kus olen täiesti vanaema moodi ! 
519	NA	 Otse veider , kuidas hoiak näojooni kujundab . 
519	NA	 Hilisematel fotodel on näha seda ja teist , elu jooksul kujunenud isedust , aga sel ühel fotol ... 
520	NA	 Siis ma tahtsin veel maadeuurijaks saada . 
520	NA	 Näitlejaks või kunstnikuks . 
520	NA	 Joonistasin ju meelsasti . 
520	NA	 Liblikaid püüdsin ja prepareerisin . 
520	NA	 Marke kogusin . 
520	NA	 Malet mängisin . 
520	NA	 Laule tegin ka , kuigi ma ise enam laulda ei osanud . 
521	NA	 Ma olin vist andekas laps , kuid elu ei tulnud mul välja . 
521	NA	 Ainult katsetamine ja kunst . 
521	NA	 Mina siis juba kunsti kunst , kui meie ühiseks hüütud elu oli ühe teoloogiaseminaristi lavastus . 
521	NA	 Kohalikud kuradikesed tegid ülejäänu vabast tahtest ja ise . 
522	NA	 Küll MAAILM OLI AVAR , taevas hoia , kui avar oli maailm - jätkas ta hetkeks lahvatanud joobumuses - , vanemad metsas küll , kuid ikka veel oli maailm täis päikest ja valgust . 
522	NA	 Nüüd kukun koos oma kirjutuslauaga keldrisse ja ongi kõik . 
523	NA	 Meeleolud vaheldusid , nagu ei teaks isegi ilmastik , kuhu end pöörata , ja sedamööda heitlik oli ka ta enese meel . 
524	NA	 Agatha läks 1959. aastal uuesti mehele ja teatas , et tema võõraid lapsi koolitama ei hakka . 
524	NA	 Viimaste ühiste jõulude ajal olime mõisas - koolis siis õieti - , kooli direktor korraldas töötajatele peo . 
524	NA	 Tädi Agatha võttis mu tookord kaasa . 
524	NA	 Olin neil jõuludel ainuke laps . - Imelik , ütles ta , need olid ikka tõesti jõulud , ja selle väikese kooli direktor 1952. aasta detsembris ikka päris enesetapja . 
524	NA	 Kuidas ma varem seeüle pole mõtelnud . 
524	NA	 Kuuse all salmi lugesin , aga see ei tulnudki meelde , et jõulud on keelatud . - Siis ma juba teadsin , et lähen teise kooli ja hakkan internaadis elama . 
524	NA	 Nädalalõppudel sain ikka veel koju - oli koht , kuhu minna - , aga kui põhikool läbi , hakkasin oma käe pea elama . 
524	NA	 Suviti Kütil , talviti koolis , kuni ülikoolini välja . 
525	NA	 Jõulusid pidasime nüüd maal ja mitte päris salaja . 
525	NA	 Tõime näärikuuse lihtsalt varem tuppa . 
525	NA	 Neist jõuludest mäletan ainult verivorste , hapukapsaid ja liha pohlamoosiga . 
525	NA	 Muret toiduga Kütil tõesti ei olnud . 
526	NA	 Aitüma Taevaisale , kõht on jälle täis , ütles Maali ja pani käed kokku . 
526	NA	 Mis on inimesele peale riide ja ninaesise vaja . 
526	NA	 Mitte midagi . 
527	 14 . 	 14 . 
528	NA	 Kas ma ei ole kogudusekirjas sellepärast , et ei mõista Jeesuse Kristuse tähendust . 
528	NA	 ( Kas ma ei mõista siis seda ? ) 
528	NA	 Kas õpetas ta meile Jumala teenimist ? 
528	NA	 Meie teenimist eluohvrini välja . 
528	NA	 Kas on see sama : kui mina mitte , siis saagu teised , teised saagugi , ligimene saagu ja olgu õnnelik . 
529	NA	 Ehk just tänu on minus puudunud , ütles ta rahulikult - usust rääkides oli ta ikka rahulik - , olen tõstetud vastutusjõuliseks . 
529	NA	 Loomast tegelikult kõrgemale . 
529	NA	 Kuigi ka loomad on jumala omad . 
529	NA	 Ta otse imestavat jumala huumorimeele ja leidlikkuse üle : igal loomal ja linnul ja liblikal isesugune nägu ning lõpmatu värvikirevus , kujukirevus . 
529	NA	 Ta olevat filme näinud ja vaadanud hoolikalt . 
530	NA	 Jumal on meid kõiki loonud armus ja mitte vihas . 
530	NA	 Tema hingust on tunda õhuski , kui päike valmistub loojuma . 
531	NA	 Jumal harjutab meid lahkumise mõttega , annab korduste läbi märku ja lohutab , et oleme igavesed juba seeläbi , et ajalikku tühisust mõistame . 
532	NA	 Kristuse ees ta peatus . 
532	NA	 Lunastusohver tegi mõtlikuks . 
532	NA	 Minugi eest on valatud verd . 
532	NA	 Ja sõdin ma , kuidas ja kellega tahes , ristipuu on minu algus ja ots . 
533	NA	 Kurat kiusavat järeljätmatult . 
533	NA	 Kuradi mitmenäolisus ahvatleb . 
533	NA	 Kõik kunstid on kuradi ahvatlust täis . 
533	NA	 Kurat tahab maailma muuta ja muuta lõpmatult . 
533	NA	 Mäedki muutuvad . 
533	NA	 Vahest on just mägedes kurat ja jumal ühevõrra lähedal . 
533	NA	 Igatsen rahu , seetõttu on võitlusekihk nii ahistav . 
533	NA	 Sees tiksuks kui kell , külvaks jõudmatuse ärevust , aga kuhu mul jõuda , mida uskuda ? 
534	NA	 Jumal ja kurat olevat täiesti reaalsed olendid . 
534	NA	 Ta tundvat nii , kuigi ei oskavat kirjeldada kumbagi . 
534	NA	 Nende ilmumisviise , vihjeid ja hingust aga küll ja küll . 
535	NA	 Kui mu vaene pea oleks vaid selge . 
535	NA	 Siis oleks kergem . 
535	NA	 Siis saaksin lõpuni mõtelda selle tumepunkti enese sees . 
535	NA	 Keda karistada tahetakse , sellelt võetakse aru , lisas ta . 
536	NA	 Minul asendab aru tõusev ja langev rõhk . 
536	NA	 Haigus asendab mind ja arst trügib jumalaks . 
537	NA	 Olevat päevi , kus ta kirjutab tund-tunnilt üles kõik oma mõtted , et neid selgemail hetkil uurida . 
537	NA	 Aeg-ajalt tundvat ta niisugust tüdimust , et hakkavat hirm . 
538	NA	 Ükskõiksus on kuradi vend . 
538	NA	 Päris imelik , et ENESEMÜÜMINE ALGAB TUIMUSEST . 
539	NA	 See siin on Richard Milgi koht , ütles ta pärast eelnevat sissejuhatust , ja ma ei saanud aru , kas ta mõtles peeglit , tuba , iseenese kõnet või pausi , et rääkida Milgist . 
539	NA	 Richard Milk oli alati koos veel millegagi , võib-olla alfabeedi tähtedega või korrutustabeli arvudega . 
539	NA	 Vahel esinesid Richard Milk ja kaaslased kolmainsuses , härra Milk viibis heas seltskonnas . 
540	NA	 Aga ta ei rääkinud härra Milgist kunagi pikalt ja mingit lugu sellest ei kujunenud . 
540	NA	 Võib-olla tähendas Richard Milk pausi ja ta koht oli kõnetaanduses . 
540	NA	 Siiski sain aru , et Milk & kaaslased olid talle nagu eeskujuks , et ennast kokku võtta ja lõtvu ning tähenduseta hetki põlata . 
540	NA	 Härra Milk ise näis ( tema kõnevälgatustele toetudes ) ka ise igasugust tähenduste puudumist põlgavat ega teinud midagi lihtsalt niisama ja elamismõnust . 
540	NA	 Töö tegi ahvist inimese , võinuks Milk & Co ütelda , aga ei ütelnud . 
540	NA	 ( Või ütles ja mulle ei räägitud edasi . ) 
541	NA	 Ma olen peaaegu hakanud arvama , et minu töö on kannatamine . 
541	NA	 Ja et ma kord juba nii olen hakanud arvama , läkski tervis käest ja tänavad tulid kallale . 
542	NA	 Richard ajab vemblaga , piitsaga - millega veel - tööd taga ja jookseb nõnda kannatuste eest ära , ütles ta teinekord . 
542	NA	 Või jookseb Milk tühjuse eest , see ei selgunud . 
542	NA	 Maailm on pea peale pööratud : eluaeg oled kuulnud , kui tähtsusetu on isik ja kui suur on inimkonna siht - milline see siis on , küsisin vahele , aga ta tegi end kurdiks ega vastanud - , nii et kui tema nüüd tuisutuba otsib ja tänavatel lahingut peab , on see väike ja ajalik , liiginimlik tegu . 
543	NA	 Ma püüan küll targalt mõtelda , eneseüleselt mõtelda , aga näe , välja see minul ei tule . 
543	NA	 Võib-olla sellepärast ei tule , et tuisutoast , lumekoopast , varjavate seintega maja mõttest ei saa ma veel isegi aru . 
543	NA	 Ma ei tea , miks just tuisk mulle end järelejätmatult ilmutab . 
544	NA	 Aga hiljem ütles ta , et saab kõigest aru , ainult sõnu ei ole . 
545	NA	 Mina räägin ja teised ei kuule . 
545	NA	 Võin hüüda , kuid ikka ei kuule . 
545	NA	 Kui teda haiglas pärast operatsiooni palatisse sõidutati , voodisse tõsteti , keeras keegi kogemata ta voodi keskelt lohku ja siis oli ta olnud kui põrgus . 
545	NA	 Sulatina valgus kõhtu , kuid häält ei olnud . 
545	NA	 Ma karjusin , et keerake ometi ase sirgeks - voodid on ju tellitavad , tead sa seda ? - , aga siis taibanud , et ta ei jaksa liigutada huuligi . 
545	NA	 Valu ju silmist ei paista , ütles ta , kes viitsib üldse otsa vaadata , aga ometi oli üsna kohe voodilohku märgatud ja valu ära keeratud : voodi sai sirgeks kui lautsi . 
546	NA	 Kõige hirmsam hetk minu elus , mina karjun ja keegi ei kuule . 
546	NA	 See oli Richard Milk , kes oli minu abistamise ära keelanud , ütles ta . 
546	NA	 Inimene peab kaaluma , kui suur tema on , kui vastupidav , kui vägev , nii ta seletas mulle Richardi mõtet . 
546	NA	 MEIE ELUAJA MÕTET , lisas ta teinekord . 
546	NA	 Kui vaja , peab inimene ennast heitma ka raudteele rööpaiks , sõit ei saa seisma jääda , RONGID PEAVAD LIIKUMA , ja sellepärast olevat tema ka haiglasse sattunud . 
546	NA	 Selle hoiaku pärast ja selle pärast , et tema ise ja Richard & Co ja paljud-paljud teised saaksid kontrollida , kui ennastohverdav ja vastupidav tema õieti on . 
547	NA	 Vaatasin , et ta hakkas justkui transsi minema , kui ta end raudteerööpaiks kujutles . 
548	NA	 Siis oli ta - millalgi , kohe või aastaid hiljem , sellest ei saanudki aru - keset Tallinna linna tuisku sattunud . 
548	NA	 Laia märga lund lausa kallati alla , tuul tugevnes , lumerusikad lõid vastu nägu ja silmi , ning ta näinud , et Richard Milk tuleb , otse tuisu seest tuleb , ja ta oli mõtelnud : tulgu siis , kirves käes , ja lõhkugu ! 
548	NA	 Löögu käed-jalad-pea otsast ! 
548	NA	 Ta olevat tuisus lausa näinud , kuidas Richard kirve tõstab , ise lohutades : pole midagi , kõik on hästi , küll saab , küll saab , ja tuisk tihenes ja ta polevat eraldanud enam Ühispanga kõrge hoone kontuuregi . 
548	NA	 Ta oli teed küsinud , tuisust esiletungivatelt lumemütsakutelt teed küsinud , et kus on Ühispank , ja siis olid inimesed seisma jäänud , musta raamitud nägudega tema poole vaadanud - oled sa tähele pannud , et näo ümber moodustub peakatetest , sallidest , kraedest just nagu leinaring , sest mis tahes värv on läbi vettides esmajoones ikka vaid hall või must , küsis ta minult - , jah , need tema poole vaatavad näod olid suid liigutades vastanud , kas te siis ei näe , Ühispanga siluett paistab ju kogu aeg kätte , isegi Tallinna teisest äärest paistab , mida te õieti küsite . 
549	NA	 Ega ma läbi müüri minna ei saa , oli ta hüsteeriliselt kisanud . 
549	NA	 Ühispanga hoonet ma näen samamoodi kui teie , kuid vaadake , siin on kivimüür - ta näidanud käega , et kivimüür ja ehitusplangud ja okastraat tara peal tõesti ON - ja siis oli mitu vastajat käega löönud ning , valge lumekoorem kukil , edasi läinud . 
550	NA	 Ta olevat otse kisendada tahtnud , et aidake ometi , ma jätsin pangakaardi sularahaautomaati sisse ja nüüd on see ära varastatud ja alla neelatud ja mida rutem oma kaotusest teatan , seda rohkem on lootust , et mu raha jääb alles . 
550	NA	 Aga ta polevat midagi ütelnud , vaid häälekalt inisenud ja nuuksunud , kuni üks keskealine mees oli ta ära kuulanud , käest kinni võtnud , ühele tänavanurgale viinud ja öelnud : nüüd minge otse , see tänav viib teid peaukse ette . 
551	NA	 Viis ka , viis ka , kordas ta masinlikult . 
551	NA	 Automaat võeti lahti ja kaart leiti masina seest , ma ei olnudki nupule vajutanud , kaart oli kukkunud raudlooma kõhtu , ja siis võeti see välja ja anti passi ettenäitamise järel tagasi . 
552	NA	 Kodu oli mul nagunii kaotatud - selle said ee-vee-peetajad niisama kergesti kätte kui 1940-ndal - , jäänud oli vaid pisut raha , seletas ta edasi , ega mul pangas üle kolme tuhande krooni kunagi ole , Richardile olen ma eluaeg ette jäänud , noorest east peale , ja ärasõidule õhutus on Richardile iseloomulik . 
552	NA	 Kui paljusid on Richard ära ajanud , seda tema ei teadvatki . 
552	NA	 Mustmiljon inimest , ja kõik need ongi ära läinud , sõitnud või kadunud . 
552	NA	 Hobusega , jala või rongiga , mis tähtsust sel , ja lõpuks olevat ta tänava äärde maha kukkunud , paremale küljele räntsatanud ning end ringi keeranult istunud kui lumega kattuv mütsak mõõdetamatu aja elupikkuses unes . 
552	NA	 Vähemalt nõnda olevat talle tundunud . 
553	NA	 Ta ei võivat väita , et kõik , mis ta NÜÜD mulle jutustab , just SIIS tema kehas ja silmis , mõistuses ja hinges oli enesest märku andnud , aga praegu , minuga rääkides , tunduvat talle , et just nõnda see oli . 
554	NA	 Nimelt olevat ta pool aastat pärast esimest operatsiooni millalgi jälle Tallinna sattunud - no on alles linn , oigas ta oma seletuste vahele , on alles linn , satun unes või ilmsi ikka siis sellesse linna , kui mulle tahetakse ( TAHETAKSE , rõhutas ta ! ) millestki varjujäänust teada anda - , ja tol korral Tallinnas olevat ta möödaminnes ühe kunstinäituse avamisele sattunud . 
555	NA	 Läksin galerii laiadest akendest mööda , väljas oli pime , sees täiesti valge , ja jäin läbi klaasi vahtima ruumi kogunenud inimsumma . 
555	NA	 Näitusesaal oli nii tihedalt rahvast täis , et pilte seintel ei olnud kehade tagant nähagi . 
555	NA	 Aga näod , inimesed ja näod , olevat talle olnud noorusest tuttavad . 
556	NA	 Olin peaaegu kõigiga tudengiaastatel kokku puutunud , ja hetkeks tundus mulle , et minu enese noorus on seintele kõigile vaatamiseks välja pandud . 
556	NA	 Minu noorus , unistused ja maailmavõitmise õhinad , sest tol ajal olevat tema veel lootnud ära õppida kõik maailma keeled - no mitte kõik , ütles ta end selgelt rääkima sundides pikkamööda , iga sõna järel pausi pidades , tasakaalukalt vahele - , jah , ma lootsin oma keelte õppimatuse hirmudest lahti saada . 
557	NA	 ? 
558	NA	 Nooruses oli mul tunne , et MA OLEN JUSTKUI PEO PEAL , KÕIGILE NÄHTAV , ja iga minu sammu pannakse tähele . 
558	NA	 Kus , küsid sa , kuigi ma polnud küsinud midagi . 
558	NA	 KGB-s , gestaapos , ükskõik , kuidas sa nimetad neid organeid - nüüd hakkas ta pärast selle tema jaoks ilmselt mitmetähendusliku sõna üle laginal naerma - jah , mul oli tunne , et iga mu sammu paneb salateenistus tähele ja kuigi uut keelt õppima asudes jõudsin kiiresti edasi , hakkas iga kord pärast mõnekuulist stuudiumi põlema punane pidurdustuli . 
559	NA	 ? 
560	NA	 Ja-jaa , ma saan aru , et keelte omandamisel tekkiv pidurdus on selgesti vastuolus lausega laps , katsu targaks saada , sest lolli rahvast on kerge valitseda - selle lause ütlejad olid pärast 1939. aastal toimunud sakslaste tagasikutsumist ilmselt kehva tervise tõttu siia jäänud baltisaksa tädid , kellega mul KA oli õnn oma kodust pagendamise järel kolme aasta vältel peaaegu iga päev kohtuda , olen sellest sulle ( või kellelegi teisele ? ) millalgi rääkinud - , kuid teisalt mõistsin ka , et keelteoskus ja isegi suhtlemisvõimekus on miski , mis on salateenistusse värvatud inimese puhul ilmvajalik . 
560	NA	 Oma hoiakuga õnnestus mul niisuguseid kontakte vältida . 
561	NA	 Et just minul oli eriliselt SILM peal , seda ma tundsin kogu oma keha nahaga . 
562	NA	 Ja siis ei õppinud sa rohkem kui eksameiks vaja ? 
563	NA	 Jah , jah , jah , vähemasti keelte osas ümbritsesin end lolluse müüriga , peaaegu nõnda , ja lugesin salaja ikkagi vähemalt ühes võõras keeles raamatuid . 
563	NA	 Minu aken Euroopasse oli just see aken , mis venekeelsena kolm sajandit tagasi Baltikumi raiuti . 
564	NA	 Vene keelt sa siis ju ometi õppisid , küsisin mina . 
565	NA	 Tegelikult olen õppinud mitmeid keeli , kuid mingil hetkel tuli mu peale just nagu pimendus , sest Vilma , Agatha , Maali ja isegi Alfred , kes minu jaoks ometi keegi või miski tähenduslik oli , rääkisid alatasa , kuipalju parem on ohtlikest asjadest mitte midagi teada . 
565	NA	 Kuipalju parem on öelda , et pole kuulnud-näinud-kohtunud , sest ülekuulamiste maratonile ei suutvat õrna inimlihaga ihu iialgi vastu panna . 
566	NA	 Parem on , kui sa ei tea , mis sinu isaga juhtus , parem , kui sa ei tea , mis sinu vanematega juhtus , siis pole sinult võimalik ka eritöötluse korral midagi välja pressida . 
567	NA	 Ei , mul ei ole sulle midagi rääkida , vastanud Vilma pärast metsast väljatulekut . 
568	NA	 Tegelikult tahtsin ma tõepoolest saada targaks ja näida loll ! 
569	NA	 Aga mitte sellest ei tahtnud ma rääkida , jätkas ta pisut rahunenuna . 
569	NA	 Ma läksin tollesse noorusaja piltidega näituseruumi sisse , lükates tagasisõidu Tartusse edasi . 
569	NA	 Bussid käisid tol ajal tunniajalise intervalliga , nii et kojujõudmine polnud mingi probleem . 
570	NA	 Seal ruumis , tead - nüüd ta lausa sosistas - , oli ka Richard Milgi noorusaja pruut . 
570	NA	 Nüüd küll niisama vana naine kui ma isegi , ja palju-palju armsaid kortsulisi , hallidest juustest ümbritsetud nägusid . 
570	NA	 Kuigi sain aru , et Richard ei kummitanud mind asjata , oli ikkagi nii imeline näha neid , kellega koos , olgu küll , et poolsalaja , olin unistanud ja lootnud ja suurelisena arvanud , et minu mitmekordsus päästab mind , sest rumal-olla-tahtmise kiuste oli vähe kontserte , näitusi ja raamatuid , mis mul tollastes oludes kuulamata , vaatamata või lugemata jäid . 
570	NA	 Ainult et ma hoidsin oma tõelised huvid ja harrastused salajas . 
570	NA	 Olen olnud paljudel kultuuriliselt olulistel sündmustel kõrvalt- ( sees- ) vaatajana kaasas , kuid aktiivselt ja isiklikult pole osalenud üheski . 
571	NA	 Üks õõs või avaus oli mul ometi , jätkas ta , ilma et oleksin teda kuidagi ergutanud või provotseerinud . 
571	NA	 Mu sõprade ring oli väike , kuid kindel , aga isegi neile ei poetanud ma oma päritolust või vanemaist liigset . 
571	NA	 Päritolust , karjatas ta , mis päritolust võin ma rääkida , kui ma oma emapoolsete talupojaseisusest sugulastega kohtusin harva ja isapoolsetest eraldas täielik vaikusesein . 
572	NA	 Ma käisin sageli Peterburis ( tol ajal Leningradis ) ja Moskvas . 
572	NA	 Väikestes Hruštšovi sula ajal ehitatud korterite köökides toimusid tõelised kollokviumid , filosoofiaalased seminarid , kui teejoomise lõpmatult pikkade ja ometi imelühikestena mõjunud vestlus- , arutlus- ja vaidlustundide kohta üldse võib nõnda ütelda . 
572	NA	 Moskva käredad pakased ja keldritesse ehitatud ateljeedes toimunud , ainult sõpradele mõeldud näitused mõjusid mulle . 
572	NA	 Segaseltskonnad kõik . 
572	NA	 Nii rahvuste , seisuste kui ametlikult olematuks kuulutatud seisuste mäluga , mis erines ajaloomõistmiselt täiesti sellest , mida olin kogenud Eestis . 
572	NA	 Teadlased , kunstnikud , mõtlevad ja sõltumatud inimesed näisid seal mulle nii enesestmõistetavatena , et kodused hirmud ei tulnud meeldegi . 
572	NA	 Ja linnad ise . 
572	NA	 Ja linnad ise muuseumide , näituste , kontsertide ja ajalooga , mis sellest nüüd enam rääkida . 
572	NA	 Möödas , möödas on needki tunnid ja päevad ja nädalad , ning osalejad ise üle maailma laiali . 
573	NA	 Taevas küll , kuhu ma olen oma jutuga jõudnud , hüüatas ta , nagu oleks tal valus , et midagi , milles ta end ammuseil ajul ja põgusalt kodusena tundis , on pääsmatult kadunud , nelja tuule poole lennanud , ja ta ei kohtu oma noorusaja helge poolega enam kunagi . 
574	NA	 Ma astusin tollesse inimsumma seal saalis , nägin kui silmanurgast tuttavaid maale , ja siis , ja siis märkasin naist , keda olin KGB-ga koostöös kahtlustanud . 
574	NA	 Naine seisis ja vaatas otsivalt ringi . 
574	NA	 Ta vaatas otsivalt ringi , kordas ta , ta ei vaadanud piltide , vaid inimeste poole . 
574	NA	 Ma ei tea isegi , miks , kuid hakkasin saali teisest nurgast , inimesi kergelt käega puudutades või kõrvale lükates tema poole minema . 
574	NA	 Ta oli kui magnet , mis tõmbas . 
574	NA	 Sel hetkel , kui ta pilgu alla lõi - ta on pikk naine , väga pikk , mina ulatun talle vöökohani , olen sellest sulle ju rääkinud . 
574	NA	 Või ei ole ? 
574	NA	 Ükskõik - ning nägi mind . 
575	NA	 Tere-tere , hüüdis ta kõlavalt . 
575	NA	 Sina oled ka siin . 
575	NA	 Ja siis , pilku mu paremale käele pöörates - siis oli mul opereeritud paremat kätt ja see oli paksus marlimähises - , lapsuke , mis sinuga juhtunud on ? 
575	NA	 Ma sirutasin sidemes käe ette , nagu näidates , et lapsele on ai-ai tehtud , ja tundsin , kui totter oli see liigutus ning poole sajandi pikkusest vanusest tagasilangus . 
575	NA	 Mina ei tea , mis lauseid me vahetasime , kuid mõne sekundiga olin ma talle teada andnud , et pärast esimest suurt operatsiooni , mille eel mind Richard Milk ähvardas , on nüüd ka teine toimunud , nii et ma ei tea enam isegi , mitmeks tükiks on mind eksperimendi korras lõigutud . 
576	NA	 Naine haaras mul õlgadest kinni , lükkas pärast kallistust enesest eemale , et paremini vaadata , ning küsis otse : kas sa oled nüüd kõigiga riidu läinud ? 
577	NA	 See küsimus ei üllatanud mind põrmugi , ja ma hakkasin rääkima , et mitte kõigiga , et õieti mitte kellegagi , et enne suurt operatsiooni vintsutati mind kõvasti , pidin käsu korras ühe tööreisi tegema , ja see oli raske , oi-kui raske , sest kõik oma vaba aja olin hotellides jõudu kogudes lamanud ja iga päev pudeli punast veini lonksukaupa ära joonud , et näo lubivalge värv liiga silma ei torkaks , ja et kui ma siis lõpuks reisilt Tartusse tagasi jõudsin , ei jaksanud ma kohvrit isegi sentimeetri võrra maast kõrgemale tõsta , et vastas ei olnud mul kedagi , istusin bussijaamas ja mõtlesin , kuidas ma kohvriga kodumaja treppidest üles saan , et päästvale voodile pikali heita . 
578	NA	 Aga võib-olla rääkisin kõike seda narkoosi all - ma olevat seal lausa nimesid nimetanud , nii et kõik sai avalikult teatavaks - , ja nüüd , selles näitusesaalis ühe kahtlust äratava naise ees seistes , tuli mulle aastatagune oluseis meelde . 
578	NA	 Mina ei tea , mis järjekorras miski on toimunud , mis seostes olnu meenub , mina ei tea , mis imelik nähtus on aeg . 
578	NA	 Aeg kui niisugune , pomises ta , just nagu kaotaks siinsamas minuga rääkides mõistuse . 
579	NA	 Kas sa oled kõigiga riidu läinud , küsinud naine , ja tema oli ütelnud , et tema pole kellegagi riidu läinud . 
579	NA	 Igal aastal tullakse talle kirurginugadega kallale , sest tervis nõudvat seda , ja muud ei oskavat tema ütelda . 
580	NA	 Et nüüd ei sega ega pane tema haigused proovile küll enam kedagi . 
580	NA	 Need , kes kunagi olid justkui lähemal , naeratavad viisakalt ja hoiavad eemale , nii et ta ei tea , mida peab küsijale üldse vastama . 
581	NA	 Naine oli ta sidemeis käe ettevaatlikult , kuid ometi energiliselt oma kahe käe vahele võtnud , ning öelnud , et sellega on kõik korras , et temaga on nüüd ülepea kõik korras , ja kreepsu ei olevat temal kuskil . 
582	NA	 Kreepsu , oli ta mõtelnud , sest ta oli seda sõna kunagi lapsepõlves ja nii igiammu kuulnud , et tähendus pole tulnud korraga meelde . 
583	NA	 Siis olid nad näituseruumist välja läinud , otsinud ühe kõrvalise kohviku , kus polnud ohtu tuttavaid kohata , ning ta oli rääkinud haiglast ja Milgist ja suure operatsiooni järgsest ajast , kui ta polnud maal esialgu isegi väikest õueringi suutnud ühe hooga läbi sörkida . 
584	NA	 Haiglas drillisin ennast küll iga päev treppidest üles ja alla kõndides , aga kui välja tulin , lõi värske õhk mu täiesti uimaseks , ja maal , kui haavade õmblused tunda andsid , oli ta igast valusähvatusest paanikasse sattunud . 
584	NA	 Kuid et kellegagi polnud sellestki võimalik rääkida , oli ta oma hüpohondriaga üsna üksi võidelnud . 
585	NA	 Inimestega ma sel perioodil suhelda ei julgenud . 
585	NA	 Narkoosi mõju kestab kaua . 
585	NA	 Vähemalt temal olevat kestnud . 
585	NA	 Loed raamatust lause , kuid otsekohe läheb see meelest , mis siis arvata sellest , mida räägid või teed . 
586	NA	 Pärast oli naine ta bussi peale saatnud ja tema oli siis südame rindu võtnud - oli võtnud südame rindu , ta kordas seda lauset , nagu imestaks sõnade üle isegi - ning otse küsinud , kas naisel on olnud KGB-ga kunagi tegemist . 
587	NA	 Naine oli keset tänavat seisma jäänud ja küsinud , kes talle niisugust juttu on rääkinud , ja tema oli otsekoheselt öelnud Kudri Elli nime . 
587	NA	 Siis olid nad natuke aega vaikides kõndinud ja naine oli vastanud , et ei ole , kuid ta ei tea , kas ta valedetektori läbi teeks . 
587	NA	 Nüüd oli ta sellest otse kohkunud - kõik on õige , kahtlused olid õiged ja mina olin taaskord sattunud kuhugi , mille tähendusest puudus mul aim - ja vastanud iseendagi üllatuseks , et ka TEMA EI TEA , MIS SALADUSI VARJAB TA KEHA . 
587	NA	 Miks muidu lõigutakse teda nii järjekindlalt ja ilma armuta . 
588	NA	 See on nii imelik , et Ühispanka otsides , leides ja pärast tuisu sisse kukkudes oli too ammune kohtumine tulnud talle meelde . 
588	NA	 Tegelikult istusin hanges ehk ainult viis minutit , siis olid kaks meest , kes saju sisse mattuvat teda olid märganud , rebinud ta üles . 
588	NA	 Haiglasoleku seisund kordus - vahest jääbki korduma ja ma ei tea kunagi , mis on tegelik , mis vaid kujutlus , mida olen ainult mõtelnud või tõesti ütelnud , ja kas pole tema praegune jutt vaid tuisu tekitatud sisendus . 
589	 15 . 	 15 . 
590	NA	 Ta oli lugenud : Mina usun ainult neid lugusid , mille tunnistajad lasid end maha tappa , ja ütles , et tema ei saa selle lause valgel kunagi midagi tunnistada . 
590	NA	 Tema tunnistused olevat kehtivad ainult ta enese kohta . 
590	NA	 Kui sedagi . 
591	NA	 Võin igale hetkele leida mitu vastukäivat seletust . 
591	NA	 Valikuhetkede segadus on kohutav , mis tahes otsustus peaaegu võimatu . 
592	NA	 Olevat selge ime - talle endale ! - , kui rääkides oma arvamust kuuleb . 
592	NA	 Selle arvamuse sees on kuulaja hoiak , kajan vastu . 
592	NA	 Siis jäi ta mõttesse ning lisas : Jah , nõnda on , kuid lõpuks tegutsen sootuks teisiti , kui olen lubanud . 
593	NA	 Võib-olla see ongi reetmine . 
593	NA	 Räägin üht ja teen teist , mõtlen kolmandat ning lõpuks ainult õigustan ennast . 
594	NA	 Ma olen näidend neljas vaatuses ja õudne on , kui need näidendid päeva kestes segi lähevad , sü ( eeniit kaob käest , vaatused vahetavad kohti , seinal rippuv püss teeb pauku kohe alguses ... 
594	NA	 Kas seinal rippuv püss peabki iga kord pauku tegema , lisas ta kõhklevalt , ehk on püss vaid dekoratsiooniks ja vihjeks seinale pandud , et ta võib ka pauku teha , kui vaja . 
595	NA	 Kui ma seal kaevus olin , nägin ju ainult pilvi . 
596	NA	 Ta tegevat piltegi ainult sellepärast , et olnust jääks alles vaidlustamatu jälg . 
596	NA	 Piltpostkaart on väljalõigatud tükk tõelusest , mida pole olemas . 
596	NA	 Kuid vihje ülesande see täidab . 
596	NA	 Mul on lootust , et ma ei mõtle absoluutselt kõike välja . 
597	NA	 Muidugi võimaldavat tänapäevane tehnika nii või teistsuguse suunitlusega montaa ( e - teiste fotosid vaadates peab ta seda alati meeles - , kuid need montaa ( id polevat ka suisa vale , fotopaberil korratakse neidsamu trikke , mida teeb mälu . 
598	NA	 Me tahame lavastada kõike , mida enesest teame . 
598	NA	 Sellepärast pole õigeid maalegi enam , on toatäied protsessi kirjeldusi , häppeninge , performance'eid ja installatsioone . 
598	NA	 Me kujutame taju sündimise hetke , pöörame nahapinna pahupidi ja meeltemõnu enesest välja , aju sisemus näib olevat eriti huvitav . 
599	NA	 Astud näitusesaali nagu kehakoopasse , teod väljendavad vaid reetlikkust . 
599	NA	 Sisikonnast otsitakse ühte ja kõikemääravat tähendust . 
599	NA	 Surnud ei taha keegi olla , kuid aju tahetaks justkui seestpoolt katsuda . 
599	NA	 Ilu ei tule enam arvesse . 
599	NA	 Valu ei tule arvesse , kordamise täpsus otsustab kõik . 
600	NA	 Meid ei ühenda enam mitte midagi peale liigikuuluvuse . 
600	NA	 Ja meil on kole selles suhtelisuse põrgus , me toodame sisikonda uuesti , mõtlemata usule ja tõele , sest kumbagi pole enam ammu olemas . 
601	NA	 Ainult rituaalid on moes . 
601	NA	 Rituaalid täidavad usupuuduse . 
602	NA	 Ma olen alati jutumärkide vahel , sest kõik , mis on , ongi jutumärkide vahel . 
602	NA	 Keegi peab vaatama väljast . 
602	NA	 Kui see pole Jumal , kes see siis on ? 
603	NA	 Ka fotodel on keha parem ja vasak pool segi aetud . 
604	NA	 Ta jäi tihti peegelpiltide ette peatuma , nagu peituks pööratuses kes teab mis saladus . 
604	NA	 Ja alati tõusis neil vaatlushetkedel rõhk . 
605	NA	 Unes olen suur tugevate tiibadega lind . 
605	NA	 Lendan mägede kohal rõhku tundmata , ütles ta siis . 
606	NA	 Aga kogu aeg ei saavat und näha . 
606	NA	 Elu-uni nõuab sekkumist , tõlgendusi ja lavastamist . 
607	NA	 Nüüd põles ta elutoas ikka mõni küünal , et betoonseinte vahel hubiseks midagi elusat ( ! ) . 
607	NA	 Tema kord pikemad , kord lühemad jalutusretked viisid ta enamasti eramajade rajooni - ta ( töötas ) vaatles läbi Tartu linna lausa tänavate kaupa - ning iga muutus : juurdeehitused , maja uus värav , koristatud või rääma jäänud aed , sai temasse kirja . 
607	NA	 XX sajandi viimasel Vabariigi aastapäeval ja tihedas lumesajus oli ta avastanud , et pooltel majadest puuduvad lipud . 
607	NA	 Okupatsiooni ajal karistati ainuüksi lipu hoidmise või sinimustvalge värvikombinatsiooni eest , nüüd ei panda igakord oma eluhinnalist riskimismärki isegi tähtpäevadel välja . 
608	NA	 Kas eestlane kardab mis tahes ajal olla riigitruu ? 
608	NA	 Ja kui on oma riik , siis häbeneb omaenese riigilippu välja panna ? 
609	NA	 Nii ta küsis , lumekoormat koridori jättes , sest sadu muudkui kestis ja kestis . 
609	NA	 Austrias , Šveitsis ja Prantsusmaal jäid inimesed lumelaviinide alla , Eestimaal tegi muret ainult riigilipp või selle puudumine . 
610	 16 . 	 16 . 
611	NA	 Läksin kinno Illusioon ja ostsin pileti . 
611	NA	 Samal ajal näis , et see pilet oli mul kogu aeg olemas olnud ning kassiir kirjutas sellele kohanumbri 21. 
611	NA	 Ta uuris pileti numbrikombinatsiooni ning ütles , et tal pole niisugust võitu ammu ette tulnud . 
611	NA	 Fuajee oli hämar , pileti numbrid halvasti nähtavad , kõik , mis tean või mäletan , on see , et võiduärevus kasvas . 
611	NA	 Mida ma võitnud olen , jäi selgusetuks . 
612	NA	 Läksin korraks isegi saali sisse , pilet näpus , aga peaaegu samal hetkel olin kodus . 
612	NA	 Mul tuli selle piletiga vallamajas käia , ning ma kõndisin majas ja laudas ning sulgesin uksi , et sel ajal , kui ära käin , keegi sisse ei saaks . 
613	NA	 Minu ( ? ) majas , meie majas - tegelikult mu ema sünnikodus , nii et minu maja see ikkagi polnud - , elasid venekeelsed inimesed , kes lasksid mul toimetada . 
613	NA	 Üks suur kahe poolega laudauks ei läinud seestpoolt hästi kinni , lükkasin mõlemad pooled pärani ning tõmbasin hooga uuesti kokku : oli haake , oli üksteise taha painutatud naelu , kuid lukku ei olnud . 
613	NA	 Ma imestasin , et lukku ei olnud . 
613	NA	 Elumajas elav vene mees läks mööda ning ma küsisin , kas tema jääb koju ( ? ) . 
614	NA	 Ta vastas , et jääb küll . 
614	NA	 Palusin , et ta vaataks , kas uksed on kinni , ning lisasin : see on ju meie ühine kodu . 
615	NA	 Mehe rahulik olek oli soosiv . 
616	NA	 Laut ja elumaja olid väga suured ja lähestikku , iseenda mälestustest tean vaid nende uksi . 
617	NA	 Siis sidusin kaks kuusepalki kelgu peale . 
617	NA	 Need tuli vallamaja juures asuvasse saekaatrisse viia , neist pidi saama kaks lipuvarrast . 
617	NA	 Lauda seina ääres istus veel mitu inimest . 
617	NA	 Me kõik ootasime . 
617	NA	 Kahel naisel oli kelgu peal kolm korda nii suur palk kui minu omad kokku , ja neile torkasin pihku kinos saadud õnneloosi juurde kuuluva toimiku : Lugege , siin on enne ka venelasi elanud ! 
618	NA	 Oli vettinud sulalumine aeg . 
618	NA	 Ma läksin sealsamas kõrval asuva saun-elumaja poole , mis ehitati kohe pärast 1941. aasta põlengut . 
618	NA	 Nüüd olid nii köök kui tuba kila-kola täis , köögi muldpõrandal sadu tarvitatud mahlapudeleid , varnades vammuseid . 
618	NA	 Et olin ootamatul kombel toasussides ja muidu kergelt riides , haarasin varnast esimese kättejuhtuva jopi . 
618	NA	 See oli tume , seest karvane , töödeldud lambanaha sarnane , ning varrukad käisid kinni kaenla alt algava tõmblukuga . 
618	NA	 Tõmbasin lukud kinni , käärisin pikad varrukad randmelt tagasi , ning läksin saun-elamu aiapoolsesse otsa . 
618	NA	 Seal olid talutöö riistad kõik vundamendiveerel laiali - silma hakkas vokk ja höövelpink - ning ma vaatasin sulalumist auravate musta mulla laikudega aeda üsna samal ajal , kui näitasin naistele toimikust nime Nikitenko . 
619	NA	 Järgmisel hetkel - üha tihenevas pimeduses - hakkasime kelkudega hekivahelise tee poole liikuma , naised ühe suure palgiga ees , mina kahe väikesega järel . 
620	NA	 Enne ärkamist mõtlesin , et õuel hajali seisvate inimeste seas oli ka üks mu onudest , kes iial ei istunud kuskil lössis või lösakil asendis , vaid ikka sirge selja ning laheda näoga , valmis igale pöördumisele vastama , ja kõik seal õues oli nagu enne , kui välja arvata tohutu segadus aias . 
620	NA	 ( Höövelpink ja vokk keset lumelagu püsis kogu aeg silmade ees ! ) 
621	NA	 Illusioonis kingiti mulle õnneloos , et kõik on veel alles . 
621	NA	 MULLE ANTI NÄHA , ET KÕIK ON VEEL ALLES . 
621	NA	 Ärkasin ängis . 
621	NA	 Tegelikkus oli jätnud vaid korstnajalad ja tuhahunnikud . 
621	NA	 Sellest kontrastist tulenev õnn vääris ka ängi . 
622	NA	 Tormasin vererõhku mõõtma . 
622	NA	 See langes silmanähtavalt . 
622	NA	 Siis helises telefon . 
622	NA	 ( RR 172/102 , p. 75. ) 
623	 17 . 	 17 . 
624	NA	 Sellest õnneloosi päevast ja kõige-alles-olemise-ängist rääkis ta mulle järgmistel päevadel korduvalt , igipõline sigaret paremas-vasakus käes . 
624	NA	 Ta oli märganud , et tema otsaesine juuksetukk oli tõmbunud kollakaks - juuste värvist tuleb siin-seal veel juttu , sellepärast ei peatu sellel pikemalt - , ning otsustanud , et seda teeb ärasuitsetatud sigarettide tahm . 
624	NA	 Nikotiin , hüüdis ta ehmunult . 
625	NA	 Suitsetajate sõrmed on kollased , minul siis vastavalt juuksed . 
625	NA	 Näe , siin ja siin on halli sees kollast , ütles ta määrdunud salke ägedalt sikutades . 
626	NA	 Nii et nüüd , kui ta kirjutuslaua taha istus , sidus ta ajast-arust siidirätiku turbaniks pähe . 
626	NA	 Õigupoolest oleks ta pidanud katma ju näogi , kuid kortsude võidmiseks ostetud prantsuse kreem ( Loreál Anti Rides ) seisis vannitoa peeglilaual ning seetõttu ei muretsenud ta näonaha pärast liialt . 
627	NA	 Aeg-ajalt tõi ta kreemi mulle näha ja seletas , kui kasulik see on , ning mind üllatas , et ta NKVD ja luuremängude vahepeal nii hoolsalt oma näonaha ja juuste pärast muretses . 
628	NA	 Mulle öeldi , et olen tõuk ja paks puravik , aga nägu on ilus . 
629	NA	 Minu nägu , tähendas ta . 
629	NA	 Vähemalt nägu on minu . 
630	NA	 Ja ilus , muigasin mina . 
631	NA	 Jah , talle oli helistatud ja küsitud , kas tema on tema . 
632	NA	 Olen küll , oli ta vastanud . 
633	NA	 Teie isa nimi on Meinhard ... 
633	NA	 Mu ema nimi on Vilma , oli ta jätkanud . 
633	NA	 Mis teid huvitab : mu vanemad või mina ? 
634	NA	 Teie vanemad olid metsavennad , muutunud hääl asjalikumaks . 
635	NA	 Olid küll ja vahel tundub , et olen ka ise terve elu metsavend olnud . 
635	NA	 Just eile nägin unes ... 
636	NA	 Aga seda polevat küsija enam kuulda tahtnud . 
636	NA	 Pärast tutvustamist - helistaja oli end tutvustanud ees- ja perekonnanimega - öeldud talle , et arhiivist on leitud tema vanemaid puudutavaid materjale ning nende viimasest metsavendade kambast koguni seitsekümmend üks väga hea kvaliteediga fotot ning kas ta ei tahaks neid näha . 
637	NA	 Tal olevat hetkeks pea ringi käima hakanud ( seitsekümmend üks negatiivi ja fotot ning mõlemad vanemad loodetavasti peal ! ) , ta oli pikalt vaikinud - ootamatus teinud kõnevõimetuks - ja siis öelnud : saatke fotod ometi siia ! 
637	NA	 Olen neist kuulnud , kuid näinud vaid kolme : need anti Vilmale julgeolekust tagasi , kui ta metsast välja tuli . 
638	NA	 Kolm fotot anti mu emale kaasa , oli ta täpsustanud ning selguse tarbeks jätkanud : mu ema nimi on Vilma , mu isa nimi on Meinhard . 
638	NA	 Mõlemad Reiterid nagu minagi . 
638	NA	 Mu isal oli ka õde . 
638	NA	 Tema nimi on Juta Vender , sündinud Garde . 
638	NA	 Mul oli kaks vanaema , ühe nimi on Maali Saar , teise nimi Anna Reiter Garde . 
638	NA	 Mu emal oli palju õdesid ja vendi , ühe nimi on Alfred . 
638	NA	 Alfred Saar aitas metsavendi ja on tänaseks surnud , mu teine onu ... 
639	NA	 Kuulge , neid inimesi mina ei tunne , oli helistaja loetelu katki lõiganud . 
640	NA	 Ma siis annan laboripoistele käsu need fotod teie jaoks kopeerida ! 
641	NA	 Meie jaoks ? 
641	NA	 Jah , laske kopeerida , saatke need siia . 
642	NA	 Minu õnneloos , hõiskas ta mulle . 
642	NA	 Metsavennad ei tohtinud omaste piltegi kaasas kanda , aga näe , seal on seitsekümmend üks fotot koguni . 
643	NA	 Kas mu isa on ka nende fotode peal , oli ta uurinud . 
644	NA	 Kahjuks ei , kuid siin on muud põnevat . 
644	NA	 Ma loodan , et me veel räägime sellest . 
645	NA	 Peale selle on mul siin Kaarel Kolgametsa mälestused ... 
646	NA	 Jah , see on mees , kelle kõrvalt mu isa maha lasti , ja Kaarel on paarkümmend aastat tagasi , kui me emaga tal külas käisime , otse öelnud , et tema pääses tänu minu isale . 
646	NA	 Isa muudkui lasknud ja ... 
647	NA	 Kas tahate , et ma saadan teile need mälestused ka ? 
648	NA	 Ja-jaa , oli tema hõisanud . 
648	NA	 Mina ei tunne Kaarlit vist äragi ... 
649	NA	 Ärge siis temaga kohtumisel esimese soojaga ütelge , et teil on mälestused ja fotod . 
649	NA	 Mälestused on küll avalikkuse jaoks kirja pandud , aga talle ehk ei meeldi , et mina teile need saatsin . 
650	NA	 Ma ei ütle , oli ta tõotanud , nagu usaldataks talle kes-teab-mis saladus . 
651	NA	 Üks hetk oli ta peas toimunud just nagu plõksatus , et tema isa viimase lahingukaaslase mälestused võivad olla tema või kelle tahes teise eest saladus , kuid tagantjärele ei võivat ta väita , et see mõte nii selge oli , nagu mulle võib ta juttu kuulates tunduda . 
652	NA	 Kolme päeva pärast saabusid mälestused ja fotod . 
653	NA	 Ta oli panderolli avanud , fotod põgusalt läbi vaadanud ning olnud kui välgust rabatud . - Nõnda ta mulle seletas . - Ta oli ära tundnud vaid Vilma ja Kaarli . 
653	NA	 Kaarel on see metsavend , kellega Vilma pärast Meinhardi tapmist suurest salgast ära läks , ütles ta selgituseks mulle . 
654	NA	 Mulle öeldi , et fotod on tehtud 1953. aasta suvel ja pildistaja oli Kaarel . 
654	NA	 Kaarli fotograafiaharrastusest olevat ta ka varem kuulnud . 
655	NA	 Seitsekümmend üks fotot end varjavaist , sõdivaist , surmasuus olevaist meestest ja naistest . 
655	NA	 See juba ON midagi . 
655	NA	 Sellel on tähendus , hüüdis ta mulle . 
656	NA	 Minu emast - tema emast - tervelt üksteist fotot . 
656	NA	 Neli kuud pärast Meinhardi surma üksteist fotot ! 
657	NA	 Nüüd ta karjus jälle . 
658	NA	 Vilma oli metsas seitse aastat , Meinhard viis ja Kaarel neist kõigist enam . 
658	NA	 Lõpuks paluti Kaarlil metsast välja tulla , Eesti NSV julgeoleku tähtsaim mees palunud , ning kõik pahateod lubatud andeks anda . 
659	NA	 Antigi , antigi andeks , sosistas ta , tõstes pildipaki pea kohale , enne kui hakkas neid grupi- ja üksikfotode kaupa kahte eri virna lautima . 
660	NA	 Alles , pomises ta , midagi on ka alles . 
660	NA	 Ja veel kus ? 
660	NA	 Julgeoleku arhiivis , vastas ta ise . 
661	NA	 Ah siis niisugune oli mu ema , kui mina olin üheksa-aastane ! 
662	NA	 Ta näos oli ehmatus , vaimustus ja valu . 
663	NA	 Siis uuris ta Vilma ja Kaarli ühisfotot ning hüüatas : kelle sõrmuseid see noor mees - Kaarel olevat ta isast üksteist ja Vilmast kolm aastat noorem - siis õieti kannab ? 
663	NA	 Ta haaras luubi ja uuris Kaarli naistesõrmusega ehitud kätt . 
664	NA	 Näe , isa ( või ema ? ) abielusõrmus on ka , ning ta näitas mullegi Kaarli parema käe sõrmi oma noore ema põlvel : need olid selgesti nähtavad veel aastate tagantki . 
665	NA	 Ja sedagi olevat helistaja talle teatanud , et tema isa lasti Kaarli pähe maha . 
665	NA	 ( Et Kaarel pääses , seda teadis ta isegi . ) 
666	NA	 Meestevahetus ? 
666	NA	 Mil kombel ja miks ? 
666	NA	 Kes mu isa maha mattis , oli ta küsinud . 
667	NA	 Niisuguseid juhuseid on Eestis varemgi olnud , oli mees vastanud , ju siis Kaarli ema mattis , kui ta võõra mehe surnukeha oma poja omaks tunnistas . 
667	NA	 Poegade matmine on emade kohus . 
668	NA	 Ka nõnda oli talle telefonis öeldud . 
669	NA	 See pole võimalik , oli ta röökinud . 
669	NA	 Ma kuulen sellest esimest korda . 
669	NA	 Mitte keegi pole sellest varem rääkinud . 
669	NA	 Isa ja Kaarel olid ühe kandi mehed , mil kombel neid saadi segi ajada . 
670	NA	 Pärast pikka pausi oli mees edasi seletanud : Tõsi , see meestevahetus oli kasulik Kaarlile rohkem kui teie isale , kuid hea närvi korral võis nüüd Kaarel metsast välja tulla , teise nime all elada . 
670	NA	 Ta oli ju surnud ning teda enam ei otsitud . 
670	NA	 Teie ema aga võis öelda , et ei tea oma mehest midagi . 
671	NA	 Ja et ta end enam üldse ei talitsenud ning helistajat sõimama hakkas - ta ei mäletavat üldse , mis sõnu tarvitas , kõik olevat mälust kui pühitud - , oli meeshääl veel kord korranud : mina ju neid inimesi ei tunne , ja et ta saadab fotod ja mälestused ikkagi ära . 
672	NA	 Pärast fotode saamist , nende luubiga uurimist , oli ta jälle mitu päeva mööda Tartu linna hulkunud , kartmata pimedust , kartmata pätte , ning talle tundunud , et kõik teavad , mis tema vanematega on juhtunud . 
672	NA	 Isegi telefonipostid - need eriti ! - polevat olnud ohutud . 
673	NA	 Tema , kes ta endast põrmugi enam aru ei saanud , paistnud isegi pimeduses läbi , nagu oleks ta klaasist : igaüks võib minu sisse vaadata , näha midagi , mida ma ise ei näe . 
673	NA	 ( Läbiloetud mälestusi keeldus ta isegi mulle näitamast , nii et ma ei saanud kaua aru , millest see meeleheite- ja letargiataoline tundide kaupa sõnatuolek . ) 
674	NA	 Kes on elus , kes surnud ? 
674	NA	 Kes surnud kellegi teisena ning surnud on elus igavesti . 
674	NA	 Nii ta sonis , nii ta rääkis , küsides , nõudes ja otsides seletust . 
675	 18 . 	 18 . 
676	NA	 Ta vastas endale , et see oli mäng , mille lahendiks sai olla vaid surm . 
676	NA	 Ei usu , et kõik olid nii taipamatud , et nad oluseisu ei mõistnud . 
676	NA	 See ajastu ei tundnud teisi mänge peale surma . 
677	NA	 Isegi mina teadsin , et Aafrikas elavad neegrid ja inimkonna algust , homo sapiens'i kui liigi algust , tuleb otsida Aafrikast , nagu hilisemad uuringud on näidanud . 
678	NA	 Me tulime sealt ära , hargnesime laiali , vahetasime nahka , muutsime kolju kuju , silmavärvi ja kõnnakut , ning läksime püssidega tagasi . 
678	NA	 Sest algus valutas meie sees ning tahtis surra . 
679	NA	 See vaatus on nii põhjalikult läbi mängitud , et peale unustamise ei saagi olla midagi muud . 
679	NA	 Eel-eelajalugu , ja kõik . 
679	NA	 Täiuslikult kõik . 
680	NA	 Kas oleme siin põhjas , pimedate talvede ja virmaliste maal , elanud kümme või viis tuhat aastat , jääb igavesti lahtiseks . 
680	NA	 Oleme elanud kaua . 
680	NA	 Kui põliselt , otsustab enesesisendus . 
681	NA	 Kui häda käes , on mindud metsa surema . 
681	NA	 Meie isad ja emad on ikka leidnud varju vaikiva lume ja kohiseva metsa all . 
681	NA	 Pole tähtis , üle mitme põlve on toimunud pagendus . 
681	NA	 See on toimunud . 
681	NA	 See toimub jätkuvalt . 
682	NA	 Kui just ma ise ei lähe metsa surema , läheb mu koer , kes on olemas ka siis , kui teda ei ole . 
682	NA	 Koeranäone surm jääb mullapiirile siruli , kui kuul igatseb tappa . 
683	NA	 Kas ma peaksin kirjeldama neid maa-aluseid koopaid , kus kolmkümmend meest ja naist elasid üle mitu talve , peenike suitsutoru põõsast välja torgatud , et seal all saaks küdeda ahi ja varju leida iga ajastu sissid , põgenikud ja heidikud . 
684	NA	 Rooma hangede vahele , lume kaitsvasse vangi ! 
684	NA	 Hoia hingetulukest ! 
684	NA	 Hoia end , mees ja naine , tee sugu , et šamaanide aeg saaks edasi kesta . 
684	NA	 Seal , maa peal , kaitsetute külade ja linnkindluste teokarpides . 
684	NA	 Tee ajalugu , maa-alune loom ! 
684	NA	 Ülal on ainult peitepiltlikud kujud , mille tähendus jääb metsakoobastes varjatuks . 
685	NA	 Kahekümnenda sajandi viiekümne kolmanda aasta veebruaris tuli üks mees maa peale käima ja lasti maha . 
685	NA	 Tema surm päästis teise mehe elu . 
685	NA	 Üks kuul ei saanud tappa korraga kahte inimest . 
685	NA	 Mahalastu topiti elusa mehe pähe auku ja samasse mulda , mis oli seni pakkunud kaitset . 
685	NA	 See surnud mees oli mu isa . 
686	NA	 Ma tahan öelda : see mees oli mu isa . 
687	NA	 Nelikümmend kuus lund on sadanud vahepeal maha , nelikümmend kuus talve on möödunud , aga see peenike suitsutoru hingitseb ikka hangede peal ja piirajate ahelik läheneb , aina läheneb . 
687	NA	 Kui viimane lumetuisu uits on tehtud hangega tasaseks , kui ükski lind enam ei lenda külmavaikuses tardunud metsade üle , oleme lahkunud lõplikult . 
688	 19 . 	 19 . 
689	NA	 Kui ma hommikul üles ärkan ( kui ta hommikul üles ärkab ) tunnen kohe , kas on Moorakülas käigu päev või ei ole . 
689	NA	 Lihtne on minna kuhugi , kus sa pole kunagi käinud või oled käinud nii vähe , et mingi tegelikkuse tausta vastu pole võimalik eksida . 
690	NA	 Ta on jälle nädal aega põdenud - kannatanud kõrge vererõhu käes , saanud selle siiski normi piiridesse - , hullem on gripp , mida põeb Päinurme väljade lähedale ehitatud punkris . 
691	NA	 Aeg-ajalt sonib ta Norra allikaist , aga see on üks paik Eestimaal , üks metsavendade varjualune , kus elas kord mõõdutult palju rotte ! 
691	NA	 Lausa üle lamajate nägude olid nad tõmmanud üksteist taga ajades pika sabaga . 
692	NA	 Ta ütleb , et ei julge kopsupõletikust rääkidagi , sest tema isa ja ema olevat üht meest terve talv põetanud - võõraks muudetud Eestimaal ! 
692	NA	 Sõdurisaabastest segitambitud Eestimaal ! - , sest nii sügav ei saavat ta samastumisvõime lihtsalt olla , kuigi tolle mehe põetaja olnud ta oma ema . 
692	NA	 Nii on talle millalgi vihjatud . 
693	NA	 Punkri seinad on rõsked ning ta meeleolu on alla igasugust arvestust . 
694	NA	 Ta ütleb , et ta ei saa ühtki punkrit seestpoolt kirjeldada , sest ei pääse enese sisse . 
694	NA	 Igal juhul on ta igal pool üks , juba ette väike , väsinud ja olematu nagu piita mööda nõrguv leige rõskusevesi , sest pliit köeb ja peenikesest korstnatorust immitseb suitsu seal üleval , keset võsa või põõsast . 
694	NA	 Nii et jääb mulje auravast maast , tuisuuitsust . 
695	NA	 Norra allikate rotid andsid märku jätkuvaist haaranguist . 
695	NA	 Norra allikad olid lõpp , kuigi ta tahab ikka veel fjordide kohal sõita . 
695	NA	 Ta teab küll , et lennuk võib alla kukkuda , et kaljud on vaenulikud , aga nii , siin ja nelikümmend kuus aastat hiljem hommikuti leemendavas higis ärgates ei saa ta kunagi enam olla see tüdruk , kes ta kord oli . 
696	NA	 Norra allikad on ju temale ka ainult nimi . 
697	NA	 Moorakülasse lähen aga nii , et ma sõidan sealt lihtsalt mööda . 
697	NA	 Mooraküla võib olla mis tahes küla Eestimaal , sest seal olen ma sündinud , sealt on läinud metsa mu isa ja ema . 
698	NA	 Kes loomavagunisse ei tahtnud , Siberisse ega vangi ei tahtnud ja kuuli eest ära tahtsid , pidid ju kuhugi minema . 
698	NA	 Siin ei jahitud vaateid , vaid elu . 
699	NA	 Ta pole nõus oma elu niisama müüma . 
699	NA	 Ta ütleb , et hakkab vastu . 
699	NA	 Ja ta ei saa aru , miks ta peab nelikümmend kuus aastat hiljem seletama , et kõik tema iseäralikkus tuleneb sellest , et ta isa on hakanud vägivallale vastu . 
700	NA	 Vägivallale vastuhakk ei saagi ju ilus olla . 
700	NA	 Kui kuul sinu poole lendab , pead laskma sellele vastu teise kuuli ning vahetama elukohta . 
700	NA	 Sa pead põgenema kui loom ja mõtlema kui inimene . 
701	NA	 Sa ei saa kunagi öelda , et nemad käskisid , et nemad petsid , kui surm on iseenese peremees ja nemad on eneseõigustus . 
701	NA	 Leemendava higi hommikul ei saa ta mõelda , et tal pole valikut . 
702	NA	 Tema valik on elu , vastuhakk ja vabadus on tema valik . 
702	NA	 Ja plekitorust uitsetab suitsu - kasehalud on kuivad ja peened - ning uksepiitadelt niriseb veesegust tahma . 
703	NA	 Loomavagunitesse saatjad , teejuhid ja nimekirjade koostajad tulevad keppidega nagu pimedad , kombivad maad , otsivad õõnsusi , salajasi kohti , kus varjab end veel elusalt hingav keha . 
704	NA	 Sest nemad täidavad käsku . 
705	NA	 Tegelikult on ükskõik , mis mulle öeldakse või ütlemata jäetakse . 
705	NA	 Peaasi , kui püsib seis kohe-kohe-ütlemise ja mitte-kunagi-ütlemise vahel . 
705	NA	 Nagu tuleks su ema iga päev selleks , et ütelda , ning läheks siis jälle sõnalausumata minema . 
706	NA	 Sa ise oled ( ma ise olen ) ka pooleldi terve haige ega leia tihti juhtotsa üles . 
706	NA	 Punkri põhja koguneb vesi . 
706	NA	 Pean alustama uuesti . 
707	NA	 Suur sadu tuleb . 
707	NA	 Tuisk . 
707	NA	 Ma ei näe midagi unes . 
707	NA	 Uni magab . 
707	NA	 Telefon ei vasta . 
708	NA	 Hanged . 
709	 20 . 	 20 . 
710	NA	 Siis oligi ta otsustanud Kaarli üles otsida ning talle külla minna . 
710	NA	 Emale polevat ta helistada tahtnud , kuigi teadis , et Vilma on koos Kaarliga paaril metsavendade kokkutulekul käinud . 
711	NA	 Sõrmused segasid , ütles ta mulle . 
711	NA	 Ema sõrmused Kaarli sõrmedes segasid . 
711	NA	 Ta oli neid piltidel näinud . 
712	NA	 Ta oli fotode kaaskirjast leidnud panderolli saatja numbri ning küsinud Kaarli aadressi . 
712	NA	 Aadressi ta oligi saanud ning seejärel , värisevi sõrmi , otsinud üles telefoninumbri . 
712	NA	 Ma ei tea isegi miks , kuid kogu aeg oli mul tunne , et keegi jälgib mind ning paneb teraselt tähele , kuidas ma lappan telefoniraamatut . 
712	NA	 Teda üllatavat , et ta alatasa midagi kardab , nagu hiiliks keegi selja tagant ligi ning lööks raske asjaga kuklasse . 
712	NA	 Mu pea on nagunii lame , seletas ta edasi , enne , kui mul oma juuksurit polnud , rääkisin iga kord juuksuritooli istudes , et vaadake , mul pole kuklas muhku , jätke sealtkohast juuksed pikemaks . 
712	NA	 Juuksur oli siis käe ta lamedale peaotsale pannud ning öelnud : tõesti ei ole , siit jätame siis nii , nagu teie tahate . 
713	NA	 Kui ta ennast kui Meinhardi tütart Kaarlile tutvustas , oli mees kaua vait olnud ning ütelnud viimaks : mina ei tea teile midagi rääkida . 
714	NA	 Te olete mälestused kirjutanud , ema rääkis , et olete , ja minu isa lasti teie kõrvalt maha , midagi oskate ju ikka ütelda . 
715	NA	 Aga Kaarel olnud esimesel helistuskorral väga tõre ning kahel järgmisel võristanud ette , kuidas Meinhard millegipärast ei lasknud , kuigi tal oli saksa parabellum , ning kuidas tema siis ümber lautmaja jooksis ning Meinhard oli alatasa ta paremal küljel ees , nii et ta pole saanud hästi sihtida , siis lastud Meinhard maha , ning tema läinud autotäie piirajate seas nõnda hoogu , et ärganud tõelusse alles siis , kui ühtki padrunit enam lasta ei olnud . 
716	NA	 Mõlemal helistuskorral oli Kaarel paar päeva enne lahingut nähtud unenäodki ette lugenud - tal tekkinud tunne , et Kaarlil on telefoni kõrval mälestused ees , nii ladus ja hoogne olnud lõtvade huulte vahelt hooletult väljalibisev sõnade tulv - ning neist unenägudest saanud ta aru , et meestele anti teada , et lahing on ees , ning lõppkokkuvõttes ka tulemus . 
717	NA	 Ma olen seda kõigile rääkinud , oli Kaarel tüdinult ütelnud , ning tema hakanud sõnast kõigile kohe kinni : mulle ju pole , mulle ju pole , ning Meinhard oli mu isa . 
718	NA	 Neljandal helistuskorral oli ta prooviks kohe algul küsinud , kuhu Kaarli ema tema isa Meinhardi õieti mattis ? 
719	NA	 Nii oleksin pidanud kohe küsima , seletas ta hiljem mulle , sest Kaarel jäänud poole silbi pealt vait . 
719	NA	 Et vaikus väga pikaks venis , oli ta kiiresti juurde lisanud , et ta teab küll , kuidas Kaarli ema ja siis ka tädi tema isa Kaarliks ütlesid . 
719	NA	 Minu surnud isa läks teie pähe julgeolekus kirja . 
719	NA	 Ta oli äkki ägedaks muutunud , ning sellel oli mõju . 
720	NA	 Kes seda räägib ? 
720	NA	 Näidake mulle see inimene ette , kes nii räägib ! 
720	NA	 Ma õige tahaksin niisugust näha ! 
720	NA	 SEDA POLE OLNUD ! 
721	NA	 Kaarli hääl olnud tige . 
722	NA	 Külas räägiti , külas räägiti , nõnda ma kuulsin lapsena , oli ta kähku ütelnud , ning ta ei teadvatki enam , kas külas räägiti või ei räägitud , nii kange olnud ta tahtmine fotode saatjat - õieti ta häält , sest meest ennast ei tundnud ju temagi - Kaarli eest saladuses hoida . 
722	NA	 Külas räägiti küll , ütles ta mulle , külas räägiti tõesti , veel palju aastaid hiljem öeldi , et kes teab , vahest on sinu isa veel kusagil elus . 
723	NA	 Kui hauakohta ei tea , siis on veel elus , kordas ta mulle . 
724	NA	 Nüüd oli Kaarel äkki laheda seltskonnainimese häälega ütelnud : Kuulge , tulge mulle õige külla . 
724	NA	 Räägime ! 
724	NA	 Tõesti , miks me ei ole varem kohtunud ! 
724	NA	 Ning samas olidki nad päeva ja kellaaja kokku leppinud , nagu poleks Kaarel talle kunagi midagi tõrjuvat ütelnud . 
725	NA	 Ta oli ostnud konjaki , tordi ja lilled . 
725	NA	 Ta oli metsavennale külla minemas , ta tahtis olla kena ja tähelepanelik . 
725	NA	 Tema isa ja Kaarli vahetamine pärast lahingut oli lihtsalt segadus , millele nad kohtudes seletuse leiavad . 
726	NA	 Näed , Kaarel ei teadnudki sellest midagi , ütles ta Kaarli jaoks valitud lillekimpu vidukil silmil ja eemalt uurides . 
726	NA	 Kui vaas saab õige , peaksid sobima . 
726	NA	 See lillede valimise hoolikus ja kõrvaliste asjadega tegelemine üllatasid mind väga . 
726	NA	 Muidu oli tal kombeks kohe ütelda , mis ta asjast arvab - kui ta juba asjast midagi arvas - , kuid pärast nende mälestuste lugemist oli ta kord hajevil , kord nagu arust ära . 
726	NA	 Kord kavatses isegi vist mööblit korteris ringi tõstma hakata , siis unustas , millest just äsja oli innukalt rääkinud , ning vaatas eemalolija pilguga enese ette , kuid mälestustest endist esialgu ei sõnagi . 
727	NA	 Ta polevat tahtnud minna liiga vara , kuid hiljaks jääda ka mitte . 
727	NA	 Nõnda oli ta Kaarli maja juures paar suitsu teinud ning oodanud kella kukkumist . 
728	NA	 Päikseline aprillikuu alguse päev oli . 
728	NA	 Vist puhkepäev koguni , sest Emajõe ääres oli jalutajaid palju . 
728	NA	 Siis oli ta näinud üht keskmist kasvu võrdlemisi kogukat meest , kes , käed jopi taskus , pikkamisi ja ümbrust hajevil pilgul vahtides tema poole tuli . 
728	NA	 Mehel olnud peas naljakas jahimehekaabu , hallikas kaabu , ning et mehe just nagu enesest ära olek , mille taga ta aimas tähelepanemise pinget , huvi äratas , oli ta meest omakorda vaadanud , nii et nende pilgud puutunud korraks kokkugi . 
729	NA	 Mees olevat temast mööda läinud ja maja nurga taha kadunud . 
730	NA	 Imelik võpatus käis kerest läbi , ütles ta , ega see ometi Kaarel ei ole ! 
730	NA	 Aga siis oli ta mõtelnud , mida ta ütleb , kui Kaarel on tõre , kuidas ta mehe nii lahedaks saab , et oma isast rohkem kuuleb , kui Kaarlil kirjas , ning unustanud võimaliku kohtumise selsamal hetkel . 
731	NA	 Nad on ju võitluskaaslased , oli ta endale reipalt ütelnud , pole mingit põhjust mind tõrjuda . 
731	NA	 Kuid endal olnud hinges ebameeldiv ja rahutu tunne , et Kaarel ilmselgelt midagi varjab . 
731	NA	 Eks see ole imelik : fotode saatja teatab ühte , fotode kõne ise on aga sootuks jahmatav , ning Kaarel ei taha kohtuda . 
732	NA	 Mind võeti tõesti hästi vastu , kuid tutvumislausete sees poetanud Kaarli naine , et nad on uurinud , mis inimene ma selline olen . 
732	NA	 Naine oli paari nimegi nimetanud , et kas ta tunneb neid , nemad teid tunnevad , öelnud naine , ning talle tundunud imelik , et teda ja tema tausta peab uurima . 
732	NA	 Aga ta olevat need vihjed ( või laused koguni ) kõrvust mööda lasknud ning palunud Kaarlil rääkida Meinhardist . 
733	NA	 Kuid kõigepealt öelnud Kaarel ilma igasuguse sissejuhatuseta , nagu oleksid nad näinud teineteist eile või oleks aastate eest toimunud kõnelus jäänud just selle lause pealt pooleli : Niisugune lugu oli jah , et mu ema ja tädi tundsid teie isas ära minu . 
734	NA	 Ei olnud enam seda sõjakat tooni - näidake see inimene ette , kes nii räägib ! - , vaid nending , et jah , nõnda tõepoolest oli . 
735	NA	 Ta olevat taas ärevaks muutunud : kuidas see on võimalik , kuidas see on võimalik , ma olen kuulnud , et haarangust võttis osa ka kohalikke hävituspataljoni mehi . 
735	NA	 Kõik nad ei saanud olla ühekorraga pimedad ! 
736	NA	 Kaarel kõndinud pehmetes toasussides peaaegu hääletult ringi ning vastanud : Mina seda ei tea . 
736	NA	 Ju oli siis Meinhard VÄGA VERINE . 
737	NA	 Ta oli nõutult Kaarlit vaadanud ning selle pilk polevat andnud end kätte . 
737	NA	 Sedaaegu oli naine katnud laua - suitsuvorst võileibade peal , mahlane puuviljatort lõigatud lahti ning konjak Napoleon tühjade pitside kõrval valmis . 
738	NA	 Ma ei teadnud , mis jooki Kaarel eelistab , Napoleoni nime järgi ostsin , et ehk see ärgitab meest rohkem end avama . 
739	NA	 Naine oli toonud kaks tooli - ta ise istunud diivanil - , ja Kaarel pidanud toolide asetuse järgi istuma näoga tema poole , kuid sättinud end diivanile tema kõrvale . 
740	NA	 Võtke nüüd midagi ette ka , oli naine taldrikuid lähemale lükates ütelnud . 
740	NA	 Aega on , võime kas või hommikuni rääkida , köögis on veel leiba ja vorsti , tundke end nagu kodus . 
740	NA	 Olete ju ühe kandi inimesed , kindlasti on juttu palju . 
740	NA	 Naise eesti keel olnud veatu ja viide kodukandile mõjunud veidralt , sest peale esimese nelja eluaasta polnud ta sealkandis üldse elanud . 
741	NA	 Nii et teie ei teagi , kuhu mu isa on maetud , küsinud ta igaks juhuks uuesti ning mees vastanud kinniselt : Ei ! 
742	NA	 Seejärel oli Kaarel võtnud paki fotosid ( jälle fotod ! rõhutas ta ) ning neil kõigil olnud Kaarel , Kotkarist ja medalid rinnas . 
742	NA	 Nad olid pool tundi fotosid vaadanud ning Kaarel nihutanud ikka Kotkaristiga ehitud ennast nähtavamale kohale . 
743	NA	 See on Kotkarist , oli lõpuks ütelnud Kaarel . 
744	NA	 Ja-jah , vastanud tema . 
744	NA	 Kaarel olevat talle pikalt otsa vaadanud ja küsinud : 
745	NA	 Keda te tunnete ? 
746	NA	 Mitte kedagi , oli ta öelnud enne veel , kui taipas tähendust . 
746	NA	 Kui räägiks nüüd minu isast natuke ka , oli ta tuletanud Kaarlile meelde . 
747	NA	 Paks mälestustekaustik olnud Kaarlil juba põlvedel valmis ning ta lugenud sealt , kuidas 1950. aasta alguses Jumal oli ilmutuse kaudu andnud teada , et Kaarel peab metsavennatee läbi tegema . 
747	NA	 Kas ilmutuse toel või sobiva vanuse tõttu oli Kaarel sama aasta aprillis saanud sõjaväekutse , kuid Tallinna mobilisatsioonipunktis võtnud vastu otsuse , et peab ilmutust järgima ja sõjaväeteenistuse asemel metsavennaks hakkama . 
747	NA	 Märtsiküüditamine olevat kõiki nii hirmutanud , et Kaarel kartnud sõjaväkke kutsumise ettekäände varjus Siberisse saatmist . 
747	NA	 Ka oli ta kogunemiskohas tähele pannud , et mõned kutsealustest olid märkamatult kõrvalruumi viibatud - ilmselt värvati nuhkideks , tähendas Kaarel sulgudesiseselt - ja siis oli ta need eriliselt väljavalitud silmist kaotanud . 
748	NA	 Kaarel oli sealsamas ja kohe ühele omakandipoisile hakanud auku pähe rääkima , et läheme siit koledast kohast ära , lähme metsa , ja et see noor mees olnud eestimeelne nagu temagi , olid nad ZIM-tüüpi taksoga poolele Tallinn-Tartu maanteele sõitnud , kodust kiiresti läbi käinud ning metsa põgenenud . 
749	NA	 Poistel pidi omajagu rahagi kaasas olema , et nii pikka sõitu ette võtta , oli tekkinud voogav-haaravasse kaasaelamisse korraks pisike tõrge , ning ta ei oskavat nüüd tagantjärele ütelda , kas see mõte , et kohe alguses tuleks lugejat-kuulajat võimatuste või tulevikus kahtlusi tekitavate sündmuste võimalikult otsekohese esitusega rabada , et eritlusvõime nürineks , tuli talle pähe kohe või tähistas Kaarli jutualgus just seda erilist ja ainulist situatsiooni , mis võib meist igaühte saatuslikult pöördelistel hetkedel aidata . 
750	NA	 Ei ühelgi teisel juhul ja tavaliselt mitte kunagi , aga kui on saatusest määratud , toimuks kui nõiatrikk , kolmandal hingamisel teostatud elu esimeseks ja viimaseks jääv eneseületus . 
750	NA	 ZIM-tüüpi taksoga 1950. aastal otse kutsealuste kogunemispunktist põgenemine seda kahtlemata ka oli . 
751	NA	 Teine õnnestumispõhjus seisnes selles , et Omakülapoisil olnud metsavendade pealikuga tutvus sees ja nii olid noormehed kohe metsavendade salka sattunud . 
751	NA	 Ei mingit metsas hulkumist ega kaaslaste otsimist ! 
752	NA	 See mälestuste algus oli teda kodus siiski nii endast välja viinud , et ta lihtsalt polevat saanud mulle sellest rääkida , sest siis tulnuks tal kogu järgnev tekst otsekohe kahtluse alla panna . 
752	NA	 Seda ta aga VEEL ei söandanud . 
753	NA	 Ma ei julgenud Jumala pärast , ütles ta , ja see polnud esimene kord , kus ma mõtlesin , et mingi isemoodi enesepilge või iroonia pidi temas ka kõige mõistushämaramatel hetkedel enesest märku andma , et mitte kohe ja eelneva kaalutlemiseta hinnanguid anda . 
753	NA	 Nii pidulik Kaarli juurde minek iseenesest oli juba miski , millest ma päriselt aru ei saanud . 
753	NA	 Ta oli ju vahetult enne minekut kindel , et selles loos on midagi korrast ära . 
753	NA	 Ta oli keeldunud mälestustest isegi rääkimast , kuid siis ostis konjaki , tordi ja lilled ning - läks . 
754	NA	 Ilma põhjuseta ei tohi kahtlustada kedagi , seletas ta mulle hiljem . 
754	NA	 Muidugi märkasin seda ja teist otsekohe , isegi sellele mõtlesin , kuidas reageerivad Kaarli metsavennatublidusele skaudid ja gaidid - kui tähtsamad , sõjaväekohustuse läbi teinud ja mingil määral ikkagi riigi julgeoleku eest vastutavad mehed tulevase ordenikandja võitlustee kirjeldustes kohe üldse midagi veidrat ei märganud - , jah , mõtlesin skautide peale , kes ju võinuks mängu korras end Kaarli asemele panna ning rida-realt teksti jälgides püüda korrata kõike , mis Kaarel nelikümmend seitse-kaheksa aastat varem läbi tegi . 
755	NA	 Ja siis ütles ta , nagu oleks eelneva arutluse esitanud keegi teine - ja esitaski ju keegi teine , sest ta oli ikka veel Kaarli pool - kuidas ma võin Jumala enda poolt saadetud ilmutust kahtluse alla panna ? 
756	NA	 Aga kui ta nüüd Kaarli pool seda algust valjusti ette loetuna kuulis , oli ta oma aupaklikkusest täiesti jahmunud . 
757	NA	 On ikka suur vahe sees , kas loed silmadega või kuuled mitte ainult kõrvade , vaid kogu keha nahaga . 
758	NA	 Nii oli ta Kaarli juures mõtelnud , mehe monotoonne ja just nagu kiirustav hääl mõtete saatjaks . 
759	NA	 Edasi lugenud Kaarel , kuidas tema ja Meinhard Kolgale - see on Kaarli kodu , kus tol 1953. aasta 16. veebruaril toimuski lahing - , jah , kuidas nad Kolgale toitu tooma läksid . 
760	NA	 Seal tulnud peale haarang ja Kaarel lasknud ja lasknud , julgeolekumehed värisenud lauda nurga taga ning tema isa polevat teinud paukugi . 
761	NA	 Meinhardil oli parabellum , kuid millegipärast ta ei lasknud . 
762	NA	 Tema isa olnud lõpuks õues surnuna kummuli maas , Kaarel tõmmanud valge lina ümber - see olnud tal alati seljakotis kaasas nagu Uus Testamentki - ning jooksnud piiramisrõngast läbi , paarkümmend kilomeetrit jooksnud Kaarel , tuisk aidanud ka , ning nõnda ta pääsenudki . 
763	NA	 Selle jooksu kirjeldusi jätkus kümneks leheküljeks vähemalt , lõpuks on vesimärg ja pooljäätunud Kaarel ühte ja teise kohta sisse astunud - kord kaugelt sugulased , kord eestimeelsed inimesed kõik ja kaheksakümmend ja üheksakümmend aastat vanad , otsi neid mulla alt nüüd , kui palju tahad , sest tänaseks pole elus ühtegi - , ning igal pool kirjeldab Kaarel , kuidas temal on tulnud lahing julgeolekuga otse oma kodus vastu võtta ning vähemalt ühe ohvitseri ( ! ) on tema lapsepõlvest tuttavas õues mahagi lasknud . 
764	NA	 Kord soovitatakse tal lakka magama minna , aga see on aitajatele liiga lähedal ja et Kaarlil on pidevalt mure , et ta kellelegi häda kaela ei tooks , istub ta terve öö lõket tehes kuskil metsa veeres , langetab kord kuuse , kord kase , tirib puu otsapidi lõkkesse , toidab leeki värskete okstega ning tukub ja tukub , ümbrust ometi teraselt silmas pidades . 
765	NA	 Siin ja seal antakse talle kaasa päts leiba , toekas tükk pekki , nii et otse nälgas tema ei ole . 
766	NA	 Pärast paari ööpäeva pikkust ekslemist saab ta lõpuks ühes talus riideid kuivatada ja pisut magada . 
766	NA	 Aga ka seal ei peatu ta kaua , vaid läheb jälle edasi , kuni lõpuks kaevab kümnekraadises külmas ühele väljaäärele augu . 
766	NA	 Pooleteisemeetrise augu kaevab Kaarel , et oleks ühtaegu nii kaevik kui magamisase . 
766	NA	 Kaeviku selleks , et ta saaks püstiasendis päeval ümbrust jälgida ja öösel , kuuseoksad külje all , sügaval põhjas magada . 
766	NA	 Kahele kolmandikule sellest august pani Kaarel lepakaikad peale ja ajas mulla otsa . 
766	NA	 Ühele kolmandikule tõmbas aga valge lina kahekordselt üle , et öösel oleks veidi soojem . 
766	NA	 Pea alla oli ta laenanud lähedal asuvast talust padja ja vatiteki , sest öösiti temperatuur langeb . 
767	NA	 Jah , ma olin kodus seda kirjeldust lugedes imestlenud , mis vapper ja leidlik mees see Kaarel põgenemisteekonnal oli , aga kui ma häälega loetud teksti kuulasin , mõtlesin paari matuse peale , kus hauaauku tuli lausa kirkaga külmunud maasse rammida , nii visalt andis maa järele , kuid Kaarel sai pooleteise meetri sügavuse peidupaiga kaevamisega lausa mängeldes hakkama . 
767	NA	 Isegi higine polnud . 
767	NA	 Niidisokid ja jalarätikud külmunud kummikute sees ei seganud und valge linaga kaetud kaevikus põrmugi . 
768	NA	 Et väljakaevatud muld pidi kaugele näha olema , seda ma ei julgenud Kaarlile isegi mainida . 
769	NA	 Mida tean mina metsavendadest ja nende käigu pealt vastu võetud ja teoks tehtud tarkadest otsustest , nõnda oli ta mõtelnud . 
769	NA	 Aga nüüd , minuga rääkides , oli ta otse vihane , et oli mälestusi esimest korda lugedes kirjapandut imetlussegusel magusal kehasurinal lausa uskunud . 
769	NA	 Ja kui Kaarel aeg-ajalt väitis end olevat Jumala kaitsealuse , eestimeelsust ja allaheidetud isamaad meelde tuletas , oli teda haaranud otse hardus . 
770	NA	 Mul oli isegi natuke häbi , et mu isa kõike seda ei teinud ja otsekohe seal õues surma sai , pihtis ta , just nagu õigustaks Napoleoni konjakit , torti ja lilli , mis ta lugupeetud metsavennale viinud . 
770	NA	 Meeste äravahetamine oli teinud mind küll ettevaatlikuks , aga ega mälestuste ja piltide saatja vaimustuv optimism mu tekkinud skepsist ka põrmugi toetanud . 
770	NA	 Eks ole nad seal ordenit andes ometi ju kõike arvesse võtnud . 
770	NA	 Igaühele sõjaväelist autasu ei anta . 
771	NA	 Isegi see , et Kaarel pärast nädalapikkust ekslemist lõpuks läks surnuaiale isa ja lähedaste sugulaste hauale nõu küsima , mida peab ta nüüd Eestimaale ja talle enesele nii saatusraskel tunnil tegema , mõjunud ülevalt . 
772	NA	 Iga inimene vajab enesekinnitust , esivanematega rääkimine on kirjas Kalevipoja looski , mis siis ausast metsavennast rääkida , ütles ta mulle mõrult - nüüd siis mõrult , mõtlesin teda peeglist jälgides - , ning pärast surnuaias käiku , kus Kaarel oli ühe oma sugulasega kohtunud , et julgeoleku toimetustest ja sõdurite liikumistest teateid saada , oli ta läinud tagasi metsa . 
773	NA	 Ta oli otse imeväel sattunud ainsa ja vahepeal haarangust puutumata jäänud punkri juurde . 
774	NA	 Kolm punkrit oli vahepeal langenud , viskas ta mulle kuidagi üle õla ja rääkis kiirustades edasi , kuidas Kaarel ettevaatlikult punkrile lähenes , ukseni jõudis ja koputas : 
775	NA	 Kaarel olen , ärge kartke ! 
776	NA	 Seestpoolt olnud kuulda püsside lõginat ja iga hetk oleks keegi võinud ka lasta . 
776	NA	 ( Une pealt ärgates on inimene teinekord väga mõtlematu ja torm ! ) 
776	NA	 Kuid õnneks ei lasknud keegi ning kohtumisrõõm olnud suur . 
777	NA	 Kus siis valve oli ? 
777	NA	 Kas metsavennad tõesti ei pannud pärast nii suurt haarangut ja üle noatera pääsemist valvet välja , küsisin mina . 
778	NA	 Mis valvet , pomises ta segasel pilgul mind vahtides , olles just nagu veel Kaarli pool ja selles soojas sisendusudus , mida Kaarel ise ja tema mälestuste tekst näis levitavat veel mitu päeva pärast meenutusväärset kohtumist . 
779	NA	 Haarangust pääsenud metsavennad pole algul mõistnud Kaarlit ega tema neid . 
779	NA	 Alles pikkamööda selgunud , et metsasolijad olid saanud teate , et Kaarel raiuti koduõues tääkidega surnuks ja pääsenu oli hoopis Meinhard . 
780	NA	 Kaarel rääkinud neile siis , kuidas kõik tegelikult oli . 
780	NA	 Et tema elab ja hoopis Meinhard jäi sinna . 
780	NA	 Pikkamisi hakkasid nad mõistma seda tegelikkust , oli Kaarel talle kaustikust ette lugenud . 
780	NA	 Metsasolijad omakorda teadsid ütelda , et Kaarli omaksed on kõik arreteeritud ja nende saatusest pole midagi kuulda . 
781	NA	 Teie ema oli väga kurb , sest eks ta lootnud ju oma meest veel elusana näha , oli Kaarel pärast pausi lisanud . 
782	NA	 Seal allesjäänud punkris olid nad kaheksakesi talve mööda saatnud , sest neli meest tulnud hiljem veel juurde , aga ta ei võivat kinnitada , et arv klapib . 
783	NA	 Ma ei jõudnud siis ega ole veel ka nüüd suutnud allesjäänud metsavendade võitlusteed jälgida . 
783	NA	 Paaris kohas jutustab Kaarel , kuidas ta üht Eesti Leegioni meestest koosnevat kampa on püüdnud kaupluseröövidest tagasi hoida , vägivalda hukka mõistnud , aga need vanemad metsavennad polevat teda sugugi kuulanud . 
783	NA	 Sellise manitsuse eest võis kuuligi saada , nii hulluks võisid vaidlused teinekord minna . 
783	NA	 Kaarel oli vaadanud talle tõsiselt otsa , et kas ta ikka saab aru , kui noateral käimisega oli metsas vahel tegemist . 
784	NA	 Järgmisel kevadsuvel ehitati uus punker ja sügisel läinud Kaarel ja Vilma kahekesi toitu otsima ning sattunud metsade vahel tiirutavate sõdureid täis veoautode peale . 
784	NA	 Neil olnud tublisti tegemist , et ilmselgelt algavast haarangust pääseda , ning siis olid nad jäänud ühte padrikusse kahekesi lihtsalt magama . 
784	NA	 Väsimus oli suur , lugenud kaustikust Kaarel . 
784	NA	 Ja kui nad ärganud , selgunud , et nad on kaotanud terve ööpäeva ning tagasiminekuks kokkulepitud aeg on lõplikult möödas . 
784	NA	 Nad olid kaua sihitult mööda metsa hulkunud - teie ema väsis väga ära , ütelnud Kaarel vahele , metsaelu pole naisterahva jaoks , ja tema oli tahtmatult jälle Kaarli mehisele olekule mõtelnud - ning viimaks olid nad sattunud ühe üksiku metsavenna punkri peale . 
784	NA	 Nad olid seal mõni aeg peatunud , aga too metsavend olevat väga metsik olnud , mitu parteitegelast maha lasknud . 
784	NA	 Saate aru , see oli ohtlik ja tõmbas tähelepanu , oli Kaarel ütelnud , ja tema pole osanud vastata midagi . 
785	NA	 Olin nagu kahe joone , värvi ja piiri vahel : ühelt poolt oli Kaarel seesmise kutsumuse järgi metsavennaks hakanud ja see on ikka suur erinevus võrreldes minu isaga , kellel teist teed ei olnud , sest muidu oleks meid ära küüditatud , isa oli ka Omakaitses jaoülem olnud ja avalikult nõukogude võimule vastu hakanud , teiselt poolt rõhutas Kaarel kogu aeg , et vägivallaga vägivalda ei võida , nii et ma ei saanud mõnel hetkel tõesti aru , mida tahab Kaarel mulle ( ja teistele , sest eks olnud mälestused tõesti üks avalikkusele määratud metsavennaksoleku kirjeldus ) , jah , mida tahab Kaarel õieti ütelda . 
785	NA	 Aga et Kaarel oli alatasa nii leidlik ja tähelepanelik , oli minu kõhklevail kahtlustel ikka see lugupidav foon , millest ma nagu ei tahtnudki välja pääseda . 
785	NA	 Kaarli hääl ja etteloetav tekst lummas isegi siis , kui mõistus vastu hakkas , kui mõni kirjeldus tekitas iselaadset , sisikonnast algavat naeru : no võimatu , see ei saanud nii olla , ütles enesega heitlev kere ! 
786	NA	 Jah siis , pärast padrikus ärkamist , tolle üksiku ja hirmsa metsavenna juures mõni aeg elamist , oli Vilma hakanud nuruma , et Kaarel ta kuskile varjulisemasse paika juhataks , mõnesse tallu näiteks , kus tema saaks elada , ning lõpuks oli Kaarlile meelde tulnud üks metsa ääres elav eestimeelne pere ja sinna oli ta lõpuks Vilma ka viinud . 
786	NA	 Vilma oli seal kaks aastat koduseid töid teinud ja Kaarel aeg-ajalt käinud - seal lähedal oli veel paar-kolm metsavendade punkrit , side nendega oli mul nüüd Vilma kaudu , tähendanud Kaarel , kaustik põlvedel - , mina ( s. o. Kaarel ) varjasin end küll kogu aeg eraldi , küttisin loomi , vedasin seljakotiga Vilmale ja teda varjavale perele liha , ja nõnda me elasime kõik need hirmsad aastad ikka lõpuks üle . 
787	NA	 Kuhu jäid need metsavennad , kes teid tagasi ootasid , oli ta küsinud . 
788	NA	 Nojah , nendega läks küll õnnetult , ükshaaval lasti nad paari aasta jooksul varitsusest maha . 
788	NA	 Reetjaid oli ju palju , vastanud Kaarel . 
788	NA	 Ja eks nad olnud ikka ise väge täis ka . 
788	NA	 Kes siis vägivallaga suure riigi vastu läheb ! 
789	NA	 Neil polnud ju valikut , oli ta läbi käheda kurgu , ta ei teadvat isegi nüüd ütelda , kas piiksatuse või urina välja pressinud - nii läbi ikka olin Kaarli sisendusi kuulates küll , tähendas ta ootamatult asjaliku häälega - , neil polnud ju valikut , kui nad küüditamise eest metsa pakku läksid . 
789	NA	 See mu vastulause ja küsimus Kaarlile ju oli . 
790	NA	 Seda muidugi , oli olnud Kaarel rahulik . 
790	NA	 Minagi kartsin Siberisse saatmist , sellepärast Tallinnas väeteenistusest saigi metsa mindud . 
790	NA	 Teate , minu onu , kes oli ju õieti julgeolekumees - küllap olete kuulnud - , poos end lõpuks üles . 
790	NA	 Hea südamega vaikne mees , kellelegi kurja ei teinud , aga valis niisuguse lõpu . 
790	NA	 Nii et tõesti , teil on õigus , valikut polnud kellelgi . 
791	NA	 Kellelgi polnud valikut , isegi julgeolekumehel , töötanud ta peas väike vasar , Kaarli onu oli julgeolekumees , taevake , ma pole sellest tõesti midagi kuulnud . 
792	NA	 Kas teie onu oli ka eestimeelne , olevat ta tahtnud küsida , aga pole ütelnud sõnagi . 
792	NA	 Ta oli Kaarlit vaadanud : puhas hästitoidetud vana mees , ordenikandja ja Kolga lahingu läbi kangelane pealegi , kuid räägib just nõnda , nagu ta räägib . 
792	NA	 Vestlusse oli tekkinud järjekordne paus . 
793	NA	 Kes teid saatis , oli lõpuks Kaarel küsinud . 
794	NA	 Kes mind siis saatma pidi , oli ta läbi tõusva vererõhu sumina vastanud , minu isa lasti Kolgal maha , teie olite ka seal , mina ise saatsin end , et teada saada , kuidas see juhtus ja oli . 
795	NA	 Pärast ma lasksin isegi ühe põdra , oli Kaarel ütelnud . 
795	NA	 Mul on see kirjas , ma loen selle koha teile ette . 
795	NA	 Kaarel lehitsenud kaustikut ja lugenud . 
795	NA	 Isegi tuulesuunda kirjeldas , põdra uhkeid sarvi , ja kuidas looma tükeldas , osa liha sissesoolatult endale jättis ning ülejäänu Vilmat varjavale perele viis . 
795	NA	 Ikka jupikaupa ja seljakoti sees ja et liha halvaks ei läheks , pidi ta kogu aeg vahelejäämisega riskima . 
796	NA	 Muidugi olid kirjeldused pikemad - vaevalt et täpsemad - , kui tema praegu suudab rääkida . 
796	NA	 Kaarel lugenud talle peaaegu kogu kaustiku sisu ette ning olnud väga tõrjuv , kui ta palunud vabamat vestlust . 
796	NA	 Kaarli etteloetud tekst olnud tal juba peas , mälestuste käsikirja oli ta mitu ööpäeva , pliiats käes , lugenud , nii et nüüd olevat tal olnud tegemist , et esmakordset kuulajat mängida , pealegi rääkinud Kaarel telefonis just neidsamu sõnu , nii et ta arvanud õigesti : Kaarel loeb teksti , Kaarli tekst räägib , ja kuigi on ka käsikiri olemas , kõlab see valjusti ette lugedes teisiti . 
796	NA	 Mõnda lõiku olevat ta üle Kaarli õla lugenud ka ise , kuigi tajunud , et pehmest toekast kehast õhkub vastumeelsust ning jahedust . 
797	NA	 Ja mina ise , hüüdis ta raevu ja õudusega pooleks , olin esimesest Kaarli nägemise hetkest alates SEESMISELT OTSEKUI JÄÄTUNUD . 
797	NA	 Minu sisemus oli kui jää ka siis , kui üritasin iga hinna eest Kaarli teksti temakeskselt mõista - tõsine teema ju , sisendasin endale - , sest olen täiesti teadlik , kui kergesti võin kahtlustama hakata , kas inimene on see , kellena end välja pakub . 
797	NA	 Külaskäik Kaarli juurde oli täielik katsumus , kuid ma ei tea , kas pean end selle eest kiitma või laitma või kas hinnang on siinkohal kõneväärtki . 
797	NA	 Kaarel lausa pidi end esitlema mulle võimalikult nõnda , nagu ta tahtis , sest ainult nii on mul lootust eelarvamusvabalt käsikirja ja meest omavahel võrrelda . 
798	NA	 Siin on mul täpselt kirjas , kuidas kõik oli , ütelnud Kaarel . 
798	NA	 Mul võib mõni üksikasi meelest ära minna , ning jätkanud lugemist . 
798	NA	 Mis hea siiski , et ta mu sisetunnet ja mõtteid ei aimanud ! 
799	NA	 Tema isast olnud juttu ainult mälestuskaustiku alguses ning selle juurde ta pärast paari kuulamistundi oligi tagasi pöördunud . 
800	NA	 Kaarel olevat veel kord talle ette lugenud , et nii isa kui tema näinud paar ööd enne lahingut endelised unenäod : Kaarlile antud unes teada , et ta jääb juukseidpidi rippuma kuristiku üle visatud palgi külge , ja Meinhardi unes kinkinud üks juudi rahvusest mees isale passi . 
801	NA	 Miks just juudi rahvusest mees , oli tal peas vasardama hakanud , mis passi siis õieti . 
801	NA	 Reisipassi ! 
801	NA	 Kas Kaarel tahab teada anda - kas unes taheti Meinhardile teada anda ! - , et tal seisab ees nii pikk reis , et ta vajab selleks passi ? 
801	NA	 Mis reis võib metsavenda 1953. aasta veebruaris ees oodata ? 
801	NA	 Mis reis ja kuhu , isegi kui mina nüüd tean , enne Kaarli juurde minekut juba teadsin , et Meinhardi nimi jäi tema surnukeha Kaarliks tunnistamise läbi kellegi teise jaoks vabaks . 
802	NA	 Ehk oli reisilugu algselt kavandatud kuidagi teisiti , küsis ta endalt , küsis ta minult , kuid kas see oli ikka Meinhard , kes just juudi rahvusest mehelt saadud passiga pidi kuhugi reisima ? 
802	NA	 Vahest pidi reisima Kaarel ise ? 
802	NA	 Kelle-nimelisena , kelle passiga , kui meeste vanus ja elukogemus rängasti erines . 
803	NA	 See Kaarli pealtnäha tühja-täis ja ennetest tulvil jutt ei pruugi sugugi nii tagamõtteta olla , kui näib . 
803	NA	 Mingilt teiselt tundealuselt lähtuv tekst on kogu aeg kõrvaltoonina kaasas , nii olevat ta Kaarli pool tajunud , ning kirjelduse nihestatuse tunne pole kadunud hiljemgi . 
803	NA	 Isegi praegu mitte , ütles ta mulle . 
804	NA	 Nimelt olid Kaarel , Vilma ja Meinhard ühe talve , esimese koosoldud talve , kolmekesi ühes punkris elanud , ja Kaarel jäänud seal haigeks ja Vilma põetanud teda - hellalt põetanud , oli ta fotosid lauale ladudes kujutlenud tigedusega pooleks - , ja kui Kaarel juba tervem oli , teinud ta punkri lähedale jooksuraja ning iga päev end treeninud . 
804	NA	 Harjutasin ka laskmist , kuivalt muidugi , pauguta , sest ma polnud ju sõjaväes olnud , kõik , mis oskan , on ikka ise ja omapäi õpitud , seletanud Kaarel . 
805	NA	 Seal jooksurajal - kaugele nähtaval sissetrambitud rajal ! hüüdis ta rõhukalt - , kui Vilma punkris meestele süüa tegi , oli Meinhard Kaarlile oma unenäost rääkinud . 
805	NA	 Salajane asi ju , meeste endelised unenäod olid saladus , tähendas ta mulle ( või endale ) millegipärast veel nüüdki vihaselt . 
805	NA	 Teisal on kirjas , et Meinhard ja Kaarel läksid Kolgale ühest palju suuremast punkrist , kus oli rohkem metsavendi kui nemad kolm . 
805	NA	 Vahest tegi Vilma sealgi meeste äramineku eel süüa . 
806	NA	 Otse imelik olnud Kaarlit kuulata , sest pool tema mälestustest keerlevat Vilma ja Meinhardi ümber . 
806	NA	 Et kuidas kohtusid , punkrit ehitasid , koos talvitusid , teiste metsavendade juurde läksid , sest Kaarel oli algul selle sõjaväest ärakaranud Omakülapoisiga suures salgas koos olnud , pealikugagi kohtunud , tema isa ja ema aga mitte . 
807	NA	 Kas tõesti saadeti Kaarel metsa kõigepealt püüdma mu isa , oli ta Kaarli kodus istudes jahmatusega otsekui enese sisse hüüdnud . 
808	NA	 Või tahtis Kaarel selle unenäo ümberjutustusega ütelda , et Meinhardit ootab ees surm ja Igavese Juudi , Ahasveeruse saatus , et ta ei leia hinge- ega kodurahu kusagil . 
808	NA	 Mis puutub tema isasse Jeruusalemma kingsepp Ahasveerus , kes peab maailma lõpuni rahu leidmata rändama karistuseks selle eest , et ei lubanud Jeesust Kolgata teel oma maja ees puhata ? 
809	NA	 Ja samas tulnud tal meelde hiljuti loetud Tiiu Reimo artikkel Tartu Ülikooli Aastaraamatus 1997 , milles oli juttu ka Baltimaade Ahasveerusest pealkirja all Baltica leide Briti raamatukogus . 
809	NA	 Ahasveerust puudutava osa luges ta mulle ette veel enne , kui Kaarli juures toimunud vestlusest edasi rääkis : 
810	NA	 Lõpetuseks veel ühest intrigeerivast leiust . 
810	NA	" See on 17. sajandil rahvaraamatuna Euroopas mitmetes trükkides ilmunud jutustus Igavesest Juudist , Ahasveerusest "" Gründliche und Warhafftige Relation , Von einem Juden ausz Jerusalem , mit Nahmen Ahassverus ... "" "
810	NA	 ( S. l. , 1634 ? ) . 
810	NA	" Ilmselt oleks see teos jäänud tähelepanuta , kui mitte Oxfordis Bodley Raamatukogu kataloogis poleks ühe raamatu ilmumiskohana figureerinud "" Refel , 1634 "" , seda küll nurksulgudes ja küsimärgiga . "
810	NA	" Ilmumiskohaks on see võetud raamatu eessõna vastavast dateeringust : "" Datum Refel den 11 Martii / Anno 1634 "" . "
810	NA	 Autor Christophorus Dudulaeus Westphalus on täiesti võõras nimi Eesti kultuuriloos . 
810	NA	 Briti Raamatukogus leidus raamatust koguni 6 erinevat trükki , varaseim neist trükitud 1602. a. 
810	NA	 Leidenis . 
810	NA	 Ka 1618. a. 
810	NA	" Augsburgis trükitud variant on Tallinnaga dateeritud : "" Datum Refel den 11 Martij / Anno 1614 "" . "
810	NA	 1634. a. 
810	NA	 Tallinna dateeringuga raamatuid on kokku neli . 
810	NA	 Briti Raamatukogu kataloogis on määratud nende trükiaastateks 1634 , 1635 , 1640 ja 1650. 
810	NA	 Varaseim neist pole kindlasti siinne trükis — seda juba tiitellehe vasegravüüris illustratsiooni tõttu . 
810	NA	 Ka 1640. ja 1650. a-ga dateeritud väljaanded on illustratsiooniga tiitellehel . 
810	NA	 1635. a. väljaanne võiks aga isegi sarnaneda Balti kohalike trükistega ( s. o. siis Riia või Tallinna omadega ) . 
810	NA	 Lähemal uurimisel — seda sai tehtud tänu prof. Jüri Kivimäe õhutusele — osutusid need leiud probleemseteks . 
810	NA	 Kõigepealt tekkis segadus autoriga : 1971. a. saksa kirjandusleksikonis on autori nimele lisatud vaid napid andmed : elas 17. sajandi esimesel poolel Westfaalis . 
810	NA	 Raamat Igavesest Juudist on autori all ära toodud , kuid väljaannetest kirjas vaid 1602. a. oma . 
810	NA	 Emil Welleri pseudonüümide leksikonis on Dudulaeuse nime peetud pseudonüümiks , autori õiget nime aga pole õnnestunud avada . 
810	NA	 See-eest on meid huvitava raamatu väljaannetest esitatud koguni seitse : aastatest 1617 , 1619 , 1634 , 1644 , 1645 , 1661 , 1697. 
810	NA	 Wellerist on lähtunud ka Briti Raamatukogu saksa 17. sajandi trükiste kataloogi koostaja David Paisey , kes on Dudulaeuse nime pseudonüümiks pidanud . 
810	NA	" Elisabeth Frenzeli "" Maailmakirjanduse materjali "" Ahasveeruse teema käsitluse järgi pärineb raamatu 16. sajandil levinud versioon oletatavasti Danzigist Giovanni Bernardi Bonifacio , krahv d'Oria kirjandusringkonnast . "
810	NA	 17. sajandi algul ilmunud Christophorus Dudulaeuse raamatuid peab uurija eelmise laiendatud variandiks , kuid ei maini sõnagagi , nagu oleks tegemist autori pseudonüümiga . 
810	NA	 Raamatu erinevad ilmumiskohad on aga tema arvates fiktsioonid . 
810	NA	 Siit esimene seni vastuseta küsimuste ring : Kes oli ja kas oli olemas raamatu autor Christophorus Dudulaeus ? 
810	NA	 Kus on nimetatud raamatud trükitud ? 
810	NA	 Kas Tallinn raamatu eessõnas on fiktsioon või on raamatu autor , olgu see siis kes iganes , siiski Tallinnas viibinud ? 
811	NA	" Raamatuid seob Tallinnaga tegelikult vaid eessõna viimane lõik , milles öeldakse , et : "" Dieser Ahasverus ist Anno 1610. zu Lübeck gewesen , auch newlich zu Refel in Lieffland / und zu Cracaw in Pohlen / und in der Moscaw von vielen Leuten / Anno 1634. gesehen worden , die auch mit ihm geredet "" [ See Ahasveerus on 1610. a. "
811	NA	 Lüübekis olnud , ka hiljuti Revelis Liivimaal ja Krakovis Poolas ja Moskvas paljude inimeste poolt 1634. a. nähtud , kes ka temaga kõnelnud . ] 
811	NA	 Eessõnale järgneb kõigis raamatutes Ahasveeruse legend . 
811	NA	 Teema iseenesest on laialt tuntud ja kasutusel olnud erinevates variantides 13. sajandist alates . 
811	NA	" 16. sajandi keskpaiku Liivimaal ringi rännanud Jorgeni-nimelisest mehest , kes võiks "" Liivimaa Ahasveerusega "" sarnaneda , on juttu nii Renneri "" Liivimaa ajaloos "" kui ka Russowi "" Liivimaa kroonikas "" . "
811	NA	" Renner mainib teda 1556. a. paiku Riias , sealt edasi aga olevat too läinud Pärnusse ja Tallinna , kus ta "" kõikjal manitses rahvast patukahetsusele ; läks edasi Alutagusele Vene piiril , tapeti seal talupoegade poolt ühel kaljul maha "" . "
811	NA	" Russow nimetab , et Jorgen [ K. Leetbergi tõlkes Jürgen ] "" Kõrge-Saksa maadest Poola ja Preisi kaudu Liivimaale "" tuli "" ja reisis pea kõik Liivimaa linnad ja maad läbi ja käis üsna paljajalu ja alasti ja paljalt "" . "
811	NA	 Russowi andmeil rändas Jorgen Tallinnast Narva ning jäi oma reisil kadunuks . 
811	NA	 Siit uus vastuseta küsimuste ring : kes 17. sajandi 30-ndatel aastatel Poolas , Liivimaal ja Eestimaal ringi rändas , kui üldse rändas ? 
811	NA	 Kui mitte , siis kust on autorile tulnud mõte Igavesel Juudil Liivimaal ja Moskvas ringi rännata lasta ? 
811	NA	 On ta vahest laenanud sobivad andmed Russowi kroonikast , mis selleks ajaks juba kolmes trükis ilmunud oli ? 
811	NA	 Asjasse selguse toomine nõuab ilmselt pikka ja vaevarikast uurimistööd . 
811	NA	" Igavese Juudi teema lõpetuseks aga veel niipalju , et 1995. a. ilmus Leipzigis selleteemaline antoloogia "" Ahasvers Spur : Dichtungen und Dokumente vom "" Ewigen Juden "" "" . "
811	NA	 Võib-olla leiaks sellest mõnd väikestki vihjet mõistatuste lahendamisele asumiseks . 
812	NA	 Need oleksid mõned näited Briti Raamatukogu rikkalikust raamatuvaramust , raamatutest , millel oli määrav tähendus arusaamadele , mis levisid 17.-18. sajandi Euroopas Baltimaade kohta . 
813	NA	 Vaevalt küll Kaarel nii põhjalikult on Ahasveerusele üldse mõtelnud , kuid midagi tähendab Igavesele Juudile osutus ometi ! 
814	NA	 Millele Kaarel õieti vihjab , kui oma kangelaslikuks tunnistatud metsavennaksoleku kirjelduses unenägudele üldse , ja tema isa omale eriti , niipalju tähelepanu pühendab ? 
815	NA	 Ta oli selle unenäo tähenduse üle juba kodus mõtelnud ja kuulas nüüd Kaarlit ülima keskendumise ja huviga . 
816	NA	 Mida see peaks tähendama , küsinud üksteist aastat vanem Meinhard oma unenäo kohta seletust Kaarlilt . 
816	NA	 ( Millest nad tegelikult seal jooksurajal õieti rääkisid ? oli ta mõtelnud , keha pingest krambis . ) 
817	NA	 Aga Kaarel polevat osanud midagi vastata ja vaadanud talle , Meinhardile , nõutult otsa . 
818	NA	 Olin nõutu , kinnitas Kaarel nelikümmend kuus aastat hiljemgi . 
818	NA	 Nii et kõigepealt nägid nad unenäod , siis tuli lahing , mis unesid kinnitas . 
819	NA	 Teid pidi ju keegi reetma , oli ta seepeale küsinud . 
820	NA	 Vilma räägib , et Juta , vastanud Kaarel tasase , kuid kindla häälega . 
821	NA	 Kuidas küll ? 
821	NA	 Vilmat ju polnud seal ? 
822	NA	 Ei mina tea , nii ta räägib . 
822	NA	 Mina end teiste asjadesse ei sega . 
823	NA	 Mis segamisest siin saab juttugi olla , küsinud tema - endal pea uimane veidrast tundest , nagu oleksid nad näitlejad , kes kõige otsustavamal hetkel on unustanud etteantud stsenaariumi . 
824	NA	 Me käisime Juta poolt enne Kolgale minekut läbi , Meinhard ütles , kuhu me läheme . 
824	NA	 Või tuli Juta meile aia äärde vastu ? 
824	NA	 Tuisk oli ka ja niisugustel retkedel on ikka väike närv sees , nii et ma tõesti ei mäleta , kas majas sees üldse käisime . 
825	NA	 See ebamäärane vastus : oli vist nii , kuid võis olla teisiti , teinud ta nõutuks . 
825	NA	 Ei saa ju ununeda see , kuidas oli enne , kui pärast oli lahing ja surm . 
825	NA	 Talle jäänud mulje , nagu Kaarel ei teakski , missugust varianti valida . 
825	NA	 Kaarel ehk ei arvestanud mälestusi kirjutades üldse , et tal tuleb kord ka minuga rääkida . 
826	NA	 Et meestevahetus talle samal reetmisjutu hetkel meelde tulnud , oli ta endalegi ootamatu teravusega küsinud : kui minu tapetud isa surnukeha sai teie nime , kes oli siis ellujäänud metsavend , kes sealt lahingust pääses . 
827	NA	 Ja Kaarel vastanud : teist metsavenda ei olnudki . 
828	NA	 Kuidas ei olnud , teie ju pääsesite . 
829	NA	 Kaarel oli juba küsimuse esitamise ajal püsti tõusnud - taas püsti tõusnud ! - , toas ringi kõndima hakanud , siis jäänud tema ette seisma , vaadanud talle ülalt alla otsa ning ütelnud , et teist metsavenda seal lahingus peale Meinhardi polevatki olnud . 
830	NA	 Ta oli seepeale nagu juhmiks muutunud , kuid märganud siiski , kui hele ja põnevil on Kaarli seni huvituna mõjunud silmade pilk . 
830	NA	 Ta oli vastu vahtinud ning siis pööranud silmad ära . 
830	NA	 Kuigi ta ei olnud oma selges mõtlemises ja arusaamises enam sugugi kindel , niipalju taipas ta siiski , et Kolga lahing võis veidram ja käsitamatum olla , kui tema iganes aimatagi oskas . 
831	NA	 Ta oli tükk aega vait olnud : ega ometi Kaarel . 
831	NA	 Või : see ei saanud ju nõnda olla , ning uurinud edasi-tagasi kõndiva mehe profiili ja selga . 
832	NA	 Tal olnud piinlik ja ebamugav , et ta just nõnda oli tol hetkel mõtelnud . 
832	NA	 Nagu trügiksin isa vägisi mehiseks , nagu tahaksin kõigest hingest Kaarli eitused muuta jaatuseks . 
832	NA	 Aga ta mäletas veel hästi , kui väga oli metsavendi Vabariigi taasiseseisvumise alguses austatud . 
832	NA	 Kes siis nende kangelasmeeles ülepea julges kahelda , nende väiteid kontrollida . 
832	NA	 Valda vaid terminoloogiat , kõhistanud sisikond naerda - tal olnud tunne , et tema sooled tõmbuvad salatud naerus kuuldavalt krampi , nii veidralt mõjunud talle sõna terminoloogia - , ning kas polnud metsas elamise fakt ise kangelastegu ja vastuhakk . 
833	NA	 Naine nihutas jälle taldrikuid lähemale , nii et tal olnud tunne , et varsti kukub lauatäis sülle . 
833	NA	 Maitseme konjakit ka , oli naine pudeli pihku haaranud . 
833	NA	 Sööge , sööge ometi ! 
834	NA	 Te tegite metsas ju fotosid ka ? 
835	NA	 Kes seda ütleb ? 
836	NA	 Ei keegi . 
836	NA	 Kui Vilma metsast välja tuli , anti julgeolekus kolm fotot temale kaasa , olen neid näinud . 
837	NA	 Jah , tegin , vastanud nüüd Kaarel järsult ning istunud taas tema kõrvale . 
837	NA	 Kaarli nägu ma ei näinud , selles on kõrvuti-istumise mõte ja eelis . 
838	NA	 Mis aastal need fotod on tehtud ? 
839	NA	 1950-ndal , öelnud Kaarel . 
839	NA	 Ja kuigi ta teadnud fotode saatja jutust , et Kaarel valetab - fotod tehti 1953. aasta sügissuvel ja isa oli siis neli kuud juba surnud - , oli ta rõõmsalt , rõõmsalt , kas kuuled ! - hõisanud : siis on mu isa neil kindlasti peal ! 
840	NA	 Teie isa ei jäänud kaamerale ette , öelnud Kaarel ning keeranud talle peaaegu selja . 
841	NA	 Näis , nagu kardaks Kaarel oma tapetud kaaslase tütart ega leiaks kuidagi tooni , kuidas sissetungijaga õigupoolest rääkida . 
842	NA	 Kuulge , ütles ta seljale , pahandada ma teid nüüd küll ei tahtnud . 
842	NA	 Võtame parem konjakit . 
843	NA	 Tahate , ma annan teile hävituspataljoni komandöri aadressi , ehk saate tema käest teada , kuhu Meinhard maeti . 
844	NA	 ? 
845	NA	 Ma helistasin talle eelmisel nädalal . 
845	NA	 Ta on igavesti mõnus mees ja me andsime teineteisele kõik kristlikus meeles andeks ( ? ) . 
846	NA	 Ta oli vaikides kuulanud , sõbralikuks timmitud nägu ees . 
846	NA	 Vähemasti nõnda ta kujutlenud siis , sel hetkel , kui metsavend Kaarel rääkis mehest , kellega , relv käes , lahingus vastamisi on seistud . 
847	NA	 Mis see Jüri siis muud oli kui kruvike . 
847	NA	 Täitis käsku . 
847	NA	 Ei ole mõtet neid ätte kohtu ette tirida . 
847	NA	 Ja kes seda teab , kui kauaks on Eesti riikigi . 
848	NA	 Kohtu ette tirida , kohtu ette tirida , oli ta peas jälle hakanud taguma otsekui vasar . 
849	NA	 Ta haaras võileiva ning toppis sellega suu kõrvuni täis . 
849	NA	 Ta polevat korraga enam millestki aru saanud ega teadnud , kellega räägib . 
849	NA	 Toas olnud imelik uim , udu või vastandiks pöörduv valgus , mis hämardub iga osaleja peas : hirmu ei ole , on loidus , kõige möönmine . 
849	NA	 Metsavend ja hävituspataljoni komandör on küll millalgi olnud verivaenlased , sest üks pidi teise tapma , kuid nüüd tallekestena teineteisele andeks andnud , nagu seda lahingut polekski olnud . 
850	NA	 Aga ta teadis kindlasti , et lahing OLI olnud ja neli julgeolekumeest oli seal mahagi lastud . 
850	NA	 Nõnda oli Kaarel ise just paar tundi tagasi rääkinud . 
851	NA	 Tõsi , lahingu kirjeldus oli teda rängasti puudutanud . 
851	NA	 Nii rängasti , et ta lükkas sellest rääkimist just nagu suuski edasi . 
851	NA	 Nimelt oli üsna pärast seda , kui Kaarel ja Meinhard Kolga lautmaja uksest sisse astusid , tulnud peale haarang . 
851	NA	 Nagu oleks kohin maja endasse haaranud , nii tugev olnud hargneva aheliku sammude müdin . - Kaarli poeetilis-heroilisel tekstil oli oma lumm või oli see lummus tuntav ainult talle , kes ta luges-kuulis oma isa viimastest eluhetkedest . - Kaarel oli võtnud Meinhardil käest kinni - nii just lugenud mees - , võtsin Meinhardil käest kinni ja juhtisin lauta , sest tema ju ei tundnud mu kodumaja . 
851	NA	 Siis oli prõmmitud uksele ja nõutud sisselaskmist . 
851	NA	 Kodus oli ainult Kaarli tädi , kes avas . 
851	NA	 Sõdurid olid müdinal majja tormanud ja mõne aja pärast tehtud eeskojast lauta viiv uks lahti . 
851	NA	 Kaarli tädi näitas sõdureile lambiga tuld . 
851	NA	 Kaarel oli kohe lasknud ja sõdur kukkunud . 
852	NA	 Siis oli paus . 
852	NA	 Kaarel piilunud lauda kahe poolega ukse praost välja ning näinud seitset-kaheksat sõdurit laskevalmis püssidega valvamas . 
852	NA	 Meinhard oli ütelnud : Kaarel , siit meie ei lähe ! 
852	NA	 Ja Kaarel võtnud pärast olukorraga tutvumist mütsi peast , pannud käed kokku , ühes käes oli mu laskevalmis püstol , teises müts , lugenud Kaarel , ja nõnda , püstol sõrmede vahel , ütlesin meieisapalve , siis panin mütsi pähe ja hüüdsin Meinhardile : Olgu ümber või sadasid , Jumala abiga pääseme siitki ! 
852	NA	 Siis oli Kaarel tõmmanud laudaukse mõlemad pooled lahti - ja sõdurid ootasid kõik see aeg , kui Kaarel palvet luges ja üks ründajaist oli mahagi lastud , imestasin mina valjul häälel , valjemal , kui oleksin tahtnud - , aga ta jätkas , kuidas Kaarel oli uksepooled lahti tõmmanud , välja tormanud , laskma hakanud ja Meinhard pole teinud paukugi , olnud kogu aeg ta paremal küljel ees , ning äkki saanud rindu otsekui löögi ning kukkunud . 
853	NA	 Sai vist pihta , vilksatanud Kaarlil peas , kuid tal polevat aega olnud rohkem mõtelda , vaid ta muudkui lasknud ja lasknud ja sõdurid tõmbunud maja nurga taha . 
854	NA	 Korraks jooksin Meinhardi kägaras kogu poole , et kui ta on haavatud , saan ehk aidata , aga siis taipasin , et ega ma teda siit enam ära kanda ei jõua . 
855	NA	 Mehekene , küll sul oli seal õues tiirutamiseks alles aega , hüüatasin kuulates . 
856	NA	 Panin tähele , et niisama tormakalt ja ühe hingetõmbega võristas ta Kaarli häälega kuuldud teksti , nagu väitis Kaarlit ennastki olevat teinud . 
856	NA	 Kuulajal nagu ei tohtinudki olla aega mõtelda , mis õieti toimus , sest sündmuse kirjeldust kandis vaid sisenduslik kiirus ja hoog . 
856	NA	 Peatumise ja järelemõtlemise võimalus välistati sellise esituse läbi täiesti , ja nüüd , ennäe , oli tal kuulaja ja veelkordse ümberjutustajana just nagu häbi või piinlik või ebamugav , et ta üldse peab niisugust juttu minule taaskord edasi andma . 
856	NA	 Kodus ka lugema , nagu ma teadsin , siis suitsetama kui arust ära , aeg-ajalt manades : see ei saanud ju nii toimuda . 
857	NA	 Ei , tõesti , mul on Jüri aadress ja telefoninumber , kui ta kedagi aidata saab , on tal alati hea meel . 
857	NA	 Mõnus 83-aastane mees , ise näete , kui kohtute , äratanud teda Kaarli seltskondlik hääl . 
858	NA	 Ja siis : nende mälestuste kirjutamine on kõige lollim temp minu elus , olen seda kibedasti kahetsema hakanud . 
858	NA	 Terve aasta olid nad Tallinnas , pärast pikka palumist anti lõpuks tagasi . 
858	NA	 Ja nüüd ei näita ma neid kellelegi , las jäävad lähedastele , kui nad kunagi tunnevad huvi . 
859	NA	 Mulle ka ei anna ? 
860	NA	 Ei ! 
860	NA	 Lugesin kõik teile ju ette . 
861	NA	 Jaa , öelnud ta , isegi selle lugesite ette , et mu vanemad ei osanud puude mahavõtmise paikugi korralikult maskeerida . 
861	NA	 Kaarel pole vastu ütelnud midagi . 
862	NA	 Enne esimest kolmekesi koosveedetud talve olid Kaarel ja Meinhard kahekesi ehitanud punkrit . 
862	NA	 Punkri ehitamisel on alati tähtis , et puude mahavõtmisest jälgi ei jääks , kännud ei valendaks , aga just selle töö olevat Meinhard tegemata jätnud , kuidas ka Kaarel poleks õpetusi jaganud . 
862	NA	 Kes siia padrikusse ikka tuleb , olnud ka Vilma mehega nõus . 
863	NA	 Just need maskeerimata kännud olidki saatuslikuks saanud . 
863	NA	 Teate oli toonud pärast külas sõprade juures käimist just Meinhard . 
863	NA	 Siia tuleb hundijaht , oli ütelnud selgesti ärritatud kaaslane . 
863	NA	 Meil tuleb siit ära minna . 
863	NA	 Kes punkri asukoha maskeerimata kändude abil avastas , sellest Kaarel targu ei kirjuta , sest temasse teiste asjad ei puutu , tema ei näita kellegi peale näpuga . 
863	NA	 Nii ta luges , nii ta rääkis , vaadates mullegi kaastundlikult otsa , nagu oleks tal Meinhardi hooletusest aastaid hiljemgi piinlik rääkida . 
864	NA	 Kas tuli siis hundijaht , küsisin mina . 
865	NA	 Me läksime enne sealt ära . 
865	NA	 Hea soe punker oli , isegi väljakäigu tegime sisse . 
865	NA	 Aga vahele me seekord tõesti ei jäänud . 
866	NA	 Ju siis jumal hoidis , püüdsin ka mina õiget metsavennakeelt tabada , ja Kaarel vaatas mulle unise näoga otsa . 
866	NA	 See on imelik , kuid ta pilk võis olla ühtaegu unine , lapsemeelne ja terav , aga üleminekud ühest ilmest teise tekitasid minus veidra tunde , nagu oleksid Kaarli silmad varjav sirm , mille taha pole lootustki vaadata . 
867	NA	 Siis oli Kaarel veel kord rääkinud , kuidas ta pärast Kolga lahingut koos Vilmaga salgast lahkus ja tervelt viis aastat üksipäini end varjas . 
867	NA	 Pool etteloetud kaustikust oligi punkrite ehituse kirjeldusi täis . 
867	NA	 Siis tulnud Kaarli ema Siberist tagasi ning Eesti NSV julgeolekuülem saatnud Kaarlile kirja , et kui ta ise metsast välja tuleb , ei tehta temale midagi . 
868	NA	 Veresüüd ... takerdus Kaarel , ning tema mõtelnud : veresüü ju oli , kui tõesti nii vapralt seal lahingus võitlesid . 
868	NA	 Mahalastud julgeolekumeeste arv oli kirjelduse järgi muljetavaldav . 
869	NA	 Kaarel oli jäänud sõnapealt vait ning rääkis nüüd Piira metsavahest , kus talle viimasel hetkel , enne vabastava tõendi andmist , oli lavastatud põgenemiseks võimalus . 
870	NA	 Et mind maha lasta , selgitas mees . 
871	NA	 Ta oli juba pikemalt aega Kaarlit vaid läbi kõrge vererõhu sumina kuulanud , ning peas vasardas : juudi pass , ei teinud paukugi , teist metsavenda ei olnudki . 
872	NA	 Ta otse imestavat , kuidas ta suutis üldse nii rahulik , seisukohatu ning arvamusvaba olla . 
872	NA	 Aga kõik , mis Kaarel ette luges või rääkis , jäänud tal meelde . 
872	NA	 See selgunud hiljem - see selgus tõesti hiljem , kui ta jälle ja jälle Kaarlilt kuuldu juurde tagasi pöördus - , seal , piinlikult puhtas toas ta ainult istus ja kuulas ega öelnud viimaste tundide kestel enam sõnagi . 
873	NA	 Ma olin ikka tõesti nii surnud jah , et pidin viis viimast metsavennaaastat tunnistajate abil tõestama , öelnud Kaarel . 
873	NA	 Tahate , ma näitan teile , mis asutustega ma kirjavahetust pidasin ? 
873	NA	 Aga ta polevat tahtnud . 
873	NA	 Ta polevat midagi näha tahtnud ning otsinud ainult pausi , kuhu tänusõnad ( ! ) kiiluda , uks sulgeda , ära minna . 
873	NA	 Ära ja eemale minna . 
874	NA	 Kuid just siis oli Kaarlit tabanud jutukuse hoog , Kaarel tahtis rääkida tervisest . 
874	NA	 Pensionist mitte , kuid tervisest . 
874	NA	 Pensionist rääkis alatasa Vilma , kelle metsavenna-aastad läksid ühekordselt kirja . 
874	NA	 Et Kaarel Kolga lahingu ja sellest lahingust mälestuste kaudu teadaandmise tõttu kandis nüüd vabadusvõitleja nime , siis loeti tema metsavenna-aastad kolmekordseks : reaalne kaheksa arvutati kahekümne neljaks . 
874	NA	 Ta sai aru , et Kaarel on endale uhke . 
875	NA	 Minu isa aastad lõppesid ühe surmava kuuliga , mis staa ( i või pensioniasju surnu võiks vajada , mõtles ta kuulates leplikult . 
875	NA	 Nii tuimaks oli teinud teda see terve päeva kestnud maraton . 
876	NA	 Siiski tundunud talle pisut kohatu , et Kaarel nii rõhukalt pensioni suurusest räägib , haiguskindlustust kiidab ja et tema tervis on tänaseks täiesti läbi . 
876	NA	 Arstidega olevat temal , Kaarlil , imehead suhted . 
877	NA	 Ikka saavad aru , mis rängad aastad on läbi elatud , ning on tema haiguste suhtes nii hoolikad , et vahel olevat tal lausa häbi , kui on valude tõttu tujukas . 
878	NA	 Jutuajamine olnud nagu kahes vaatuses näidend : esimeses ei olnudki justkui millestki rääkida - või oli Kaarlil kaustiku ettelugemisest tõesti villand saanud - , isa nimega seoses tuli sisse see meestevahetuse piinlik moment , millest Kaarel ju õieti kuuldagi ei tahtnud , teine vaatus oli ühe metsavenna väärikas surmajärgne elu . 
879	NA	 Kui Kaarel rääkis opereeritud jalgadest , mis enam ei valuta , unerohtudest , mis lubavad siiski viis tundi ööpäevas magada , oli ta muhe vanamees , kellel mu tuleku põhjuski läinud meelest . 
880	NA	 Kaarli sõnunosiv ja nautiv hääl taustaks , hakanud ta hoopis taevast ja jumalast mõtlema . 
880	NA	 Vist mõjus ümbrus nõnda , ta hääl oli vabandav . 
881	NA	 Mis seal taevas küll on , seal kõrgemal , kus lennukeidki ei ole , midagi inimlikult mõõdetavat ei ole . 
881	NA	 Vanajumalat ei ole inimlikul kujul ka . 
881	NA	 Ma ütlen sulle sellepärast nõnda , et sa mind päris hulluks ei arvaks . 
881	NA	 Jumal oleme meie kõik kokku : taevas , mille üle arutan , ilmaruum , linnud , loomad , taimed , ühesõnaga kõik , mis õitseb , kasvab ja kõduneb . 
881	NA	 Meie sees on arukas valem , ringkäigu valem , rattasse määratud orava jooks . 
881	NA	 Vahel mõtlevat tema , et kui kõigist ( et kui ! ) jääb alles vaid üksainus rakk , loob jumal sellest olendi uuesti , rakk ise ongi jumal . 
881	NA	 Aga et see paistvat nii lohutu ja tema tahe ei lugevat sellisel juhul kröömigi , mõtleb ta jumala millekski suureks ja kaugeks , endast täiesti väljaspoolseks , sest tal olevat võimatu kujutleda , et kogu maailm ( kõik maa ja ilm ) on vaid hullunud hiigelrakk . 
882	NA	 Ma palun igal õhtul jumalat . 
882	NA	 Ma pean paluma enese pärast isegi siis , kui jumal on vaid pisike naast või tilk mu enese sees . 
882	NA	 Sellele silmaga nähtamatule ongi mu palve suunatud . 
882	NA	 Meieisapalve toob päeva sisse rahu , päevade rida on saatuse käes , rakkude rea ja seoste sees , nagu mis tahes ainete valemid on aines eneses kinni , mõtet pole kehata olemas . 
883	NA	 Isegi Kaarlit pole kehatuna olemas , mis siis , et ta pole metsas tundnud külma ega nälga . 
883	NA	 Muudkui istub kui raidur lõkketule ees , nihutab toorest äsjalangetatud puu tüve jupikaupa lõkkesse , kaevab pooleteise meetri sügavust kaevikut külmunud kodumaa mulda , magab maa all kui eelajalooline mammut , isamaalised aated soojendajaks sees , ning päästab meid jumala kaitsel ja heakskiitmisel kommunistlikust orjusest . 
884	NA	 Ja täiesti kasutuks muutunud mina käin just Kaarlilt küsimas , kuidas kõik oli ja nõnda sai juhtuda , et isale suunatud torust lahvatas leek . 
884	NA	 Milline võiks olla kuuli algkiirendus ? 
884	NA	 Suur pauk , mis niidab ja tapab , küsis ta minult , kuid ma ei teadnud seda , ma ei teadnud , et jumala ja inimese vahekord ( ! ) on ainult tehnika küsimus . 
885	NA	 Vilma olevat millalgi ütelnud , et kui ta väga palub , väga-väga palub , ehk annab siis jumal andeks . 
885	NA	 Vilma teab , mille pärast paluda , tema paluvat palve enese pärast . 
885	NA	 Sest tegelikult ei teadvat ta , mida andeks paluda . 
885	NA	 Millalgi kõduneb sünnisaungi , jääb uuele hoonele ette , ning siis pole seda paikagi olemas , kus ta sünni läbi määramatusse lükati . 
885	NA	 Ja kui ta rääkimise lõpetab , tõmbab praegu veel võnkuv õhk tema seismise koha kinni nagu maigutav kala oma lõpustest piiratud suu . 
886	NA	 Ta oli ilmselt liiga pikalt vaikinud ja minuga rääkides unustanud Kaarli täiesti , sest kui ta lõpuks püsti tõusnud , märganud ta , et Kaarli kaustikut hoidvad käed värisevad . 
886	NA	 Kui ta neid värisevaid käsi vaadanud , tajunud oma käsi Kaarelgi , ning siis olnud käed jälle kindlad ja paigal . 
887	NA	 Me kohtusime ju täna ka väljas , kui tegite jalutuskäiku , oli ta esiku poole minnes ütelnud : nagis rippus Kaarli jopp ja kaabu . 
888	NA	 Seda pole olnud ! 
889	NA	 Kus te selle võtate , öelnud ka naine . 
889	NA	 Olime Kaarliga mõlemad kodus . 
889	NA	 Kaarel magas , kui tulite . 
890	NA	 Ja päris uksel võtnud Kaarel ta käe oma pehmete pihkude vahele , vaadanud vagamehe leplikul ilmel otsa ning öelnud : oleme sõbrad , eks ? 
891	NA	 Muidugi sõbrad , muuks pole ju põhjust , oli ta selle mulle alati pisut kõhedust tekitava topelttooniga täiest südamest ütelnud , sest tahtis siit majast , siit korterist , nende inimeste juurest kord ometi välja pääseda . 
892	 21 . 	 21 . 
893	NA	 Olen nädal aega olnud haige . 
893	NA	 Eile käisin esimest korda väljas . 
893	NA	 Kevad oli nagu Laikmaa maalil : lumesupp , kirgas , silmile valus päike , kriiskavad värvid . 
893	NA	 Lumi nõrgub puudelt maha . 
893	NA	 Vesi . 
894	NA	 Kõndisin ümber Kalda tänava maja ja mõtlesin : kõik on nagu kaheksateist aastat tagasi , puhtad viimse voldini sätitud kardinad , millimeetri täpsusega seatud rennid vihmaveetorude all , et vesi seinu või vundamenti ei määndaks . 
895	NA	 See vahe on , et kaheksateist aastat tagasi olid kardinad akende eest lükatud , päike ja valgus paistsid sisse , nüüd on päev läbi õhtukardinad , kui ka tädi Agatha seal taga keset päeva kõnniks . 
895	NA	 Praegu armastab tädi ühtlast valgust nii nagu mu ema , nagu ma isegi , päev on liiga hele ja öö liiga must . 
896	NA	 Nende kardinate pärast ma ei kloppinud uksele , vaid piirdusin kellaga . 
896	NA	 Alles tagasiteel tuli meelde , et kell võis olla sama korras/rikkis nagu aastaid tagasi : kui tädi Agatha keset päeva tukkuma jäi või oli mõnes kaugemas toas , ei kuulnud ta ukse taga olijat . 
897	NA	 Seekord oli kell ka täiesti rikkis , sest majast ei kostnud mingit helinat , kaja ega liikumist . 
897	NA	 Ju ta on linnas või haiglas , mõtlesin , kui lumesupis tänava poole tagasi loovisin . 
898	NA	 Siin , eramajade piirkonnas , on lumesupp puhas , sulaveega segi , libeda vastu kasutatakse liiva . 
898	NA	 Märtsis ei riputata isegi liiva , vähemasti vette mitte , nii et on üsna su enese asi , kuidas kukkumata edasi pääsed . 
899	NA	 Viimati seisin siin väravas kolikoorma otsas ja tädi Agatha tänitas all , et ma õiget suurust eterniidiplaadid laseksin maha laadida . 
899	NA	 Kruupink juba laiutas keset lillepeenart , ja ka Alfredi käiatud läikiva teraga kirves . 
900	NA	 Siis oli suvi . 
901	NA	 Miks ma arvan , et mind üldse sisse lastakse ? 
902	NA	 Et me põeme kestvat uudishimu ? 
902	NA	 Uudishimu kõigi arukate veenete kiuste . 
903	NA	 Kas me üldse teame , mis on arukas ? 
904	NA	 Pärast istusin bussipeatuses ja tegin suitsu . 
904	NA	 Majade vahelt tuli kaks noort tüdrukut , vaatasin neid ja mõtlesin , et nad on sündinud pärast mu viimast tädi juures käiku . 
904	NA	 Nende jaoks olen ma ise tädi ja reaalne Agatha on lihtsalt sugulane . 
904	NA	 Kui sedagi ! 
905	NA	 Istusin valele bussile ja sõitsin ringi kaks korda läbi , enne kui eksitust taipasin . 
905	NA	 Ei tahtnud isegi nutta . 
905	NA	 Ei tahtnud üldse midagi . 
906	NA	 Kui saaksin bussi jääda . 
906	NA	 Ja sõita . 
906	NA	 Muudkui sõita . 
907	NA	 Esimesel külgistmel arutasid kaks minuvanust meest , kuipalju neil palgast raha üle jääb . 
907	NA	 Ei , minupoolne oli juba pensionär ja tema rahaasjad olidki kõneks . 
907	NA	 Noorem arvas , et kui kolm tuhat puhtalt kätte jääb , on see väga hea . 
907	NA	 Jääb ikka puhtalt , küsis ta , ja vanem noogutas . 
907	NA	 Nojah , üür on sul makstud , riiet enam ei osta , mis see kuuekümne viie aastane - sain aru , et vanem nii vana ongi - enam ostab , kuhugi sa reisida ei taha - ei taha , kinnitas vanem - , Tallinnasse ei sõida - ei sõida , kordas vanem - , siis peaks sul söögi kõrvalt panka panekuks ka midagi jääma . 
907	NA	 Vanem noogutas . 
908	NA	 Siis seletas noorem , et ta auto on registreeritud maakonnas , et maks on seal väiksem ja et õieti tuli see nõnda , et ta naine oli maale sisse kirjutatud ja auto sai ostetud naise nimele . 
909	NA	 Ja nõnda on nüüd nii hästi jäänudki . 
910	NA	 Jakobi mäel läks noorem hall mees maha . 
910	NA	 Tal oli käes poolpungil kilekotinutsak , liivakollase jopi all torutasid lühikesevõitu teksaste sääred . 
910	NA	 Kui ta juba liikuva bussi akendest möödus , nägin , et mehe pea oli õlgadest tuntavalt eespool ja peenikesed jalad nagu jooksid peale järele , keskkoht jõnksatas sellele minekule kaasa : ta sarnanes püstiasetatud kaelkoogupuuga , mille alumises otsas on jalad . 
911	NA	 Pärast fotode uurimist ja Kaarliga kohtumist olevat talle selgeks saanud , et Vilma ja Kaarel hoidsid pärast Meinhardi surma kokku , mõtteliselt nõnda ja kehaliseltki olnud nad nendel fotodel kaelakuti ja üks . 
912	NA	 See arusaam sundis teda otsekui transis jätkama : 
913	NA	 Kui kaks inimest raiuvad kui rauda üht ja sedasama ning teisi mäletajaid ei ole , on nende poolt öeldu ajalooline fakt , ainus intiimne tõde toimunust . 
913	NA	 Mälestused on ju tunnistus , ütles ta mulle . 
913	NA	 Mälestused on tunnistus . 
913	NA	 Nende järgi on Kaarel oma autasud saanudki . 
914	NA	 Mälestused on teine eluvõimalus , vastasin mina . 
914	NA	 Mälestused ei peagi midagi tõestama , vaidlesin vastu . 
914	NA	 Mälestustel on tendents muutuda . 
915	NA	 Kogu meie elu on tunnistus , jätkas ta , nagu poleks mind üldse kuulanud , ja kui sa vaid korraks vääratad , ongi õnnetus käes . 
916	NA	 Kaarel tegi ju metsas pilte . 
916	NA	 Sellest ei rääkivat ta sõnagi , fotodest ei räägi ta sõnagi , maskeerimata kändudest ( ? ) aga küll ja küll . 
917	NA	 Ehk tegi Kaarel need fotod nii NKVD-le kui meile , arutles ta edasi , julgeolekule , et mehed oleksid teada , ja kaude meilegi , et mõistaksime seda , mis kunagi oli . 
918	NA	 See oli ju reetmine , ütlesin kohkunult mina . 
919	NA	 Minu meelest ka , kuid selle meelest , kes fotod saatis , mitte . 
919	NA	 Me kumbki ei teaks neist metsavendadest midagi , kui poleks fotosid , kui poleks - reetmist ! 
919	NA	 ( Siinkohal ta kõhkles pisut . ) 
919	NA	 Nii oli fotode saatja hääl talle ütelnud . 
920	NA	 Mis hääl , küsisin jahmunult . 
921	NA	 Eesti kõrge riigiametniku hääl , käratas ta vihaselt . 
922	NA	 Reetmiseta oleks surm ainult surm , reetmine on elu ja surma vahepealne seisund , võimalus veel-eluks ja mitte-surmaks ( Juudaks , ütles ta , vahest Kristuse eituseks meis ! ) , nõnda ta seletas . 
923	NA	 Ja edasi ütles ta , et need hääled , mida ta aeg-ajalt kuuleb , olevat selle varjava tuisu hääled , mis mehed täiesti kattis . 
923	NA	 Hääled on tuisu hoiatus selle eest , mis võiks juhtuda siis , kui hirm pääseb fotodelt lahti . 
924	NA	 Sest valel kohal ja ajal tehtud fotod sisaldavad alati hirmu . 
924	NA	 Elus inimene sisaldab alati hirmu , kui taust nihkub , kui olukord muutub , kui edevus enda elu kõrvalt vaadata teeb ettevaatuse tühiseks . 
925	NA	 Inimene on anum , hüüdsin ma vahele . 
925	NA	 Kas inimene on anum , et hirmu sisaldab ? 
926	NA	 Ta ei pööranud mulle mingit tähelepanu ning jätkas , et eriti jahmatavat teda mõte , et pärast neid fotosid oli kogu allesjäänud kamp julgeolekus nägupidi teada . 
927	NA	 Ta parem-vasak käsi lõi peegli ees mitu korda laksuga vastu lauda ja toas oli hallitava rõskuse lõhn . 
927	NA	 Ahastuse ja leina lõhn . 
928	NA	 Ta oli tulistanud mind minu endaga oimetuks . 
929	 22 . 	 22 . 
930	NA	 Mõistus on inimese õnnesärk ja õnn . 
931	NA	 Jumal küll , mõtlesin mina , uueks monoloogiks end kuulama sundides , kas siis kunagi ei lõpe see kahetine olek , mida pean seletuse seletustena iseendas ometi üheks terviktundeks suutma rihtida . 
932	NA	 Rihtida , sihtida , sulavaks , lausa teineteise ( või üksteise ? ) sisse mahtuvaks muutma . 
932	NA	 Ja kui tema tahab rääkida , ei aita mind äsjakiidetud mõistus põrmugi . 
932	NA	 Kui ta ka oli Kaarli juures mälestuste kes-teab-mitmekordse avaliku esitluse tähelepanijana terane - tõsi , minu abiga küll , aga meie oleme noaterapiirsetel kokkuvõtuhetkedel ikka suutnud vähemasti seespool keha välist piiri end ühena tunda - , siis hiljem saabus pikk järellainetav periood , kus kuuldu-tuntu ja nähtu momenthaaval sai taaskord läbi uuritud . 
933	NA	 Ta nagu kordas endale ennast , veenis ja sisendas , ning kui ilma või maastikku märkas , olin mõneks ajaks vaidlemisest pääsenud . 
934	NA	 Kuula lehtede kahinat puudes , kui oled end väsinuks mõtelnud ! 
934	NA	 Püüa päeva ainulisest valgusest tuge , tahtsin ma teinekord hüüda , et teda päästa ta enese käest . 
935	NA	 Ja nagu minu vaikset hüüatust omaks võttes , jätkas ta olevikuhetkede kirjeldust . 
936	NA	 Pime märtsipäev veebruarikuust ei erine . 
936	NA	 Päike on paksude pilvede taga . 
936	NA	 See on unenägude pääsmatu ilm . 
936	NA	 Vähene valgus , porisegune lumi , ajamärkide puudumine . 
937	NA	 Kui sa oled samasugune kui mina , palun , tee häält ! 
937	NA	 Hõika mind , et ma ei unustaks nime ! 
937	NA	 Ütle mulle oma nimi . 
937	NA	 Ma kutsun sind . 
937	NA	 Otsime koos üles selle , kes tahab , et me ei mäletaks . 
937	NA	 Aga sa kardad , et just mina reedan su mälu , ja kui sa nõnda vaikid , mõtlen mina sinust üsna sedasama . 
938	NA	 Eile oli jälle imeilus märtsipäev . 
938	NA	 Emajões lahtine vesi . 
938	NA	 Kallastel lumevallid . 
938	NA	 Pajud kevade ootel . 
938	NA	 Tegelikult juba kevades . 
938	NA	 Pajutudud on kaugelt vaadates nagu hõbedased kilud , pruuni tupega , peegelduvad pilvedest vees . 
938	NA	 Maa ja taevas on teistmoodi üks ja meie helevuses nii eraldi , et hingel on valus . 
939	NA	 Majad Emajõe ääres on märjad ja mustad , just nagu äsja kerkinud veest . 
939	NA	 Nüüd kuivavad päikeses . 
939	NA	 Ja akendes läigib loojangu tuli , hommikupoolsed aknad on seevastu mustad ja pimedad . 
939	NA	 Vaatan hommiku poolt . 
939	NA	 Näen laskuvat tuld . 
939	NA	 Aga jõgi ise pole sama , sest mina pole sama . 
939	NA	 Vesi vahetub küll , on tõsi . 
939	NA	 Mina voolan ära iga vaatamise ja vaatega ega saa ennast nii noorena tagasi , nagu on jõgi igal kevadel . 
940	NA	 Kevadel , kui punkrite põhja koguneb vesi , vahetavad metsavennad asupaika ja püüdjad koguvad andmeid , kuhu ehitatakse järgmine varjualune . 
940	NA	 Suviti pole maa all elada vaja . 
940	NA	 Inimene ei ole maa-aluseks loodud . 
940	NA	 Muld tahab kasvada palkidest läbi . 
940	NA	 Muld tahab luidki endasse haarata . 
940	NA	 Rõske ja elav on muld , mis pressib nõrkade kehade ligi . 
940	NA	 Ja ükskord pressitakse luud lõplikult kokku . 
940	NA	 Algab mullakssaamine . 
940	NA	 Juured kasvavad luudest läbi . 
940	NA	 Emajõgi viib endaga elusa vee . 
941	NA	 Mis tean mina sellest noorest mehest , kes vananeb iga päevaga . 
941	NA	 Ta on surnud ja vananeb , ühtlustub mullaga . 
941	NA	 Kui ma luud leiaksingi , ei tea ma , kas nad kuulusid temale , ja luudel on ükskõik , kes nemad kunagi olid . 
942	NA	 Elu on ainult vaimus , kuid just vaim on lahkunud . 
942	NA	 Vaim on mälu , mida reeta kardame . 
942	NA	 Vaimul on nimi , mida valjusti hüüda on ohtlik . 
942	NA	 Peaaegu viiskümmend aastat on möödas . 
942	NA	 Ikka veel ohtlik . 
942	NA	 Miks ? 
942	NA	 Sest mäletajaid on vähe ja iga mäletav hing kardab ülekuumuses tekkivat lühist . 
942	NA	 Tasakaalu ju enam ei ole . 
942	NA	 Vastukaalu ei ole . 
942	NA	 Pole kedagi , kes ütleks : siin sa liialdad , ei mäleta õigesti , muld on sinule maa all mõjunud . 
942	NA	 Ja sellepärast on vähegi targad mäletajad nii kartlikud , et vaevad iga sõna , nagu kaaluks see terve kosmose . 
942	NA	 Sest hulljulgete päralt on tihti rumalus . 
943	NA	 Maastik tuiskab end tühjaks , inimene kangestub . 
943	NA	 Metsade tagant on kuulda koerte ulgumist . 
944	NA	 Ma olen nüüd kõik fotod ära vaadanud . 
944	NA	 Elu asemel mul ongi ainult fotod . 
944	NA	 Vilma istub haohunniku otsas ja on nii noor ja kena nagu mõni filmidiiva , kelle naiselikkust ei riku meeste välivormgi . 
944	NA	 Ta on kõhn ja graatsiline , nelikümmend kolm number kummikud muljet ei muuda . 
944	NA	 Ta ees on seljakott viiekümnendate aastate alguse vormileivaga . 
944	NA	 Vilma koolitüdrukujuuksed on sirged ning parema käe eelviimane sõrm puudutab naerva suu alahuult . 
944	NA	 Vasak käsi on põlvel . 
945	NA	 Ta istub seal närtsinud kaseoksade otsas nagu keegi , kelle ees selle leivakoti , kevade või kaamerataguse mehe tõttu on terve ilmaruum lahti . 
945	NA	 Koolikleit niisugust poosi ei võimaldaks . 
946	NA	 Olen peaaegu valmis ütlema , et see võiksin olla mina , nii vabas poosis ja muretu , kuid vanus ei klapi . 
946	NA	 Foto-Vilma on kakskümmend kaheksa aastat vana ja tol ajal üheksa-aastase minuga ei tule võrdlus arvesse . 
947	NA	 Too kevadpäev näib olevat stuudioproov enne tõsist heitlust . 
947	NA	 Enne koos Kaarliga haarangutest järelejäänud salgast lahkumist . 
947	NA	 Õige pea , õige pea nurub ta Kaarlit , et lähme siit minema , vii mind kuhugi varjulisemasse kohta , kus ma saan rahulikumalt elada . 
947	NA	 Ja Kaarel on siis vist tolleks pildistamise hetkeks juba lubanud Vilmale turvalisemat paika järelejäänud aastateks . 
948	NA	 Sellest armunud naisest tehtud piltide väljanäituse seas on ka kolm relvaseinafotot , relvi on pildistatud kolmest eri rakursist , et nähtavus oleks parem , neid annab päris uurida . 
949	NA	 Mehed ise on kord otsevaates , kord püsti , kord relvi puhastamas ja laskmist imiteerimas . 
949	NA	 Uuest pealikust koguni peaaegu stuudioväärse kvaliteediga , voodilinast tehtud taustal portree . 
949	NA	 Riputa kuhu tahes äratundmiseks välja . 
949	NA	 Kuidas on see kõik olnud võimalik kuu aega pärast Kolgal toimunud suurhaarangut , kus langes Kaarli sõnul mituteistkümmend inimest ? 
949	NA	 Ma veel ei tea , kui palju täpselt just . 
949	NA	 Siis jälle Vilma haohunnikul , kombineeväel Vilma , poolprofiilis , parem käsi toetamas vastu sälueas kase tüve , Vilma fotoaparaadiga , Vilma metsise sabaga , Vilma ühe võõra naisega , mehega , seltskonnaga , kel jalge ees relvad ja plekist joogitops . 
949	NA	 Sealsamas kõrval on grammofon ja üks mees uurib vinüülplaati , kes-teab-mis-muusikaga . 
949	NA	 Vaevuärganud mullal on virnas triigitud linad , mis hiilgavad puhtusest siiani . 
950	NA	 Metsaelu . 
950	NA	 Metsavendade elukorraldushetk . 
951	NA	 Nii noor , nii elu täis juuksejuurtest varvasteni ! 
951	NA	 Ma pole niisugust Vilmat uneski näinud . - Millal osatakse vaadata oma ema kui naist ! 
951	NA	 Vanuse tõttu peaksin ju oskama , kuid olen need fotod saanud nii äkki ! - 
952	NA	 Rõhk pressib pead ja päike paistab . 
952	NA	 Kõik on veel ees . 
953	NA	 Too mees on nüüd surnud . 
953	NA	 Pildistamise hetkeks on too mees juba neli kuud surnud . 
953	NA	 Läheb veel aega , kuni Vilma mõistab , et ainult surnud mees saab seista selle kevadise päeva , paljude kevadiste päevade ja Vilma vahele ainult sellepärast , et ta enam ei naera . 
954	NA	 Kui Vilma metsast välja tuleb ja koduukse imitatsiooni puudutab , vahib talle vastu tütar , kel on tapetud mehe nägu ja silmad . 
955	NA	 Mina küsin , kus isa on . 
955	NA	 Ja Vilma võtab suure meestekasuka taskust peotäie fotosid . 
955	NA	 Ma vaatan neid ja muigan ( tahtmatult , sest ei saa nendest fotodest aru , ei mõista sundimatut poosi ja igemeist väljaulatuvate hammaste naeru ) , muigan ja ütlen : aga kus siis isa on ? 
956	NA	 Vilma krahmab lapse käest fotod : tõesti , isa puudub neilt . 
956	NA	 Ja mina puudun . 
956	NA	 Ja tääk ja kuul puudub . 
956	NA	 Pärast ei näita Vilma mulle neid fotosid enam kunagi . 
956	NA	 Jumal teab , kas need on ülepea alleski veel . 
957	 23 . 	 23 . 
958	NA	 Lõpuks ilmus rahvaluulest tuntud Mehetapja Mai , kelle kohta ta ütles : kui ma tohin seda olendit nii nimetada . 
958	NA	 Mai oli suurt ( ! ) kasvu ja mälu maha salanud . 
958	NA	 Olgu kõik niisama arusaamatu , nagu on mõistetamatu mu elu . 
959	NA	 Kui X on Y , siis on ka Q sama mis Z ! 
960	NA	 Selle avalduse peale ei osanud ma midagi ütelda . 
960	NA	 Siis ta kahtles jälle , kas teda lastakse taeva . 
960	NA	 Pea andis end tunda , unenäod järjestusid sombustes pilvedes . 
960	NA	 Viimati oli ta näinud oma kodu ümberehitatud sauna , mille eesruumist oli enne ta sündi tehtud köök ja leiliruumist magamistuba . 
960	NA	 Hiljem oli elumaja maha põlenud . 
960	NA	 Põletatud ja põlenud . 
960	NA	 Kui ta unenäos sauna tagasi läks , olid kõik ruumid mitu korda suuremaks ehitatud , mööblist lagedad , ning seinad üle löödud karvase lauaga . 
960	NA	 Hööveldamata töö , oli ta imestanud . 
960	NA	 Iseäralik oli see , et ta polevat märganud aknaid . 
960	NA	 Päev olnud läbini hall , vahest sellepärast nõnda . 
961	NA	 Sauna taga olid mõisahoone varemed ning neid valmistuti õhkima . 
961	NA	 Ta oli saunast välja jooksnud ning nõudnud töö peatamist . 
961	NA	 Õhkimises oligi tehtud paus ning tal soovitati vallamajast käsk tuua , kui tahab hävitustööle piiri panna . 
962	NA	 Jooksin läbi pori , enne kui külgkorviga mootorrattani jõudsin . 
962	NA	 Uni lõppes küll ära , kuid olen kindel , et selle paberi ikkagi tõin ning varemed on tänimaani alles . 
963	NA	 Kõik on alles . 
963	NA	 Kahju , et teised seda ei näe . 
964	NA	 Surnuaial olevat ta näinud Kaarli vanemate hauaplatsi , aga oletus , et ta isa võiks olla maetud sinna , ei olevat tulnud pähegi . 
965	NA	 Mis ma pean tegema . 
965	NA	 Ma ei saa ju Kaarli perekonnaplatsile , labidas käes , kaevama minna ! 
965	NA	 Ja kui Kaarel ise kord sureb , maetakse ta minu isa kõrvale . 
965	NA	 Kaarli ja reedetu luud segunevad kunagi seal all , ja ma ei tea , mida võiksid mälutapjad asjaloost arvata . 
966	NA	 Tule mõistusele , vastasin talle . 
966	NA	 Tänaseks tead sa ju suurepäraselt , et Kaarli suguseltsi hauaplats on viimane , kust sa oma isa luid võid otsida . 
966	NA	 Sa käisid Kaarli pool , sa oled Kaarli pool juba käinud , ning tead , et sulle meelerahustuseks öeldud matmiskoht on suur arusaamatus . 
967	NA	 Aga ta ei kuulanud mind . 
967	NA	 Nii hirmutavalt kainemeelsena kui ta Kaarli poole minekul ja seal olles mõjuski , süvenes nüüd , tagantjärele , arutus . 
967	NA	 Ta alustas tihti mõnest meeldejäänud lausest või ilmamuutusest ning kordas kirjeldusi erinevates seostes nagu ühe koha peale tiirutama jäänud grammofoninõel . 
968	NA	 Kaarel on kasvatanud vuntsid , kirjutanud mälestused , et säiliks tema eluvariant , ning mu isa surm on seal kirjelduse sees kui ristsõnamõistatus . 
969	NA	 Tema sõnad ei katkenud . 
969	NA	 Ta sai ainult ise end vaikima sundida . 
970	 24 . 	 24 . 
971	NA	 Ühel päeval- see oli ammu enne Kaarli mälestuste ja metsas tehtud fotodega tutvumist - jah , ühel päeval oli ema talle helistanud neli korda ja kutsunud külla , et midagi rääkida . 
971	NA	 Mingist hetkest alates polevat ta ema kutsetele enam reageerinud - mis hetkest , sellest ta lubas mulle veel rääkida - , kuid tookord oli tal jälle hirm hakanud , et äkki on ema tervis tõesti halb , ja veel üks mõte tulnud tal pähe : ema tahab talle enne surma selle saladuse ära rääkida , miks ta on terve elu oma tütart vältinud . 
972	NA	 Nad olid kokku leppinud , et ta sõidab kohe järgmisel hommikul . 
972	NA	 Aga hommikul oli selgunud , et rong on juba ära läinud . 
972	NA	 See tähendab , et kõige varasem oli ära sõitnud ja vahepealne võetud plaanist maha , nii et minna oleks saanud alles vastu õhtut . 
973	NA	 See lõi mu plaanid täiesti segi , sest ööd ma seal linnas olla ei tahtnud , viskas ta selgituseks , ning rääkis kui palavikus edasi , kuidas ta naabrimehe kell kaheksa hommikul üles ajas - too oli maganud , pühapäeva hommik ju ning igal inimesel on õigus vähemalt üks kord nädalas end välja magada - , siiski mees ei pahandanud temaga ning palunud luba veel kohvi juua , enne kui nad maja ees kokku saavad . 
974	NA	 Ma lõin ta päevaplaani sootuks sassi , kuid tema palus mind ( ! ) , et võiks kohvi juua ! hüüatas ta , nimetissõrm püsti , nagu ikka tunderõhulistel kohtadel . 
975	NA	 Ma ei mäletagi , kust me täpselt läbi sõitsime , Järva-Jaanist vist , mis oli alles pühapäevahommikuses unes . 
976	NA	 Ühes teeäärses toidupoes oli ka kohvijoomise võimalus ning tegime seal peatuse . 
976	NA	 Ma ise polnud ju kohvi joonudki , see tuli meelde ja naaber arvas , et niipalju aega peaks enda jaoks ikkagi leidma . 
976	NA	 Kohvi juures oli tal tulnud mõte , et mingi toidupoolise võiks külakostiks kaasa osta , ja ta oli võtnud juustu , vorsti ja viskit . 
976	NA	 Ühe leiva ostsin ka . 
976	NA	 Täisteraleiva , sest see on tervisele kasulik . 
977	NA	 Linna jõudes mäletasin aadressi valesti , arvasin , et ema elab Videviku tänaval , aga sellenimelist seal linnas polnudki - Videviku tänav on Tallinnas , tulnud talle viimaks meelde , aga linn , kuhu nad jõudnud , Tallinn muidugi polnud . 
978	NA	 Kui õige nimi käes , leidnud nad tänava kohe , ja mees jäänud ukse ette autoga ootama , et kui ema tervisega midagi tõsist lahti , saab ta ehk aidata . 
979	NA	 Kellahelina peale avanud ema , vahtinud mõtetest ülesärganu näoga otsa ja öelnud : Sina juba siin . 
979	NA	 Ei uskunudki , et tuled . 
980	NA	 Ta vaadanud , et inimene seisab kahel jalal püsti , värskelt vanniski käinud , ning läinud ja öelnud naabrimehele , et nii ja nii , kõik on korras ja aitäh sulle , et vastu tulid , kuid sisse ma sind kutsuda ei saa , olukord on segane ja vajab selgitust . 
981	NA	 Mees oli veel üle küsinud , et kas kõik on ikka korras , ja tema oli vastanud , et on korras jah . 
981	NA	 Ema laudib esikus triigitud pesu virnadesse - see olnudki nii , seda imelikku asja oli ta kohe märganud - ning ei taha ühtegi võõrast sisse lasta . 
982	NA	 Mees oli vabanduse vastu võtnud , auto ringi keeranud ning Tartusse sõitnud . 
983	NA	 Esik oli suur ja sopiline : kõik kolmetoalise korteri uksed läksid sealt , kaasa arvatud WC- , vannitoa- ja välisuks . 
983	NA	 Ainsas vabas esikuseinas oli suur riidekapp , sinna ema siis pesu lautiski . 
983	NA	 Tema oli seisnud ja oodanud , ja siis oli ema ütelnud , et õige jah , see töö võiks nüüd siiapaika jäädagi , kui tema pahaks ei pane , et neljal-viiel taburetil pesuvirnad seisavad . 
984	NA	 Ta oli mõelnud , et ema võiks kolm aastat pesu pesemata elada või suur pere ühe aasta , aga valjusti ei öelnud ta midagi sellist , avaldas vaid arvamust , et puhas pesu ei sega teda küll mitte üks põrm . 
985	NA	 Siis on hea küll , oli ema ohanud , ja nad läinud kööki , kus pliidil oli väga suur supipott ühepajatoiduga . 
985	NA	 Ta oli juustu , leiva , vorsti ja viski välja kraaminud ja ema oli igat asja laual kergitanud ja pomisenud : Ei noh , süüa mul ikka on . 
986	NA	 Ma mõtlen , et pärimused peavad ikka olema . 
986	NA	 Mitte ainult , et kes kus sündis , vaid midagi enamat . 
986	NA	 Iseloom , harjumused , välimus - kõik on tähtis . 
986	NA	 Kägu ka ei sünni tühjale kohale , pesa peab valmis olema , iseloom on käol nagunii ta enese oma . 
987	NA	 Teda näiteks saatvat terve elu koerte haukumine . 
987	NA	 Kuigi ulguja on üksik loom , üksildane loom võib-olla , ja kaugustest õhku pidi kanduv rahutus paneb koera häälepaelad proovile - koeral on häälepaelad , imestasin mina ja mõtlesin siis , et mis seal's ikka , on vist küll - , alati tunduvat talle , et koerad uluvad kogu Eestimaal . 
988	NA	 On kaks heli , mis hingele mõjuvad . 
988	NA	 Üht neist võivat kuulda ka välismaal , kuid seletuse jätvat ta jälle pärastiseks , sest praegu räägib ta koertest . 
989	NA	 Küüditamisöödel uluvad koerad , ütles ta äkki nagu möödaminnes . 
989	NA	 Hauguvad ja uluvad , ja hauguvad ka kuidagi endelisemat kui muidu . 
989	NA	 Nad ei rabele , ei väljenda tigedust . 
989	NA	 See on koledus , mis mõjub . 
989	NA	 Ebaloomulikkus . 
989	NA	 Koerad mõistavad äkki , et varsti ei ole neil enam kaitset . 
989	NA	 Neil ei ole suppi , kaussi , konti ega peremeest . 
990	NA	 See on koera loomuse haigus tunda kilomeetrite tagant , mis toimub . 
990	NA	 Ja ennäe , siis koer ei kisa kui pöörane . 
990	NA	 Ta ei üritagi ohule hirmu peale ajada , sest hirmutada saab inimest , looma , sooja verega olendit , aga ohul ei ole verd , keha ega loomust . 
990	NA	 Ja koer teab seda . 
990	NA	 Sajad koerapõlvkonnad ei tea ja siis see üks teab . 
991	NA	 Eestimaa koer erineb Kesk-Euroopa omadest . 
991	NA	 Tema teab , et tuleb hetk ja ta on korraga üksi . 
991	NA	 Ihuüksi terves maailmas ja keegi ei hüüa enam ta nime . 
991	NA	 Inimese hääl on koerale jumala hääl , ja kui ta seda enam ei kuule , on ta kadunud . 
992	NA	 Kui öö on tühi ja tuba on tühi ja ilmsus on tühi , siis koer ulub , ulub iseenda julgustuseks , ja see ulg on igavene surmalaul keset märtsi ja talve . 
993	NA	 Kui mul on paha olla , uluvad koerad isegi unes . 
994	NA	 Ema oli köögilauale nõud tõstnud . 
994	NA	 Tal olevat alati täiesti ükskõik , mis järjekorras miski kätte või lauale juhtub , peaasi , et nõud on puhtad , ja temal olnud siis alati tunne , et ema käitub ajutiselt nõnda , ema ise on juhuslik selles ruumis ning on väheseid harjumusi , millest ta ei suudaks loobuda . 
994	NA	 Puhtusest näiteks . 
994	NA	 Linadevirnad andnud sinetusest märku . 
994	NA	 Enne valgendab ja siis sinetab ! 
995	NA	 Talle endale meeldivat , kui laud kaetakse kõikide reeglite järgi . 
995	NA	 Ema ei mäletagi neid . 
995	NA	 Teab , aga ei mäleta . 
995	NA	 Ei pane tähelegi oma mälutust . 
996	NA	 Ema on harjunud sööma mätaste vahel plekkkausist . 
997	NA	 Mätaste vahel on plekist nõud muidugi kõige õigemad . 
997	NA	 Aga et kaheksa aastat kujundab harjumuse terveks eluks , see olevat võõrastav siiski . 
998	NA	 Plekkkruus , plekkkauss , nuga , kahvel ja lusikas - see on ju terve varandus . 
999	NA	 Kuid seljakotis koliseb ! 
1000	NA	 Tema olevat ikka imestanud , kuidas ühel hetkel midagi pole ja teisel hetkel on kõik . 
1000	NA	 Nagu oleksid metsas teatud nõudepeitmise punktid : ühest aetakse sind ära ja siis tormad teise juurde . 
1000	NA	 Või sööd vahepeal päris kätega ! 
1001	NA	 Viski oli ema tähelepanu äratanud . 
1001	NA	 Üks mees olevat talle seda hiljuti maitsta andnud . 
1001	NA	 Minul oli aga tervelt pooleliitrine pudel . 
1002	NA	 Ema võtnud kapist pitsid välja ja nad rüübanud ühepajatoidu kõrvale viskit . 
1003	NA	 Päris jutt käib läbi , oli ema õlgu väristades ütelnud . 
1004	NA	 Siis rääkis ta külaskäigu kirjelduse vahele , kuidas ta nüüd elab . 
1005	NA	 Või alati elab ? 
1005	NA	 Või on kogu elu elanud ? 
1006	NA	 Lauanõud meeldivad mulle , seletas ta , nagu vajaks jutt mis tahes aluselt lähtuvat seost . 
1006	NA	 Sidet , tahtsin ma ütelda , aga sel sõnal on ka minu mälus ühendus luumurdude ja haavadega , nii et seost on õige . 
1006	NA	 Õige ka grammatiliselt . 
1007	NA	 Kuidas te seal metsas luid ei murdnud , küsisin endalegi ootamatult , ja siis vahtis ta mulle mõistmatult otsa ning ütles , et tema pole metsas olnud . 
1007	NA	 Ta pole päevagi metsavend olnud . 
1007	NA	 Kuigi , mine tea , - siinkohal ta kõhkles - , kui me 1948. aasta detsembris kodust ära tulime , siis see vahemik , kõndimise vahemik Kesk-Eestist Virumaale võiks ju ka olla ühtede metsavendade teekond . 
1008	NA	 Kodust olime juba ära ning Virumaal paiksed veel mitte . 
1009	NA	 Kaks kuud tema mälus puuduvat . 
1009	NA	 Või üks ? 
1009	NA	 Ta mäletavat kodust lahkumist ja seda hetke , kui märtsipäikesest ülevalgustatud ja just nagu paistetusest alanev lumi auras mustast mullast laikude kõrval . 
1009	NA	 ( Või aurasid laigud ? ) 
1010	NA	 See olevat täitsa eile olnud . 
1010	NA	 Et on möödunud viiskümmend aastat , on selge üllatus . 
1010	NA	 Et ta ise oli tol hetkel vaid neljane , ei mahtuvat talle vist elu lõpuni pähe . 
1011	NA	 Ja siis mõne aja pärast , kui vanemad sellest paigast ja tema juurest lõplikult ära , olevat ta naabertalu inimeste küüditamist pealt vaadanud . 
1012	NA	 Enne olid koerad muidugi teate edasi andnud . 
1012	NA	 Koerad aimasid , et ärasõit tuleb . 
1012	NA	 Kui see oleks tema teha ( kui see oleks minu teha ) , tähistaks ta mis tahes küüditamispäeva koera uluga . 
1012	NA	 Ulg ei tohiks olla liiga pikk , kuid küünalde kõrval ja teleriekraanil võiks olla ülestõstetud koonuga pea küll , ja siis võiksid kosta , pärast võiksid kosta ka kirikukellad . 
1013	NA	 Tol ööl olid ulgunud ainult koerad . 
1013	NA	 Harva ja üksikult , kuid ulgunud siiski . 
1013	NA	 Öö ise - vaikne kui hauas . 
1014	NA	 Tema oli seisnud võõra maja köögis otse akna all ning vaadanud ainult . 
1014	NA	 Aga sellest , mis näha , ei tahtvat ta rohkem rääkida . 
1015	NA	 Minutagi on juttu küllalt . 
1016	NA	 Hiljem olevat teda eriliselt huvitanud portselannõud . 
1016	NA	 Tol ajal oli serviise tihti müügil . 
1016	NA	 Kallid küll , jah , aga aeg-ajalt sai neid osta . 
1016	NA	 Tal olevat raske öelda , mis aastast alates tema serviise koguma hakkas , sest kui viiskümmend aastat tagasi on alles eile , siis ostis ta viimase serviisi täna hommikul . 
1016	NA	 Ja päris hetk , jutustamise hetk , on juba lause lõpuks pääsmatult möödas . 
1016	NA	 Eluloost ei teadvat ta midagi . 
1016	NA	 Sajand möödub kui sekund ja aeg lõikab ta tükkideks . 
1017	NA	 Ei ole minul elu . 
1017	NA	 Ei ole minul lugu . 
1017	NA	 Mis siis , et ühepajatoidu kõrvale joon koos emaga viskit . 
1018	NA	 Ja nõnda ta muudkui rääkis ja rääkis iseendale vastu ning lükkas edasi kirjeldust , mis seal köögis edasi juhtus . 
1019	NA	 Siis äkki viis ta jutu täiesti ootamatult onu Alfredile , ema kõige vanemale vennale . 
1019	NA	 Kui oli täiesti selge , et külade põletamine tuleb ja inimesed kaotasid just nagu pea - kaotasid pea , hüüdis ta mulle , inimesed olid , aga päid enam ei olnud , kas ma kujutan ette , kuidas ilma peata inimesed majadest kraami välja tassivad , päästavad , mis päästa annab , ega tea , kuidas ja kuhu eluks vajalikke asju peita ja kas nad ise ellu jäävadki - jah , siis oli onu Alfred juhtimise enda peale võtnud ning pannud kõik õed-vennad rehealuse muldpõranda alla auke kaevama ja sinna oli ta käskinud riidekapid ja kirstud lapiti sisse lasta ning ladunud need kraami täis , pärast visati muld muidugi peale , tambiti tihedalt peitmiskohadki kinni , et tuli ligi ei pääseks . 
1019	NA	 Ja vilja lasknud ta suurte veekindlate nõudega kaevu . 
1020	NA	 Otse uskumatu , kui kiire ja taiplik onu Alfred olevat olnud . 
1020	NA	 Loomad olid ammu metsa aetud - või olid need seal juba enne , tema ei teadvat täpselt , ja kui talle seda lugu räägiti , kuidas Alfred nii kindlameelselt vägesid juhatas , ei olevat ta osanud seda õieti tähele panna . 
1020	NA	 Aga seal , emaga köögis juttu ajades , olevat tulnud talle just Alfredi tublidus meelde . 
1021	NA	 Hooned põletati 1941. aastal maani küll maha , kuid see , mis maa all ja kaevus , jäi tulest puutumata . 
1022	NA	 Ja veel olevat onu Alfredist talle räägitud , kuidas too , vankrivahe jahu ja liha täis , otse metsavendade punkri juurde sõitnud , päise päeva ajal ja läbi küla , nii et keegi pole õieti taibanud , kuhu tema sõidab ja milleks . 
1023	NA	 Mis aastal see oli , küsisin mina ja tema vastas , et 1950. või 1951. aastal , kui ma muidugi õieti mäletan , lisas ta pisut loiult , nagu ei mõistaks päriselt isegi , kui suur või väike oli selle Teisest ilmasõjast osa võtnud mehe aastaid hiljem ja pärast sõda võetud risk . 
1023	NA	 Tema olevat Alfredi sõjaväepiletit millalgi uurinud : 27. oktoobril 1944. aastal oli ta laskurina väeteenistusse kutsutud ja 10. novembril 1945. aastal koju tagasi lastud . 
1024	NA	 Tegelikult ma kartsin seal üksinda olla . 
1024	NA	 Kartsin lagedat õue , kui päike lõõskas ja uuesti ehitatud hooned seisid igaüks omaette just nagu millegi ootel . 
1024	NA	 Mida nad ootasid , kustpoolt rünnakut , ei osanud arvata . 
1024	NA	 Võib-olla mäletas õuemuld teistsuguseid hooneid ja põletatud elumaja ja lautade vari tihenes päikeses millekski muuks , kui tõelised hooned olid kunagi olnud . 
1025	NA	 Kas sa oled tähele pannud , kui imelik võib olla üks suvise keskpäeva lõõsas ja tulise päikese all endasse vaibunud õu . 
1025	NA	 Õieti olen ma kogenud endassetardunud salalikku südapäeva ju ainult sellel maal , nii et need tunded on kivisse klammerdunud sambla omad , kes isegi sajandite möödudes kohta ei vaheta . 
1025	NA	 Niisugune õu hirmutab mind . 
1025	NA	 Hirmutas Kütil ja tekitab kõheduse mujalgi . 
1025	NA	 Kõik kunagi olnud , maha põletatud ja teisiti ehitatud hooned kasvavad virvendavast õhust ähvardavalt endistesse kohtadesse üles , nii et mul pole hingamisruumigi . 
1025	NA	 Vaatad - ja midagi pole , kissitad silmi : on hoonete ja sõdalaste mets , nõiapuujuurtega , kaugele nähtavate ja väänlevate juurtega . 
1025	NA	 Kui kõrgem pealiskiht maha lõigata , ajavad vanad juured uusi võrseid , roomavad maadligi , sest pilvedesse pürgiv puu saetakse valgusekartlike pärast nagunii maha . 
1025	NA	 Ei saa olla nii , et ühe puu seeme lihtsalt eeldab teisest kõrgemat kasvu . 
1025	NA	 Selles päevasüdames polegi mind isikuna olemas , on vaid enese alalhoiu eest võitlev saareke teiste maade ja võimude vahel . 
1026	NA	 Kui ma pagenduses olin ja vanemad metsas , joonistasingi saart . 
1026	NA	 See nägi välja kui sopilisi piire alatasa muutev amööb , ja nende kujuteldavate lahesoppide külgedele märkisin ära väikesed linnkindlused , kus oli palju kaitsevalle ja müüre , relvi ja toiduladusid , ja kogu aeg oli mu silme ees ründamise võimalus . 
1026	NA	 Ma uurisin saar-kindlust vahel otsekui ülevalt ja mängisin läbi erinevaid lahinguid , et avastada kaitses nõrku kohti , siis täiendasin joonist uute kindlustega , nii et lõpuks oli paberil kindlus kindluses kinni , ning vajasin uut ja puhast lehte , et alustada ehitust uuesti . 
1027	NA	 Ma ise elasin saare keskel . 
1027	NA	 Olin pidevas hooles enese julgeoleku pärast . 
1027	NA	 Iga kord keset mõnd taluõue seistes tulevad mulle meelde need lapsepõlves paberil mängitud mängud , ja siis ei saa ma aru , miks oli nii tähtis see elunatuke ja miks kogu ilm ihus mu hingele hammast . 
1028	NA	 Hirm sai alguse just Küti talu keskpäevasest õuest , kui vanaema Maali ja onu Alfred tegid lõunauinakut . 
1028	NA	 Kui isegi lambad ei viitsinud määgida ja kanad lösutasid marjapõõsaste alla kraabitud tolmus . 
1028	NA	 Nagu hauduksid midagi . 
1028	NA	 Ja kukk oli unustanud kiremise ja lösutas ka , lott ripakil . 
1029	NA	 Kõike võõrast tõrjuv vaikelu on selle seisundi nimi . 
1030	NA	 Siis oli ta tükk aega vait ning jätkas vastu tahtmist : 
1031	NA	 Päris tobe on valjul häälel rääkida , et ema kutsus mind endale külla ainult selleks , et öelda : kui sa Alfredit austad , austa ka mind , sest Alfred oli mulle otsekui isa . 
1031	NA	 Tema nõuandeid olen ma ikka järginud ja neist on mulle abi olnud . 
1031	NA	 Eriti siis , kui olin metsas . 
1031	NA	 Tema oli õieti tervele meie perele isa eest ja hiljem ma nägin , et teiegi vahekord oli hea . 
1032	NA	 Nojah , tüli ei olnud . 
1032	NA	 Vaikiv distants , nagu küttidel kombeks , oli ta justkui naljaga pooleks ütelnud . 
1033	NA	 Just-just , seda ma mõtlengi . 
1033	NA	 Meie - Küti talu Saared - oleme üldse natuke teistsugused , elama peab , elama peab . 
1033	NA	 Noorest peast on inimese aru ju nõder , ei ole karastust . 
1033	NA	 Hiljem , jah hiljem - ema takerdus hetkeks just nagu sõnu otsides , aga need olid siinsamas , küsimus oli rohkem valjusti ütlemise julguses - , pärast esimest karastust nõuab elu vaid kõvu närve . 
1033	NA	 Minu omad on siis vist tõrkuma hakanud , et nii sinuga räägin . 
1033	NA	 Ei tea . 
1033	NA	 Ei tea . 
1034	NA	 Noorena poleks ma ilmaski osanud arvata , et minust saab see , kes ma olen . 
1035	NA	 ? 
1036	NA	 Enne kui Agatha endast palju vanema leskmehega abiellus , oli ta küsinud emalt nõu . 
1036	NA	 Maali vastanud : Aga sel mehel on ju poeg ka olemas . 
1036	NA	 Et kui vana on vana , on poeg veel küllalt noor . 
1037	NA	 Niisugust nõu andis tütrele meie ema ja kuigi ma Agatha jutte muidu ei usu , siinkohal räägib ta tõtt . 
1037	NA	 Mina kuulasin noorena ema väga , olin kaua lapseohtu . 
1037	NA	 Mõnel tuleb kohe aru pähe , teisel hiljem , mõnel ei tulegi . 
1037	NA	 Minul võttis kaua aega , kuni lõpuks aru sain , et ma oleksin pidanud käima enda sisetunde ja mitte Maali õpetuste järgi . 
1037	NA	 Tema tahtis meid kõiki kiiresti kodust välja oma elu peale saata , ja mida meie tahtsime , seda ei osanud ta isegi küsida . 
1037	NA	 Ja meie olime harjunud sõna kuulama . 
1037	NA	 Iga kord , kui pojad mulle nüüd vastu hakkavad , olen ma südamest õnnelik , et neil on ikka oma arvamus ka olemas . 
1037	NA	 Minu soov oli tol ajal koolis käia , mehele minna ma tõesti ei tahtnud . 
1037	NA	 Aga hooned põlenud , kuskil oli vaja elada , nõnda see meheleminek nii äkki tuligi . 
1038	NA	 Ja veel hiljem , kui juba Moorakülas olin , käis Maali mind kamandamas ja juhtimas . 
1038	NA	 Meinhard läks alati kodust ära , kui nägi mu ema tulemas . 
1038	NA	 Lõpuks ei rääkinudki ta enam temaga . 
1039	NA	 Minule ütlesid sa ise millalgi , et kui Maali ja Alfred mu õppimisi toetavad , jääb sulle rohkem alles , oli ta huvitatult küsinud . 
1040	NA	 Jaah , ütlesin küll , hakanud Vilma naerma . 
1040	NA	 Ema kupatas mu kiirkorras mehele - ei , ei , me oleksime võib-olla millalgi ka ise ehk abiellunud , aga siis olnuks kõik teisiti - , sinu isa tõi ainult häda ja hirmu kaela , ju ma siis leidsin , et Maali võiks ka nüüd kulutusi kanda . 
1040	NA	 Minul polnud pärast metsast väljatulekut seljariideidki . 
1041	NA	 Olen vahel öösiti mõtelnud , miks meie ema käitus meiega nii karmilt , et kui silmad juba peas , andis nagu jänesele käpaga pähe - sul silmad suured küll , võid hakata omal käel elama - ja pani tütred lausa ise kellegagi paari , poisse päästis sõjavägi ... 
1042	NA	 Ja mets , ütlesin vahele . 
1043	NA	 Nojah , Reinu siis mets . 
1044	NA	 Kas sa kutsusid mind selleks , et oma emast rääkida ? 
1045	NA	 Ei . 
1045	NA	 Küll sa kunagi mõistad , miks täpselt , kui Alfredit tänan ja kiidan . 
1045	NA	 Ainult Reinu ta vist ei sallinud . 
1045	NA	 Ei toonud metsast välja . 
1045	NA	 Lasti kuskil maha . 
1045	NA	 Ei hauda , ei mälestust , kuigi tema oli meist kõige noorem ja oleks võinud kõigist kauem elada . 
1046	NA	 Alfred oli sinust vanem , kuid on tänaseks ka ju surnud . 
1046	NA	 Surma ees ei loe vanus midagi . 
1047	NA	 Teie saite ju omavahel hästi läbi ? 
1048	NA	 See olnud nii imelik , et ema kutsub külla vaid selleks , et Alfredist rääkida , ja ta pole osanud vastata midagi . 
1049	NA	 Muidugi saite , ütleb ema temast mööda vaadates , ja hoidsite teineteist ka , kuigi vahel on mul tunne , et sul pole õiget Küti verd ega põhja all , et lasksime sul liiga kaua teadmatust nautida . 
1050	NA	 NAUTIDA ? oli ta kurgust kostnud vaid kõõksatus . 
1051	NA	 Sa ju ei tea midagi ja vahel näib , et sa ei tohigi teada . 
1052	NA	 ? 
1053	NA	 Meinartil - ta ütleb seekord Meinartil - ei olnud valikut , sest tema ei paindunud . 
1053	NA	 Ainult ühte suunda silmad kui klappidega hobusel . 
1053	NA	 Ja mis ta sellest sai ? 
1053	NA	 Kuuli sai ja rabasse haua . 
1054	NA	 Ei , ei ja veel kord ei , metsaelust pole mul midagi rääkida . 
1054	NA	 Ära hakka jälle peale ... 
1054	NA	 Alfred ju võinuks , tema sind tundis , aga kui ka tema ei , siis minu vastus on ei . 
1054	NA	 Ja vist lõplikult . 
1054	NA	 Aga üks pere me võiksime nüüd vanas eas olla küll . 
1055	NA	 Nii äkki . 
1055	NA	 Käsu korras . 
1055	NA	 Pärast seda , kui üle poole elust on elatud ? 
1056	NA	 Kas sa panid seda arooniahekki värava kõrval tähele ? 
1056	NA	 Mina istutasin selle . 
1056	NA	 Igal aastal pügan mitu korda , kuigi see oleks kui ühine asi ja iga korter peaks heki korrashoiu eest hoolt kandma . 
1056	NA	 Hiljuti nägin ma und . 
1056	NA	 Väga halva unenäo nägin . 
1056	NA	 Minu istutatud hekk oli välja juuritud . 
1056	NA	 Ainult must muld vaatas kahel pool väravat vastu . 
1056	NA	 Heki asemele oli ehitatud plank . 
1057	NA	 Mis sa sellest unenäost arvad ? 
1058	NA	 Mitte midagi , oli ta kärmemalt vastanud , kui oleks tahtnud . 
1058	NA	 Kogu see jutt seal köögis liikus läbi pikkade pausiaukude nagu lonkur hobune enne rebasefarmi . 
1059	NA	 Vahest sa varjad midagi ja see tuleb välja , plank on täiesti arusaamatu . 
1060	NA	 Ah sa arvad , et varjan ? 
1061	NA	 Ma ei oska teise inimese unenägude kohta midagi arvata . 
1061	NA	 Ju see ütleb sulle enam kui kellelegi teisele . 
1061	NA	 Tegelikult sa tahtsid Alfredist rääkida . 
1062	NA	 Aga ema oli vajunud mõttesse ja silunud ja muudkui silunud käte vahel köögirätikut , nagu oleks unustanud mu olemasolugi . 
1063	 25 . 	 25 . 
1064	NA	 Kolme nädala pärast , kui fotod pähe õpitud ja Kaarli juures käidud , olevat ta emale helistanud , et nüüd rääkigu tõtt . 
1064	NA	 Ema oli suure häälega nutma hakanud ja vannutanud , et ta midagi ei küsiks ega uuriks . 
1065	NA	 Lõpeta ometi uurimine , oli ta nutu vahepeale täiesti selge häälega hõiganud . 
1066	NA	 Isegi nina ei nohutanud , rõhutas ta . 
1066	NA	 Lõpeta see uurimine , ütles ema mitu korda ja sellest oli ta saanud kinnitust , et uurida just nimelt tuleb . 
1067	NA	 Pärast asja-sinnapaika-jätmise vannutuste ärakuulamist oli ta oma jultumusest jahmununa ja just nagu kahtlustuste kontrolliks kirjeldanud Kaarlit kui agenti - hakkasid Metsakülast tulema , varitsus ootas ees , Kaarel ei teinud lahingu kestes paukugi ( kükitas lehma udara taga , oli ta emale telefonis karjunud , miks ta muidu räägib , et teist metsavenda peale mu isa seal lahingus polnudki ! ) ja isa laskis kõik need mehed maha , kellest Kaarel kunagi kakskümmend aastat tagasi rääkis . 
1068	NA	 Nüüd oli ema täiesti endast välja läinud ja ütelnud : Kallis tütar , sa saad ju nüüd isegi aru , miks ma vait olen olnud , kuidas ma oleksin saanud sulle kõike seda rääkida . 
1068	NA	 Mõistad ise , et ei saanud . - Tema olevat kuulanud , kuigi olevat tahtnud hüüda : miks ! - See võib küll nii olla , öelnud ema , ju nad olid Metsakülast peale jälgimise all . 
1068	NA	 Veel olevat ta olnud jahmunud , et ema teda niimoodi kõnetab . 
1068	NA	 Esimest korda kogu mu elu jooksul nõnda , ütles ta tasa . 
1069	NA	 Hiljem oli talle selgesti meelde tulnud , kuidas tema ja ema 1978. aastal Kaarli juures Küünimäe tänaval külas käisid - ema oli aadressbüroost Kaarli aadressi võtnud , millest ta järeldab , et nad polnud pärast metsa ehk tõesti kohtunud - ning Kaarel öelnud , et oli vähemalt ühe ( just nimelt ühe ! ) venelase ( ka nii ütles Kaarel , mitte NKVD-lase , vaid venelase ) maha lasknud , teised olnud Meinhardi kuulide omad , ja nüüd kahtlustavat tema , et Kaarel valetab ja vassib algusest peale . 
1069	NA	 Nii imelikult mõjunud mälestused talle . 
1070	NA	 Ema vannutused ja mitteuurimise palved süvendanud omakorda kahtlust , et see , kuidas isa surma sai , oli teada juba ammu enne , kui tema juhtunu üle mõtlema hakkas . 
1071	NA	 Su isa oli avalikult nõukogude võimu vastu , oli ema millalgi ütelnud . - Kui avalikult siis ikka ? - Tema oma vaateid endale ei hoidnud , vastanud ema . 
1072	NA	 Eks me ikka enne mõtlesime ka , mida teha . 
1072	NA	 Aga kui isa sõber vallamajast hoiatuse tõi , et oleme küüditamisele määratud , pidime ära minema . 
1072	NA	 Naabertalu peremees varjas ka end metsas ja pea igal ööl korraldati sinna haarang . 
1072	NA	 Kui ma seda nägin , mõtlesin , et mina ei suudaks neid haaranguid taluda . 
1072	NA	 Nii pidime metsa minema . 
1072	NA	 Meie kõik pidime . 
1072	NA	 Algul olime Virumaal , siis mitmetes taludes , kuid lõpuks polnudki muud kui ainult haarangud . 
1073	NA	 Jah , seda ta mäletavat küll , kuis Kaarel ja Meini punkrist ära läksid , Kolgale toitu hankima läksid . 
1073	NA	 Kaarel võtnud kohe mitu valget lina endaga kaasa , isal olnud seljas vaid tühi kott . 
1073	NA	 Mehed olevat veel naernud , et Kaarlil rahulipud kotis ja isa pole öelnud midagi . 
1074	NA	 Ta oli küsinud , mis isal ja mis Kaarlil seljas , kuid ema ei mäletanud seda sugugi . 
1075	NA	 Sinu isa käis alati mantlis või sinelis , oli ta lõpuks ütelnud , ja selgi õhtul olevat tal seljas olnud midagi pikka ja halli - mõlemad paistavad pimedas mustad , oli ta mingi automatismiga mõtelnud . 
1075	NA	 Ma vaatasin neile veel metsaservalt järele - mina neid saatsingi - Kaarel käis alati jopi või puhvaikaga , ei mäleta midagi rohkemat . 
1076	NA	 Ja siis jälle see vannutus , et ma ei segaks end asjadesse , millest ma midagi ei tea ega ette ei kujuta . 
1077	NA	 Seejärel olevat ta isa hauda nõudnud , visalt ja isegi jõhkralt , kuigi temagi telefon olnud nutust märg . 
1078	NA	 Lõpuks oli ema ette pannud , et nad võiksid tollest lahingust osa võtnud NKVD-mehega kohtuda , Kaarel ehk aitab ka , oli ta kõheldes lisanud . 
1078	NA	 Võtame kaasa pudeli viina ja lähme küsime järele . 
1079	NA	 Pärast jahmatust , mis sõnadki suust võttis , olevat ta ometi suutnud küsida , et kui see julgeolekumees nii vastutulelik on , miks siis ema juba varem , palju varem oma mehe haua kohta selgust ei ole nõutanud . 
1080	NA	 Mulle oli see KEELATUD , ja ega ma enam midagi mäleta . 
1080	NA	 Aga kui sa selles hauakohas nii kinni oled , et kohe kuidagi muidu ei saa , eks siis lähme pealegi . 
1080	NA	 Kaarel ju ka temaga suur sõber , nii et peaks võimalik olema küll . 
1080	NA	 Ainult mina olen end hoidnud kõigist eemale . 
1081	NA	 See tundunud talle nii võõrastav , see ettepanek , et lähed Eesti Vabariigi ajal üht julgeolekumeest paluma . 
1081	NA	 Tal hakanud hambad suus plagisema ning ta pannud telefonitoru emaga hüvasti jätmata hargile . 
1082	NA	 Ta ristas käed , vaatas enese ette , nagu näeks klaaskuuli sees kellegi nägu või ilmutust . 
1083	NA	 Saja-aastane reetmiste lugu , mõtlesin . 
1083	NA	 Kadumine perekondade kaupa - üks vend ühel pool , teine teisel pool rindejoont - , sest Eesti on väike maa , eestlasi alla miljoni . 
1083	NA	 Selles keeles kuulsaks ei saa , see keel on elu ja surma kehaliseks muutunud piir . 
1083	NA	 Eesti keel on oma loomult filosoofide keel , kuigi meil pole ühtegi ( peaaegu ühtegi ) elukutselist filosoofi ette näidata . 
1084	NA	 Ustavuse ja reetmise sõlm eraldab ühed teistest , sellepärast oleme nii visalt aegade tuultes püsinud , teatas ta siis . 
1084	NA	 Ükski perekond ei saa hävida lõplikult . 
1084	NA	 Üks oks lõigatakse maha , teine kasvab edasi . 
1084	NA	 Ikka on keegi , kes möönab reetmist ja kinnitab ustavust . 
1085	NA	 Millele ? sosistas ta siis . 
1085	NA	 Millele , kordas ta siis . 
1086	NA	 Armas Jumal , tee nii , et mu ema ei läheks seda julgeolekumeest ka nelikümmend kuus aastat hiljem paluma . 
1087	 26 . 	 26 . 
1088	NA	 Pärast sõrmuste kolmekordset kadumist - ilmsuses , unes ja lõpuks ikkagi ilmsuses , kui ma tõesti just oma isa metsas vahetatud abielusõrmuse maha müüsin ( kui müüsin ? ) - otsustasin arhiivimaterjalidega tutvuda . 
1088	NA	 Ta oli OTSUSTANUD , tuleb mul siinkohal kõrvaltvaatajana ütelda , tegelikult käis ta arhiivis kaks korda . 
1088	NA	 See esimene ja otsustavaks nimetatud kord sarnanes distantsi läbijooksule , kus õieti ette ega kõrvale ei vaadata . 
1088	NA	 Tähtis on jooks ise , tähtis on iseenda veenmine : ma saan sellega hakkama , kui tähendus ja läbielamuste sügavus jääb harjumuspäraste sõnade varju . 
1088	NA	 Sest mitte keegi ei tea enesest ega ajaloost enne midagi , kui ta isiklike ja perekondlike veresidemete kaudu pole vaprust ja alandust läbi põdenud . 
1088	NA	 Esialgu pruukis ju temagi petlikku olukorrast üleolevat tooni , oli bravuurne ja paatoslik , öeldes arhivaarile : 
1089	NA	 Kui teil on kohustus hoida võõraid saladusi , siis minu jaoks pole mu vanemad võõrad . 
1089	NA	 Ei loe , et teie ise olete vist ümberõpet vajanud : kes enne oli bandiit , on täna meie jaoks härra . 
1089	NA	 Kui revolutsioon enam ei laula , kui tuleb argipäev ja lõpuks teadmine , et inimene toimib ikka elu alalhoiu ning võimaliku tasakaalu huvides , võib teid ( mind ) tabada šokk . 
1089	NA	 Sest arhivaar ütles mulle tõesti just nõnda : te muidugi teate , et need , keda enne nimetati rahvavaenlasteks ja bandiitideks , on nüüd vabadusvõitlejad . 
1089	NA	 Niisama lihtsalt ütleski . 
1090	NA	 Olin nimetamise nihkeid tähele pannud varemgi , sellepärast arhivaari ( kas ikka arhivaari , ehee , kas ikka teda ? ) pisut torkinud . 
1091	NA	 Tegelikult see vist ikkagi polnud nõnda , tunnistas ta mulle siiski . 
1091	NA	 Ebakindlalt tundsin end ise . 
1091	NA	 Bandiit , agent ja käsilane on sõnad , mida ma oma elu kestel olen ju ainult kuulnud . 
1091	NA	 Nüüd võisin neist vabalt lugeda . 
1092	NA	 Ohoo , või koguni vabalt , mõtlesin mina . 
1093	NA	 Bandiitide grupp , bandiitlik diversantide grupp , bandiit Kask ja Tammik ja tapetud , lõpuks ometi tapetud , nõnda seisis aruannetes , protokollides , otsustes kirjas . 
1094	NA	 Enne toimikute juurde pääsemist lugesin üles kõik oma isa ees- ja perekonnanimed - neid oli palju , märkasin äkki , sest mu isa oli sündinud ühe , elanud teise nimega ja kolmanda andis julgeolek , kui ta tõesti Kaarli-nimelisena tapeti - , Vilma neiupõlvenime polnud märgitud . 
1094	NA	 Isa sünnijärgset nime polnud ka märgitud , kuigi ma seda ammendavuse mõttes eeldasin . 
1095	NA	 Ametiasutusi kardan samamoodi kui arste . 
1095	NA	 Vaata et rohkemgi . 
1095	NA	 Julgeolekuarhiiv tekitab suisa hirmu , sest seal on tallel meie kõige salatumad saladused ja häbiteod : kui vahel kangelasi ülekuulamisprotokollide taga aimadki , on bandiidi nimi kui nõiasõlm juhtunule peale keeratud . 
1096	NA	 Aga palju ta toimikuid lapata polevat jõudnudki . 
1096	NA	 Ta sattunud peaaegu kohe Kolga lahingu kirjelduse peale . 
1097	NA	 Julgeolekuminister teatab EKP esimesele sekretärile , et bandiitide bande ( NB ! bande ! ) pealiku Arthur Pihelgase otsimisega oli välja selgitatud Kaarli tädi Elmiine Vigel kui bandiitide abistaja ning tädi kaasteadmisel otsustatud tema tallu - õieti ju Kaarli metsamineku-eelsesse kodusse - üles seada varitsus . 
1098	NA	 Agentuurandmetega oli tehtud kindlaks , et seda talu külastavad mitmed bandiidid , teiste seas ka Kaarel ja Meinhard . 
1098	NA	 Selles asjas olid üle kuulatud nii Kaarli tädi kui ema . 
1099	NA	 16. veebruari õhtuks 1953. aastal oli varitsusgrupp , mis koosnes kuueteistkümnest inimesest ( järgneb loetelu , kui palju soldateid , operatiivtöötajaid jne. ) , piiranud talu ümber , osa haarangust osavõtjaist peitnud end majja . 
1099	NA	 Pooleteise tunni pärast saabus kaks bandiiti . 
1099	NA	 Nad tulid majja ja ohtu tajudes varjusid ning kui leitnant Ivanov Kaarli tädi poolt näidatud lambi valgel lauta astus , tulistas üks bandiit ta surnuks . 
1099	NA	 Maja ja laut olid ühes hoones , selgitas ta mulle . 
1099	NA	 Köögist pääses esikusse ja sealt otse lauta . 
1099	NA	 Ja laudast välja , lisas ta . 
1100	NA	 Seejärel olevat nii Meinhard kui Kaarel õue tormanud , kus Kaarel kohe tapeti ja Meinhard neli operatiivtöötajat maha laskis ( järgnevad hukkunute nimed ) ning pääses seejärel tiheda tuisu tõttu minema . 
1101	NA	 Ma ei kahelnud Kaarlis sugugi mitte kohe . 
1101	NA	 Alles siis , kui ta isa kohta kõik need sõnad ütles , mis ta just ütles , olevat ta hakanud mõtlema , kui võimalik Kaarli kirjeldatud lahing ülepea on . 
1102	NA	 Et arhiivikirjeldus oli suisa vastupidine , teinud ta oimetuks . 
1103	NA	 Ja muidugi see ka , et ta fotodelt nägi , et surnud mees pole Kaarel , oli teda nii rängalt endast välja viinud , et ta kellestki muust kui isast ei suutnud mõtelda . 
1104	NA	 Ta oli muudkui vaadanud ja vaadanud kaht isa surnukehast tehtud fotot , mille all oli Kaarel Kolgametsa nimi . 
1105	NA	 Mina ei suuda oma isa surma asjaolusid uurida , seda peab tegema keegi teine , neutraalsem ja asjatundlikum uurija , ütles ta viimaks . 
1105	NA	 Üks asi on soojas ja isikusetus toas - Kaarli kodu steriilne puhtus mõjunud just nimelt nõnda - , rääkida meeste äravahetamisest , tajuda jutuajamise võltsi tooni , nii et on tunne , nagu oleks luude ja naha vahele visatud liivaterad hõõrduma , sootuks midagi muud on püüda veriste segipaisatud juuste alt tabada surnud isa vasaku poollahtise silma elutut pilku . 
1106	NA	 Need kaks fotot olid ta nii endast välja viinud , et ta ei julgenud kelleltki midagi küsida , koopiaid tellida - selline võimaluski tundunud oluseisu alastuses arusaamatu - , isegi arhiivis tehtud märkmed osutusid hiljem lünklikuks . 
1107	NA	 Nägin ja lugesin küll , aga mis tähtis , mis tähtsusetu , seda ei eraldanud ma enam sugugi . 
1107	NA	 Muudkui keerasin toimikulehti tagasi ja tardusin isa fotode kohale , nagu annaksin au . 
1107	NA	 Nelikümmend kuus aastat on need fotod toimikukaante vahel olnud varjul , mina lõin kaaned lahti kui haava . 
1108	NA	 Küll on isal suured ninasõõrmed , oli ta mõtelnud . 
1108	NA	 Mees on pikali , mees on kaitsetu , pilt on tehtud otse lõua kohalt , ja kõik , mis objektiivile lähemal , paistab suuremana , kui on . 
1109	NA	 Alustasin küll südilt , kuid fotode ees jäin nagu uimaseks , tähendas ta , enne kui suutis jätkata . 
1110	NA	 Kui julgeoleku aruannet lugeda - ainult seda ja mitte tervet toimikut , kus kummagi mehega juhtub nii mõndagi , napilt küll kirjas , kuid küsimusi tekib neist vähestest ridadest rohkem , kui vastata jõuad - jah , pärast fotosid , pärast isikukirjeldusi ja tädi korduvat kinnitust , et Meinhard on Kaarel , kohe päris kindlasti Kaarel , oli ta hetkeks soovinud , et kõik oleks vaid uni . 
1111	NA	 Isanimeline fantoom on pääsenud , kuid tema verine nägu tähistab Kaarlit . 
1111	NA	 Nagu oleksid tol 1953. aasta kevadel haarajad teadnud , et kord võib tulla aeg , kus Kaarelgi vajab kaitset . 
1111	NA	 Surnult ei saa ju nõuda midagi ning tema surnud isa elab neis pabereis aegade lõpuni . 
1112	NA	 Tühjagi , ei viitsinud keegi neis aruannetes nii mitmekordset mängu mängida , oli ta endale selsamal hetkel ütelnud . 
1112	NA	 Niigi mitmekordset arvepidamist ei saanud lõpmatult segi ajada . 
1112	NA	 Tulevaste aegade jaoks veel kõige vähem . 
1112	NA	 Minu jaoks ei tasunud hoopiski . 
1113	NA	 Siin olid mõlemad mehed veel täie nimega kirjas - ikka peab olema vähemalt üks koht , kus mehed täie nimega kirjas , pseudonüümide , paroolide ja olematute kangelastegudega tegeleb luure või kirjandus , tegeleb luure kui kirjandus , sest mida need kirjanikudki muud teevad kui luuravad inimeste salakülgede järele , teatas ta kimeda häälega - , mõlemad mehed on kirjas , ainult ühe õue märk , ühe sünni märk on pandud teisele . 
1113	NA	 Nagu rahvastepallimäng , üks elu on kõigil , ainult kaptenil või agendil on mitu elu , tema võib surra ja ärgata ellu mitu korda , enne kui mänguväljakult lahkub . 
1114	NA	 Ega see esimene juhus ei ole , esimene endataoline lugu ei ole , oli ta sealsamas paigas - arhiivis ikkagi - mõtelnud . 
1114	NA	 Ta oli just enne arhiivi minekut lugenud üht raamatut pealkirjaga Luuramisi , ning seal olnud kirjas mitu juhtumit , kus kaks meest said hävitusagendi käe läbi surma kahes eri kohas ühekorraga . 
1114	NA	 Ühel ajal ja ühekorraga , koht ainult muutus : kord lasti nad maha võsas , kord punkris , nii et eriteateid lugedes võis arvata , et aruandja oli igavuse ( mille ? ) pärast mitmel viisil sellest tapmisest ette kandnud . 
1114	NA	 Tapmise koht ja viis vaheldub , tähtis on , et tapmine toimuks . 
1115	NA	 Miks ei võinud Kaarli esitatud versioon julgeoleku omast reetmist välistavalt lahkneda ning Kaarel olla ikkagi aus ja õige , küsisin mina . 
1116	NA	 Kui ta neisse vähestesse tõsikindlatesse ( ajaloolaste poolt kontrollitud ) juhtumitesse oli süvenenud , üllatanud teda , kui kergesti mindi metsa tapma . 
1116	NA	 Lähed ja teed töö ( ? ) ära , kui sul mõni patt võimude ees hinge peal , ja pärast tõmbad eesriide sellele tühisele tapmiseseigale ette . 
1116	NA	 Väljatõrjumine ja unustus on pidevusele õnnistuseks ja toimib kui ravim ränkadel aegadel . 
1116	NA	 Nagu oleks tapatöö toimunud mujal ja mitte siinsamas koduste metsade all . 
1117	NA	 Muidugi oli teine lugu nendega , kes metsavendade salkadesse pidid sisse imbuma , usaldust võites omaks saama , joomist ja elust viimase võtmise tunnet üles kütma , pikkamisi ja ühekaupa või terve salga korraga söötma julgeolekule jahiloomana ette . 
1118	NA	 Mina olen aadete peal kasvanud laps - siinkohal kõõksus ta naerda , nagu oleks kõris õhku vaid osaliselt läbilaskev tropp - , ma ei kujuta ette , et inimest võib jahiloomana tappa , et tappa võib kõikväelise tunde pärast , karistust kartmata . 
1118	NA	 Inimest eraldab loomast vaid vaim , aga kui vaim välja lõigata , elusolemine tõsta ainsaks väärtuseks , siis ... 
1118	NA	 Siis . 
1118	NA	 Mis on siis ? 
1119	NA	 Hiljem , juba uurijate ja arhivaaridega vesteldes oli ta kogenud sedasama võis-olla ja võis-olla-ka-teisiti variantide võrdväärsuse tunnet . 
1120	NA	 Kuidas te kujutate ette , et julgeolek EKP I sekretärile valesti ette kandis , oli temalt küsitud , kui ta palunud vabamat juurdepääsu kogu seda metsavendade gruppi puudutavatele toimikutele . 
1121	NA	 Nad uskusid , et teie surnud isa on Kaarel , korratud talle . 
1122	NA	 Tead , ma uskusin tol hetkel kõike , mis üteldi . 
1122	NA	 Ma ei suutnud uurimistoa laua taga nagu üldse enam mõtelda . 
1122	NA	 Pärast ehmatust tuli tuimus , nagu sumpaksin märjas vatis , nii et ei näe jalga jala ettegi tõsta . 
1122	NA	 Lõpuks on tunne , et seisad . 
1122	NA	 Istud ja seisad , ja vist siis ikka istud lihtsalt ja tuiutad enese ette . 
1123	NA	 Mis minu surnud isa näost - see oli fotol - ja nimest - sest nimi jooksis ju tiheneva lumesaju tõttu püüdjatel käest - , jah , mis mu isast siis ülepea pärast kaheks lõikamist taheti ? 
1124	NA	 On ainult üks põhjus ja isegi vajadus selleks valesti ettekandmiseks , mõtlesin lõpuks ka mina temaga kaasa . 
1124	NA	 Kui sinu isa nime pääsemist oli vaja kasutada mingiks salajaseks otstarbeks , raporteeriti valesti , tingimata valesti . 
1125	NA	 Ohtlikud on need , kes tegutsevad veendumuste ajel ja parimas äratundmises , kes ei oska isegi väljapääsmatuses teistsugused olla , kuid neid põhimõttekindlaid on ka lihtne väärata : alatus või alalhoidlikkus ei tule nendele lihtsalt pähe , võttis ta mu vastukõne teatavaks . 
1126	 27 . 	 27 . 
1127	NA	 Ta ütles mulle , et vaikus ei ole veel saabunud , kuigi on väga lähedal . 
1127	NA	 Ta mõistvat seda sellest , et jalad on hakanud jälle sügelema , veritsema ning lähevad kärna , kui kraabib . 
1127	NA	 Ta näitas mulle isegi jalad ette ning tal ( mul ) olid need tõesti nii punetavad kui kärnas . 
1127	NA	 Õieti parema jala luupealne esikülg . 
1127	NA	 Kõik muu oli liialdus nagu alati . 
1128	NA	 Kõigepealt väitis ta , et mitte kedagi ei saavat usaldada , ja et see olevat ta metsavennast ema lause , kes just nõnda on elanud . 
1129	NA	 Tema ei usalda iseennastki , ütles ta , ja muudkui keerab ja keerab enese järel uksi lukku ning kui korraks tundub , et nüüd on kõik , et kindlus on täiuslik , hakkab ta selles kõige keskmisemas toas suure häälega nutma , et teda ei päästa keegi ja temale pole elus midagi antud . 
1129	NA	 Meinhard on surnud ja tema ei tea , mida ta peaks sõjast ja elust arvama . 
1129	NA	 Perekonda ju enam ei ole . 
1130	NA	 Ega me seal tegelikult ikka viski kõrvale ühepajatoitu ei söönud , naeris ta nüüd ohjeldamatult isegi ( ema nuttis , tema naeris , ja kui ema naeris , olid tütrel silmad pihus ! ) . 
1131	NA	 Viski ja ühepajatoit on kujund ja seeläbi ainus reaalsus , mida tunneme . 
1131	NA	 Sina ju mõtled ka nii , ütles ta mulle . 
1131	NA	 Sulle ju meeldib see , tunnista ometi . 
1131	NA	 Sest neid metsavendi polevat ülepea olemas , kellest nende pähe räägitakse . 
1131	NA	 Tõelised metsavennad ( ?????? ?????? , ah-ah-haa ! ) olevat niikuinii reedetud , tapetud ja surnud ning ükski neist - ka minu isa mitte või just tema minu kaudu ! - ei räägi enam ridagi . 
1132	NA	 Ei räägi ridagi , mõistad . 
1132	NA	 Ma ei mõistnud , vaatasin ainult , et parema käe nimetissõrm oli tal jälle rõhukalt püsti . 
1133	NA	 Või räägivad need , kes enne märtsiküüditamist kinni võeti , laagrisse saadeti , et nad saaksid ühiste ja värskete mälestuste toel täpsustada sissisõja reegleid , mis olid neil - neil olid , seda ma usun ! karjus ta vahele - ja mis võiksid olla teistel , kellele metsaminek on alles tulevik . 
1134	NA	 Pärast märtsiküüditamist ei olnud võitlusel enam mõtet . 
1134	NA	 Elu alalhoid rohkem . 
1134	NA	 Meeleheite väljendus . 
1134	NA	 Autod sõjaväelastega tiirutasid metsade vahel ja ootasid ainult praksatust , et kuulipildujatuli peale tõmmata . 
1134	NA	 Nad olid valmis tulistama kas või õhku , kui seal taga aimus metsavennakujuline viirastus . 
1134	NA	 Nende silmade hirmust tulenev viirastus . 
1135	NA	 Nad ikka kartsid meid kõvasti : nii neid , kes olid metsas , kui neid , kes tundsid vabadusest haigeile kaasa . 
1136	NA	 Kui ma tuisku tajun , tean , et nüüd olen päästetud . 
1136	NA	 Mingil määral kaitstud . 
1136	NA	 Mingil määral ! 
1136	NA	 ( Jälle hääletõus ja nimetissõrmega osutus taevasse ! ) 
1137	NA	 Ütle rohkem , ütle rohkem , olin nüüd ka mina pühaliku žesti tõttu põnevil . 
1138	NA	 Mu surnud isa fotode all on agendi nimi , sest selle surma läbi sai agent nähtamatuks tegeva kübara : võis liikuda kartuseta ka avalikes kohtades , teda oli otsustatud mitte otsida , ning metsavendade silmis , kelle jaoks tegelik lahing pidi olema saladus , muutus agent ( pidi muutuma ) kindlasti täitsameheks . 
1139	NA	 Vaevalt küll , ütlesin mina . 
1139	NA	 Metsavendi oli varemgi püütud ja lastud . 
1139	NA	 Pigem oled sina vaprusest paistes , et suudad oma isast ja ta surmast selgi kombel rääkida , nagu sa räägid . 
1140	NA	 ? 
1141	NA	 Sa ei oska valida sõnu ega tooni , sest sul pole selge , mida hakkad sellest loost arvama . 
1141	NA	 Sinu vapustus on aus , aga sa ei ole kindel , kas tohid seda välja näidata . 
1142	NA	 ? 
1143	NA	 Tee õhku kolm küsimärki kõigi järgnevate lausete tarbeks valmis , ütlesin üle ta õla peeglisse vaadates . 
1143	NA	 Või otse vaadates , enam ei meenu . 
1143	NA	 ( Minul sama puudus küljes kui temalgi ! ) 
1143	NA	 Sa lausa nõuad minult küsimuste ja vastuste , veenmise ja pateetiliste vastuväidete vormi , et veel hulk dialooge maha pidada . 
1143	NA	 Sa ei tea isegi seda , mida tegelikult enese salajasimas pimekambris tunned või arvad . 
1144	NA	 See on liig ! 
1145	NA	 Sul on natuke piinlik , et sinu isaga juhtus nõnda - ma ei kahtle ta vapruses põrmugi , hüüdis ta hüsteeriliselt vahele - , sul on häbi , et ema oli isa saatuse suhtes arvatavasti ükskõiksem , kui sisimas lootsid - kombe täiteks ei tunne ma midagi ! - , ja selles ebakindluses , kus sa äkki ei tea , kas oled leinav tütar või veendunud metsavendadekaitsja , tahaksid sa isikuna jääda nii varju kui võimalik . 
1145	NA	 Selle oluseisu varjamiseks on pateetika parim . 
1146	NA	 Kui sa tõsiasju enam välja ei kannata ja kaine meel jätab su maha , siis tiirutavad varsti tankid metsade vahel ja huntidel on taldrikusuurused silmad peas . 
1146	NA	 Nende nägemisväljast juba ei pääse . 
1147	NA	 Mis meheks see su Kaarel - jah , jah , ma ütlesin nii - sai muutuda , kui kõik teadsid , kes tema oli . 
1148	NA	 ? 
1149	NA	 Näe , kuulabki , märkasin pausi . 
1149	NA	 Näe , ikka kuulab vahel oma teist ja kolmandat häält . 
1149	NA	 Ei kirjeldagi tuisku , Ühispanka ja eestlaste osalust . 
1150	NA	 Kaarel oli üks naeruka näoga asjamees - vaata fotosid ! - , tema samm oli kärme ja lühike , tema sobib rohkem seiklejaks , kelle tase on eluhinnaliselt kõrge ju küll , kuid mitte nii surmtõsine , nagu ehmatuses , vihas ja meelekibeduses näid arvavat . 
1150	NA	 Küllap haarangutes alles jäänud mehed pinnisid Kaarlit kõvasti . 
1150	NA	 See oli ju otse imelik , et Kolga lahing toimus Kaarli enese kodus ja et ta autotäie meeste käest pääses . 
1151	NA	 Kindlasti oli sellelgi lahingul nägijaid . 
1151	NA	 Ei ole nõnda , et pärast Kolgat on kõik inimesed kadunud . 
1152	NA	 Muidugi võib Kaarli käitumise taga olla kaine arvestus ja soodus taust , mida luuakse väljast . 
1152	NA	 Siis teab Kaarel , et ta pole üksikvõitleja , tema on ainult osa suurest metsavendade hävitamiseks mõeldud operatsioonist . 
1152	NA	 Sa oletasid seda ju arhiiviski . 
1152	NA	 Sel - esialgu ikka oletuslikul - juhul peab Kaarel igal sammul iseseisvust näitlema , tema seljanahk väriseb aeg-ajalt kui loomal . 
1153	NA	 Tal oli juba siis eneseseletuseks hulga ettekäändeid varutud : Jumal näiteks , alati kaasas olev Uus Testament , Vilma , kelle vastu tal on kindlasti ka ehtsaid tundeid . 
1153	NA	 Vilma peale võib loota - naised on leidlikud - , ja tema aus jutt . 
1154	NA	 ? 
1155	NA	 Kaarli enese aus jutt , mida ta teeks , kui julgeoleku kätte satuks . 
1155	NA	 Mäletad , Vilma rääkis metsavendade arutlustest , kuidas tuleks sissekukkumisel käituda ? 
1155	NA	 Kaarel öelnud , et tema räägib ära kõik , mida teab . 
1155	NA	 Kaarel räägibki ära kõik , mida teab . 
1155	NA	 Ainult see toimub nüüd . 
1155	NA	 Rääkimine toimub mälestuste kaudu ja praegu . 
1155	NA	 Peitepiltlikult , ja kui meie igakord siiski ei mõista , on süüdi meie , mitte Kaarli kujutlusvõimetus . 
1156	NA	 MINA ANNAN TEID KÕIKI ÄRA , oli Kaarel millalgi meestele ütelnud , kui mehed vaidlesid , et nemad ei reeda , tapetagu või ära , nemad ei reeda . 
1157	NA	 Kaarli jutt oli kui nali . 
1157	NA	 Sa mõtle vaid , kuidas võis Vilma nii ausa jutuga meest vaadata ! 
1157	NA	 Kaarel ei kartnud julgeolekut , kui ta oli nende mees . 
1157	NA	 Tema võis kartust külvata naeruse näoga . 
1157	NA	 Kõige noorem oli ta salgas ju ka . 
1158	NA	 Loll jutt . 
1158	NA	 Mehed võitlesid ! 
1159	NA	 Mehed olid metsa aetud . 
1159	NA	 Vabatahtlikku valikut polnud . 
1160	NA	 Ta pigistas vahepeal isegi silmad kinni , nagu võiksin temast irdudes materialiseeruda , ning jätkas kui transis . 
1161	NA	 Minu isa võõra nimega surnukeha oli märguanne , et lõplik jaht on alanud . 
1161	NA	 Lõpujaht . 
1161	NA	 Lõppmäng , elu ja surma lootusetu mäng , kus jõud oli reeturi poolel . 
1162	NA	 Kõik võib olla , vastasin . 
1162	NA	 Arvan ainult , et metsavendi oli tapetud enne Kolgatki ja isegi siis , kui su Kaarlit puudutavad kahtlused ka tõele vastaksid , ei saanud Kaarel kõiki neid reeta . 
1162	NA	 Metsavendade abistajad andsid teada ja röövitud kauplustest anti teada ja vahest andsid teada needki , kes olid sõjast koju tagasi tulnud . 
1162	NA	 Hingelt Metuusala vanused , kehalt üsna niisama noored kui Saksa poolel võidelnud . 
1162	NA	 Eesti oli vaid sõjapidamise paik , igal juhul maatasa rullitud , tühjaks veetud , nii et peab imeks arvama , et elu välja ei surnud . 
1163	NA	 Mida oleksid metsaläinud siis pidanud tegema ? 
1164	NA	 Nad tegid just seda , mida nad tegid . 
1164	NA	 Lasksid õhku mõne silla , ründasid ronge , hankisid relvi , röövisid kauplusi , põgenesid haarangute eest ja pidasid lahinguid , kui polnud pääsu . 
1164	NA	 Relvad , toit ja riided olid kõige suurem probleem . 
1164	NA	 Abistajate elu oli alati ohus . 
1164	NA	 Ja sedamööda muutus ka inimeste meel . 
1164	NA	 Sõda oli ammu lõppenud . 
1164	NA	 Metsavendade võitlusel polnud reegleid . 
1165	NA	 See on ju teada . 
1166	NA	 On teada , aga sa oled niisama kui mina kuulnud taunitavat kaupluserööve . 
1166	NA	 Et kui olid tõesti ausad mehed , siis miks ometi . 
1166	NA	 Ja sulgi on kuulates olnud imelik ütelda , et neil meestelt ja naistelt oli võetud kõik : kodu , vara , sugulased Siberisse saadetud - loomavagunites ja tuhandete kaupa - , ning see ei tule nagu enam arvesse . 
1166	NA	 Põhjus ja tagajärg lähevad segi määrani , et sa pead hakkama metsavendi kaitsma , ja kaitstes satud libiseva suhtelisuse pinnale , mis teeb ebakindlaks , vihaseks , kurvaks , kuidas kunagi . 
1167	NA	 Viiskümmend aastat taltsast mugandumist on oma töö teinud , ja see vaevab ja piinab . 
1167	NA	 Nii et salakesi mõtled sa isegi Kolgast lugedes , kas teisiti tõesti ei saanud , ning reetmispoliitikat soosiv hoiak on sulle vastuvõetamatu ja mõistetav ühekorraga . 
1168	NA	 Ma pole reetnud . 
1169	NA	 Ei ! 
1169	NA	 Ei ole reetnud . 
1169	NA	 Kuid ebamugav tunne , mis nii kaunilt üleväärseteks arutlusteks teisendub , annab su ära . 
1169	NA	 SINUL EI OLE ENAM SEDA ISAMAAD , mis neil , kes metsades nimetuina langesid . 
1169	NA	 Sinu valik on tõe tagasitahtmine , selgus , ja - ainult . 
1169	NA	 Mida teed edasi , seda ei tea sa ka ise . 
1170	NA	 Ma olen läbipaistev kui klaas . 
1171	NA	 Kaks viga , tuletasin meelde , missugused on need kaks viga , millest Kaarliga seoses rääkisid , küsisin vastuse asemel . 
1172	NA	 Mälestused , taasiseseisvunud riigile kirjutatud mälestused on tema esimene viga ( ? ) . 
1172	NA	 - Kui see Kaarli seisukohalt ikka ongi viga , ütlesin valjul häälel vahele . - Aga ta rääkis peatumata edasi . 
1172	NA	 Mälestused iseenesest ei olevat viga - mälestused on ainsad , mis vihjavad tõele , vihjavad , kuid ei ava seda hirmu ja hirmuületust , millest tegelikud kangelased õieti sünnivadki - , kuid tema nimelt ei olevat iial kunstlikumat lahingukirjeldust kuulnud . 
1173	NA	 Ja teine viga on see , et Kaarel luges tütrele mälestused ette , tundmata tekstis ega tõeluses kübetki surnud mehele kaasa . 
1174	NA	 Ainult tema kõrvad kuulvat , et kirjelduses puudub vähimgi kaastunne surnud kaaslase vastu . 
1174	NA	 Nii võivat ta öelda , et ajaloo sisu määrab tihti vaid meeleolu ja käeviipe kogemata õige kirjeldus . 
1174	NA	 Fakt võivat nihkuda , meeleolu või tunne mitte kunagi . 
1174	NA	 Meeleolu ja tunne on sündmuste järelhõllandus , ainus tõsiseltvõetav tunnistus eneseõigustuse ja valede aastakümnetepikkuses reas . 
1175	NA	 Tead , ütlesin ma , äkki oli su isa üks millalgi väga enesekindel mees , besservisser , nagu siinmail öeldakse , ning seetõttu lõigati tema aru lihtsatest tõsiasjadest ära . 
1175	NA	 Ta tundis , et sõda on kaotatud , kuid et see polnud tema sõda , jätkas ta lahingut . 
1176	NA	 Paljud tundsid ja nägid , et sõda on kaotatud , kordas ta enne või pärast minu hingamist - üks hingetõmme minult , teine temalt , nagu oleks õhk vaid mürk , mis meeled uimastab - , kõik teadsid ja nägid , kuid käitusid ometi teisiti . 
1176	NA	 Loodi viimane valitsus , loodi võõra lipu all oma salaarmee , ning lõpuks oldi Tšehhoslovakkias . 
1176	NA	 Saksa mundris ja Tšehhoslovakkias . 
1176	NA	 Eks ole kole lasta end kuradimundris peksta omamaaliste lootuste eest . 
1176	NA	 Seista keset Süda-Euroopat , keset koonduslaagrite tõelust ning rääkida , et munder ei loe , vahetada riideid kui põlevat nahka , ajada vägivallaga vägivalda iseseisvuse lootusest välja . 
1176	NA	 See võõras nägu , see võõras armee ... kui Eestimaa oli juba langenud . 
1177	NA	 Need on ajaloo enese kõrvad , mis kuulevad metsavenna viimasest lahingust , kuid ajaloo kõrvad on eesli kõrvad , kes peab ennast hobusest kiiremaks . 
1177	NA	 Minu isal ei olnud kõrvu , minu isal ei olnud kuuendat meelt ja võib-olla ei käinud tema ka Tšehhoslovakkias . 
1177	NA	 Ühe versiooni järgi võeti ta Paaramaa lähedal kinni , poolel koduteel võeti ta kinni , ning viidi sõjavangide laagrisse . - Mis sa ometi räägid ! 
1177	NA	 Sa nägid arhiiviski ja kuulsid Agathalt , et su isa võeti kinni Tšehhoslovakkias , Paaramaa versioon on sulle lihtsalt ette söödetud . 
1177	NA	 Su isa piirikaitserügemendi pataljon seisis Tartu rindel ühe Alfons Rebase idapataljoniga kõrvuti . - Sa tegid selle ju rindemälestusi lugedes kindlaks , aga ta nagu ei märganudki , et üldse rääkisin . - Sõjavangilaagris kuulis isa kõigest , mis juhtus Tšehhoslovakkias , ja see oli üsna samahea , nagu oleks ta ise seal olnud . 
1177	NA	 Vägivaldse vabatahtlikkusega oli ta võõrasse armeesse astunud , kui viimane suurte riikide heitluse tulemust ootav Eesti valitsus põgenes Läände või viidi idapoolseisse laagreisse . 
1177	NA	 Varem või hiljem , mis tähtsust sellel nüüd ongi . 
1177	NA	 Minu kõrvad on lõvinahale siirdatud jänese omad , kuulen möiret , kui süda siksakitab rõhkude vahejaamades ning jätab lööke vahele . 
1177	NA	 Kaarel tantsib külatanumal või metsas mätaste vahel kaerajaani ja reinlenderit , aga see on pärast , aastaid hiljem , kui Euroopa on jagatud , rahu sõlmitud , ning isa , nagu paljud teised , ei ole leidnudki seda oma lahingut , mis Eestimaad kaitseks või aitaks 
1178	NA	 Mina pean jätkama , nüüd tõusis ta hääl jälle , nagu tuleks häälekivi taas üles mäkke vinnata , mina pean lõpuni jätkama , et nimetuks muudetud kehade mütsatus kostaks pisut kaugemale kui mu enese väsiva südame löögid . 
1178	NA	 Ja ma jätkangi , sina aitad ning jätkad ka , me taome peegleisse vähemalt mõra , sest ametlik ajalugu kordab nagunii kedagi teist . 
1179	NA	 Häälekivi , häälekivi - mitte kiri või kivi - , kordas ta nukralt , öeldes , et ta ei usu iseennastki enam . 
1179	NA	 Oleme näitlejate näitlejad surmaagoonias , näitle tõtt , ütles ta mulle , näitle õiglusejanu , näitle lugu , mida sul olnudki pole . 
1180	NA	 Seejärel olevat ta näinud unes , et istub avaral klaasakendega piiratud verandal , tema poole sirutab käsi viieaastane laps . 
1180	NA	 Ta võtab lapse sülle , nii kindlalt ja kõvasti haarab väikese keha endale sülle , nagu ta elus kunagi polevat teinud , ning siis tulevad haarajad , tulevad kinnivõtjad , ja ta lükkab tüdruku jõuga piiramisrõngast läbi , korraks poeb tooli alla - tool olevat olnud viini tool ning ta imestab tänini , kuidas ta selle alla üldse mahtus - , kuid kui laskmiseks läheb , kargab ta tooli alt püsti , haarab kuskilt tühja pudeli ning hakkab sellega kinnivõtjaid kolkima . 
1180	NA	 Ta jookseb mööda verandat ning lööb pudeliga aknaid puruks , et äratada tähelepanu , ning kui ta lööb pudeliga viimasesse aknasse , karjatavat seal taga hele naisehääl , nagu oleks ta tabanud naist näkku . 
1181	NA	 Rohkem ei jaksavat ta hetkel sellest unenäost rääkida , ütles ta mulle . 
1182	NA	 Kõik jätkub , kõik on alles teel oma loomulikku lõppu , ainult ta kartvat , et kui see lõpuksnimetatu on käes , ei taha ta enam ütelda sõnagi . 
1183	 28 . 	 28 . 
1184	NA	 Ta olevat läinud seepeale ühe teise arsti juurde ja palunud rahustit , mis lihaste ja sisikonna pinge maha võtaks , ning ta oli selle rohu ka saanud . 
1184	NA	 Seekord polevat arst midagi küsinud , nii et ta arvavat : arst oli tõesti riigitruu , iseseisvale Eesti riigile truu ega kahtlustanud teda alkoholismis või narkomaanias . 
1184	NA	 Isegi madala hääle kallal polevat norinud . 
1185	NA	 Arst nägi minus inimest , mõistad ! 
1185	NA	 Tervet inimest , kes ei pea ilma abita pingele vastu . 
1185	NA	 Selline järeldus oli tema poolt igatahes täiesti uudislik , isegi erakordne , ja sellepärast ei kommenteerinud ma seda siis ega kommenteeri ka nüüd . 
1185	NA	 Küll aga tuli mulle meelde hulga okupatsiooniaegseid juhtumeid , kus KGB poolt reaalselt jälitatud inimesi raviti kui jälitusluulu ohvreid , sest arstidel oli keelatud mõista seda tegelikkust , mis haiguse tingis . 
1186	NA	 Mõne päeva pärast , kui olin kõik eelneva üles tähendanud , tuli ta minu poole tagasi ning rääkis oma järjekordse unenäo . 
1187	NA	 Nimelt oli ta vahepeal hakanud kahtlema , kas tema järeldused on ikka õiged - ta oli mõttes ööd ja päevad võrrelnud ülekuulamisprotokollidest tehtud väheseid märkmeid Kaarli mälestustega ning aina mõelnud , kas Arhiivimees talle mitte valeandmeid polnud ette sokutanud - ning aina seda talle endalegi uskumatuna tunduvat varianti tõestanud , nii et enesekahtlus ja tõestuskihk jätkunud isegi unes - , jah ta oli nii väga kartnud , et kuskil on viga , ning pidanud unenäos Arhiivimehega kohtuma . 
1188	NA	 Muidugi kohtusin kellegi teisega , aga oleks arutu siinkohal tõtt rääkida . 
1188	NA	 Fotode ja mälestuste saatja nime varjas ta vist aeg-ajalt endagi eest , nii sai tolle riigiametniku pseudonüümiks kord Arhivaar , kord Arhiivimees , nagu oli agentidel nõukogude ajal , mõtlesin kuulates mina . 
1189	NA	 Ma tahtsin , et Kaarli-sugused Eesti kõrget riigiametnikku pisutki kardaksid . 
1189	NA	 Kes mind peale mu enese kaitseb , kui liialt lobisen , põhjendas ta . 
1189	NA	 Vaitolemine on parim . 
1190	NA	 Arhiivimees oligi tulnud ning nad olid pidanud protokollid uuesti läbi vaatama , aga tänaval polevat ta korraga enam midagi näinud . 
1190	NA	 Ta mäletavat vaid , kuidas Arhiivimees ta õlgade ümbert kinni võttis ja hotelli tagasi juhtis . 
1190	NA	 Kui ta toas oli ärganud , oli ta avastanud , et tal pole portfelli , milles olid ta märkmed , ning läinud kohe hotelli valvelauda asja uurima . 
1191	NA	 Ta olevat nii ehmunud olnud , et alles fuajees ja valvelaua ees märganud end olevat helesinises pitsidega öösärgis ja paljajalu . 
1191	NA	 Kuigi fuajees oli hämar , polevat ta lootnud , et ta välimus tähelepanu ei ärata . 
1191	NA	 Valvelaua rinnatisel , letil või kuidas seda nimetada , ütles ta mulle , olevat olnud laiali laotatud kõik ta viited , aadressid ja telefoninumbrid , kuid mitte märkmeid . 
1191	NA	 Kõik väljavõtted , võrdlused ja järeldused olevat koos portfelliga kadunud . 
1191	NA	 Tema küsimuse peale , kuhu Arhiivimees ning tema portfell on saanud , vastanud hotelli administraator , et kõik on siin , ja mingit Arhiivimeest polevat tema elu seeski näinud . 
1192	NA	 Ta olevat korjanud paberilipakatele kirjutatud aadressid ja viited kokku ning ühelt ümbrikult lugenud pastapliiatsiga kirjutatud Arhiivimehe kirja . 
1193	NA	 Seal olevat seisnud , et Arhiivimees saavat aru , kui ohtliku looga on tegemist , et ta mõistab tema ajutist pimedaksjäämist täiesti . 
1193	NA	 See läheb teil üle , oli olnud kirjas . 
1193	NA	 Me peame tulevikule ja lastele mõtlema - teie enda , mina oma lastele ! - ja seetõttu on kõige targem kogu lugu unustada . 
1193	NA	 Kaarlile antud Kotkaristi pärast eriti . 
1193	NA	 Seda ei saa kuidagi tagasi võtta . 
1194	NA	 Kogu see lugu põhjustab kannatusi , ma mõistan , kirjutanud Arhiivimees , kuid kahjustab ka neid , kes Kaarli mälestusi on tõsiselt võtnud . 
1194	NA	 Teie isa see enam ellu ei ärata ega ärata ka neid teisi , kes sellest metsavendade salgast tapeti . 
1194	NA	 Varem või hiljem , see oleks nendega nagunii juhtunud . 
1195	NA	 Ja edasi veel midagi ja veel midagi olnud seal ümbrikul kirjas , kuid et ta isegi unes seda kirja edasi ei suutnud lugeda , haaranud teda niisugune äng ja valu , et ta ärganud üles ja tuikunud laua poole , kus hoidis vererõhuaparaati alati tööasendis . 
1196	NA	 Ta oli mõõtnud ja vererõhk olnud RR 181/112 ja siis võtnud ta rohtu ning otsustanud mulle kõik kohe ära rääkida . 
1197	 29 . 	 29 . 
1198	NA	 Mõnus on tunda end lolliks tehtuna - mõnede meelest , lisas ta - , loll-olemine on see eluks vajalik ohutu tsoon , mille peale edev lihtsalt ei tule . 
1198	NA	 Või ei tule tark , küsis ta minult . 
1199	NA	 Kui ta sealt Arhiivimehe kirja juurest paljajalu ( ja öösärgis , lisan mina ) oma tuppa tagasi tuli , oli ta mõistnud , et KGB on alles veel , nagu ta ikka oli arvanud . 
1200	NA	 Meil kõigil on lapsed ja küllap siis ka Arhiivimehel . 
1200	NA	 Arhiivimees kollektsioneerib surmi . 
1200	NA	 Tapmine teda ei huvita . 
1200	NA	 Eesti Vabariigi eest võidelnute elu ja au teda ei huvita . 
1200	NA	 Ja kui ka huvitab , peaks ta nüüd ordenikandjale täht-tähelt tõestama , et mälestustes kirjeldatu ja tegelikkuse vahel on suurem vastuolu , kui üldse möönda võib . 
1201	NA	 Tõsi , vahel aetavat pseudonüüm ja tegelik nimi , pseudonüüm ja agendi nimi meelega segi ( et Arhiivimeestel oleks kergem - siinkohal naeris ta laia lõuaga ) , kuid tema teadvat seda ja ta arvab , et võib tulla aeg , kus vahetame kõik iga päev nägu ja nime . 
1202	NA	 Pariisis olevat ta elanud tornmaja kaheteistkümnendal korrusel ühe kunstniku ateljees ning lugenud serblase Milorad Pavi ( i raamatut Kasaari sõnastik vene keeles . 
1203	NA	 Elasin Pariisis - sõrm püsti ! - ning lugesin serblase raamatut vene keeles , sest ma ei oska ühtegi keelt peale eesti ja vene . 
1204	NA	 Seal vahetab terve rahvas igal hommikul nime ja nägu , nii et nad ei tundvat peeglist vahel iseennastki ära , mis siis naabrist rääkida . 
1205	NA	 Pärast unenäos kohtumist ei tundvat ta Arhiivimeest ka enam ära , kandku ta mis tahes nime . 
1206	NA	 Nõnda on see Vanajumala poolt hästi seatud ja veel paremini kostnud ta kõrvule , et Paabeli torni varemed olevat leitud . 
1206	NA	 Paabeli torni ehitamisajast saanud keelte segiajamine alguse , rääkigu keelemehed mida vaid tahavad . 
1207	NA	 Kui Jumalaga enam otse rääkida ei saa , kasuta vahemeest , kasuta varjumeest , kasuta pseudonüümi . 
1207	NA	 Tema isiklikult arvavat , et tema nime pseudonüümsus on nii ilmne , et on hetki , mil ta ei mäleta algmist nime isegi . 
1207	NA	 Mida Vanajumal taevas meist kui eksperimentisikuist arvab , seda ei võtvat ta üldse kõnesse , sest jumala mõte ja võimalik rehkendus ( armunõu , kui soovite ) olevat temale tundmatu . 
1208	NA	 Kasaaridel on see eelis , et kirjanik säilitas vähemalt raamatus ühe nime , kasaaride nime , aga nüüd , mil keset Euroopat käib sõda , ei kommenteerivat ta sedagi . 
1209	NA	 Ateljee kaheteistkümnenda korruse aknast paistnud talle selgeil päevil ja eriti õhtuti kätte Eiffeli torn , Notre-Dame ja Montmartre , Pigalles'i platsiga . 
1209	NA	 Viimane muidugi mõttekujutuslikult , kuigi ta olevat kõigis neis paikades käinud . 
1209	NA	 Ta tahtnud Eiffeli torni tippu pääseda , aga kunstnik öelnud , et milleks : ta polevat sinna midagi kaotanud . 
1210	NA	 Liftiga sõit maksnud 60 franki ja seda raha polevat isiklikult temal olnud ja jalgsi taevaredelil turnida ... selleks jäänud võhma väheks . 
1211	NA	 Pigalles'i väljakule läinud ta õhtupoolikul täiesti üksi . 
1211	NA	 Jalad raha ei nõua . 
1211	NA	 Moulin Rouge'i ees olevat ta seisnud - väljaspool , ikka ja kahjuks väljaspool - , kuni õhtused neoontuled süüdatud . 
1212	NA	 Ta lugenud sex-shop'ide reklaame , kus pakutud teenuseid homodele , lesbidele , transvestiitidele ja heterodele , ning kahetsenud kibedasti , et fotoaparaat oli koju jäänud . 
1212	NA	 ( Mitte Eestisse , vaid tolle kunstniku ateljeesse . ) 
1213	NA	 Turiste oli Pigalles'i väljakul piisavalt ning ta oleks saanud just selle sex shop'i ees lasta enesest teha vinge pildi : pärast olnuks hea kodus rääkida , mis seal sees õieti toimus . 
1214	NA	 Kuid ta olevat rahul lõpuks ka sellega , mida kuulis ja nägi . 
1215	NA	 Kuigi ta tundnud end just eile punkrist välja pääsnuna , ei tülitanud teda tänaval keegi . 
1215	NA	 Ei otse , ei kaude . 
1215	NA	 Paar prostituuti hakanud silma , kuid need polevat teda põrmugi häirinud . 
1216	NA	 Pigalles'i platsilt roninud ta üpris taltsalt Montmartre'ile üles ning istunud tänavakohvikus , joonud Saksa markade eest prantsuse veini . 
1216	NA	 Põiki üle tänava näinud ta kirikut ja selle taga sügissombust ja vihmaks moonduvat taevast . 
1217	NA	 Ta istunud seal ja mõtelnud , et Viiraltil oli XX sajandi alguses kindlasti mõnel hetkel tulevase tema nimi - mis siis , et kunstnik ise seda ei teadnud , ta ütlevat seda igaks juhuks , kui ma ülekuulamisel murdunute , koputajate ja agentide nimed peaksin segi ajama - , ning rahvuste , saatuste ja ajalooks saavate seikade segadus pakkunud talle sama suurt rõõmu kui sex-shop'ide värviline reklaam seal all . 
1218	NA	 Ka sadomaso teenuseid olevat pakutud , aga see teda ei tõmmanud , seda võivat ka Eestis täitsa tasuta kogeda . 
1218	NA	 Mis tuntud , selle eest ei olevat mõtet välismaal isegi Saksa markades maksta . 
1219	NA	 Meinhard tulnud Eestisse tagasi Tšehhoslovakkia katlast - Süda-Euroopast siis ikkagi - , küllap tema teadis , mis on Eesti iseseisvuse eest võitlemine võõraste lippude all , kus maso , kus sado , kus kuuli eest ajutiselt kaitset pakkuv punker . 
1220	NA	 Meinhardil polnud enam midagi loota , sundmobilisatsioonide vabatahtlikkus ja märtsiküüditamine oli jäänud lausa noorusse , nii kujutlevat ta seda varavana ning noore kehaga meest . 
1221	NA	 Kui ta vahel lehest lugevat , kuidas kõikidel Teise maailmasõja rinnetel võidelnud eestlased kohtuvad - ja nii kodu- kui välismaa lehed on seeüle alati kära täis - , mõtlevat ta , et tegelikult saadakse kokku oma heade soovide kalmistul . 
1222	NA	 Balkani sõda tuletavat talle mitmekümnekordses võimenduses Eestit meelde : kelle koda tulistatakse nii maast kui taevast , olevat kõigepealt kasaar ja alles siis lihast ja luust jumalaloom . 
1223	NA	 Keeled on nagunii segatud , lisas ta pärast pikka pausi . 
1224	NA	 Kui ma küsisin , kas need märkmed , mis pärast Arhivaari ( mehe , katkestas ta mind , Arhiivimehe ! ) unenäos ilmumist kadusid , selgitasid või tõestasid midagi , ütles ta , et ei ühte ega teist . 
1224	NA	 Kõige enam rabanud teda see , et ta olevat kõike kunagi teadnud . 
1224	NA	 Ainult ta mälu olevat lapsest saadik nõnda treenitud , et mäletab vaid situatsiooni , juhtumuste skeemi , meeleolulist murdumist - ja ei ühtegi nime . 
1225	NA	 Ta olevat ka ühe Kaarli sugulase ülekuulamisprotokolli kogemata saanud lugeda ning jälginud rohkem küsitlemise väljarihitud aega ja tehnikat ( olevat vaks vahet , kas sind kuulatakse üle öösel näiteks ja pärast pisikest puhkust lisatakse kuuele eelnenud küsitlustunnile ainult kaks või kolm , vahepealne murdumispunkt jäetakse üksikkambrite hooleks ) , sel Kaarli sugulasel olnud kleidivoltide vahel juukseklamber ja ta üritanud enesetappu . 
1225	NA	 Klamber võetud ära ja pärast ülekuulamiste maratoni , kui vana naine oli kaevanud lõpuks kõigi ja ka enese peale , kutsutud ta veel kord välja , et küsida : ega teil ei ole pretensioone , et teilt klambri ära võtsime , ning naine pidanud allkirjaga kinnitama , et tal etteheiteid tõesti ei ole . 
1226	NA	 Ta nutnud seda lugedes suure häälega , kuigi ei tea isegi , miks . 
1227	NA	 Talle jäänud meelde ka ühe teise , Endel Espri nimelise metsavenna ülekuulamisprotokoll - protokoll olevat alati kuivem kui tegelikult toimuv , ütelnud talle üks vana ja julgeolekus peksa saanud mees - , tol metsavennal olid märkmiku vahel omaste fotod , mida ju teadlik siss kaasas kanda ei tohiks . 
1228	NA	 Endel Esper pidi enne mahalaskmist kirjutama iga foto taha kõigi jäädvustatud omaste nimed , ning üks kord , kaks ja kümme korda ( niipalju , kui fotosid oli ) : see oli kunagi minu ... 
1229	NA	 Omaste fotode ees pidi ta lõpmatuid kordi ütlema : see oli kunagi minu . 
1229	NA	 Ja tema võiks lisada : ja varsti ei ole , sest mind ennast pole kirjutamise hetkelgi endisena enam olemas . 
1230	NA	 Pärast seda olevat tal millegipärast lihtsam ( võikam , ütles ta küsivalt ) olnud , kui luges metsikuks läinud meeste mõrtsukatöödest . 
1230	NA	 Ta ei olevat enam nii kindel , kes need õieti toime pani . 
1231	NA	 Ubi terra , ibi Patria - oli kirjas Endel Espri omaste fotosid kaitsvas märkmikus . 
1232	NA	 Errare humanum est olnud morse- ja ilmamärkide lehel . 
1233	NA	 Ja keset väikest , pihku mahtuvat märkmikku - korduvast lugemisest olnud märkmik murtud kui pooleks - suur pealkiri : 
1234	NA	 Püha Raamat 
1235	NA	 See raamat on trükitud 1704. aastal Miikaeli läbi esimene sündmus Jeesuse sündimisest , Kristuse kannatamisest . 
1235	NA	 Selles raamatus on ära märgitud , millised päevad on õnnetud . 
1235	NA	 Neid on kokku 42 päeva . 
1235	NA	 Kes nendel päevadel haigeks jääb , siis on neid vähe , kes haigevoodist üles tõusevad . 
1235	NA	 Need 42 õnnetut päeva on järgmised : 
1236	NA	 Jaanuar 1 , 11 , 12 , 18 , 25 
1237	NA	 Veebruar 8 , 16 , 17 
1238	NA	 Märts 1 , 3 , 12 , 25 
1239	NA	 Aprill 1 , 3 , 12 , 13 
1240	NA	 Mai 8 , 10 , 14 , 30 
1241	NA	 Juuni - 
1242	NA	 Juuli 14 , 12 
1243	NA	 August 13 , 14 
1244	NA	 September 10 , 11 , 12 , 15 , 18 
1245	NA	 Oktoober - 
1246	NA	 November 1 , 7 , 11 
1247	NA	 Detsember 1 , 7 , 17 
1248	NA	 Need lapsed , kes nende päevade sees sünnivad , ei ela mitte kaua . 
1248	NA	 Ja kui nad ka elavad , siis suures puuduses , hädas ning õnnetuses . 
1248	NA	 Nende 42 päeva sees on 4 kõige õnnetumat päeva . 
1248	NA	 Need lapsed , kes nende päevade sees sünnivad , surevad suure karjumise ja hirmsa surmaga . 
1248	NA	 Need päevad on järgmised : 13. aprillil on Juudas sündinud , kes Õnnistegija ära andis . 
1248	NA	 3. märtsil on Õnnistegija ära müüdud , 17. augustil on Kurat taevast alla heidetud , 1. detsembril on Soodoma ja Komorra linn ära hävitatud . 
1248	NA	 Seda tõetunnistust on vanal ajal austamisväärseks peetud Miikaelist saadetud Kolmekuningapäeval 1704. a. 
1249	NA	 Kirjutatud üles 10. veebruaril 1953. 
1250	NA	 13. aprillil 1954. aastal oli selle mehe kohus , kuigi märkmik oli juba ammu asitõendite hulgas . 
1250	NA	 Kas need ülestähendused kohtupidamise kuupäeva määrasid , ei tea mina ( ei tea tema ) . 
1250	NA	 Maha see mees küll lasti , kuigi aasta ja kaks kuud pärast Kolga lahingut . 
1251	NA	 Piiblit mehel kaasas ei olnud , Piiblit temal ( minul ) kaasas ei olnud , oli vaid õnnetute päevade veider nimistu , mis ometi mitme surmaga kattus . 
1252	NA	 Märkmiku viimaselt lehelt olevat ta lugenud : Omnes pro uno , unos pro omnes . 
1253	NA	 Ülekuulatava nime , mahalastud mehe nime olevat ta unustanud lugemise hetkel lõplikult . 
1253	NA	 Kodus tuletanud minu jaoks ometi meelde . 
1254	NA	 Sellest unustamise hetkest alates tõusis tal jälle rõhk , nii et nüüd pidi ta tablette juba kolm korda päevas neelama . 
1254	NA	 Ka vererõhuaparaati ei puutunud ta enam . 
1255	NA	 Milleks mängida lolli , ütles ta mulle . 
1255	NA	 Siin pole avastada enam midagi . 
1255	NA	 Rõhk on ja jääb kõrgeks , karjugu mõnitatud surnud hauas kas või mulla hõredaks . 
1256	NA	 Tema nimelt uskuvat , et surnud karjuvad , ainult teistmoodi , ja elava kõrvad ei kuule . 
1257	NA	 Märkasin , et ta ( estikuleeris vähem , ei tõstnud parema käe sõrme kordagi püsti ja vaatas rääkides minust kogu aeg mööda . 
1258	NA	 Arhiivis sa ju ikkagi käisid , küsisin . 
1259	NA	 Käisin ! 
1260	NA	 Hääl oli järsk ja isegi vihane . 
1261	NA	 Siis nägid unenäo ? - Nägin jah , karjus ta viimaks . 
1262	NA	 Asi pole hull , asi pole üldse veel hull , kui ta häält tõstab , kopsu mahtu näitab . 
1262	NA	 Nii mõtlesin . 
1263	NA	 Sa nägid unes , et sind ei võeta tõsiselt , su uurimusi ja järeldusi ei võeta tõsiselt , ning nüüd näid sa arvavat , et nõnda just ongi . 
1264	NA	 Kus ? - Tegelikkuses ikka . - 
1265	NA	 Ta tahtis jälle häält tõsta , kuid ma jõudsin temast ette ja rääkisin , et unenäol ja tegelikkusel on siiski pisuke vahe . 
1265	NA	 See vahe on olemas ka siis , kui ta mõistab iseoma elu kui und . 
1265	NA	 Ta ei saa unenäo pealt teha järeldusi nende kohta , kes talle ei ilmu , vaid on . 
1266	NA	 Arhiivimeest pole sa arhiivis ega tegelikkuses kohanud . 
1266	NA	 Sa kohtasid kedagi teist ja et see teine sind ennast rohkem tundma õppida tahtis , andsid unenäos võimu kahtlustajale endas , ja kui hiljem ärkasid , otsustasid , et sind ei tahagi keegi kuulata . 
1267	NA	 ENNE OTSUSTASID TEISED , PÄRAST SEDA NÄGIN MA UND . 
1268	NA	 Ta kavatses linnast ära sõita , et autode mürinast puhata , kuid siis helistas Vilma ja ütles , et Kaarel sõidab külla . 
1269	NA	 Esimest korda elus pärast metsast väljatulekut sõidab Kaarel Vilmale külla , karjus ta mulle . 
1270	NA	 Mis mina sinna teha saan , kui tahab , siis tuleb , oli Vilma lisanud . 
1271	NA	 Ja veel oli Vilma ütelnud , et ärgu ta vanu asju torkigu , ta võivat peksagi saada . 
1272	NA	 Kaarel on mitme julgeolekumehega nõu pidanud - ma ei mäleta , kes mulle seda rääkis , oli Vilma muidu söakas jutus tõrge tekkinud - , ja nemad juba teavad , kuidas kirjutada ja mida rääkida . 
1272	NA	 Päris üksi ei oleks Kaarel selle kirjatükiga hakkama saanud . 
1273	NA	 Miks ta siis üldse kirjutas ? küsinud tema juhmilt vastu . 
1274	NA	 Ju tal oli selleks põhjust , vihastanud ema . 
1274	NA	 Kaarel on targem , kui sa arvatagi oskad . 
1274	NA	 Tõde ei selgu selles loos kunagi . 
1274	NA	 Teed end muidu lolliks ja ongi kõik . 
1275	NA	 Isegi mulle Vilma sõnu edasi andes ei mõelnud ta kordagi , mida öeldu tähendab . 
1276	NA	 Minu ema hoiatab mind , hõiskas ta hoopis , küllap tean siis juhtunust tõesti midagi . 
1276	NA	 Ta ise oli Vilmale vastanud , et siis peaks Kaarel end täitsa oimetuks kolkima , sest mees rääkivat täiel nimel ja häälel Meinhardist laimu . 
1277	NA	 Minule pole Kaarel oma mälestusi ette lugenud , mina ei tea , mis ta seal kirjutab , ning ta saanud aru , et Vilma ütleb : kui kuulsid , siis vastuta ! 
1278	NA	 Unes olevat ta mälu küll puhtaks pühitud , et Arhiivimehe - siinkohal ta siiski komistas pisut - , jah , Arhiivimehe lapsed saaksid rahus elada , kuid mingid paberid olnud tal tõesti veel kodus ning need vedas ta leht-lehelt erinevate tuttavate poole laiali . 
1279	NA	 Igaks juhuks , irvitas ta . 
1279	NA	 Aga ta näos oli aimamisehmatust , et nalja siin küll enam ei tehta . 
1280	NA	 Tegelikult ma ei tea , mida nad otsustasid , kas üldse otsustasid , kas panidki neid allkirju tapmisprotokolli all tähele . 
1281	NA	 Me pole eluga harjunud . 
1282	NA	 Me oleme eluga nii harjunud , et üleminek elust surma jääb kirstukaane taga varjatuks . 
1283	NA	 Ja kes neid kirstukaasigi nii väga on saanud vaadata . 
1284	 30 . 	 30 . 
1285	NA	 Temale tulevat meelde Alfredi haigus ja surm . 
1285	NA	 Ta olevat mulle vist millalgi rääkinud , et pärast kolmandat ajuinfarkti kaotas mees mõistuse . 
1285	NA	 Algul oli lihtsalt halvatud , aasta aega oli halvatud , kuid kolmandal korral polevat onu teda enam äragi tundnud . 
1286	NA	 Alfred oli siis jälle haiglas , ja kui ta onu ühel kevadpäeval vaatama läks , oli Alfred juba eraldi palatis ning voodi ümber olid löödud karedad hööveldamata lauad . 
1286	NA	 Sajakilone mees vähkres kui sõimes , ütles ta mulle . 
1287	NA	 See , kuidas sajakilone mees vähkreb voodis kui sõimes , on nagu rändmuinasjutt , mida ta on juba veerand sajandit rääkinud , omistades nähtud pildi kord ühele , kord teisele mehele , nagu ei kujutaks ta muus raamistuses rääkimisväärset lapsepõlve ettegi . 
1288	NA	 Alfrediks nimetatu on selle loo - Kaarli , Meinhardi ja Vilma loo - sajakilone sõimesvähkreja . 
1288	NA	 Ta on sündinud 1911. aastal , võidelnud laskurina Kuramaal ja saanud neli sõjast osavõttu märkivat medalit . 
1289	NA	 Kõik medalid on Alfredil alles , ma olen need leidnud kummutisahtlist paberitesse mähitult . 
1289	NA	 Mees hoidis medaleid väga . 
1289	NA	 Kas ta neid pidupäevadel kandis , ei oska ütelda . 
1290	NA	 Alfredil oli palju vendi ja õdesid . 
1290	NA	 Vend August oli Vorkuta vangilaagris ja tema naine lastega Siberis , Rein naisega metsas , õde Vilma mehega metsas , Sass nagu Alfredki mobiliseeritud Nõukogude Armeesse ning Teisest ilmasõjast osavõtnu , üks õdedest põgenes aga 1944. aastal Rootsi . 
1290	NA	 Saare pere lapsi jätkus nii Saksa kui Vene armeesse , jätkus Gulagi , Siberisse , metsa ja Rootsi . 
1291	NA	 See armee võidab , oli ütelnud Alfred , kui Vene mopiga sõtta läks , teised võivad minna kuhu tahes , meie peame selle võimu all elama . 
1292	NA	 Ja Maali oli ütelnud : mina loodan ainult poegade peale . 
1292	NA	 Kaks neist on õigel poolel vapralt sõdinud , KEDAGI PEAVAD JU VÕIMUD HINDAMA . 
1292	NA	 Rein on metsas hea pealiku all . 
1292	NA	 Kui õigesti käitub , saab ta ka välja . 
1292	NA	 Ainult Vilmaga on esialgu halvasti . 
1292	NA	 Andsin küll jõukale mehele , mõtlesin , et on targemast seisusest , et teab , kuidas ennast ja peret hoida . 
1292	NA	 Õiendas Kaitseliidus , hiljem Omakaitses , istus vahepeal Saksa ajal vanglaski - kõigile teada , mis mehed need olid - , lõpuks läks Saksa sõjaväe koosseisus sõtta . 
1292	NA	 Selle armeega hoiame venelased piiride taga ja kuulutame end iseseisvaks . 
1292	NA	 Nii ta seletas . 
1292	NA	 Kui Siberist sõjavangide laagrist koju tuli , oli juba uus võim , aga tema rääkis , et nii see ei jää . 
1292	NA	 Uus sõda tuleb ja Eesti saab vabaks . 
1292	NA	 Sõda enam ei taha ja mida see vabaduse sõnagi tähendab . 
1292	NA	 Elatud on kõikide võimude all . 
1293	NA	 Mis elu see orjana on , millest nii kinni hoida , küsis Meinhard minult ja muigas . 
1293	NA	 Tema arvas end ikka teistest targemaks . 
1293	NA	 Siis ma mõtlesin , et kui Vilma mind ja Alfredit ilusti kuulab ja teeb kõik õigesti , pääseb ehk temagi terve nahaga . 
1294	NA	 Mees vähkreb sõimes , tuletasin ma meelde . 
1295	NA	 Vähkreb jah , vastas ta ilma igasuguse kõrvaltvaateta . 
1295	NA	 Sõimes just , see on üks muinasjutt , mis aeg-ajalt saab tõeks . 
1295	NA	 Olen juba mitu rändpilti kinni püüdnud . 
1295	NA	 Vanaema Maalist räägiti , et tema olevat ülekuulamistel kaotanud aru . 
1295	NA	 Tegelikult oli see metsavendade esimese pealiku Pihelgase naine , kes aru kaotas , kui mees tapetud ja ta ise julgeoleku käes . 
1295	NA	 Veel räägiti mehest , kes Reinu maha laskis - nende kätega hoidsin ma püssi , kui teie väimehe surnuks lasksin , rääkinud too Reinu äiale - , kui tegelikult tapeti Rein kõigile teada peres , kuhu oli pandud julgeoleku varitsus . 
1296	NA	 Kes see mahalaskmist oma kätetööks nimetav mees õieti oli , ei selgunud kunagi . 
1296	NA	 Jutt lasti lahti kujutlusi moondama , nii et lõpuks ei saanud keegi aru , kes kus oli ja mis õieti toimus . 
1297	NA	 Mees vähkreb sõimes , kordasin . 
1298	NA	 Jah , vähkreb . 
1298	NA	 Aegade lõpuni vähkreb ja mina olin juures ja mul oli tast kahju . 
1299	NA	 Mul on temast isegi nüüd , kus ma üht-teist tean , ikkagi kahju . 
1299	NA	 Tema valik lähtus arust . 
1299	NA	 See armee võidab , see ei võida , ma hoian võitja poolele . 
1299	NA	 Nii on mõistlik . 
1299	NA	 Ja ridamisi tulid teised otstarbekust silmas pidavad sammud . 
1300	NA	 Mida ma pean nüüd mõtlema , küsis ta minult . 
1301	NA	 Üks mees ... , alustasin uuesti . 
1302	NA	 Ja-jaa , see mees oli nüüd ise ilma aruta ja tema peas toimuv lõpuni saladus . 
1303	NA	 Alfred arvas , et Hilda tuli . 
1303	NA	 Mina olin Hilda . 
1303	NA	 Kogu meie suguseltsis pole Hilda-nimelist naist , aga onu viimastel päevadel olin ma Hilda . 
1304	NA	 See on nii jube , kui sind hüütakse võõra nimega , kui sulle tehakse midagi selgeks , millest sa silpigi aru ei saa - onu käsi olnud pikk , niiväga pikk , et ta seisnud palati teise äärde , sinnani Alfredi sõrmed ei küündinud - , ning onu seletas , et see oli hoopis nii , Hilda , MINA SEDA EI TEINUD , KAS SA SAAD ARU , ET MINA EI TEINUD . 
1304	NA	 Kust nad teada said , Hilda ? 
1304	NA	 Kust nad teada said , seda ma tõesti ei tea . 
1305	NA	 Mina olen , mina olen , oli ta nagu palavikus sonimise vahele hüüdnud . 
1305	NA	 Ja-jaa , sa oled Hilda , oli onu liikuva parema käega rehmanud , ma saan aru küll . 
1305	NA	 Nii segane ma veel ei ole . 
1305	NA	 Ma saatsin teile ju Mari kaudu süüa , aga tookord jäi tema hiljaks . 
1305	NA	 Ma mõtlesin küll , et lähen tagasi , et ma ei oota , kuid lõpuks ootasin ikkagi ära . 
1305	NA	 Saadetis vist ei jõudnudki teieni . 
1305	NA	 Mu oma õde oli ka ju teiega , aga tema pääses . 
1305	NA	 Mõned pääsesid . 
1306	NA	 Ma olin nii vastu palati teist seina , kui üldse on võimalik . 
1306	NA	 Ma püüdsin onule vahele rääkida , aga tema ei kuulnud mind sugugi . 
1306	NA	 Hilda , hüüdis ta , Hilda , tule siia , kuula mind ! 
1306	NA	 Korraks oli talle tundunud , et isegi onu vasak halvatud kehapool on hakanud liikuma , aga siis ta näinud , et mees lihtsalt keeras end jõuliselt sõime servast servani , ning alustas Hilda hüüdmist uuesti . 
1307	NA	 Ta oli palatist välja läinud , haiglast välja läinud , maja nurgast kinni võtnud ning ainult kummargil kõõksunud . 
1307	NA	 Söönud polnud ta hommikust saati midagi . 
1308	NA	 Nüüd , kakskümmend aastat hiljem , teab ta küll , kes Hilda oli . 
1308	NA	 Hilda oli jahitava metsavennapealiku naine ning onu viinud neile Avantuste kaudu süüa . 
1308	NA	 Aga pärast Kolgale järgnenud haaranguid ei olnud kellelegi enam midagi viia . 
1308	NA	 Pealik tapeti , suur hulk metsavendi tapeti , Hilda võeti kinni , ja onu rääkis surivoodil minule , et tema ei tea , tema ei saa põrmugi aru , kuidas kõik nõnda hullusti läks . 
1309	NA	 Onul oli viimastel eluaastatel kombeks endaga valjusti rääkida . 
1309	NA	 Läks mööda õue ja hüüdis , et see ei saanud ometi nii olla . 
1309	NA	 Nii lihtsalt ei saanud olla . 
1309	NA	 Ja kui tema siis juhtunud lähedal olema , oli Alfred justkui ärganud , et tema on ka siin , ning rääkinud edasi midagi töödest või ilmast . 
1310	NA	 Kui palju on Eestimaal neid omaette rääkivaid mehi ja naisi , küsis ta minult . 
1310	NA	 Neid , kes on segased , neid , kelle piinade tausta ei olegi enam olemas . 
1310	NA	 Keegi ei tea , ja kui neidki enam ei ole , on mäletada juba võimatu . 
1311	NA	 Mina usun , ütlesin südilt , et Alfred pole see mees , kelleks sa teda arvad , ütlesin ainult selleks , et ta häält teeks , vastu vaidleks ja arutleks . 
1311	NA	 Alfred oli Kuramaal lahinguid pidades sootuks teised mõtted saanud . 
1311	NA	 Sõda oli talle mõjunud . 
1311	NA	 Rahuaegne vastastikune tapmine , toimugu see varitsuse kaudu või lahingus , näis talle täiesti mõttetu . 
1312	NA	 Sa mõtle vaid , hüüatas ta , just nagu minu sekkumisest tuge saades , onu Alfred oli ainult 165 sentimeetrit pikk , kandis saapaid nr. 43 ja tema pea ümbermõõt oli 57 sentimeetrit . 
1312	NA	 Väikest kasvu mees . 
1312	NA	 Lapsena tundus mulle teisiti . 
1312	NA	 Ta oli alati nii teokas ja salapärane . 
1312	NA	 Rääkis vähe . 
1312	NA	 Otsa ei vaadanud . 
1312	NA	 Seeüle ma imestasin küll , et Alfred vaatas vestluspartnerist alati mööda . 
1312	NA	 Mõtlesin tihti , mis tunne võib tal nii tehes olla . 
1313	NA	 Jah , see on tõsi , et ma ei tundnud Alfredit . 
1314	NA	 Ta ei tea , ta ei tea tänini , kas ta on seda lauset unes näinud või ilmsuses ja võib-olla just Alfredilt kuulnud : kui su ema oleks Kaarlile mehele läinud , oleks sinulgi isa . 
1314	NA	 Keegi ei ütleks , et sul pole vanemaid . 
1314	NA	 Aga näe , VILMA ÜTLES MITU KORDA KAARLILE ÄRA JA NÜÜD EI TAHA TEMA KA SIND . 
1315	NA	 Mis osa on temal , et Kaarel ja Vilma ei saa abielluda , seda polevat ta mõistnud neil kaugetel aastatel arvata . 
1315	NA	 Midagi üteldi , õhk võnkus , vaikus kroogiti kokku , nii et jäi vaid tumepunktiks keerdunud sõlm . 
1316	 31 . 	 31 . 
1317	NA	 On tõsi , et kui asjaolud selginesid nende aruannete läbi , soovitati mul täitsa ametlikult - ametlikult ja kaude , nagu see kokkulepitud tegelikkuses on üldiselt kombeks - asi sinnapaika jätta . 
1318	NA	 Ei , täpselt nii see muidugi polnud . 
1319	NA	 MIDA TE VEEL TAHATE , küsis uurija , kes tõi Kaitsepolitseiameti ametliku vastuse - Kriminaalasja algatamisest keeldumise määruse - isa surma uurimistulemuste kohta mulle isiklikult kätte . 
1319	NA	 Mitte igaühele ei saa osaks niisugune privileeg , oli uurija otse ütelnud . 
1319	NA	 Et äkki räägin või kirjutan veel sellest eksikombel kangelaseks tõstetud mehest . 
1319	NA	 Uurimisameti tähelepanuosutus pidi muutma mu taltsaks . 
1320	NA	 Teie isa ei tapnud mujal kui lahingus - tema oli ideeline - , ning ta kuulnud selles sõnas nagu pilgetki , sest mis ideest sa enam räägid , kui keset okupeeritud maad otsid padrikut , kus hinges püsida . 
1321	NA	 Väga paljud metsavendadest läksid täiesti metsikuks , röövisid kauplusi , poosid ja tapsid küüditajaid ja okupeeriva võimu esindajaid pikkamisi ja piinates - ohoo , hüüdsin mina vahele , nii räägivad tänapäeval ju paljud ! - Teie isa ei piinanud kedagi , kas sellest pole siis küll . 
1321	NA	 Kaarel võttis osa mitmest eraisiku korterivargusest , nagu te arhiivis isegi nägite . 
1322	NA	 Ta oli täiel pilgul uurijale otsa vaadanud ja näinud mehe silmakilelt ennast , nagu ta tol hetkel oli : vana hallipäine naine , kes ei oska ikka veel - ikka veel ! - arhiivides liigelda , istub noore mehe kui peegli ees , sest ei näe peale oma suure mure mitte midagi . 
1322	NA	 Peegel on lihvitud , treenitud ja enda professionaalsest võimekusest täiesti teadlik . 
1323	NA	 Siis oli ta uurijast otsekui läbi vaadanud ja mõõdetamatult pika pausi kestel ühe hävituspataljonlase piinarikkale surmale järgnenud aktsiooni kirjeldust arhiivis nähtud protokolli valgel peaaegu sõnasõnalise täpsusega mõttes korranud : 
1324	NA	 Meie , allakirjutanud , ENSV RJM 4. osakonna ülema asetäitja kapten Kruglov , sama osakonna vanemoperatiivvolinik vanemleitnant Kütt ja RJM Paide rajooniosakonna vanemleitnant Pugolenkov koostasime käesoleva akti sellest , et 23. novembril 1953. aastal olime Parts Meeta Peetri tütre pool Põltsamaa rajooni Kaigu külas varitsuses , et kinni pidada Münt Aadama diversantlik-terroristliku grupi liikmeid . 
1325	NA	 26. novembri õhtul kolmveerand üheksa ajal tulid bandiidid , kes olid enne taluümbruse läbi otsinud , tuppa . 
1325	NA	 Enne talust äraminekut avastasid nad meie kohaloleku ja avasid kaasasolnud relvadest tule . 
1325	NA	 Meie poolt järgnes vastutuli . 
1326	NA	 Tulevahetuse järel , mis kestis 30-40 minutit , tapeti mõlemad bandiidid . 
1326	NA	 Bandiitides tunti ära Münt Aadama grupi liikmed Vihur Andres ja Saar Rein . 
1327	NA	 Meie poolt tulistati välja 200 lahingpadrunit , bandiitide poolt 250 padrunit . 
1328	NA	 Meie seas kaotusi polnud . 
1329	NA	 Akti all on kolm allkirja . 
1330	NA	 Edasi järgneb tapetud meeste hirmutegude loetelu , milles hulk kaupluserööve ja kahe Bandiitide hävitamise pataljoni rühmavanema tapmine . 
1330	NA	 Üht neist on mõnitatud ja poodud pool tundi otse kodu lähedal ja Saare Rein , kes ju oleks pidanud Vihuri Andrest ja Mündi Aadamat julgeoleku meelest takistama , on koos teistega tapatöö lõpule viinud . 
1330	NA	 Nii teatab akt ja teisi tunnistusi ei ole . 
1331	NA	 Sellega on Kaarli Omakülapoisi metsast väljatuleku tee kinni pandud . 
1332	NA	 Läks ta metsa , mis motiividel tahes , sel hetkel ja paljudel teistel hetkedel on ta erinevalt Kaarlist käitunud kui metsavend . 
1333	NA	 Jaa , tapmine on tapmine , oli ta uurijale vastanud - Saare Reinu oli noor mees talle ju lausa ise meelde tuletanud - , aga Bandiitide hävitamise pataljoni rühmavanem tegi igapäises ustavusvandes metsavendadega ju täpselt samuti . 
1333	NA	 Temast ei olnud pääsu . 
1334	NA	 Kas te kiidate kõik need teod heaks ? küsinud uurija . 
1335	NA	 Ma ei kiida küüditamist ka ju heaks . 
1335	NA	 Ma ei kiida heaks maa okupeerimist . 
1335	NA	 Kuhu need mehed ja naised siis pidid minema , kui nende perekonnad olid Siberisse viidud või tapetud , oli ta vastanud . 
1335	NA	 Kuidas saab olla nii , et okupatsioonivõimude poolt organiseeritud kuri on ka täna õigeks mõistetud ja neilt , kes vastu hakkasid , nõutakse aru ? 
1336	NA	 Teiega ei saa üldse rääkida . 
1336	NA	 Teie ei kuula mind lõpuni . 
1337	NA	 Te räägite kaupluseröövidest , aga tühjaks veetud kodud ei tulegi nagu arvesse . 
1337	NA	 Vägivaldselt vabatahtlikest mobilisatsioonidest pole te nagu kuulnudki ... 
1338	NA	 Pidage piiri , nii pole ma ütelnud . 
1339	NA	 Ta oli arhiivis vähemasti ühe kaupluserööviga tõsisemalt tutvunud , sellepärast ärritanud teda uurija rahustav enesekindlus eriti . 
1340	NA	 Ega siin sinu isiklikku initsiatiivi olnudki ... 
1340	NA	 Sulle oli lihtsalt vastav eriteade lauale pandud ja nii soostusid sa seda ka lugema , jätkasin mina . 
1341	NA	 Jah , isegi uurimisvastutust on teinekord raske taluda , kui keegi ei tunne huvi ja iga avanev oluseis on seevõrra ohtlik , et võib kaude puudutada igaüht meist , ütles ta ilma igasuguse vastunööketa . 
1342	NA	 Eriteade Aadam Mündi diversantlik-bandiitliku grupi liikme Valdur Saarmase likvideerimisest . - Nii on sõnastatud ühe mehe tapmise lugu . 
1343	NA	 Aadam Mündi ( tapetud ) diversantlik-terroristliku bande , kes tegutses Paide ja Põltsamaa rajooni territooriumil liikme Saarmas Valduri tabamiseks ette võetud agentuur-operatiivsete abinõude tulemusena kuulati üle 19. mail 1954. aastal Paide rajooni Puri külas elav bandiitide aktiivne kaasosaline Taring Tiit , sündinud 1905. aastal . 
1344	NA	" Ülekuulamisel tunnistas Taring , et töötades kooperatiivkaupluse "" Võit "" juhatajana raiskas ta 1951. aasta oktoobris suure summa eest riiklikke vahendeid . "
1344	NA	 Puudujäägi varjamiseks võttis ta vahendaja ja bandiitide abistaja Kase Malle kaudu ühendust bandiit Saarmas Valduri ja bande pealiku Münt Aadamiga , kes tema palve peale 29. oktoobril sel aastal teostasid nimetatud kaupluses röövi , varastades kaupa ja raha kahekümne kuue tuhande eest . 
1345	NA	 Pärast kaupluseröövi sai Taring erinevate vahemike järel bandiitidelt raha kolm tuhat rubla . 
1346	NA	 Ülekuulamisel palus Taring anda talle võimalus kergendada süüd ja lubas julgeolekuorganitele anda välja bandiit Saarmas Valduri , keda tundis lapsepõlvest alates ja kellega oli heades suhetes . 
1347	NA	 Arvestades Taringu soovi Saarmas välja anda , värvati ta agendiks pseudonüümiga Ustav ja saadeti Saarmasega isiklikku kontakti otsima . 
1348	NA	 Saarmase otsimise käigus võttis agent Ustav 23. mail sel aastal ühendust bandiitide kaasosalise ja abistaja Kase Mallega , kes teatas talle , et Saarmas on agent Ustavat kaks ööpäeva oodanud ja ära läinud . 
1348	NA	 Kase Malle soovitas pöörduda bandiitide kaasosaliste Mirka Mari ja Viiu poole , kes tema sõnade järgi võivad organiseerida kohtumise Saarmaga . 
1349	NA	 Agent Ustav külastas bandiitide kaasosalisi Mirka Mari ja Viiut ning leppis nendega kokku , et nad saadavad vahemikus 1.-3. juunini Saarmase agent Ustava juurde , kuid neil päevil ja hiljemgi Saarmas agendi juurde ei tulnud . 
1350	NA	 12. juunil saadeti agent Ustav uuesti Saarmase elukaaslase Mirka Mari juurde selleks , et Saarmas nõustuks agendiga kohtuma . 
1350	NA	 Agent Ustav rääkis meie ülesandel Mirkale , et ta on leidnud piimakombinaadi autojuhi , kes võiks aidata röövijaid , kui piimakombinaadi direktor viib panka suurema summa raha . 
1350	NA	 Mirka rääkis omakorda , et Saarmas tunneb end pärast haavatasaamist kehvasti . 
1351	NA	 Mirka pani ette , et Saarmase ja allika kohtumine võib toimuda nädala pärast Moksi metsa lähedal , kuhu agent Ustav võiks koos autojuhiga tulla . 
1352	NA	 Allikas oli sellega nõus ja ütles , et ootab Saarmast ööl vastu 20. juunit . 
1353	NA	 Selleks , et saada bandiit Saarmas kätte elusalt , pandi autojuhiks KGB ametlik kaastööline . 
1353	NA	 Arvestades seda , et Saarmasel oli kalduvus alkoholi pruukida , varustati agent Ustav ja autojuht preparaadiga Neptun 22. 
1354	NA	 20. juunil läksid agent Ustav ja autojuht kokkulepitud kohta , kuid selle tõttu , et bandiitide kaasosaline Mirka Mari ei olnud kohta õigesti mõistnud , Saarmast ei tulnud . 
1355	NA	 Seoses luhtunud kohtumisega läks agent 20. juuni hommikul Mirka poole ja süüdistas teda , et ta veab agendi oma hooletusega sisse . 
1355	NA	 Mirka rahustas agenti ja teatas , et bandiit Saarmas tuleb kindlasti tema poole . 
1355	NA	 Mõne aja pärast Saarmas ilmuski Mirka poole , kes pärast lühikest asjaolude selgitamist läks kohe asjaliku jutu juurde , küsides , kas autojuht on ustav ja millal saab röövimisele sõita . 
1356	NA	 Allikas tegi bandiit Saarmasele ettepaneku autojuhiga tutvuda ja selgitada välja edasise tegevuse kõik detailid . 
1356	NA	 Kohtumisel äratas autojuht Saarmases usaldust ja teatas , et piimakombinaadi direktor saab raha pärast 21. juunit ja oleks otstarbekas marsruut enne läbi sõita . 
1356	NA	 Bandiit Saarmas oli sellega nõus ja sõpruse märgiks jõid nad agendi pakutud pudeli viina , ja pärast seda , kui Saarmas jäi veidi juba purju , anti talle terve pudel viina ( ¼ liitrit ) , milles oli Neptun 22. 
1356	NA	 Saarmas jõi selle kohe ära ja pärast veel mõned lonksud viina , milles oli Neptun 22 , mis oli autojuhil varuks . 
1357	NA	 Pole teada , mis asjaoludel Neptun 22 ei avaldanud Saarmasele mõju , ta jäi ainult purju ja nõudis , et ta viidaks Paide rajooni , ja hoiatas autojuhti , et see ei tohi kuskil ilma tema loata peatuda . 
1357	NA	 Agendilt võttis ta mütsi ja pani selle endale maskeerimise eesmärgil pähe . 
1357	NA	 Marsruudi läbisõitmise ajal hoidis Saarmas relva laskevalmis ja oli väga ettevaatlik . 
1358	NA	 Umbes 30-35 minutilise sõidu järel ajas autojuht masina meie operatiivgrupi varitsusse . 
1358	NA	 Agent Ustav väljus autost ülesõidu tõkkepuud tõstma , ka autojuht hüppas välja . 
1358	NA	 Nähes seda , avas Saarmas tule autojuhi pihta ja alanud tulevahetuses ta tapeti . 
1359	NA	 Tapetus on ära tuntud Saarmas Valdur , sündinud 1904. aastal , illegaal jaanuarist 1947. 
1360	NA	 Mis Saarmase lapsepõlvesõbrast agent Ustavast sai , kirjas ei ole . 
1360	NA	 Küllap elas mitte-midagi-ei-juhtunud-näoga priskesti edasi . 
1361	 32 . 	 32 . 
1362	NA	 Ütlesin küll nõnda , kuid tundsin end kui tulnukas . 
1362	NA	 Keset suurte riikide heitlusi , pärast Teist maailmasõda räägin mina ühel geograafiliselt saatuslikul maal - alatasa mitme suure riigi mõjuvälja sattuval maal - enesemääramise õigusest , kristlikust kümnekäsulisest eetikast , ah , vaat et aadetestki , milleta lihtsalt ei saa toimuda ühtegi valikut . 
1362	NA	 Räägin , teades , et sõjas otsustab saatuse tihti vaid inimlooma eluinstinkt , päritud närvikombinatsioon , neljale käpale kukkuva kassi paindlikkus . 
1363	NA	 Ma ei saa sinna mitte midagi parata , ütlesin tookord sellele noorele mehele , et pean ajalootarkust - kui see on olemas , kui keegi üldse teab , mis see õieti on - inimese isikliku valikuvõimatuse korral tühiseks . 
1363	NA	 Jah , nad läksid metsa , lootes valida elu , sest kuhu neil enam minna oli , kuidas keegi , kuidas keegi , aga inimnäo kaotust ei saa ma muidugi paratamatuks pidada . 
1363	NA	 Mõlemapoolselt nõnda , kuigi okupatsioonivõimude eelised olid vastuhakkajate hävitamises silmanähtavad . 
1364	NA	 Mina ei tea , tõstsin isegi häält , miks inimene maa peal üldse elab - inimene ükskõik mis rahvusest , nõnda ma mõtlen - , ma küsin seda endalt iga päev ja tean , et ma ei saa kunagi vastust , aga küsimata ei saa ma ometi olla . 
1364	NA	 Ja kui ma pean jälgima , ajahetkes või tagantjärele , nagu nüüd , nagu praegu , pool sajandit tagasi toimunud tapatalguid või reetmisi , kahtlen inimeses kui liigiski . 
1364	NA	 Aga see suur mõte ei aita mind tapetud isa foto ees põrmugi . 
1365	NA	 Kas te olete ikka kindel , et fotol on teie isa , küsinud seepeale uurija , katkestanud hetkeks lauamassaaži ning vaadanud teda pealtnäha huvitult . 
1365	NA	 Et näete , te võite ju ka ise eksida , nõnda vaikis see nägu . 
1366	NA	 Olen küll , oli ta hetkegi mõtlemata vastanud ning jäänud siis tükiks ajaks vait . 
1367	NA	 Kõige hullem on see , et midagi ei ole välistatud . 
1367	NA	 Tema tundis küll fotolt oma isa täiskindlalt ära , kuid lootus ei kao . 
1367	NA	 Kõik on küll täiesti-täiesti kindel , aga - äkki ! 
1368	NA	 Aga äkki juhtus ime , tehti järjekordne trikk ning tema isa , sinu isa , meie isad ikkagi pääsesid . 
1368	NA	 Nad viidi üle mere ja maa , pandi teise nime all elama . 
1368	NA	 Vahel ta mõtleb ehk ( ? ) minustki - mõtleb kindlasti ja ei mõtle ka - , sest kogu kahekümnenda sajandi viiekümnendate aastate algus on aktiivsetest vastastikustest luuremängudest pinevil , hingerahu pärast ei ole tal mõistlik mõtelda , ja ma ei tea , kas olen sellega rahul . 
1369	NA	 Edukaile metsavendade hävitamisaktsioonidele võib ehitada nii mõndagi . 
1369	NA	 Eesti Leegioni mehed , SS-i ja piirikaitsesse mobiliseeritud mehed , Kaitseliidu ja Omakaitse mehed , lihtsalt talupoisid ja -tüdrukud - noored naised , noored mehed , kes mobilisatsiooni- ja küüditamishirmus metsa on läinud . 
1369	NA	 Need viimased on tihti kogenematud ja ajastu - , sõja- ja maailmajagamise taibuta , nii et siin on tööpõld igasugusteks mängudeks lai . 
1370	NA	 Nii oli ta mõtelnud , kui uurija laiali asetatud käed mudisid kirjutuslauda , nagu oleks see vahast . 
1370	NA	 Mudib lauda ning kord lähendab , kord kaugendab keha sellest sulavahalisena mõjuvast esemest . 
1371	NA	 Keha rahutule plastikale vastandubki see ootamatu jutt : oli see ikka teie isa , olete kindel , ja ega seda kolmekümmet inimest hõlmavat metsavendade gruppi pruukinud organiseerituna ju ollagi . 
1372	NA	 Ja mehi , kes maha lasti ja kes auraamatuis kirjas , polnud ka , oli ta vahele ütelnud . 
1373	NA	 Nojah , need ikka olid , uurija südikas hääl oli langenud . 
1374	NA	 See on nii keeruline lugu , ainult agentide toimikud aitaksid . 
1374	NA	 Äkki oli uurija lauamasseerimise katki jätnud . 
1374	NA	 Ja tema oli tekkinud vaikuses ikka veel mõtelnud imele . 
1374	NA	 Mis see minu isakohane ime siis oleks ? 
1374	NA	 Reetmine oleks see ime , oli ta kibeda muigega nentinud . 
1374	NA	 Siis toimunuks kaks imet ühekorraga : Kaarlit päästev ja teisteks tegudeks ettevalmistav surm oleks esimene ime ja teine ime olnuks isa enda kasutamine MGB luures . 
1375	NA	 Sa mõtle vaid , isegi Kaarel rääkis , kuidas kaitseliitlased ja nõukogude sõdurid olid Piira ristil ühe kraavi juures lahingut pidanud ning Meinhard laskis tsikk-tsik-tsikk - Kaarel oli teinud sihtimis- ja triklile vajutamise liigutusegi - kolm sõdurit ahelikust maha . 
1376	NA	 Siis pidi mu isa ju päris täpne laskur olema , oli ta küsinud , ja märganud Kaarliga rääkides esmakordselt mehe elavaid ja isegi nagu tunnustavaid silmi . 
1377	NA	 Kaarel lasknud käed järsult alla ja vastanud : jah , ma olin siis alles kolmteist ja nägin seda lahingut pealt , kuigi isa keelas ja pidime hoidma eemale . 
1378	NA	 Aga Kolgal , aga Kolgal ... ? 
1379	NA	 Ja Kaarel oli taas talle selja keeranud , nagu poleks ta küsimust kuulnudki . 
1380	NA	 Seda imet , isa iga hinna eest pääsemise imet ei saa ma kuidagi soovida , oli ta mõtelnud , kui noor uurija teisel pool lauda vaikis arvatavasti juba pikemat aega . 
1381	NA	 Uurijaga rääkimise - ja ka vaikimispauside ajal - oli ta silmad üle lasknud Kaitsepolitseiameti ametlikust 15. oktoobril 1999. aastal koostatud paberist , mis pidi vastama tema palvele uurida tema isa Meinhard Reiteri surma . 
1382	NA	 Ta luges : 
1383	NA	 Materjalide kontrolli käigus on kindlaks tehtud , et Meinhard Reiter ( sündinud 17. 
1383	NA	" 10. 1917 Rakveres ) lahkus koos perega oma kodust Kaigu vallast Moora külast 1948. aastal ning asus end koos abikaasa Vilma Reiteriga okupatsioonivõimude eest varjama , kuna teda kiusati poliitilistel põhjustel taga - tema majapidamine oli kuulutatud "" kulaklikuks "" koos kõigi sellest tulenevate repressioonidega . "
1383	NA	 Lisaks oli Meinhard Reiter olnud 1941. aastal Omakaitse liige ning võidelnud ( enne Saksa okupatsiooni algust ) selle koosseisus Eesti vabanemise eest , samuti oli olnud Meinhard Reiter 1944. aastal õigusvastaselt mobiliseeritud Saksa armee alluvuses tegutsenud piirikaitserügementi . 
1383	NA	 Kuni 1953. a. 16. veebruarini varjas Meinhard Reiter end relvastatuna metsas Põltsamaa rajooni Kaigu külanõukogu territooriumil . 
1384	NA	 — — — — — — — — — — — — — 
1385	NA	 Meinhard Reiteri surm 16. veebruaril 1953. aastal on registreeritud Rapla rajooni Perekonnaseisuaktide büroos tagantjärele 29. veebruaril 1958. aastal surnu abikaasa Vilma Reiteri teate ja Põltsamaa rajooni Miilitsaosakonna tõendi 05. septembrist 1958. alusel . 
1386	NA	 Vilma on lausa olematul päeval oma mehe surmast teatanud , oli ta vahepeal läbi uurija kohalolu ja kõneümina mõtelnud , sest 1958. aasta ei olnud liigaasta , selle aasta veebruaris oli 28 päeva . 
1387	NA	 Ja veel oli ta mõtelnud , et Kaarel Kolgamets tuli julgeoleku kutse peale metsast välja septembris 1958. 
1388	NA	 16. veebruaril 1953. aastal läkitati Eesti NSV Riikliku Julgeolekuministeeriumi ( RJM ) Põltsamaa Rajooniosakonnast ( RO ) Alaküla Kolga tallu operatiivgrupp ENSV RJM Erioperatiivjaoskonna vanemoperatiivvoliniku riikliku julgeoleku vanemleitnant Morozovi juhtimisel ülesandega üle kuulata taluperenaine Elmiine Vigel koos eelneva varitsuse organiseerimisega võimalike talu külastavate metsavendade tabamiseks . 
1389	NA	 Nimetatud meetmed olid vastavalt RJM eriteatele ette võetud eesmärgiga likvideerida Põltsamaa rajooni territooriumil varjuva okupatsioonivõimudele vastupanu osutava metsavenna Arthur Pihelgase grupp . 
1390	NA	 Edasi oli paberil kirjas RJM ERITEATE PEAAEGU SÕNASÕNALINE Kolga lahingu kirjelduse KORDUS , selle vahega , et tapetuks osutus Meinhard Reiter . 
1391	NA	 Kaarel Kolgamets ei osanud 6. septembril 1999. aastal - kas 6. september on tõesti kirjas kui vihje Kaarli igikestvat puutumatust tagavale metsast väljatulekule 6. septembril 1958. aastal - , jah , Kaarel ei osanud seletada , miks tema ja Meinhard Reiteri isikud julgeoleku dokumentatsioonis vahetusse läksid . 
1391	NA	 Meeste äratundmisel valeandmeid esitanud Magda Kolgamets ja Elmiine Vigel on tänaseks surnud . 
1392	NA	 Niisama lihtne see ongi , oli ta just nagu läbi silmadele langeva hämarliniku mõtelnud ning lugenud edasi : 
1393	NA	 Operatiivgruppi juhtinud Anton Morozovi seletusest nähtub , et RJM operatsioonide eesmärgiks oli nn. bandiidid ehk metsavennad kinni pidada ja alles juhul , kui osutatakse vastupanu , nad tappa . 
1393	NA	 Muud sisulist juba nimetatud dokumentidele A. Morozov ei lisa . 
1393	NA	 Bandiitide hävituspataljoni - Siin on Valmar Varenik Bandiitide hävitamise pataljoni nime kirjutanud valesti , ütlesin vahele . - rühmaülema Jüri Konksu seletuse ning julgeoleku dokumentatsiooni põhjal oli tema kaasatud operatsiooni operatiivgrupi teejuhina , ning lahingust osa ei võtnud . 
1394	NA	 Muidugi , tõmbas valge lina ümber ja ootas lagedal väljal - sest Kolga talu asus keset põlde ! - lahingu tulemust või jõi toas koos Elmiine Vigeliga kohvi , oli ta tõusvat absurdi- ja protestitunnet enda sees üritanud maandada . 
1395	NA	 Ja kui lahingukära vaikinud ja surnuid hakati üle lugema , kirjutas Bandiitide hävitamise pataljoni rühmavanem Jüri Konks vahetatud mehe surmaaktile ja relvaekspertiisile alla . 
1395	NA	 Ka tema , kes ta mõlemat meest lapsepõlvest saadik tundis , kinnitas oma allkirjaga , et minu tapetud isa , Meinhard Reiter , on Kaarel Kolgamets . 
1395	NA	 Tal ei olnud hirmugi , et pettuse väljatuleku korral ootab teda karistus . 
1396	NA	 Jüri Konks oli ainult teejuht , nii on RJM-i eriteates kirjas ja ta ise tunnistab ka , et ta oli ainult teejuht ega tea lahingust midagi . 
1396	NA	 Ei ole mingit põhjust tema tunnistust kahtluse alla panna , seletanud uurija . 
1397	NA	 Jüri Konks oli Bandiitide hävitamise pataljoni rühmavanem , see ütleb ju kõik , oli ta hüüdnud , okupatsioonile vastupanu osutav metsavendade grupp oli otsustatud likvideerida , ta oli sõrmega vastavale sõnale Kaitsepolitseiameti vastuses tähelepanu juhtinud . 
1398	NA	 Jüri Konksu nimi on tapmisakti all , ta ise on oma allkirjaga kinnitanud meeste vahetamise . 
1398	NA	 Ta peab ju seda seletada oskama ? 
1399	NA	 Jüri Konks täitis ainult käsku , vastanud uurija , ja talle oli tulnud meelde , et Kaarel ütles kord täpselt sedasama . 
1400	NA	 Ja Kaitsepolitseiameti lõppjäreldus kinnitas vaid seda , mida arhiivis nähtud julgeolekudokumendidki : 
1401	NA	 Seega kogutud materjalide alusel hukkus metsavend s. o. relvastatuna NSV Liidu okupatsioonivõimudele vastupanu osutanud Meinhard Reiter 16. veebruaril 1953 Alakülas Kolga talus relvastatud kokkupõrkes NSV Liidu okupatsioonivõimudega . 
1401	NA	 Materjalidest ei nähtu , et toime oleks pandud tsiviilisikute tapmist ega muid inimsusevastaseid kuritegusid , nagu see on sätestatud KrK § 61' lõikes 1 ning selles viidatud rahvusvahelise õiguse normides . 
1401	NA	 Seetõttu ei ole kuriteosündmuse puudumisel võimalik M. Reiteri avalduse ning selle kontrolli käigus kogutud materjalide põhjal kriminaalasja algatada . 
1402	NA	 Lähtudes eeltoodust ja juhindudes KrMK § 5 lg 1 p 1 , § 96 lg 1 ja 2 , 3 
1403	NA	 määras 
1404	NA	 1. 
1404	NA	 Keelduda kriminaalasja algatamisest KrK § 61 ? järgi . 
1405	NA	 2. 
1405	NA	 Koopia käesolevast määrusest saata avaldaja M. Reiterile . 
1406	NA	 3. 
1406	NA	 Saata koopia käesolevast määrusest Riigiprokuratuuri järelvalvet teostavale prokurörile A. Blumenfeldile . 
1407	NA	 Määruse koostas : Valmar Varenik ( allkiri ) 
1408	NA	 Sain nagu nuiaga pähe , ütles ta mulle . 
1408	NA	 Metsavend oli ühe suleviipega - õieti trükitud sõnaga - muudetud tsiviilisikust sõduriks ja teda võis ka sõnaliselt tappa nelikümmend kuus aasta hiljemgi . 
1409	NA	 Hiljem otsisin ma talle vastava paragrahvi välja : § 61 ? 
1409	NA	 1. lõige on niisugune : 
1410	NA	 § 61 ? . 
1410	NA	 Inimsusevastane kuritegu 
1411	NA	 ( 1 ) Inimsusevastaste kuritegude , sealhulgas genotsiidi toimepanemise eest , nagu need kuriteod on määratletud rahvusvahelise õiguse normides , s. o. tahtlike tegude eest , mille eesmärk oli täielikult või osaliselt hävitada rahvuslik , etniline , rassiline , usuline , okupatsioonirežiimile vastupanu osutav või muu sotsiaalne grupp , sellise grupi liikme tapmise või talle raske või üliraske kehavigastuse või vaimsete hälvete tekitamise või tema piinamise eest , laste vägivaldse äravõtmise , relvastatud ründe , okupatsiooni või anneksiooni korral põliselanike deporteerimise või väljasaatmise , majanduslikest , poliitilistest ja sotsiaalsetest inimõigustest ilmajätmise või nende õiguste piiramise eest - karistatakse vabadusekaotusega kaheksast kuni viieteistkümne aastani või eluaegse vabadusekaotusega või surmanuhtlusega . 
1411	NA	 [ Minu sõrendused - M. Reiter . ] 
1412	NA	 Ma lugesin koodeksiparagrahvi uuesti üle ja võrdlesin Valmar Vareniku koostatud määruse tekstiga ega saanudki aru , mida see Kaitsepolitseiameti poolt väljastatud ametlik paber sisuliselt tähendab . 
1413	NA	 Nii et Eesti okupeerimine , küüditamised , vangilaagrisse saatmised ja metsavendade tapmised on seaduslikud tänase päevani , ja need , keda poliitilistel põhjustel taga kiusati - ta oli vedanud uurijalt saadud paberil sõrmega jätkuvalt ridade järge - , oleksid pidanud minema end ise üles andma , oli ta uurijale kriminaalasjast keeldumise määrusest endast valitud kohti ette lugenud . 
1414	NA	 Ärge pöörake teile isiklikult kätte toodud ametliku vastuse sõnu pea peale , oli uurija pärast äkilist ja samal hetkel mahasurutud hääletõusu vastanud . 
1415	NA	 Mida see siis tähendab , oli ta mõtelnud ja vaadanud vastas istuvale mehele otse silma . 
1415	NA	 Kas Arhiivimees on siis Kaarel Kolgametsa protežeerijana andnud oma alluvatele korralduse , kui kaugele tohitakse mu isa surma uurimisel pärast Kaarli autasustamist ülepea minna ! 
1416	NA	 Siis peaks ametliku vastuse koostaja , politseidirektoriks tituleeritud Varenik ja vastas istuv uurijagi Harry-Ott Trabandi - ohhoo ! ta nimetab esimest korda seni hoolikalt Arhiivimehe pseudonüümi taha varjatud nime ! - jah , Trabandi kaudu Eesti Vabariigi ordeni saama selle eest , et kõigi Kolga lahinguga seotud inimeste aru ja suu jääks teatud piiri taha kinni . 
1416	NA	 Tõesti , Meinhard Reiter on ebamugav mees pärast surmagi . 
1416	NA	 Mis riigis me õieti elame ! 
1417	NA	 Me elame jumalariigis , kuid usume kirikut , vastas ta endale . 
1417	NA	 Mina istusin palmipuudepühal ühes Austria külakirikus ja lugesin oma meieisapalve lõpuni , alles siis mõtlesin , miks jumalapoega võeti vastu kui kuningat . 
1417	NA	 Mina olen Meinhard Reiteri laps ega saa tagasi sündida , minu lindprii seisus on igal paberil - ka selles Eesti Vabariigi uurimisameti vastuses - silmaga näha . 
1418	NA	 Mulle ei antud kuigi pikka mõtlemisaega , seletas ta edasi , sest uurija oli mehise vaoshoitusega jätkanud : Mina metsavendi ei alahinda , nemad olid võitlejad ... 
1419	NA	 ... ja Nürnbergi protsessi järgi ei kuulu nende tapmine tsiviilisikute vastu toimepandud kuritegude hulka , küsisin jahmunult . 
1419	NA	 Et kui oli lahing , siis ... 
1420	NA	 Täpselt ! 
1420	NA	 Kas te üldse teate , et niisugused protsessid ei vii kuhugi . - Ma ei nõua ju praegu protsessi , otse karjusin vahele , aga uurija ei kuulanud mind . - Ka OLETATAVAL tapjal on õigus kaitsele ! 
1420	NA	 Nõnda see noor mees just ütles , sest rääkis peaaegu peatumata ega lasknud minul end segada . 
1421	NA	 On , on , on , hüüdsin ma uuesti vahele . 
1421	NA	 Mina ei taha Kolgat korrata . 
1421	NA	 Kas te siis tõesti ei taipa , et surnud mehe au ka midagi tähendab ! 
1422	NA	 Kui Kaarlile poleks antud ordenit , ei ärritukski ta ehk nõnda kui praegu . 
1422	NA	 Just uurija ametiau puudumine tekitas kes-teab-kust esilekerkinud sõnatut raevu . 
1422	NA	 Orden on ju au märk . 
1423	NA	 Kas Eesti Vabariiki isamaana enam ei tajuta , kui iseseisvuse eest langenute elu ja au on sel konkreetsel juhul jaburatele mälestustele ordeni andmise läbi muudetud tühiseks ? 
1423	NA	 Ja kui see pole ainult üksikjuhtum ? 
1424	NA	 Valjusti oli ta küsinud : 
1425	NA	 Oskate te seletada , miks Kaarel Kolgamets oma mälestused kirjutas ? 
1425	NA	 Mis valu teda tagant sundis , kui nüüd on selgunud , et miski ses kangelasmeele kirjelduses ei vasta tõele ? 
1426	NA	 Ma ei tea . 
1426	NA	 ( Öeldud järsult ja mehiselt . ) 
1427	NA	 Mida Kaarel Kolgamets pärast mu isa surma tegi ? 
1427	NA	 Näiteks 1954. aasta jaanuarist kuni sügiseni 1958. 
1428	NA	 Ma pole seda uurinud . 
1429	NA	 Ta oli vait jäänud ja endalegi ootamatult mõtelnud : Aga äkki ongi tegemist väga laiaulatusliku operatsiooniga - sellele oli uurija pärast esmakordselt materjalidega tutvumist vihjanud - , kuid siis tuleks seda operatsiooni vaadelda kahel täiesti erineval tasandil . 
1429	NA	 Üks tasand puudutab jahti Arthur Pihelgase ja hiljem Aadam Mündi juhitud metsavendadele , nende tapmist või kinnivõtmist , teine Kolga lahingu meestevahetust ja midagi , mis sellele vahetusele järgnes . 
1430	NA	 Uurija järsk vastus Ma pole seda uurinud oli ta meeled ja mõtted äkki erksaks teinud . 
1430	NA	 Tähendab , on , mida uurida . 
1431	NA	 Ei taheta uurida sellepärast , et just Trabant on Kaarel Kolgametsa Kotkaristi IV järgule esitanud ega taha oma vea ilmsikstulekut . 
1431	NA	 Teine põhjus on esimese järg , sest Kaarli metsavennaelu viis viimast aastat on sama hämarad kui esimesed . 
1432	NA	 Ja siis , täiesti aru saades , et uurija on tema arutlustest ja rünnetest tüdinud - mis saaks siis , kui kõigi tapetute järeltulijad selgust otse nõudma hakkaksid ? - , oli ta viimse piirini väsinult küsinud : 
1433	NA	 Ja kuhu mu isa maetud on ? 
1434	NA	 Teie isa , ütles uurija rõhukalt , viidi julgeolekumaja puukuuri ja öösel sealt metsa , metsavennad maeti salaja , et hauakohtagi alles ei jääks . 
1434	NA	 Te ju teate seda ? 
1435	NA	 Vaatasin ja vaikisin . 
1435	NA	 Muidugi teadsin . 
1435	NA	 Miks ma ei teadnud . 
1436	NA	 Elu on püha , seletas uurija mulle . 
1436	NA	 Kõnekäänd ütleb , et surnud matavad ennast ise . 
1436	NA	 Hauakivi paneku koha näitavad teile ehk need , kes tema matsid . 
1436	NA	 Kui vaeva näete , kui jutule saate . 
1436	NA	 Teile võidakse öelda rohkem kui mulle . 
1437	NA	 Jurist , kes mind uue aja kommetega kurssi viis , oli tõesti kolmekümne viie aastane . 
1437	NA	 Mis on minu elu tema kõrval , kui ma ei tea ajaloo toimimisest midagi . 
1438	NA	 Nii lihtne seletus , nii lihtsad on aastakümnetetagused mõrvad . 
1439	NA	 Mis ma sulle ütlesin , ohkas ema ilmega , nagu vaataks imikut , hoia suu kinni ja lase neil rääkida . 
1439	NA	 Mis sa uurid ? 
1439	NA	 Sa võid peksagi saada , kui aina torgid ja küsimusi esitad . 
1439	NA	 Tema igatahes ei mäletavat enam midagi . 
1440	NA	 Ja minu osaks on uned . 
1441	 33 . 	 33 . 
1442	NA	 Ennäe - maapealset õiglust ikkagi tahan . 
1442	NA	 Mõtlesin isale , süütasin küünla , jäin magama ning nägin unes presidenti . 
1442	NA	 President tuli ise mu koju . 
1442	NA	 Ma polnud veel ärganud . 
1442	NA	 Kui president tuli , võpatasin unest üles ning hakkasin kurtma . 
1442	NA	 Nii ja nii on ja oli kunagi , aga tõde ja õiglust ei saa kuidagi kätte . 
1442	NA	 President on pikk mees - võib-olla ainuke pikk mees lühikese ajaloo kestel , sest iga hetk võime pimedusse tagasi kukkuda , miks muidu ma niitmist nii hoolsalt harjutan - , president silitas mu pead ning ütles , et mõistab , vägagi mõistab . 
1442	NA	 Ja mu kodutõestust mõistvat ta ka . 
1443	NA	 Kõik ilmalaanen laiali , tahtsin ma laulda , kui president uuris mu pabereid . 
1443	NA	 Minu alateadvus ei ole kunagi korralikult riides . 
1443	NA	 Mu alateadvus pole ka alasti . 
1443	NA	 Ikka kas lilleline või muidu kirju öösärk on alateadvusel ümber . 
1443	NA	 Öösärk ulatub varvasteni . 
1443	NA	 Selles ma siis presidendiga rääkisin , käsundusohvitser vaatas pealt . 
1444	NA	 Kodune oli . 
1444	NA	 Kohtumispaik ikka samas majas , kus seitseteist aastat olen elanud : laiad tugevad müürid , üle kolme meetri kõrgused laed , aknalaual võib lausa istuda . 
1444	NA	 Klaasid on kahekordsed ja raamid ka . 
1444	NA	 Tolmu oli palju ja segadust . 
1444	NA	 Mitte korter , vaid kolikamber rohkem . 
1445	NA	 President uuris pabereid , kuulas mind - see oli nii loomulik , et ta mu kutsumise peale otse koju tuli ! - ja kordas mitu korda , et mõistab , et järeldused on õiged , et päris tark tüdruk olen , ainult pangu ma end nüüd riidesse . 
1446	NA	 Teha pole siin midagi , teha pole sul midagi , aeg teeb ise , ütles president . 
1447	NA	 Presidendil oli käes pakk ajalehti , oli neid vist äsja lugenud , lehtedel oli loetud välimus . 
1447	NA	 Ja pikk mantel oli temal ka . 
1448	NA	 Kui soovitused kõik antud , hakkas president minema . 
1448	NA	 Siis mõtles veidi ja võttis taskust peotäie raha - unes tundus nii loomulik , ilmsuses ehmatab , sest raha tähendab tüli - , kas tahtsin või ei tahtnud , kuid silm kleepis end rahasse kinni . 
1448	NA	 Seda on alati nii vähe ja nüüd terve nutsak peos : kümnesed , kahekümne viiesed , isegi ühekrooniseid oli . 
1449	NA	 Väike tüli , mõtlesin pärast . 
1449	NA	 Väikese tüli ettemääratus ilmus seal unes , kui president mind kodus külastas . 
1450	NA	 Aga siis ei mõelnud ma midagi . 
1450	NA	 President läks ja käsundusohvitser ka . 
1450	NA	 Uksel veel silitas pead . 
1450	NA	 Käskis juuksed lühemaks lõigata , salgud olid õlgadeni . 
1450	NA	 Nii pikki juukseid kandsin lapsena . 
1451	NA	 Kui vana ma unenäos presidendiga kohtudes olin , enam ei mäleta . 
1452	NA	 Õiglust tahtsin , seda mäletan . 
1452	NA	 Kurtsin millegi üle . 
1453	NA	 Ja siis oli president läinud ja uni otsas . 
1453	NA	 Akna taga linnud , päike ja kastest kuivav rohi . 
1454	NA	 Ma elan nüüd suviti siin , aga unedes vahetan paiku . 
1454	NA	 Kord oli nii , et pea sees oli süsimust taevas täis sakilisi välke . 
1454	NA	 Aju sisemust nägin . 
1454	NA	 Välkude hääletut sähvimist . 
1454	NA	 Aju on masin . 
1454	NA	 Aju oli lühises . 
1454	NA	 Kui sellest õudusest ärkasin , ei teadnud enam , kus olen või olin . 
1454	NA	 Mu keha lamas millelgi , aga mis paigas , mis toas , mis ümbruses , seda mõistus ei teadnud . 
1454	NA	 Püüdsin liigutada kätt , haarata seinalambi lülitist , aga käsi ei tõusnud , ei mõistnudki enam , kus on lüliti . 
1455	NA	 Lamasin liikumisvõimetuna keset pimedust , ei suunda , ei valgust . 
1455	NA	 Tahtsin karjuda , kuid häält ei olnud . 
1455	NA	 Isegi huuled ei liikunud . 
1456	NA	 Kes ja kus ma olin viis või kümme sekundit ? 
1456	NA	 Mis igavikus ma olin ? 
1456	NA	 Päris ime , et unest ärganult tõusin lõpuks uuesti ellu , mööbliga tuppa , valguslampide alla . 
1456	NA	 Veel suurem ime on , et lõpuks siiski kirjutamisseisundis , tähed kui elusad olendid valges paberis seemneks sees . 
1457	NA	 Siin ja nüüd pärast presidendi lahkumist tuli see meelde . 
1457	NA	 Too unenägu sellesse ärkamisse ja meelde , kui president on ammu läinud . 
1458	NA	 Mis see siis on , mõtlesin . 
1458	NA	 Jumalale ma juba ei kurda . 
1458	NA	 Jumalale ei kaeba ma kunagi . 
1458	NA	 Palun lihtsalt . 
1458	NA	 Meieisapalves loodan unesse rahu . 
1458	NA	 Järgmisse päeva rahu . 
1458	NA	 Kõik õiglused ja ebaõiglused pole jumala arutlusaine . 
1458	NA	 Tema on määranud saatuse ning minu asi on , kas leian üles need vastuhaku ja elulootuse augud , mis on jäetud igaühe tarbeks kangasse sisse . 
1458	NA	 Selle teadmise tõttu ei palu ma Jumalalt kunagi , et ta teeks õigust , tasuks või leevendaks . 
1458	NA	 Jumala hooled on teised . 
1459	NA	 Kui Jumal mind ennast paluda lubab , on just see tema hoolivusmärk . 
1459	NA	 Olen hingekirjas , olen ilmakirjas ja maa peal , rohkemat tahta on ajalik äri . 
1460	NA	 Kui oma maja laial trepil öösiti seisan ja vaatan kõrgusse , tähtedetagusesse põhjatusse , mis aina kerkib ja kerkib , nii et vahel haaran uksepiidast kõhedust tundes kinni - nagu oleks piit see ankur , mis lendutõusmisest päästab ! - , ei mõtle ma jumalale erilisemalt kunagi . 
1460	NA	 Need tähed , see ilmaruum on jumala loodud ja küllap siis möödaminnes ma isegi . 
1461	NA	 Aadam ja Eeva kirjutatakse kodutute puhul alati väikese tähega . 
1461	NA	 Suureline oleks rohkem tahta . 
1462	 34 . 	 34 . 
1463	NA	 Alles kaua aega hiljem tunnistas ta mulle , et tegelikult ei ole ta ühelegi nõuandjale pahane . 
1463	NA	 Ta otse imestavat , kui tugev on tema enda silmapimedus : fotol olevat ema jalge ees asuvas seljakotis olnud marjad , tema näinud , et leivad . 
1464	NA	 Vaatasin fotosid läbi luubi , aga marju ei näinud . 
1465	NA	 Nii polevat ta ka tähele pannud , et pärast Kaarli ja Meinhardi punkrist lahkumist , pärast Kolga lahingut , tuli samale punkrile täpselt rihitud haarang . 
1466	NA	 See oli ime , et nad pääsesid , õhanud Kaarel . 
1467	NA	 Ju nad sellepärast pääsesid , et ka mina aitasin seda punkrit ehitada . 
1467	NA	 Ehitades palusin ma Jumalat , et Kõigevägevam meid hoiaks , oli kaustikust ette lugenud Kaarel . 
1468	NA	 Fotod on tehtud pääsemisjärgsel suvel . 
1468	NA	 Fotod ei ole tehtud salaja . 
1469	NA	 Neis on elujoovastus , ütles ta . 
1469	NA	 Seal pummeldati ja tantsiti , arutati , mis keegi teeb , kui kinni kukub . 
1469	NA	 Tögati ja visati üksteise üle nalja . 
1469	NA	 Kui keegi ütleski - ütlejad võisid olla naised , arvas ta , naistel on ohutunne tugevam - , et ärge möllake , äkki ikkagi pääseme eluga , oli üks juba üheksa aastat metsas olnud mees hõisanud : 
1470	NA	 MA TAHAN ELADA PRAEGU , PÄRAST TULGU VÕI VEEUPUTUS ! 
1471	NA	 See , mida Ameerika Hääle raadio lubas ja õhutas , tundus 1953. aastal juba pilkena . 
1471	NA	 Teed olid valvajaid täis , inimesed hirmul ja haaranguist tüdinud . 
1471	NA	 Surm tantsis metsades ringi kui pöörane . 
1472	NA	 Võib-olla üksikult olijail oli veel lootust , lisas ta vahele , suured metsavendade salgad võeti kinni või tapeti viimseni . 
1472	NA	 Nii ta arvavat , tema , kes ta neis punkrites tagantjärele veel mõtetes elab . 
1473	NA	 Seegi , mida Kaarli mälestused võltsivad või arhiivid nüüd välja annavad , polnud veel teada . 
1473	NA	 Tulevik puudus täiesti . 
1473	NA	 Vaid praegune elu oli teada ja kes tahes julgeolekus murduv mees või teadeteviija veel üsna samasugune metsavend kui teisedki . 
1474	NA	 Selle vahega ehk , et kui Kaarel Kolga lahingust pääses , oli meestele tulnud meelde , et ta just lahingu eeli päevade kaupa ringi trampis ja teised ei teadnud , kus tema õieti käis . - Nii oli talle Vilma millalgi rääkinud . - Juurelda polnud ju nagunii aega : ikka vaid haarangud , tulevahetus või hoiatuste peale põgenemine , ja need vahepealsed mölluhetked polnud muud kui pidu katku ajal. 
1475	NA	 Tal olevat imelik mõtelda , et mehed ise vast kõiki fotosid pole näinudki . 
1475	NA	 Meie näeme , meile vaatab üks allakolmekümneste kamp piltidelt naerukalt vastu , just nagu ütleksid kõik ja kooris : Vaadake meid , kas me pole toredad poisid . 
1476	NA	 Ja Vilma naeratab ja kaks naist muhelevad seal veel . 
1477	NA	 Suur kartulihunnik osutab , et mehepojad tahavad varsti süüa . 
1478	NA	 Elujoovastuse hetked , kannustav hirm ja meeleheide on jäänud kaadri taha , mälestuste udusse , millest Vilmalt kuuldud vihjete kaudu üritab luua olmetõest pilti , kuigi ta teadvat , et Vilma nutt ja vaikimine ( tummus lausa ) on kõige tõesem tunnistus sellest , et ta ei räägi pooltki sellest , mis toimunud . 
1479	NA	 Ja mehed olid poseerinud relvadega ja ilma , ülikange olnud meeste enesejäädvustamise tung . 
1479	NA	 Et kui neid enam ei ole , on vähemalt fotod . 
1480	NA	 Ta olevat kunagi Vilma üle nalja visanud , kui too rääkis , et kõik ta mehed on alati olnud ühepikkused , jah , ta oli Vilmalt tookord küsinud , kas te lõite mätaste vahel siis tantsu , et isa lühem kasv on nii häiriv aastate tagantki . 
1481	NA	 Nüüd teadvat ta , et mätaste vahel löödi tõesti tantsu , ainult et Vilma tantsis Kaarliga . 
1482	NA	 Nii HÄBEMATULT NOORED OLID NAD , ET LÕID SURMA EEL TANTSU , rõhutas ta . 
1483	NA	 Haarangute vahepeal elati tormilist elu , võeti hetkedest viimast , ütles ta mulle . 
1483	NA	 Pohmellide hommikud tekitasid tüli . 
1483	NA	 Ta uskuvat , et ka tülid olid , vastastikused kukevõitlused , tulistamised ja joomingujärgne ägedus . 
1484	NA	 Ma palusin tihti ühelt ja teiselt , et laske mind välja , aga Vilmale oli lubatud kuul selga lasta , kui ta palju viriseb . 
1484	NA	 Meest enam naist kaitsmas ei olnud . 
1485	NA	 Nii hakkaski Vilma Kaarli kaelast kinni , ja kui Kaarel ta lõpuks salgast end eraldi varjama aitas , usaldas Vilma meest täiesti . 
1486	NA	 Kaarel oli kena mees , teatas ta vahepeal mulle . 
1486	NA	 Oma isa kohta ei võivat ta muud ütelda , kui et ta on isa . 
1486	NA	 Kaarel tegi ka häid fotosid , poetas ta pika hambaga . 
1486	NA	 Kui ta need fotod , mis Kaarel ta isast ja Vilmast paar aastat varem tegi , kord kätte saab ( kord kätte saaks ! ) , võivat ta rohkem ütelda . 
1487	NA	 Isa jääb alati isaks , muigas ta kõvera suuga . 
1487	NA	 Isa jääb isaks isegi siis , kui kõrgetel kontsadel tantsiva naisega paistab ühepikkune . 
1488	NA	 Kodukiriku altari ees olevat isa olnud Vilmast viis sentimeetrit siiski pikem . 
1488	NA	 Seda pidulikku hetke olevat Vilma talle meenutanud , et tütar mõistaks kristliku laulatuse tähendust . 
1489	NA	 Kelle naine sa seal metsas õieti olid , nähvanud ta emale südilt vastu ning telefonitoru langenud väga aeglaselt hargile . 
1490	NA	 Olevat suur vahe , kas toru visatakse või pannakse hargile viivitamisi ja aeglaselt , just nagu mõtleks telefonitoru ise , kas katkestada ühendus või lasta kõnelusel jätkuda . 
1491	NA	 Temal nimelt olevat kogu aeg tunne , et asjad ja taust mõtlevad selles loos palju sügavamalt kui inimesed ise . 
1491	NA	 Telefon mõtlevat , kui Vilma ei oska ootamatuse tõttu enam sõnagi vastata . 
1491	NA	 Tema enda telefon ei mõtlevat , temal mõtlevat vererõhk ja et ta ühtegi silpi ega ohet ei taha kaugliinide vahele maha pillata , on ta telefoniarved nii suured , et maksmisel peab ennast kas või pantima . 
1492	NA	 Muud mul ju ei ole . 
1492	NA	 Ainult ma ise . 
1492	NA	 Kes minu eest raha annab . 
1492	NA	 Mu nahkki on suurest oletamisest auklik ja sõre , täiesti väärtusetu olevat ta nahk , lambikuplitki ei saa sellest teha . 
1493	NA	 Vilma olevat talle ka seletanud , et protokollidesse pandi tihti midagi muud , kui tegelikkuses räägiti . 
1493	NA	 Metsast välja tulnult olevat ta ühe ülekuulamise juures olnud ning ülekuulatavalt otse küsinud , miks ta end süüdi tunnistab , kui ta süüdi ei ole . 
1494	NA	 Ja too mees olevat vastanud : Nad ju peksavad muidu mu surnuks . 
1495	NA	 Siis oli Vilma juttu tekkinud ehmatuspaus ja ta oli kiirustades lisanud : see oli täiesti era-asi , metsavendadega pole sel midagi tegemist . 
1495	NA	 Ja tema - ja tema ja tema ! - oli sõnasabast seekord kinni saanud ning küsinud , mis ülekuulamine see niisugune oli , kus Vilma sai juures istuda , ülekuulatavaga koguni rääkida . 
1496	NA	 Vilma oli jälle toru hargile visanud , kuid enne jõudnud karjuda , et tütar ajavat ta oma küsimustega hulluks , otse Seevaldisse kihutab ema . 
1497	NA	 Ta olevat kaua kinnist signaali kuulanud ja tundnud , et telefon tunneb talle kaasa . 
1497	NA	 Annab millestki märku ja tunneb kaasa . 
1498	NA	 Võib-olla tunneb telefon Vilmalegi kaasa , arutles ta edasi , sest vaevalt ma näost näkku oleku korral suudaksin olla nii järjekindel ja karm . 
1499	NA	 Sest Vilma juuksed olevat üleni valged ja ta nutvat hirmsasti . 
1499	NA	 Nutu koha pealt olevat ta eluaeg nõrk olnud . 
1499	NA	 Ja kuigi ta Vilmaga rääkimist kunagi ette ei planeeri , jõudvat nad lõpuks ikka pisarateni välja . 
1500	NA	 Ta ise nutvat vähe - ma ise nutan vähe - , tema pea panevat ringi käima surmajoovastus . 
1500	NA	 Sest mida muud ta jahib kui surmaeelset täiest kõrist tulevat karjet . 
1500	NA	 Huilgamisele on vägisi peale pressitud rõõmu jäljendav hõise . 
1500	NA	 Selle rõõmu , et oled veel elus , tunned , kuis veri soonis suriseb . 
1500	NA	 Kui püssid ei paugu ja haarangut pole , vihiseb veri ja kõri teeb häält . 
1500	NA	 Tema teadvat seda ja sellepärast ei räägi ükski tasandav nõuanne ta sisetundele vastu . 
1501	NA	 Tema uned mõtlevat riiklikult . 
1501	NA	 Ta ise mitte . 
1501	NA	 Tema lihtsalt teadvat , et need , kes mullas ja pildil on lõpuks kõik peale mõne erandi mullas ikkagi . 
1502	NA	 Jah , ta teadvat , et kõik on juba ette mullas . 
1503	NA	 Mullast oled sa võetud ja mullaks pead sa saama , see olevat nii üksüheselt mõistetav , nagu kattuksid sõna ja tegu nii täiuslikult , et isegi õhk ei pääse vahele . 
1504	NA	 Kui ta sedasi nende surmalemääratute seas on ja igaüht veel nimepidi - veel nimepidi , sest fotode all on nimed ju kirjas - kõnetab , mõistab ta , kui tühised on ta enese sõnad , tõetunne ja arusaamine . 
1505	 35 . 	 35 . 
1506	NA	 Maakodust oli ta veel kord helistanud Vilmale , et nüüd - pärast mitmekuiseid kõnelusi - võiks too ometi midagi ütelda . 
1506	NA	 Ta oli helistanud pärast seda , kui unenäokass oli keeranud end ümber ta pea kui karvane müts . 
1507	NA	 Ma ise olin kogu aeg jumala alasti , ütles ta , ainult pea oli kuuma kassmütsi sees . 
1507	NA	 Igal pool , kus iganes ta vahepeal käis - tänaval , poes , maakodu aias - , oli ta alasti , elus kass tihedalt mütsiks peas . 
1507	NA	 Ta oli taibanud küll , et midagi on valesti , aga et kõik tema riieteta olekut tavaliseks pidasid , ei ole ta peale haavatavuse tundnud midagi . 
1508	NA	 Jah , ta oli Vilmale helistanud , et Juta ei saanud Meinhardit kuidagi ära anda , sest isa pere hoidnud ju kokku . 
1508	NA	 Öelnud ja mõelnud : lõpuks on kõik võimalik . 
1508	NA	 Ajasõel ei pea vett . 
1508	NA	 Maailmas pole enam midagi kindlat , kui pereliikmedki mängitakse üksteise vastu . 
1509	NA	 Mina pole öelnudki , et Juta reetis , vastanud Vilma . 
1509	NA	 Kui Kaarel ja Meinhard Kolgale läksid , pidid nad enne Juta poolt läbi minema . 
1509	NA	 Kaarel rääkis , et küllap Juta lobises kogemata Konksu Jüri vennale , et nad Kolgale lähevad . 
1509	NA	 Juta oli jutukas ja võib-olla ka oma vennale kade . 
1509	NA	 Konksu Sander oli avalikult teada NKVD mees ja Juta naaber . 
1509	NA	 Kuidas see täpselt oli , mina ei teadnud siis ega tea ka praegu . 
1509	NA	 Sander oli sageli Juta pool . 
1509	NA	 Võib-olla luuras sel õhtul ka . 
1509	NA	 Kudusin Jutale valge d ( empri . 
1509	NA	 Tegin hästi peene ja tiheda koega , ning lastele mõned paarid sokke ja kindaid . 
1509	NA	 Meil oli ikka suhtlust ka , et kui Juta mingit toidukraami kaasa paneb , oleme meiegi midagi vastu andnud . 
1509	NA	 Siinilmas ei saa midagi tasuta . 
1510	NA	 Mida Reiterite pere ühtehoid õieti tähendas , oli ta Vilmat kuulates hakanud mõtlema . 
1510	NA	 Mida ma nende koosmeelest tean ? 
1510	NA	 Enamasti on rääkinud sellest Agatha kunagi , kui olin laps . 
1511	NA	 Peres oli viis last : kolm õde ja kaks venda ja abiellus neist ainult üks . 
1511	NA	 Sinu vanaema see ühismeelsuse murdja oligi . 
1512	NA	 Kui ma olin kolmeteistkümne aastane , rääkinud Agatha , kogusin kord heinateo ajal oma õed-vennad - ja neid oli rohkem kui Mooral - kokku ja ütlesin , et anname tõotuse jääda igaveseks ühte . 
1512	NA	 Isegi vanemad vennad tõotasid , nii lapsikud alles olime . 
1512	NA	 Ei läinud viit aastatki , kui vendadel olid pruudid ja varsti naised ja meie Vilmaga samuti mehel . 
1512	NA	 Mooraküla Reiterid ei tõotanud vist küll midagi , kuid kokku nad jäid . 
1512	NA	 Olid pisut teistsugused inimesed ju ka . 
1513	NA	 ? 
1514	NA	 Targad inimesed olid . 
1514	NA	 Ja minu silma järgi muidugi vanad . 
1514	NA	 Ei teadnud ma siis uneski arvata , et Vilma kaudu saame hõimlasteks . 
1514	NA	 Jutat ja Meinhardit kohtasime pidudel küll - ealt olid nad meile enam-vähem sobivad - , kuid peale tantsimise lähemat suhtlust ei tekkinud . 
1514	NA	 Mooraküla noored võtsid osa näitemängudest , käisid laulukoorides , kuhu meid ei lubatud . 
1514	NA	 See on kasutu ajakulu , keelas meid ema . 
1514	NA	 Ainult tantsukursused tegime koos teistega läbi . 
1514	NA	 Ja vahel harva lubas ema meid mõne kaugema küla pidule . 
1514	NA	 Meinhard ja Juta olid alati kohal . 
1514	NA	 Meinhard muidugi rohkem , Juta vähem . 
1514	NA	 Juta läks ka õige varsti mehele . 
1514	NA	 Meinhard oli iseäranis hea tantsija ja tüdrukud elevil , et keda ta võtab . 
1514	NA	 Ta ei tantsinud ka nagu teised . 
1514	NA	 Meinhard ei teinud midagi nagu teised , silmadki olid tal iseäralikult sumedad . 
1514	NA	 Meil tants kohe sobis . 
1514	NA	 Aga eks rääkinud nii teisedki tüdrukud . 
1514	NA	 Meinhardiga tantsisid nad ka ise paremini kui muidu . 
1515	NA	 Iseäranis põnev oli Meinhard pärast sõjaväeteenistust . 
1515	NA	 Munder oli uhke - ta teenis ju ratsaväes - ja kapral oli ta seal ka . 
1516	NA	 Eks Vilma võib sulle palju rohkem rääkida , kui mina mäletan , sest pärast seda , kui nad kolm kuud olid pidudel tantsinud , tuli Meinhard meie emalt tütre kätt küsima . 
1516	NA	 Vilmalt muidugi enne , kuid et vanematelt ka , see oli tolle aja komme . 
1517	NA	 Mis iseäralikkus siis Mooraküla Reitereid abielluda ei lubanud ? 
1518	NA	 No kust ma seda tean . 
1518	NA	 Seda olen kuulnud , et vana Reiter oli nooremana ütelnud : kui teie ei võta mu õdesid , siis mina ei võta ka teie õdesid , olgu nõnda . 
1518	NA	 Vana Reiter olnud noorest peast sihvakas peene kondiga poiss , tume pahmakas juukseid peas , kitsa näo ja kongus ninaga . 
1518	NA	 Suitsetas piipu , kui ma õigesti mäletan . 
1518	NA	 Meie nagu kartsime teda tema uhke meele ja kiirete hobuste pärast . 
1519	NA	 Õed olid inetud ? 
1520	NA	 Ei olnud . 
1520	NA	 Üks neist ikka väga ilus - sinu vanaema oli lihtsalt kena - , aga midagi neis oli , mis tegi selle ebavõrdsuse vahe sisse ja ega nad väga püüdnudki teiste meele järgi olla . 
1520	NA	 Külapidudel nemad igatahes ei olevat käinud . 
1520	NA	 Elasid rohkem oma pere ja suguseltsi sisse . 
1520	NA	 Naised kudusid kangaid , tegid imekaunist käsitööd . 
1520	NA	 Ma pole midagi sellist enne ega pärast näinud , ja kuigi Vilma mehelemineku ajaks oli vanainimeste elamine üsna lohakas , oli kappides endiselu uhkust ja au küllalt . 
1521	NA	 Kust sa tead ? 
1522	NA	 Eks me vaadanud järele , kui Vilma juba seal , võtsime kappidest välja . 
1522	NA	 Ja sinu vanatädi jälgis meid , lõug toetatud ristatud kätele , käte all kepp . 
1522	NA	 Tal olid siis juba jalad haiged ja liikus vähe . 
1522	NA	 Tead , kui ta siis meie õhinat jälgis , ja meie arvasime oma nooruses , et ta meid tähele ei pane , ütles ta äkki midagi meie jutu vahele ja me saime aru , et ta oli meid kogu aeg vaikselt uurinud . 
1522	NA	 Me ehmatasime algul ikka väga ära . 
1522	NA	 Vanatädi istus voodi veerel , näe , käed sedasi kepil ja lõug kätel - Agatha näitab poosi ette - , ja siis ütles midagi järsult ja selgelt . 
1522	NA	 Ega tema pikka juttu ei teinud . 
1522	NA	 Ei ! 
1522	NA	 Oli vana küll , kuid mõistus oli terane . 
1523	NA	 Mis ta siis ütles , kui teie käsipidi kappides ? 
1524	NA	 Ta oli üleolev , isegi kõrk . 
1524	NA	 Meil oli ju täisõigus vaadata , mis neil seal on , sest Vilma oli nüüd selle talu perenaine ja võis igat asja kui oma puutuda . 
1524	NA	 Mina olin lihtsalt uudishimulik . 
1524	NA	 Minu õde ja Reiterid ! 
1524	NA	 Muidugi tahtsin ma teada , mis mu õele nüüd kuulub . 
1524	NA	 See abielu oli ikka selge üllatus . 
1524	NA	 Kolm kuud käisid ja kohe altari ette . 
1524	NA	 Lapsesaamise ohtu kiirustamise põhjusena ka ju polnud . 
1524	NA	 Sina sündisid kaks aastat hiljem . 
1525	NA	 Ta ei mäleta , mis ajast see jutuajamine pärineb . 
1525	NA	 Igatahes enne , kui ta küsima hakkas . 
1525	NA	 Keset küsitluste epideemiat peaaegu unustatud jutt , mida nüüd on hea Agatha hilisemate seletustega võrrelda . 
1526	NA	 Mida ma Vilma kaudu pere koosmeelest tean ? 
1527	NA	 Et ühe tumedat verd ja kongus ninaga hobusekasvataja juurde tuli kord tema leseksjäänud õde kahe lapsega , ja see mees , lapsendanud neist ühe , toitis , kattis ja koolitas mõlemat . 
1527	NA	 Pani õetütre mehele , andis kaasavaragi ja et õetütar sai ka oma emalt kaasavaraks linnamaja , oli Juta varanduslikult täiesti respekteeritav pruut . 
1528	NA	 Lapsendatud poiss päris talu . 
1528	NA	 Pärast vanaonu surma nõudis õde , et vend maksaks kaasavarale lisaks teatava summa , nagu oleks peretütar temagi . 
1529	NA	 Kui Vilma talle sellest millalgi rääkis , ei olnud ta uskunud . 
1529	NA	 Mispärast nõnda , oli ta küsinud . 
1529	NA	 Kas Jutal ja Meinhardil polnud seda omavahelist usaldust , mis vanaisal mõlema suhtes ? 
1530	NA	 Neid nõudmisi tulnud nii palju , ju siis Meinhard leidis , et nõnda on kindlam , vastanud Vilma . 
1530	NA	 Enne mind see oli ja ega see leping palju ei lugenud , Juta oli alatasa siin ja võttis muudkui kappidest kangaid : lapsed vajavad , teil on küll , teie olete rikkad ja minul ei ole midagi . 
1531	NA	 Kelle linnamaja see õieti oli ? 
1531	NA	 Pärisvanaisa oma või ? 
1532	NA	 Ei mina tea , vastanud Vilma . 
1532	NA	 Vahest oli või ostis vanaema , kui nad abiellusid . 
1532	NA	 Eks see maja olnud siis Juta isa poolt pärandus , sest Meinhardi oli ju vanamees ametlikult oma pojaks võtnud . 
1533	NA	 Mina neid vere- ja varaasju ei tea , olin noor , ei mõistnud küsida . 
1533	NA	 Juta käis ja polnud rahul . 
1533	NA	 Meinhard lõi käega ega vaielnud . 
1533	NA	 Viimati , nagu mäletan , käis ta ratsutamissadulat nõudmas , aga pärast selgus , et selle oli ta esimese asjana minema viinud . 
1534	NA	 Kopitas see sadul lakas ta uues kodus niisama . 
1534	NA	 Ei ole mina kuulnud , et tal Alametsas ratsutamiseks aega oli . 
1534	NA	 Sõjaaeg , kus sa enam lusti ratsutad , oli Vilma põlglikult - taevake , ikka põlglikult koguni - naernud . 
1535	NA	 Sa mõtle ikka sellele ka , et ma olin kaheksateist aastat vana ja Juta üle kolmekümne , peaaegu kümme aastat juba mehelgi , ei olnud minu Moorakülasse tulles neil omavahel enam midagi jagada . 
1535	NA	 Kõik oli jagatud . 
1535	NA	 Kõik ! 
1535	NA	 Meinhard ainult naeris . 
1535	NA	 Õde ikkagi . 
1535	NA	 Vilma hääles kõlanud pilge . 
1536	NA	 Kas nad olid siis tõesti nii erinevad ? 
1537	NA	 Jah , olid . 
1537	NA	 Meinhard oli teist verd kui Juta . 
1538	NA	 Mismoodi teist verd , oli ta küsinud . 
1539	NA	 Nii nagu kuulsid , nii ma ka ütlesin , oli Vilma vastanud . 
1539	NA	 Midagi juurde lisada minul ei ole . 
1539	NA	 Vanad on surnud , Meinhard on surnud , millalgi suren ka mina . 
1540	NA	 Millal see võrdlemisi rahulik jutuajamine õieti toimus , tema ei mäleta . 
1540	NA	 Nüüd on sõjad , mets ja poliitika nii jõuliselt esil , et endistele kõnelustele ei leiagi enam leebivat tausta . 
1541	NA	 Kõik teed viivad surma , oli ta mõtelnud , kui ema metsaelu kirjeldust asus kuulama . 
1542	NA	 Mehed punusid korve ja tegid puust nõusid , nende eest sai vahetada toitu . 
1542	NA	 Sinu isa oskas peale korvide punumise ja puutöö isegi kindaid ja sokke teha . 
1542	NA	 Sokikannagi võttis ilusti välja . 
1542	NA	 Teised mehed kududa ei osanud . 
1543	NA	 Vilma kuulamise ajal tulnud tal meelde arhiivis nähtud pikk äravõetud asjade nimistu - Kaarliks nimetatud mehe koti sisu - ning seda lugedes märganud ta nii d ( emprit kui kindaid ning just viimaste puhul mõtelnud , et need võinuksid olla temale tehtud . 
1543	NA	 Ta oli kohe aru saanud , et see on võimatu - ta polnud 1948. aastast sealkandis üldse elanud - , kuid see mõte , et vanemad võisid metsas ka temale mõtelda , mõjunud küll . 
1544	NA	 Ah siis tädilastele olidki kindad ja sokid , öelnud ta endale , kui Vilma pikalt seletas , et kõige eest tuleb maksta . 
1545	NA	 Ning teinegi mõte tulnud tal pähe : tolle äravõetud koti sisu näitab , et nad ei käinudki Juta pool . 
1545	NA	 Õde ja vend ei saanudki kohtuda . 
1545	NA	 Kahe koti sisu sai protokolli abil tehtud üheks . 
1545	NA	 Osa asju kuulusid Kaarlile - esiplaanile asetatud Uus Testamentki - , ta teab ema varasematest juttudest , mis Kaarlil olnud kotis ja kaasas . 
1545	NA	 Isaga saadetud d ( emprist , kindaist ja sokkidest polnud Vilma talle varem rääkinud , sest kui Kaarel Kolgalt kuu aega hiljem metsa tagasi tuli , jutustas ta , et küllap Juta meid üles andis . 
1546	NA	 Kes siis veel , oli mees irvitades küsinud . 
1547	NA	 Ja sina uskusid , oli ta hüüdnud , sina uskusid Kaarlit , sina hoidsid Kaarli poole ning levitasid teadet edasi . 
1548	NA	 Mida mina usun või ei usu , seda sina ei tea , oli Vilma korraga vihaseks saanud . 
1548	NA	 Mina juba oskan vait olla , rääkigu teised , mida vaid tahavad . 
1549	NA	 Ja Kaarel võib sinu vaikimise tõttu kirjutada samuti , mida vaid tahab . 
1549	NA	 Sa ei osanud isegi kände maskeerida , oli ta parastavalt lisanud . 
1550	NA	 Siis oli Vilma äkki päris rahulikult seletanud , et puid võttis metsas maha vaid Kaarel ja olevat tõesti kord nõnda olnud , et ta polevat kuuseoksi kokku korjanud ja külast satutud punkriehituseks mahavõetud puude kändudele peale . 
1551	NA	 Vilma olevat isegi paari külamehe nime nimetanud , kes Meinhardit hoiatasid , et hundijaht tuleb . 
1551	NA	 Ja siis olevat nad selle punkri maha jätnud . 
1552	NA	 Nii et kõik , mis Kaarel mälestustes kirjutab , on täiesti vastupidine , oli ta vaevalt huuli liigutades telefoni sosistanud . 
1552	NA	 Täitsa nagu ühes unenäos , kus ta ei suutnud appigi hüüda . 
1553	NA	 Täitsa nagu peeglis , kuhu ta alati vaatab . 
1554	NA	 Foto on pöördpilt , kordas ta mulle . 
1554	NA	 Mälestused on salakiri , mida peab dešifreerima . 
1554	NA	 Mälestuste ainus mõte on kirjutavas käes . 
1554	NA	 Sellepärast tuleb käsikirjade kadumist õnnetuseks arvata . 
1554	NA	 Nüüd ta teadvat , et on just nii . 
1555	NA	 Järgmisel helistuskorral oli Vilma allaheitlikult teatanud , et tema ise olevat Kaarlit õrritanud - edev olin , mis muud - , et nüüd on Eesti Vabariik ja ta kirjutab kõigest , mis metsas juhtunud . 
1555	NA	 Kaarel jõudis minust lihtsalt ette . 
1556	NA	 Tal oli seda kuulates hing kinni jäänud . 
1557	NA	 Kas teadvusetud - sest ainult nõnda saab ta nimetada seda poolhämarat seisundit , milles Vilma kogu aeg viibib : kord teab , kord ei tea ja lõpliku teadmise ees on linik , iselaadne hämarus - jäävad alati reeturitele ette , mõelnud ta . 
1558	NA	 Siis oli Vilma taas südiks muutunud - vaikusepaus oli teinud ta südiks - ning ta ütelnud , ähvardus hääles : Meinhard pidas minust väga lugu , me oleme kirikus laulatatud , Meinhardile ei meeldiks see sugugi , et sa mind küsitlemisega nõnda piinad . 
1559	NA	 Nüüd oli ta päris oimetuks jäänud ja jälle pärast pausi - Vilma polevat toru hargile pannud , ühendust katkestanud - oli ta küsinud , kas Meinhard keelas tal endast oma ainsale lapsele rääkida , käskis enda kui isa olematuks vaikida , kas see oli nende laulatuse mõte , ja Vilma pannud aeglaselt toru hargile . 
1560	 36 . 	 36 . 
1561	NA	 Tegelikult jäid sa oimetuks - mis seisund see on , kui inimene jääb oimetuks , selgub hiljem , seekord aiman ja tean seda ette , kuid veel on võimalus talle sisendada ehk mõningat võimekust - , niisiis , jäid oimetuks hoopis siis , kui su ema kõik ausas ja pöördumatus meeleheites üles tunnistas . 
1561	NA	 Kas sa mäletad , mida ta õieti ütles ? 
1562	NA	 Kallis tütar , sa saad nüüd isegi aru , miks ma pole kunagi saanud sulle su isast rääkida . 
1562	NA	 See on mulle keelatud , võristas ta , just nagu ei tunneks ta neid sõnu öeldes enam midagi . 
1563	NA	 Ja enne seda lauset , küsisin mina . 
1563	NA	 Enne just seda lauset ja just siis , kui sa Kaarli juures käigust rääkima hakkasid . 
1564	NA	 Ta küsis minult , miks ma üldse Kaarli poole läksin , mida ma SELLELT MEHELT teada tahtsin . 
1565	NA	 Ja sina ? 
1566	NA	 Ütlesin , et tahtsin teada , missugune mees oli mu isa ja kuidas toimus nende ühine lahing , vastas ta nagu kuutõbine , keda ei tohi järsu hüüdega häirida . 
1567	NA	 Ja siis ? 
1568	NA	 Siis hakkas ema teisel pool telefoni otsas lausa karjuma , nagu tõmmataks teda ratta peal neljaks . 
1569	NA	 Ja mis sõnadega ? ei jätnud ma järele . 
1570	NA	 KUIDAS JULGES KAAREL SINUGA ÜLDSE RÄÄKIDA , kuidas ta tohtis sinuga rääkida ? 
1570	NA	 Kuidas ta julges sulle üldse otsa vaadata , uksest sissegi lasta ! 
1571	NA	 Ja sina ? 
1572	NA	 Ma ei saanud aru , miks minu ja Kaarli kohtumine talle nii kohutav tundus . 
1572	NA	 Ja nüüdki mõtlen , et ema oli ikka nii varmas alati kõiges mind süüdistama , kuid seekord sõimas ja needis suure häälega nuttes ja karjudes hoopis Kaarlit . 
1573	NA	 Ja sina ? 
1574	NA	 Ma hakkasin tol hetkel huupi bravuuritsema - olen sellest ju rääkinud - , et Kaarel tuli pärast märtsiküüditamist - aasta pärast märtsiküüditamist , täpsustasin mina - , jah , tuli metsa , sest eestimeelsetel inimestel oli nii paha selle võimu all olla ja Jumal ilmutanud talle , Kaarlile , et ta peab metsavennatee läbi tegema . 
1574	NA	 Need ilmutamissõnad ei tundunud mulle kuigivõrd tähtsad ja ma hakkasin ema ees veendunud häälel ärplema , et Kaarel saadeti NKVD poolt metsa kui agent , et ta meelitas isa Kolgale ja seal ei teinud Kaarel ise paukugi , sest ta oli ju NKVD ( või KGB ) mees , ja kui isa seal ägedasti vastu hakkas , laskis Kaarel ta maha . 
1574	NA	 Ja pärast seda ütlesin ma emale , et just Kaarel oli see mees , kes ka teiste metsavendade punkrid üles andis , nii et kuu aja pärast toimunud uues suurhaarangus jäi kahekümne kaheksast metsavennast ellu vaid kümmekond ning ajapikku võeti ka need kinni ning saadeti vangilaagrisse . 
1575	NA	 Ja ema ? 
1576	NA	 Ema nuttis suure häälega , vahepeal karjudes : Ma olen nii loll olnud , ma olen nii loll olnud , nii see oligi , sest süüa oli salgas tookord piisavalt ja Kaarel käis isale peale , et lähme käime ikkagi minu pool ära , et tema tädi ja ema on toidukraami metsavendade tarvis just selleks õhtuks valmis pannud . 
1576	NA	 Ja ilm ka sobis . 
1576	NA	 Tuul tõusis ja hakkas tihedat lund sadama ja nii nad siis kahekesi läksidki . 
1577	NA	 Sa oled seda ju kogu aeg teadnud , ütlesin mina läbi hammaste . 
1577	NA	 Sa oled emale helistades ja teda küsimustega piinates kogu aeg teadnud , kuidas kõik oli . 
1578	NA	 Olen jah , ütles ta tasa . 
1578	NA	 Aga ma nagu unustasin ema sõnad vahepeal ära . 
1578	NA	 Tead , kui ta sedasi südamepõhjast nuttis ja rääkis ja rääkis - kõik ei tule mulle meelde praegugi - , oli mul temast esimest korda elus nii kahju , nii kahju , et haleduse kirjeldamiseks pole sõnugi . 
1578	NA	 Ma nutsin ju ise ka ja mul oli tunne , et kui ta kõik mulle viimase põhjani ausalt ära räägiks , ei teaks ma enam üldse , KUIDAS sellesse loosse suhtuda . 
1578	NA	 Ma kuulasin ema ja nutsin esimest korda elus ainult tema pärast ja meie igavesti olematuks jääva perekonna pärast , sest alles tol koos emaga nutmise õhtul sain ma nagu põhjani aru , miks me ei ole saanud ega saa olla ema ja laps ja et keegi kõrvalt ega väljast ei saa meie võõrust lõpuni mõista . 
1578	NA	 Nagu paljude jaoks pole neid aegu ja sündmusi ülepea olemas . 
1579	NA	 Aga järgmisel hommikul helistas ema ja ütles , et eelmisel päeval ja eriti õhtul olnud tal vererõhk nii kõrge , et ta ei mäleta sõnagi sellest , mis rääkis . 
1580	NA	 Ma tean ju omast käest , kuidas kõrge rõhk tähelepanu hajutab , vahel olen selles peauimasuses otsekui joobes , kuid ma küsisin veel kord eelmisel õhtul räägitu üle ja ema võttis lause-lauselt kõik sõnad tagasi ja eriti selle lause , mis puudutas Kaarlit kui Meinhardi tapjat . - Ta ütles isa asemel jälle Meinhard ja ta hääles oli rahulik kindlus . - Mina enda hinge peale küll seda pattu ei võta , et Kaarlit Meinhardi tapjaks arvaksin , ütelnud ema . 
1580	NA	 Ja tema oli vastanud , et ka ta ise ei taha ilma tõestuseta süüdistada kedagi . 
1580	NA	 Kaarli veider käitumine tekitab kõige hullemaid kahtlusi , kuid fakte polevat temalgi . 
1581	NA	 Sain aru , et ema on oma otsuse teinud ja mul ei õnnestu kord tekkinud kontakti taastada . 
1581	NA	 Mina ju segasin ka seda tõerääkimist , hakkas ta pisut õigustava häälega jälle peale , ema oli metsa minnes nelja-aastasest minust justkui lõplikult lahti ütelnud , aga siis ta veel seda tõesti ei teadnud , ei teadnud ju õieti pääsemisvõimalusest ega Kaarlistki , läks lihtsalt oma mehega kaasa , aga pärast Kolga lahingu lõksu ja julgeoleku edukaid haaranguid jäi kokku Kaarliga . - Me tegime ju kõike koos , me tegime kõike koos , oli ema veel kord nutma hakates korranud - ja nüüd on Kaarel saanud medalid ja risti ja kõik ja mina ei ole üldse midagi , ma olen murustki madalam . 
1581	NA	 Kui Kaarlile anti Kotkarist , peaksin mina kaks risti saama , sest ilma minuta ei oleks Kaarel seal metsas üldse omadega välja tulnud . 
1581	NA	 See olin mina , kes päästis ta mitmest sandist seisust välja . 
1582	NA	 Ja sina ? 
1583	NA	 Ma kuulasin ja keegi minus sai aru , et ema on millegipärast sunnitud valima Kaarli - valis metsas ja valis ka nüüd - ja minul ei ole siin enam midagi kaasa rääkida . 
1584	NA	 Ja too pesukausis nurisünnituse tagajärjel lõdisenud platsenta , millest see noor arst sulle kogemata rääkis ... tuletas meelde Agatha juttu , et mu emaga olevat metsas just niisugune lugu juhtunud . 
1584	NA	 Kelle laps see olla võinuks , ei tea ma tänini , sest isa oli juba paar aastat varem tapetud . 
1585	NA	 Ema pole sulle sellest midagi rääkinud ? 
1586	NA	 Ei ole . 
1586	NA	 Aeg-ajalt , kui ta Kaarlit kirub - sedasi mõõdetult ja sõnu hoolega valides - , ütleb vaid parastavalt : mis mees ta on , tal pole lapsigi . 
1586	NA	 Minul on lapsed olemas . 
1587	NA	 Lapsed ? 
1588	NA	 Nojah , lapsed . 
1588	NA	 Aga mina olen oma isa ainuke laps . 
1588	NA	 Nii et need teised ei tule siinkohal ju minu jaoks arvesse . 
1588	NA	 Ma ei tea neist suuremat . 
1589	NA	 Ja siis sa tegid veel midagi ? 
1590	NA	 Jah-jah-jah , tegin küll . 
1590	NA	 Et emalt rohkem teateid saada , ütlesin talle , et mu isa surma vastu võivad ka teised huvi tundma hakata , arhiiviandmete imelikkust märgata . 
1591	NA	 Ja ema ? 
1592	NA	 Ta oli mitu päeva korterit koristanud ja põletanud ära kõik pildid , kirjad ja paberid . 
1592	NA	 Minu sahtlid on puhtad , hõiskas ta küsitlemiste vahele , tulgu mind üle kuulama kes tahes . 
1593	NA	 Ja kui see kapo uurija tuli ... helistas ema mulle , et kohe-kohe tuleb , mis ma nüüd teen ? 
1593	NA	 Ta oli pabinas nagu koolitüdruk enne eksamit . 
1594	NA	 Ja siis ... 
1595	NA	 Mul hakkas tast kahju ja ma ütlesin : mis sa siis ikka tegema peaksid . 
1595	NA	 Paku uurijale kohvi . 
1595	NA	 Ja siis - seda rääkis mulle ema pärast uurija lahkumist - helistas peaaegu kohe , kui mees läinud , et ta oligi kohvi pakkunud . 
1596	NA	 Ütlesin uurijale , et pakuksin teile kohvi - poeg kinkis kohvimasina - , aga ma ei oska selle masinaga ringi käia , palun , kas teie ei aitaks mind . 
1596	NA	 Uurija oli algul kõhelnud , aga siis oli kööki tulnud , kohvi valmis keetnud , ja ma kujutan ette küll , kui nooruslik , abitu ja õnnelik mu ema olla oskas , sest uurija oli hiljem mingi Vilma enesekohase vanaduslause peale ütelnud , et ei , teie ei ole vana , te olete veel väga noor ja elujõus naine . 
1597	NA	 Minu seitsmekümne viie aastasele emale , hüüdis ta mulle , aga näos oli hämmeldusesegune kahetsus , et ta oli oma emale käitumisjoonise just nagu tahtlikult kätte näidanud . 
1598	NA	 No-noh , vaigistasin tahtmatult . 
1599	NA	 Ema oli uurijale otse ütelnud , et tahab ka mõnda ordenit saada . 
1599	NA	 Ja uurija oli küsinud , kas see medal või orden on talle tõesti nii tähtis , ja ema oli vastanud , et muidugi on . 
1599	NA	 Hea poegadele näidata , et ka tema on metsas olnud ja ... eestimeelne inimene ikkagi , lõpetasin mina tahtmatult teraval toonil . 
1600	NA	 Nii et su ema keeras poisi ümber sõrme , luues koduse õhkkonna ja esinedes kui aus ja abitu naine , kes raskele saatusele alla on jäänud . 
1601	NA	 Jah , just , seda ta tegi . 
1601	NA	 Uurija olevat metsas tehtud fotode pärast väga pinninud - nii rääkis Vilma mulle õhinal ise - ja Vilma oli küsinud : kuidas peab metsikus meestesalgas käituma äsja mehe kaotanud naine ? 
1601	NA	 Ta otsib tuge , ja kui siis keegi talle rohkem tähelepanu pöörab ja kaitset pakub , kas siis uurija ei saa tõesti aru , mida see noorele ja üksikuks jäänud naisele tähendab . 
1602	NA	 Esimesel võimalusel lõin ma ju Kaarlist lahku , oli ta uurijale otse valetanud , oma mees alles äsja tapetud , eks see mõjunud veel aastaid . 
1602	NA	 Aga siis jah , oli tõesti nii , et Kaarli hoolivus leevendanud ta kurbust . 
1603	NA	 Kas teie ei oleks teinud nii , kui oleksite naine ? oli ema otse küsinud . 
1604	NA	 Ja uurija oli vastanud , et ta ei ole ju naine , aga võib-olla küll . 
1605	NA	 Ega ma seda kirjeldust väga ei usu . - Aga natuke siiski , torkasin vahele . - Natuke rumal on see kõik . 
1605	NA	 Üsna niisama rumal kui see matsitubliduse laul , jätkas ta , nagu poleks mind kuulnudki . 
1606	NA	 ? 
1607	NA	 Mats alati on tubli mees , ei kedagi ta pelga ... ja pistab mõisad põlema . 
1608	NA	 Pistab jah . 
1608	NA	 Ja kiitleb : aga ma neile näitasin . 
1609	NA	 Kaarlitelt oma isa kohta andmeid saama ei lähe ometi . 
1609	NA	 Tunneb targalt ? 
1610	NA	 Tunneb omaselt . 
1610	NA	 Ei vahi võõriti , vaid teab , kus kivi all vähid elavad . 
1610	NA	 Leiab nad üles ja läheb ka kivi alla magama . 
1610	NA	 Ma oleksin võinud juba ammu pärinemist uurida , võõrsil , nagu ma olin . 
1611	NA	 Ja siis , pärast pausi , jätkas ta kirjakeelselt ja -meelselt : 
1612	NA	 Kui sa oma eellastest midagi ei tea , on sul tunne , et lood iga päev iseennast kellekski , kes sa tahaksid inimesena olla - järskudest keskkonnamuutustest tingitud eneseanalüüs ja õppimistahe ainsaiks suunajaiks - , kuni ühel päeval saad täiskindlalt teada , et oled vaid liikunud pärilikult määratud enese poole , hoolimata sootuks teistsugusest taustast ja õpetustest , mida sulle on püütud külge pookida . 
1613	 37 . 	 37 . 
1614	NA	 Kui ma ühel suvel maal vanaema juures olin - ta võivat ütelda ka nõnda : kui ma Kütil vanaema Maali juures olin - , tahtnud ta nii hirmsasti Leningradi sõita , et hakanud Maalilt raha lunima . 
1614	NA	 Muidu ei küsinud ma temalt kunagi midagi , sest vanaema oli nii kitsi , et peitis raha endagi eest kanapesasse . 
1614	NA	 Vahel ei leidnud ta peidetud raha üles , kuigi kogu maja kõikmõeldavad peidupaigad pöörati segi . 
1614	NA	 Alles mitu aastat hiljem selgunud , et kana oli rahahunniku otsas pojad välja haudunud . 
1614	NA	 Aga siis oli juba hilja , siis oli raha määndunud , must ja kasutu . 
1615	NA	 Aga tookord , jah , oli ta raha otse küsinud , ning Maali öelnud , et kui tal piimaraha just praegu käes oleks , annaks ta küll . 
1615	NA	 Et sõitku tütretütar või Moskvasse , aga näe : raha ei ole , raha on meiereis ning tema , vana inimene , sinna enne õiget maksmise aega järele igatahes ei lähe . 
1616	NA	 Ma lähen ise , oli ta ütelnud . 
1616	NA	 Ma lähen ise , ütle vaid õige päev , millal raha makstakse . 
1617	NA	 Täna ongi see päev , vastanud Maali . 
1618	NA	 Siis oli ta lasknud endale meiereitee ära seletada , võtnud jalgratta ning astunud südilt hekivahelise värava poole . 
1619	NA	 Pärast Piira metsavahet keera paremale , oli öelnud vanaema , ning siis varsti , kui ühest alevist läbi ja teine ees , näed meiereid juba isegi . 
1619	NA	 Ütle , et mina saatsin . 
1620	NA	 Ma polnud nii kaugel üksi käinudki , ja ratas tundunud ka väga suur , kuid ometi paisunud ta rind uhkusest , et tema on nüüd nii täie eest väljas , et võib üksipäini vanaema raha eest kas või Moskvasse minna . 
1621	NA	 Ta oli sõitnud ja sõitnud , nagu on ennegi sõidetud , kui küsimus õnnes või rahas , ning peatunud lõpuks meierei suletud ukse ees . 
1621	NA	 Polnud tööpäevagi , ütles ta mulle . 
1621	NA	 Ja siis tulnud tal meelde Maali naerul nägu ja lahke olek , et sõida , laps , keeruta ratast enese pärast , mina ei keela sul sugugi kas või ilma otsa minemast . 
1622	NA	 Maali teadis , et raha ei maksta ! 
1623	NA	 Kodus öelnud vanaema , et sõit oli vajalik selleks , et rännukihk jahtuks . 
1623	NA	 Et kui tema midagi niiväga tahab , olevat mõttetu vaielda . 
1623	NA	 Tundsin end nagu tola . 
1623	NA	 Päise päeva ajal tõmmati mu igatsustenahk üle kõrvade . 
1624	NA	 Vilmaga rääkides olevat tal seesama tunne . 
1625	NA	 Ma tahan nii kangesti tõtt teada saada , et Vilma lihtsalt narritab mind . 
1625	NA	 Mis hirmu Vilmal enam on ? 
1625	NA	 Mingit hirmu tal ei ole . 
1625	NA	 Kui ta aru sai , et ma olen neid Kaarliga pilte näinud , kadus hirmgi . 
1625	NA	 Neid ta varjas , nendest ei tahtnud ta rääkida ja et ta algul tõesti lootis mind läbi Piira metsavahe ja kahe alevi meiereisse teadmiste järele saata , rääkis Vilma , et Kaarel teinud pilte juba 1950. aastal . 
1626	NA	 Istusite kolmekesi punkris ja keegi tundmatu isik pildistas ootamatult ja äkki ning teie arutasite kaua , kes see küll olla võis . 
1627	NA	 Nimelt tulnud talle meelde , et esimest korda sellest fotost ( nendest fotodest ? ) rääkides oli Vilma seletanud asjalugu just nõnda . 
1628	NA	 Vilma naeris . 
1629	NA	 Jah , see oli Kaareküla all ja teistega pundis koos me veel polnudki . 
1629	NA	 Olime kolmekesi : Kaarel , mina ja Meinhard . 
1630	NA	 Kes oli siis see neljas metsavend , kes pildistas . 
1631	NA	 Neljandat metsavenda ei olnudki , oli Vilma äkki mürinal naerma hakanud . 
1632	NA	 Talle ( mulle ) meenuvad selle loo puhul laused : teist metsavenda ei olnudki ( Kaarel nõnda ) , äkki poissi polnudki ( M. Gorki Klim Samginis nõnda ) , ja kui reeturitöö tehtud ja Meinhard tapetud , ütles Kaarel mälestusi ette lugedes õpetlikult : 
1633	NA	 pikkamisi hakkasid nad mõistma seda tegelikkust . 
1634	NA	 Nad lasksid end pildistada , nad poseerisid , tantsisid ja jõid , sest järgmises haarangus said nad teada , kuidas tundub tegelikkuse järgmine ilming . 
1635	NA	 Et see lause on kirjas ja suus nelikümmend kuus aastat hiljem , ei mõistnud mehed tol korral Kaarlit sugugi . 
1635	NA	 Julgeolek oli kohe hakanud levitama teadet Kaarli surmast ja imekombel ellu jäänud kaaslased nõudnud seletust . 
1636	NA	 Kaarel vastanud : nad tegid mu surnuks , et siis , kui ma kuhugi tallu toitu küsima lähen , märkaksid inimesed kohe , et olen ju elus ning teataksid , kuhu vaja . 
1637	NA	 Mehed ei osanud selle jutu peale midagi ütelda , tähendas Vilma . 
1638	NA	 Kõik on valmis reetma , ütles tegelikult ju Kaarel . 
1638	NA	 Ta lihtsalt pidi midagi ütlema , sest kõigepealt tapeti just need mehed , kellel oli mingigi sõjaväeline kogemus . 
1638	NA	 Taludest pärit teiste poistega oli pärast märksa lihtsam hakkama saada . 
1639	NA	 Niisiis , neljandat metsavenda ei olnudki . 
1639	NA	 Laua taga istusid Vilma ja Meinhard , Kaarel pildistas . 
1640	NA	 Ja et Kaarel armastas pildistada seeriate viisi , mehed igas poosis ja riietuses ja relvaga , siis peab arvama , et Vilmast ja isast tehtud fotosid on teist niisama palju veel kusagil alles . 
1641	NA	 Ja arhiiviski pole ta ühtki isa fotot leidnud , kui välja arvata need kaks , mis tehtud isa laibast ja neile on pandud alla Kaarli nimi . 
1642	NA	 Milleks seda Kaarlit ( või kedagi teist ? või kedagi teist ? või kedagi teist ? kordas ta sõrmega vastu lauda toksides ) siis ette valmistati , küsis ta minult ootamatult teraval häälel . 
1642	NA	 Miks isa fotodest pole kuskil säilinud ühtegi ? 
1642	NA	 Kas luuremängudeks , küsis ta kohkunult , et rahunedes edasi rääkida . 
1643	NA	 Kui ta nüüd järele mõtleb , siis on pärast isa surma hakanud tööle terve fotoartell : piltidel võib näha asjatundmatuid aparaatide sõrmitsemisi , sest poodidest ei võetud ( röövitud ? ) mitte üksnes söögikraami ja riideid , vaid ka fotoaparaate , grammofone , raadioid ; kõike , mis meeldis ja millega sai harvadel puhkehetkedel mängida . 
1644	NA	 Keegi ei suuda aastate kaupa pidevas ohus elada - ja pidevas ohus olid nad tõesti - , rääkida ainult isamaast ning teha laskeharjutusi . 
1644	NA	 Ka sõjaväelane on elus inimene , mis siis metsavendadest arvata . 
1644	NA	 Nad on elus ja surnud ühekorraga . 
1645	NA	 Sa küsisid : milleks Kaarlit ette valmistati , tuletasin ma talle meelde . 
1646	NA	 Jah , tõesti , äkki ma nagu ei tea seda enam . 
1647	NA	 Kaarel pingutas siiski üle . 
1647	NA	 Ilma Kaarlita ei teaks ma midagi . 
1647	NA	 Kui meil juba on niisugune hoiak , mis silmist , see möödas , vajunuks kõik aegade tolmu . 
1648	NA	 Kaarel kartis . 
1648	NA	 Kaarel varjab ehk praegugi seda , mida keegi ei tea . 
1648	NA	 Mälestustes on Kolga lahingu Kaarli-variant . 
1648	NA	 Eks katsu ümber lükata ! 
1648	NA	 Punkrite üksikasjalised kirjeldused on suisa arusaamatud . 
1649	NA	 Nii ta mõtelnud , kuni taibanud , et seal Kaareküla all ei tehtud ühtegi fotot . 
1649	NA	 See fototegu on tema tarvis välja mõeldud , et ta maha jahtuks ning kujutleks ise , mis ilus pilt see oli , kui Vilma ja Meinhard istusid paksu metsa sisse ehitatud punkris ning laual oli jõulude puhuks ehitud kuusk . 
1650	NA	 Isa oli seal nii selgelt ja hästi välja tulnud , et otse imesta , kuidas võib metsas üldse nii häid fotosid teha . 
1650	NA	 Ta pannud tähele , et Vilma ei öelnud Meinhard , vaid isa . 
1651	NA	 Vilma naeratanud rääkides , nagu näeks ta läbi telefonitraatide , kuiväga ta just seda fotot igatseb . 
1652	NA	 Miks ei võiks need fotod olemas olla . 
1652	NA	 Kui tütar tahab , siis nad ju ongi . 
1652	NA	 Ei ole ju muud vajagi , kui kujutleda Kaarel enese isaks . 
1653	NA	 Ühest fotost ta polevat mulle rääkinud , Arhiivimees polevat seda talle ka saatnud . 
1653	NA	 Siinkohal ta naeris , otsekui kõriseks kurgu sügavamas põhjas midagi , kõriseks , seguneks suukoopa soojaga , nii et heli oli ühtaegu madal ja pehme . 
1654	NA	 Sellel fotol olid kõik jumala alasti , mehed südid ja hakkamas . 
1654	NA	 Kas naistest keegi oligi näinud mõnd pilti pärast Eedeni aia pattulangemist , kuid just seda tegid nad järele . 
1654	NA	 Ta olevat , luup käes , fotot arhiivis hoolega uurinud . 
1654	NA	 Ja pärast tänaval Arhiivimehe üle naernud . 
1654	NA	 Naersin fotot ja tundsin ka hirmu : iga pargipuu taga seisis püssimees ning sihtis just mind , kes ma liiga palju olin näinud ja lugenud . 
1655	NA	 Surmahirm ja sigimistung on otsekui vennad , kes suudaks nendest pääseda ! 
1655	NA	 Tõsi , Vilmat sellel fotol ei olnud . 
1655	NA	 Kaarlit ka ei olnud , kuid taust ja õhkkond pidi nakatama ju nemadki . 
1656	NA	 Mina kujundan ürgkarjet tänasele põlvele vastavaks , ütles ta siis , tõstan päevavalgusse . 
1656	NA	 Seal metsas ja selles kambas oli 1953. aasta hilissuvel mõndagi , millest nagu ei tohikski rääkida . 
1657	NA	 ? 
1658	NA	 Me vajame teistsugust pilti ja vaadet . 
1658	NA	 Me vajame valet , et mehed võitlesid isamaa eest viimase hingetõmbeni . 
1658	NA	 Ja naised õlitasid relvi , olid meeste truud kaaslased , sõdurid nagunii . 
1659	 38 . 	 38 . 
1660	NA	 Unes ilmunud talle üks mees ... 
1660	NA	 Olin targu vait . 
1660	NA	 Ja see mees tahtnud talle just nagu midagi ütelda , aga polevat saanud . 
1660	NA	 Nagu oleks nähtamatu õhukiht surutud suule , nägu tõmbleb , kuid suud lahti ei saa . 
1660	NA	 Mees vaatab , silmad hoiatust täis , viipab käega tema selja taha , kus polevat uneski olnud kedagi . 
1660	NA	 Ma vaatasin , ütles ta mulle . 
1660	NA	 Ja ei saa rääkida . 
1661	NA	 Mees ei saa . 
1661	NA	 Üle ta keha valgunud pahvak alasti hirmu - ta kohe tundnud , et hirmu - , sest sellest saanud ta aru küll , et mees teda millegi eest hoiatab . 
1662	NA	 Mees asetanud käsivarred korduvalt ja korduvalt rinna ette risti , nagu keelaks ta edasi liikuda , osutaks mingile tõkkele , millele tema ohtlikult lähedal . 
1663	NA	 Ta oli vaadanud , et tuisku ei ole . 
1663	NA	 Mees tuisust ei tulnud , ning öelnudki kõva häälega nõnda . 
1664	NA	 Siis oli mees teinud labakäte ja randmetega tõkke enese suu ja näo ette , korduvalt ja korduvalt . 
1664	NA	 Ahastust mehe silmades polevat olnud , pigem karmus ja kindlus . 
1664	NA	 Ja korduv keelumärk . 
1665	NA	 Siis oli hakanud tõepoolest sadama peent pihulund . 
1665	NA	 Ja mees kadunud ära . 
1666	NA	 Sealsamas seisnud üks teine mees - algul oli talle tundunud , et ei näe tuisus kuigi hästi , et tema hoiataja on lihtsalt lumega kaetud - , aga lähemale minnes näinud , et mees on tõepoolest teine . 
1667	NA	 Ja äkki oli too uus ja lumine käratanud ta peale kui kõu taevast : Ah sina siis tahad mu karjääri ära rikkuda ! 
1667	NA	 Vaata aga vaata , kohe nii kõrgelt võtad , urise kontide peale , mina olen noor ja tahan veel elada . 
1668	NA	 Ta oli tagasi põrkunud , korraks tagurpidi hangegi kukkunud , siis tõusnud , siis teinud end vapraks ja ütelnud - endal süda kloppimas sees kui seitse vasarat - , et jäetagu tema ja ta vanemad rahule , muud tema ei tahtvatki . 
1669	NA	 Seejärel oli uni otsa saanud . 
1670	 39 . 	 39 . 
1671	NA	 Mina nägin Eesti Vabariigis seda und , kõik varasemad uned ei tulegi ju enam arvesse . 
1672	NA	 See seletus ajas mind naerma ja ma naersingi täiest kõrist . 
1673	NA	 Pärast häälekat arvamusavaldust oli ta kaua vait . 
1674	NA	 Kõigepealt räägin ma sulle Juudast . 
1674	NA	 Juudast räägin ma , nagu sa isegi taipad , ütles ta mulle tigedalt . 
1674	NA	 Tema ei teadvat , kas inimene on jumala näo järgi loodud , kuid Juudal on inimese nägu päris kindlasti . 
1674	NA	 Juuda nägu vahetab tundeid ja sugu , väljapääsutusest saab tema ilme . 
1674	NA	 Kui sa oled üksi ja õnnetu , pakub Juudas sulle seltsi . 
1674	NA	 Kui oled rahata , pakub Juudas sulle raha ja rikkust . 
1674	NA	 Ja kui sa armastust ihkad , on Juudas maailma parim . 
1674	NA	 Sinu enese valgustkartvate soovide ilming on Juudas , kui oma õnnetusse liialt süvened . 
1675	NA	 Juudas teab neid pehmeid luudeta kohti , kust nool läheb tõrketa läbi . 
1675	NA	 Juudas on saatana sugu ja kuradi vend . 
1675	NA	 Kurat ja saatan on erinevad olendid . 
1675	NA	 Kuradit hüütakse iga päev appi , kurat on saatana varju nimi ja Juudas nende alandlik teener . 
1676	NA	 Mis sihti saab jumalal olla ? 
1676	NA	 Mitte mingit . 
1676	NA	 Jumal on loonud meid just nagu katseks , katseks ja lootuseks , et tõuseme neljalt jalalt kahele püsti ning näeme , kuis silmapiir taganeb , et näeksime enese ette ja taha , kaugele ette ja kaugele taha , ja meie keha ei ahelda enam lendu ning igatsust . 
1677	NA	 Juudas piiritleb alati ringi . 
1677	NA	 Juudas mõistab me kehasse suletust , silmapiirist meieni koonduvat rõngast , meie nelja maa külge needitud jäset mõistab Juudas kondiüdini . 
1677	NA	 Keha needus saadab meid surmani . 
1677	NA	 Sellesama keha kaksolek , milleta ei suudeta mõelda ühtegi mõtet . 
1677	NA	 Juudas hoiab liitekohtadest kinni . 
1677	NA	 Valiku hetkest teab Juudas mõndagi . 
1677	NA	 Kui Jumal on nähtamatuna sinu loomuse sees - keegi pole saanud lootust ja igatsust käega katsuda - , siis võrgutab Juudas sinu keha ja nahka , Juudas on soojalembuse kindlaim tagatis . 
1677	NA	 Eriti siis , kui ümber on mets , külm ja pimedus . 
1678	NA	 Siis rääkis ta edasi poolihääli , kuid tungivalt . 
1679	NA	 Ah siis sina arvad , et mina kohe üldse ei märka Kaarli ja Vilma armunud olekut , seda rõõmsat elukevadet , nagu polekski ümber relvad ja mets , nagu polekski Meinhard just äsja tapetud . 
1679	NA	 Märkan küll , karjus ta vahele , kohe algul märkasin . 
1680	NA	 Ma tahan seda meest , sest võib-olla homme oleme surnud , lõkendab Vilma ja mees tunneb täpselt samuti . 
1680	NA	 Seda fotod ei saagi varjata . 
1681	NA	 Nagu ma olen sulle juba rääkinud , elasid nad poolteist aastat kolmekesi ühes punkris , ühe talve oli Kaarel haigegi , Vilma põetas teda , ja isa , kes oli sõjast ja lahinguist väsinud , varavana ja mehena vahest liigagi tuttav , jäi selles isaste võitluses alla . 
1681	NA	 Jäi üksteist aastat noorema mehe esimesele armumisele alla - ta olevat uurinud : Kaarlil ei olnud enne metsaminekut pruutigi - , ja kui ta siis Vilmat haletses , kenale naisele kaasagi tundis , et ta oma parimad aastad peab metsas olema , oli naine võidetud . 
1682	NA	 Need fotod on armastajapaarist , kähises ta , nagu oleks tal tõesti õigus ema suhete üle kohut mõista . 
1682	NA	 Ma tean , et need fotod on armastajatest ja Kaarli sõrmis on laulatussõrmus ja Vilma sõrmus ja ema sõrmis pole ühtegi . 
1683	NA	 Kui tema veel laps olnud , siis toodud talle millalgi metsast isa laulatussõrmus , abielusõrmus , ning öelgu nüüd mina talle , kuidas see pärast Kolga lahingut Kaarli kätte ülepea sattus . 
1684	NA	 Ajasid unes sõrmust taga isegi Pariisi linnas , mõtlesin mina , imestades , et elul ja unenäol polnud tema jaoks vahet . 
1684	NA	 Üks jätkas teist , üleminek näis olevat vajalik ainult selleks , et öelda : seda nägin ma unes , siis ärkasin . 
1684	NA	 Mind hämmeldas , et ta neil kahel olekul üldse vahet tegi . 
1685	NA	 Kui homme on nagunii surm , siis tahan ma täna veel elada . 
1685	NA	 Ma olen nii noor , ja varsti on pimedus . 
1685	NA	 Kaarel on noor . 
1685	NA	 See vana mees - mu isa oli kolmkümmend viis aastat vana - ei päästa mind . 
1685	NA	 Kui Meinhard lahinguist või rinnetest rääkis , oli seda kaheksa aastat pärast sõja lõppemist mõttetu kuulata . 
1685	NA	 Eriti Vilmal , kes polnud külast kaugemal käinudki . 
1686	NA	 Meinhard oli küll tervena tagasi tulnud , kuid ometi jäänud alla , oma eluvõitluse kaotanud , sest mets ei ole inimese eluasemeks loodud - kuid sinna on Meinhard oma noore naise toonud , just sinna ja ei kuhugi mujale - ning näib , et nad peavad siia padrikusse jäämagi . 
1686	NA	 Kui Kaarel nüüd midagi lubas - ta otse pidi lubama sellele noorele naisele , kes õhetas elust ja nõudis armastust , millest ainult tuim ja tundetu võib eemale põrgata , millest ainult tark ja kaval võib kinni hakata - , siis oli tõotusel vägi . 
1687	NA	 Aeg-ajalt ei usu ma ennastki , hüüdis ta äkki . 
1687	NA	 Kas Vilma tõesti aimas , kui mehi Kolgale saatis , et Meinhard ei tule tagasi . 
1687	NA	 Ma ei oska arvata , mil kombel need kokkulepped sõlmiti , kuid nõnda see oli . 
1688	NA	 Vahest ei aimanud midagi , ütles ta vaikselt . 
1688	NA	 Nii kiire oli elada , nii vähe jäänud aega , minevik-olevik-tulevik oli vaid viiv külma hirmutava surma ees , sest surra tuli oma eluea parimal hetkel kui loom . 
1688	NA	 Sellepärast : las Kaarel toimetab , las Kaarel juhib ja otsustab , kuni lõpuks ühel fotol on Vilma metsise sabaga , õnnis naeratus näol . 
1689	NA	 Elada ! 
1689	NA	 Ma tahan elada ! 
1690	NA	 Kas Meinhard võis seda kõike enne Kolgat aimata ? 
1690	NA	 Foto on tehtud pärast Meinhardi surma , vahest polnud varem nii tormilist elu . 
1690	NA	 Ja pealegi - see tuli mul äkki meelde - , Kaarel ja Vilma said kokku ju Kaarjärvel . 
1690	NA	 Mis ajast alates said , seda ei söandanud sa Endlalt küsida . 
1691	NA	 Ta mäletavat hästi seda päeva kolm aastat tagasi . 
1691	NA	 Vilma oli just Kaarli poolt väga rusutud olekus tulnud . 
1691	NA	 Kaarel ütles seda , mida pole sünnis ütelda , kohmanud pärimiste peale Vilma , ja vaadanud - näost valge kui lubi - otseti enese ette maha . 
1692	NA	 Kaarel ütles , mis pole sünnis , kordas ta mulle . 
1692	NA	 Ta teadnud selsamal Vilma ülestunnistuse hetkel , et Kaarel oli Vilmale tõtt ütelnud , metsas toimunu tuuma avanud , andnud Vilmale nime . 
1693	NA	 ? 
1694	NA	 Mul oli sind vaja vaid selleks , et julgeolek saaks Meinhardi kätte . 
1694	NA	 Ja teised metsavennad niisamuti . 
1694	NA	 Ühes katlas oleme nüüd mõlemad . 
1695	NA	 Sinul ei ole ülepea võimalik Vilmat mõista - mõtlesin mina ja OLIN VAIT - , sest sinu arusaamise järgi on emaks-olemise tempel tema sisikonna sisse löödud , nii et ta ei unusta sind isegi unes . 
1695	NA	 Tegelikult pole see nii . 
1695	NA	 Seal metsas oli ta kõigepealt naine . 
1695	NA	 Kui ta oleks ema olnud , poleks ta mehega metsa kaasa läinudki . 
1696	NA	 Kas ta ikka läks omal tahtel , kui niiväga haaranguid ja loomavaguneid kartis ! 
1696	NA	 Ehk oli see metsaminek algusest peale pisut teistsugune , aga Vilma ise ei pruukinud sellest veel isegi teada . 
1696	NA	 Mida kauem nad sugulasi ja tuttavaid pidi end varjates hulkusid , seda selgem pidi Vilmale olema , et sellest mehest ei ole temale elus enam mingit tuge ja abi . 
1697	NA	 Ja siis nägi neid juhuslikult põõsaste taga Kaarel ja kutsus oma suvepunkrisse elama . 
1698	NA	 Esimest korda vaatasin ma teda täiesti väljast - kuidas ta päritolust ja ajaloost tarka juttu rääkida sahmerdas , kuidas ta ennast oletamisega piinas - ega näinud lihtsaid elulisi tõsiasju ega kujutanud olukordade pääsmatust kõigele püüdmisele vaatamata ettegi . 
1699	NA	 Ma teadsin , kui õõnes ja külm tunne tal on , kui ma niimoodi absoluutsest neutraalsusest teda vaatan , ja mul oli korraga kahju , et ei tema ega mina suuda kirjeldada selle noore naise hinge , kes ei tahtnudki algul teha niipalju kurja , kui aastate möödudes selgus . 
1700	NA	 Vahest just seda moraalse keskenduspunkti puudumist oli Vilmale pahaks pannud vanaema Anna , kui keeldus poja väljavalitut miniaks võtmast . 
1701	NA	 On valus olla mina , väga valus on olla mina , kui jääd seisma ilmavalguse lagedas , ütles ta äkki . 
1701	NA	 Ma võpatasin - seekord võpatasin mina - , sest ma polnud veel kunagi teda NII TÄIELIKULT PETTA TAHTNUD , kui selles kõrvaltvaatamise jäisuses . 
1702	NA	 Ja ma teadsin selsamal hetkel , et ma lohisen temaga kaasa - nagu oleksime inimesed meiegi ! - , et ma arutlen , oletan , küsitlen , väitlen ja kirjeldan , teades pärast selle absoluutse nullpunkti kogemist , et kõik meie vaev on tühine elusügavuse kraatri sees . 
1702	NA	 Tegelikkusesse ei kosta tõelise meeleheite hääl , ja et me teame hüüdmise enese sisse kuhtumist , siis teeme lihtsalt näo , et saatusi on võimalik mõista . 
1703	NA	 Pärast seda valvas Vilma iga Meinhardi kohta öeldud sõna , vaibus ta hääl lausa sosinaks . 
1704	NA	 Miks mu isa oma naist isegi unenäos kaitseb , küsis ta siis . 
1704	NA	 Miks käsib vaikida ? 
1704	NA	 Nagu oleks tal naise hingerahu tähtis pärast surmagi . 
1705	NA	 Isa kaitseb hoopis sind , tahtsin ma ütelda , kuid olin vait : kui ta kuulda ei taha , siis ta tõepoolest ei kuule . 
1706	NA	 Nüüd süütab ta küünla ning tahab selle valguse all oma südame puhtaks magada . 
1707	NA	 Tema tahab ja isa on nõus . 
1708	 40 . 	 40 . 
1709	NA	 Tema tervisega olevat jälle lood pahasti : nimelt tulnud tal alles nüüd meelde , et ta rääkinud mulle millalgi , kuidas ta kakskümmend aastat hiljem oma ( ja mitte Kaarli ) tädil külas käis , kuid polevat tädi eest leidnudki . 
1709	NA	 Kõndinud niisama ümber maja ja lugenud klaasi tagant kardina volte . 
1709	NA	 Kaarli tädi on surnud , torkas ta vahele . 
1709	NA	 Kõik , kellest räägin , on ju ammu surnud . 
1710	NA	 Pärast seda olevat ta triivinud ( bussis ! ) mööda Tartu linna ja kuulanud , mis inimesed ta ümber räägivad . 
1710	NA	 Tänaseks mäletavat ta vaid , et üks mees kordas pidevalt teisele , mida too enam ei vaja . 
1710	NA	 Ei vaja riiet , mööblit , Tallinna-sõite ega välismaareise , et vanal mehel ei kulu enam midagi , ning hiljem mõelnud ta , mis see siis õieti oli . 
1711	NA	 See jutt nimelt : ei vaja , ei käi , ei kulu , ja saab raha panna kõrvale . 
1711	NA	 Milleks ? küsis ta järsult . 
1712	NA	 Tema isiklikult ei heitvat Vabariigile midagi ette , kuigi aeg-ajalt vajab , käib ja kulub . 
1712	NA	 Oma tädi poole ta tookord sisse ei pääsenudki - aga seda ma juba teadvat ; teadsin tõesti - , kuid tal tulnud pähe sootuks kõrvalised mõtted , mis temal juba peast läinud , kuid küllap on minul meeles . - Need olid mul meeles , nagu kõik , mis ta iganes rääkinud . - 
1713	NA	 Seepeale ütles ta , et ta ei teadvatki , kumb on parem , kas see , kui sõnad on meeles või päikese peegeldus lumelobjakases vees . 
1713	NA	 Ta arvavat , et ei lahenda parema-vasaku poole probleemi kunagi , kuid aeg-ajalt tahab sellele ometi vihjata . 
1714	NA	 Temaga olevat juhtunud see imelik lugu , et ta kohtuvat uuesti kellega tahes alles kümme , viisteist või kakskümmend aastat hiljem . 
1714	NA	 Vahepeal olevat teine elu teisel maal ning vananemise märgid üllatavat teda alati . 
1715	NA	 Ma ei ela ju igavesti , me ei ela ju igavesti , kuid tema üheksateist aastat hiljem nähtud tädi olevat juba seitsmekümne viie aastane . 
1715	NA	 Siin on mõningane vahe , ütles ta pärast hajusat pausi . 
1715	NA	 Ta olevat oma tädi Agatha tundnud ainult naeratuse järgi ära . 
1715	NA	 Nägu kortsus , keha kõhn , silmadki väsinud , aga naeratas nagu viiekümne kuuene . 
1715	NA	 Kuidas viiekümne kuuene naeratab ja kuivõrd see kahekümne viiese omast erineb , mina igatahes ei küsinud . 
1716	NA	 Kui kedagi iga päev näed , siis vananemist ei märka . 
1716	NA	 Tema ise tundvat end kogu aeg noorena , ja Arhiivimees olnud ka noor . 
1716	NA	 Alles hiljem , palju hiljem tuli tal meelde , et tädi naeratusest ei rääkinud ta niisama . 
1716	NA	 Kõigel , mis meenub - segiläbi või näiliselt kindla korra järele - , olevat mingi salajane tähendus . 
1717	NA	 Mina olen unustanud nii palju , et näib , nagu kerkiks sulaveest jääkatte üksikuid tükke ja nende abil on jääsilda ( lumepõrandat ) võimatu taastada , Emajõest üle ei kõnni . 
1718	NA	 Kas ma kujutavat ette , et isegi kujutlustes ei kõnni . 
1719	NA	 Ma ei kujutanud enam midagi ette , vaid ainult kuulasin . 
1719	NA	 Seepeale ütles ta , et on nii raske pärast minu minaga algavat lauset iseoma minast rääkida . 
1719	NA	 Kas ma saan aru , millele ta vihjab . 
1720	NA	 Noogutasin agaralt , et sellest vee peal kõndimisest pääseda . 
1720	NA	 Tahtsin pääseda temast ja enesest . 
1720	NA	 Oli ikka veel kevad , kuigi suvi näis olevat ammu lõppenud . 
1720	NA	 Vahest oligi lõppenud , aegadel polnud ju vahet . 
1721	NA	 Tema mõtlevat aina , mida tegi Kaarel , kui metsavendi enam ei olnud , mida tegi Vilma , kui elas kõrvalises metsaäärses talus ja Kaarli punker oli otse talu taga . 
1722	NA	 Pool Kaarli mälestustest olevat nelja punkri ehituse kirjeldusi täis . 
1722	NA	 Kellele ta neid ehitas ? 
1723	NA	 Tal kumisevat kõrvus Kaarli lause - kui mees , kaustik käes , oma mälestusi ette luges ja keeldus käsikirja kas või viivuks tema kätte andmast - , ja see lause on ligikaudselt järgmine : 
1724	NA	" "" Aprilli lõpus oli mu otsus kindel , et jätan selle punkri nõnda , et kui keegi ta edaspidi leiab ja julgeolekule teatab , siis on ta elamiskorras , ning midagi ei ole ära viidud ega lõhutud . "" "
1725	NA	 Ma panen selle kuulmetele mõjunud lause jutumärkide vahele . 
1725	NA	 Ainsate jutumärkide vahele , rõhutas ta , teiste sulud ja märgid on kujuteldavad . 
1725	NA	 Enesestmõistetavusi pole vaja raamida . 
1725	NA	 Mina ja sina ei lähe kunagi nende teistega segi , omavahel segiminek on ehk koguni loomulik . 
1726	NA	 Kaarel ei märganud selles passaa ( is isegi häälega lugedes midagi erilist . 
1726	NA	 Aga temale tulnud kohe mõte , et Kaarel ehk oli viis varjatud metsavenna-aastat ka punkrite ehitaja , sest pärast Kolga lahingut ja aasta kestnud haaranguid oli enamik metsavendi tapetud . 
1727	NA	" Kaarli mälestustes nii otsene viide , et julgeolek võiks selle punkri leida ja "" siis on ta elamiskorras ja midagi pole lõhutud ! "" "
1728	NA	 Kosmonautidel on dublandid . 
1728	NA	 Kõiki ei vahetata välja ühekorraga . 
1728	NA	 Ootamatuste puhul asendatakse vaid too , kes haiguse või mõne muu põhjuse tõttu sõiduks avaruumi lihtsalt ei kõlba . 
1728	NA	 Teistele tuleb ehk sobivad asendusmehed alles otsida . 
1729	NA	 Mis viga otsida , kui fotodel on ühe kamba elu-olu laskeharjutusteni välja nii meeleolukalt läbi mängitud . 
1729	NA	 Punkrite ehitaja võis lõpuks ka õpetajaks sobida , esinäitlejaks pingsates olukordades . 
1729	NA	 Ta oli ehtsat metsavennaelu palju aastaid õppinud . 
1730	NA	 Nime võib ära vahetada nagu riidedki , sündmuse võid keerata pahempidi , võid vaadata ennast läbi mitmekordsete peeglite , nii et välimuse taju kaob täiesti , kuid teatud annus tõele viitavat hõllandust säilib ikkagi . 
1731	NA	 Teised ütlevad ( näevad ) , et oled paks , ise tead , et su kont on kerge , et jooksed kui hirv üle lagendike , kuni küti kuul tabab su jooksu märkiva salmi . 
1731	NA	 Sa tunned ennast seestpoolt ikka veel noorena . 
1732	NA	 Hirv , oja ja kütt ei pruugi olla tõelised . 
1732	NA	 Hakkad seda isegi uskuma . 
1732	NA	 Küti kuul võib leida sinu iga tund . 
1732	NA	 Ja elu-uni on lõppenud . 
1733	NA	 Hiljuti lugenud ta , et üht Alberti-nimelist inglise luurajat veetud just 1954. aastal punkrist punkrisse , ilma et ta ühtki metsavenda oleks kohanud . 
1733	NA	 Kõik , kellega luuraja kokku puutunud , olnud agendid , aga see selgunud alles siis , kui luuraja koos Eestist kaasa antud mehega Inglismaale tagasi jõudis . 
1733	NA	 Siinse mehe legend olnud igati tõetruu , kuid tema lahingus põrutada saanud jalad olid andnud end tunda ning ta vajanud meditsiinilist abi . 
1734	NA	 See mees - olgu ta nimi siis Leo - polevat osanud seletada , kus ja kuidas ta jalgadele pihta sai - väliseid haavu ei mingeid , kuid röntgenipilt näidanud muutusi - , ja nii olevat üsna pea selgunud , et tema on KGB mees . 
1734	NA	 Siiani olid vastastikused luuremängud Vene poolele aastaid üliedukad , selle mehega seoses tekkinud inglastel sissekukkumiste teadmine . 
1735	NA	 Mina oskan sulle valutavad jalad ära seletada küll , ütlesin vahele . 
1735	NA	 Minul on Kaarli mälestused sõna-sõnalt peas , nii et ka minul on vaba vestluse arendamisega raskusi . 
1735	NA	 Aga ma püüan . 
1736	NA	 Kolga lahingu kirjelduses on ka üks võitluse stseen ette mängitud . 
1736	NA	 Nimelt seisnud Kaarel äkki vastamisi ühe mustas mantlis mehega , kelle palitulakkadest ( ? ) tema kuuli läbi laskis . 
1736	NA	 Mees oli seepeale lasknud kuuli Kaarlile õlga , kuid õnneks läbi puhvaika ja sellest ei jäänud vist suuremat märkigi . - Aga võib-olla jäi , võib-olla jäi , korrutas tema . - 
1737	NA	 Siis oli Kaarel tundnud jalgades nagu mingit nõksatust , ja kui maha vaadanud , siis näinud , kuidas lumekamakad üles paiskusid . 
1737	NA	 Katsusin , kirjutab Kaarel , aga jalgadega polnud lahti midagi . 
1738	NA	 Seekord oli Kaarel pausi teinud ja talle küsimust oodates otsa vaadanud ning tema pole olnud ka taibuta , vaid öelnud kohe : Kes siis ? 
1739	NA	 Jüri Konks , tema see MUSTA MANTLIGA MEES oligi . 
1740	NA	 Kaarel on selle kirjeldusega Jüri Konksu - või sinu isa , hüüdsin ma äkki nagu välkvalguses , kus mingi kujutis ainult korraks nähtavaks sähvatab , et siis taas pimedusse kustuda - enda vastaseks teinud , ja teiseks , Kaarli jalgadevalu on seletatud lõpuks ometi ära . 
1741	NA	 Mustas mantlis mehega vastamisi seismine ise on aga miski , mida ma hetkel seletada ei oskagi , lisasin , ning hakkasin tahtmatult naerma . 
1741	NA	 Veider kirjeldus , väga veider , mõtlesin ise . 
1741	NA	 Keset tuisku , keset haarangu ägedust nii täpne nägemus . 
1741	NA	 Kuidas saab seda lugedes tõsiselt võtta ! 
1742	NA	 Kui siit Inglismaale luureõpetust omandama saadetud mees oli Kaarel , jätkasin , siis ei olnud ju lahingust sugugi kaua aega möödas . 
1742	NA	 Näe , lähen ta mõttekäiguga kaasa , märkasin ise . 
1743	NA	 Et ajalehes intervjuud andnud inglise luuraja õigeid nimesid ei nimeta , on täitsa loomulik . 
1743	NA	 Et ta jutt ülepea on napp , äratab usaldust . 
1744	NA	 Ehhee , vastas tema , niiväga napp selle eesti soost luuraja jutt pole ometi . 
1744	NA	 Ta loeb üles hulga luure ajaloost tuntud nimesid ( Nikolai Urm , Albert Kuski ehk Georgi ja Heino Harkmann ! ) , mida ta on erinevatel aegadel kandnud - ja nende nimede taga peituv isik olevat 14. aprillil 1957. aastal KGB poolt Rootsis Köpingi sadamas mõrvatud ( vt. ka Einar Sandeni raamatut Mitme näo ja nimega ) - , ning ma ei saa üldse aru , miks ta sugulasi külastades luuret puudutava intervjuu ülepea andis . 
1745	NA	 Veel üks elluärganu ? 
1746	NA	 Ma jälgisin , mis sellest ligi nelikümmend viis aastat hiljem Eestit külastanud mehest sai . 
1746	NA	 Tema nimelt sai aasta pärast kodumaakülastust ordeni nagu Kaarelgi . 
1746	NA	 Selle eest saigi , et kaks ja pool aastat KGB-lastel end punkrites lollitada laskis . 
1747	NA	 Siis , tol artikli ilmumise ajal , helistasin Arhiivimehele ja ütlesin , et näete , ongi luuraja platsis , kes võis Kaarliga kohtuda , ja Arhiivimees vastas , et talle on juba neli samanimelist meest end spioonina üles andnud . 
1747	NA	 Valik on lai . 
1747	NA	 Aga ega ma Arhiivimeest ei uskunud . 
1747	NA	 Ja uskusin ka , sest mis tean mina luurest ? 
1747	NA	 Mitte midagi . 
1748	NA	 Minu endaga on nõnda , et olen harjunud omaenese silme ees toimuvaid näiliselt juhuslikke kokkusattumusi tõsiselt võtma , ning ma ei tea ühtegi juhtu , kus mu silmade tähelepanunaksatus oleks eksinud . 
1749	NA	 Paar aastat hiljem ilmus Mart Männiku mälestusteraamat Inglise luurajana Eestis , mille järelsõnas avaldati lugu Albertist ja temaga kaasa saadetud Leoks nimetatud mehest uuesti ning , usu või ära usu , jalgadevalu oli tekstist välja võetud . 
1750	NA	 Ka on Mart Männiku raamatus luuraja surmast hoopis teine versioon : Albert olevat Inglismaal hukkunud autoõnnetuses , mille inglased ise olevat talle korraldanud . - Miks siis inglased , hüüdsin ma vahele , kui ta oli aus ja just inglise luuraja ! - Häbi öelda , kuid see teade rahustas mind lõplikult , kirjutab KGB poolt ümbervärvatud Männik . 
1751	NA	 Albertiks nimetatud mees on Einar Sandeni ja Mart Männiku kirjutisi võrreldes - esimene küll dokumentaalsusele , teine mälestuslikkusele pretendeeriv teos - KA KAKS KORDA ERINEVATES KOHTADES TAPETUD ning ometi nelikümmend viis aastat hiljem , see tähendab 1999. aastal , elusana Eestimaale sugulastega kohtuma tulnud . 
1752	NA	 Inglaste poolt 1951. aastal Eestisse saadetud ja 1954. aastal hukatud luuraja Antsu ( kelle tegelik nimi olevat Leo Audova ) kohta kirjutab Mart Männik nõnda : Tuleb öelda , et Ants oli üpris tagasihoidliku iseloomuga ja pealegi veel usklik - kandis Uut Testamenti kogu aeg kaasas . 
1753	NA	 1952. aasta juunis on Mart Männik Antsuks nimetatud meest näinud viimast korda , luurajatega kassi ja hiirt mänginud KGB mees ütelnud , et viis Antsu kuhugi Pärnumaal asuva metsavendade salga juurde . 
1754	NA	 Ja sellessamas Mart Männiku mälestusteraamatu järelsõnas on veel kord kirjas : 
1755	NA	 Kevadel 1955 saatis KGB Londonisse oma agendi Leo - kelle tegelik nimi pole siiani teada - , et see saaks väljaõppe ja seejärel naaseks Eestisse . 
1755	NA	 Leo ülesanne oli püüda Rebast Eestisse meelitada . 
1755	NA	 KGB-le sai Leo saatuslikuks . 
1755	NA	 Nimelt hakkas Leole haav valu tegema ja ta läks Londonis haiglasse . 
1755	NA	 Arstid küsisid Leolt , millal ta haavata sai . 
1755	NA	 Agendi sõnul juhtus see kaua aega tagasi . 
1755	NA	 Otto ehk Mart Männik aga jäi Eestisse . 
1755	NA	 Siiski oli tal rohkem õnne kui ülejäänud sissekukkunud luurajail - ta jäi ellu . 
1756	NA	 Luuraja õnn on elu säilitav sissekukkumine , et mitte ütelda rohkemat , tähendas ta . 
1756	NA	 Muide , MINA ei võta endale õigust kellegi üle kohut mõista , toetun siinkohal ainult sellele , mida olen siit ja sealt kogemata taibanud lugeda ja võrrelda . 
1757	NA	 Kuigi ta mõistnud , et muudetud võivad olla aastaarvudki , hakanud ta siiski erinevaid kirjutisi kõrvutades arvama , et Kolga lahingu meestevahetust hakati ette valmistama juba 1950. aastal , siis , kui Kaarel metsa tuli ning end Vilma ja Meinhardi sappa haakis . 
1757	NA	 Tegelik vahetus muutus üliaktuaalseks 1952. aasta sügisest alates . 
1757	NA	 Siis on Albert Kuramaale saadetud ja läbi veidrate sekelduste enne planeeritud aega Eestisse toodud . 
1757	NA	 1954. aasta aprilli lõpuks oli vähemasti tolle kandi - Kaarli ja Meinhardi kodukandi - mets mehitatud KGB-lastest metsavendadega ning linnulennult ja kõiki asjaolusid teades oli vist päris üleväärne operatsiooni juhtijatel jälgida , kes kellega kokku peab saama , et luuremängud võiksid edukalt toimuda . 
1758	NA	 Muidugi jääb mulle igavesti teadmata , kas just too luurajaks värvatud Alberti-nimeline eesti poiss mitte Kaarli ehitatud punkrites KGB kontrolli all toimunud raadiomängude vahepeal aega ei veetnud . 
1759	NA	 Ja kohtus Vilmaga , kohtus Kaarliga , küsisin mina , sest olin KA seda intervjuud lugenud . 
1759	NA	 Vahest asendati või värvati too luuraja lõpuks ikkagi ümber , lisasin enese mõtte üle nagu häbigi tundes kõhklevalt . 
1759	NA	 Siis on tema Inglismaale tagasisõit ja silmapimedus KGB suhtes igati mõistetav . 
1759	NA	 Nagu seegi , et ta jäi inglaste poolt lubatud tasust ilma ning kirjutas alla ametisaladuse aktile , mis kohustab vaikima . 
1759	NA	 Aga ta ju EI VAIKINUD , kui siin lahkesti intervjuud andis , pomisesin suisa kohkunult . 
1760	NA	 Ülekavaldamine toimub lõpuks ka mälestustes ja paberil , ühe mehe harjumused ( näiteks igal pool kaasas olev Uus Testament ) , iseloom ja tõesti juhtunud sündmused omistatakse mitmele . 
1760	NA	 Tekkinud segadus näitab vaid , et fantaseerimist võimaldav sõlm on kuskil - kus , ei oska ma arvata - tõele liiga lähedal ning vajab usutavalt mõjuvat ülemaalimist . 
1761	NA	 Ta võis kohtuda ka mu isa-nimelise mehega , ütles ta seejärel kindlalt . 
1762	NA	 Luuraja esimene peatuspaik olnud metsaäärse talu taha ehitatud punker ; kus see asus , luuraja ei teadnud , kuid ega minagi targem ole . 
1763	NA	 Kui ta selle uudisega Vilmat tülitas - et vanemaist midagi kuulda , tuleb ajalehtigi hoolsalt jälgida - , jah , siis oli Vilma parastavalt naerma hakates ütelnud , et küsigu Agatha käest . 
1763	NA	 Tema õde teadvat neist viiekümnendate aastate algul ja keskel Eestisse saadetud luurajaist rohkem . 
1763	NA	 Temal polevat midagi ütelda . 
1763	NA	 Ja kuigi ta kartnud , et Vilma valetab , tulnud tal ometi meelde , et Agatha oli millalgi inglise spioonidest rääkinud . 
1764	NA	 Olin siis laps , ei mäleta kõike , ütles ta mulle . 
1765	NA	 Ma olen kui jääkattest sulavee ajal lahti rebitud tükk , mul on vähe lootust puutuda kunagise terviku servi , teatas ta siis . 
1765	NA	 Kevadine vesi on jääkatte ära lõhkunud . 
1766	NA	 Nüüd ta teadvat , et isa võttis osa Emajõe lahingust Tartu lähedal - ühel pool eestlased Vene , teisel pool Saksa mundris : ühed tahtsid koju tagasi pääseda , teised kodu kaitsta , vahest olid kõik omal kombel kord igatsenud iseseisvat Eestit ning just selle igatsuse ärakasutamise kaudu pandi nad võitlema üksteise vastu - ja lõpuks võis isa olla ka Tšehhoslovakkias . 
1767	NA	 Siin vaikib Vilma teadlikult , sest ta mõistab , mida see tähendab . 
1768	NA	 Mina sündisin 1944. aasta oktoobris ja siis oli Tartu langenud ning iseseisva Eesti lootused luhtunud . 
1769	NA	 Päris nii ei või ma ometi ütelda , tähendas ta pärast pausi , metsavennad pidasid sõda ju veel aastaid . 
1769	NA	 Ja nendega sõditi . 
1769	NA	 Keset rahuaega käis sõda edasi . 
1770	NA	 Miks Kaarel nii pikalt punkrite ehitamist kirjeldab ? 
1770	NA	 Kes seletab selle kord ära ? 
1771	NA	 Mina seletan , hüüdsin vahele . 
1771	NA	 Kui näiteks see oli hoopis Kaarel , kes Inglismaal sisse kukkus ja tagasi saadeti - ühe teise siinpool sissekukkunud inglise luuraja vastu välja vahetati , nii on õigem ütelda - , saigi temast ainult punkriteehitaja . 
1771	NA	 Muidugi alustas ta oma luuretegevust punkrite ehitamise ja libametsavennaks olemisega juba enne tähtsale retkele saatmist , kuid pärast jäigi ainult selle töö peale . 
1771	NA	 Ja lõpuks unustati ta metsa lausa ära . 
1771	NA	 Siis ei poputanud äpardunud luurajat küll keegi . 
1772	NA	 Aga süükergendus , nagu protokollides selle koha peal öeldakse . 
1772	NA	 Oma süü kergendamiseks palub ülekuulatav tavaliselt luba pisut nuhkida , sõber üles anda , ja läbikukkunud luurajal tuleb oma lolluse eest samuti maksta . 
1773	NA	 Ohhoo , ikka kuuleb ka midagi ! 
1773	NA	 Läbikukkunud luuraja võib vabalt mõrvaragendi ametit pidada , olin nüüd sellest mõttest haaratud minagi . 
1773	NA	 Et kohe lisada : Sa mõtle ikka , mida see õieti tähendaks , kui just Kaarel KGB aastaid kestnud üliedukad luure- ja raadiomängud sinu isa tehtud õlahaava või põrutatud jalgade luumuutustest tingitud valu saamatu seletusega kummuli keeras . 
1773	NA	 See oletus oli nii rabav , et mul endalgi tuli sellega harjuda . 
1774	NA	 Aga tema , minu kaksik või kolmik või kes-teab-mitmendas murdosas välgatav mina , jätkas oma arutlusrada , mille selgushetk oli alati lühis ja mitte loogiline järeldus . - Ehk teen ma talle nüüd siiski liiga ! - Kuid ümarasilmse imestusega jätkas ta siiski : Mis imelik maa , mis imelik perekond ! 
1774	NA	 Kes metsas , kes vangis , kes mitmekordsetes luuremängudes , mille jälgi ta aeg-ajalt märkab , aimab või kujutleb . 
1775	NA	 Kujutlusvõime asendab elu , mõtlesin teda kuulates mina . 
1775	NA	 Meid on harjutatud viiskümmend aastat kurja uskuma , nii et teatud ekstreemsetel juhtudel ollakse valmis kas või enda parima mina vastu astuma . 
1775	NA	 Igaüks on mõnel arutul hetkel MÕELNUD , kuipalju parem saaks , kui seda või teist inimest takistamas ei oleks , ning vanglaseinad ta enese sees viimaks ja lõpuks ja ometi lükataks kas või jõuga laiali . 
1776	NA	 Aga valjusti ei öelnud ma seekord midagi , sest ta aina süvenes ja süvenes sellesse nägelikku pilti , mida just nagu iseenese jõul töötav aju mõistmatu tegelikkuse ja unenägude survel lõi ja edasi arendas . 
1777	 41 . 	 41 . 
1778	NA	 Aga nüüd rääkis ta hoopis tädist . 
1778	NA	 Seekord enda ja mitte Kaarli tädist - neid tädisid oli nii palju ja kuule ja reetureid oli nii palju , et ma kartsin aeg-ajalt isegi , et ma ei pea sellele kõik-on-võimalik pillerkaarile vastu . 
1778	NA	 Miski ei seisnud paigal , meis ei olnud midagi , mille kohta ütelda : siin ma seisan ja teisiti ei saa , SEE ON NII . 
1778	NA	 Suhtelisus liigutas surnuid hauaski . 
1779	NA	 Kui ta peaaegu kakskümmend aastat hiljem Agathat kohtas , naeratas see nagu kolmekümnene . 
1779	NA	 Ma olin osa selles mängus , ma olin kuulanud õdede vestlusi nelikümmend kolm aastat tagasi pealt . 
1779	NA	 Agatha naeratus mäletas seda . - Praegu on XX sajandi eelviimane aasta . - Tädi ehk ise ei teadnudki , miks ta mind nähes nõnda naeratab . 
1780	NA	 Meinhard ei sobinud luureks ja pidi kaduma . 
1781	NA	 Nüüd ta mõistvat täiesti , miks Kaarel end isa külge haakis , Meinhardita ei käinud ta oma koduski , me käisime kolmekesi ju ka , oli millalgi ütelnud Vilma . 
1782	NA	 Kaarli mälestusi kuulates olnud tal kogu aeg tunne , et mees jäljendab kedagi . 
1782	NA	 KAAREL JÄLJENDAS ISA . 
1783	NA	 Enne tolle surnust ülesärganud luuraja väljailmumist ei olevat talle niisugust mõtetki pähe tulnud . 
1783	NA	 Ka mina ei sobi luurajaks , ütles ta mulle . 
1783	NA	 Ma ei mõista teise nime all elluärkamist . 
1784	NA	 Ärkad , ja kuidas veel , mõtlesin mina . 
1784	NA	 Kõik on surnud ja ärganud pärast viiskümmend aastat kestnud sõdurielu . 
1784	NA	 Valjusti ütlesin , et ka mina ei mõista , miks too luuraja alles taasiseseisvunud Eesti kaheksandal aastal ennast just inglaste omaks kuulutab . 
1784	NA	 Ja veel neljas samanimeliste meeste variandis , kui Harry-Ott Trabanti uskuda . 
1785	NA	 Aeg tihendab surmakohti ja varje , kuni moodustub soovitud kuju , luurajate elukäigud ja fotod timmitakse muutunud ajale vastavaks . 
1786	NA	 Mu isa hauakohta ei olegi olemas ! 
1787	NA	 Miks me kaome jäljetult , alati põhjalikult , küsis ta siis . 
1787	NA	 Seda und ei tahtvat ta kunagi lõpuni näha . 
1788	NA	 Kui sind keeris tabab , ütles ta mulle , ei tea sa , keda kohtad teekäänaku taga . 
1788	NA	 Majadelt kistakse katused pealt , majad vahetavad kohti nagu rändavad järved . 
1788	NA	 Keda sa järgmisel hetkel puudutad , sina ei tea , mina ei tea , kohtumistejärgne ehmatus , imestus , õud võtab endale aega , et kesta lõpuni . 
1788	NA	 Siis algab kõik otsast peale . 
1788	NA	 Sa ise ei tea , tema igatahes ei teadvat , kust tuleb ebakindlus ja hirm , et kõige tavalisem vastutulija võib sinu , minu , tema järele luurata . 
1789	NA	 Tema isiklikult võpatavat iga ootamatu kohtumise juures . 
1789	NA	 Võpatab , kui telefon heliseb , kui kirja postkastist võtab . 
1790	NA	 Ma pole luuremänge mänginud , olin laps , kui põhimäng toimus , aga mu silmapõhjadest vaatab välja keegi , kes on enne mind kõike eelnevat teinud . 
1791	NA	 Vilma vaikimine ( vaevalt et mälutus ) kinnitab aina , et pealtnäha seisvasse vette on kukkunud kivi . 
1791	NA	 Toimunud katastroofide rusud on mitmekümne meetri paksuse veemassi all . 
1791	NA	 Just sealt kerkivad uned ja arhiivides leiduv on ülinõrk kaja sellest , mis olnud . 
1792	NA	 Minu tädi , Kaarli tädi , kellegi õde või vend , Maali või Alfred on kadunud juba . 
1792	NA	 Haigus ja uni teravdab valu , äratab mälu , et lõpuks tervisesse tagasi vaibuda . 
1792	NA	 Ja kui ta siis mõtlebki , miks surid Maali , Alfred , Sass või Madean , leiab ta igaühe kohta seletava ( vangistava , lahendava ) lause kui raami , mille sisse suruda mäluta usk , et just täpselt nõnda oligi . 
1793	NA	 Ma ju mäletavat , kuidas me kõnelus algas ? 
1794	NA	 Tema kõnelus , mõtlesin mina . 
1795	NA	 Ei ole rumalamat lauset kui : ta sündis , elas ja suri . 
1795	NA	 Sünni- ja surmapunkti võib kokku pressida , vahepealne hargneb lõpmatult ning kerkib kes-teab-mitmendas põlves , kes-teab-mis nime all uuesti esile . 
1795	NA	 Mitmenda põlve , mitme mäluharu lühis tema olevat , jäävatki varju . 
1796	NA	 Õigupoolest ta ei teadvat sedagi , kuidas teda võiks kutsuda . 
1796	NA	 Mida ta vanusest arvata . 
1797	NA	 Pea on noor ja jalad töntsid , varsti kisub vihmale . 
1797	NA	 See lause kehtivat , aga ta ei tea , miks nii veidralt ( ? ) saabuvat ilmamuutust tähistab . 
1798	NA	 Iga lause sees ja all oleks kui vihje mingile teisele , vahest sajanditagusele lausele , aga tema ei saavat neid piire iialgi kätte . 
1798	NA	 Nagu seda unenäos nähtud korteritki , kus ta aeg-ajalt käinud , korterit , mille seinad võisid olla ka tuisust , sest ainult tuisk rahustavat ta närve . 
1798	NA	 Kodu , millest ta mõelnud , mille tubade õdusus kehas ja meeltes , asuvat tuisu sees , kuid tuisk koosneb ju märjast lumest ja vingest tuulest , nii et lõpuks arvavat ta , et tema kodu seinad on tuisuvihinat kirjeldavatest lausetest tehtud . 
1798	NA	 Ja lausel endal ei olevat mingit meelelist omadust . 
1798	NA	 Tema mõtlevat , et on , kuid tegelikkuseks arvatud elu keel võib olla talle sootuks tundmatu . 
1798	NA	 Tema ise olevat talle endale tundmatu , ja kui ta nõnda minuga rääkivat , lootvat ta alati , et meie koos võiksime ta elu põhiküsimusele vastuse leida . 
1799	NA	 Minuküsimusele , kordas ta . 
1800	NA	 Ma ei vastanud ( ta ei vastanud ) . 
1801	NA	 Ta olevat Kaarli kui sissi täiesti unustanud , kuigi too käis metsavennana mahapõletatud talu õuest läbi , ja ta teab , et oli sel hetkel üheksa-aastane . 
1801	NA	 Pärast elusa Kaarli nägemist nelikümmend kuus aastat hiljem läinud ta oma tädilt küsima , mis perest see mees on õieti pärit . 
1802	NA	 Mina seda ei tea , öelnud Agatha täie rahuga , kuigi nad olid kõrvalküladest pärit , vanaema Maali ja Kaarli isa noorest peast koguni paar . - See oli uudis , vanaema Maali ja Kaarli isa olid nooruses paar ! - Kuid see oli Agatha jutust selgunud hiljem . 
1803	NA	 See on täitsa imelik , et Kaarel metsavennaks hakkas . 
1803	NA	 Kiskus kaasa minu vennagi . 
1803	NA	 Nojah , vennanaine ju tahtis ka kapten Kuusiku juurde minna . 
1804	NA	 Kes on kapten Kuusik , küsinud tema . 
1804	NA	 Eks ikka mets , hakanud tädi naerma . 
1804	NA	 Mets see kapten Kuusik oligi . 
1804	NA	 Vennanaisele oli pealik tuttav . 
1804	NA	 Pealiku naine ja minu vennanaine olid õed , nii et Kaarel sai kohe päris pealiku juurde . 
1804	NA	 On ikka kindlam tunne , kui oled targa mehe käe all . 
1804	NA	 Meie rääkisime kodus Reinule küll , et mine aega teenima , käi sõjaväes ära , meie selle võimu vastu ei saa , kuid Kaarel rääkis ta ikkagi lõpuks ära ning nii Rein koos naisega metsa läkski . 
1805	NA	 Kas mu ema meeldis Kaarlile , oli ta siis kohe küsinud , et tädil poleks vastuse mõtlemiseks aega . 
1805	NA	 Ta oli tähele pannud , et niisama lihtsalt ei ütle talle keegi midagi , nagu seisaks mets kui sein tema ja vastajate vahel . 
1806	NA	 Kust sa selle võtad , imestanud Agatha . 
1806	NA	 Mina pole sellest küll midagi kuulnud . 
1806	NA	 Nojah , niipalju tean ma küll , et Kaarlil polnud enne metsaminekut pruutigi ja pärast sinu isa surma olid Vilma ja Kaarel end koos varjanud . 
1806	NA	 Kui kaua , seda ma jälle ei tea , sest Vilmast kinnisemat inimest meie peres ei olegi . 
1807	NA	 Sõrmustega oli neil mingi arusaamatus , aga ma ei mäleta , kust tuli see jutt . 
1807	NA	 Vahest ei olnudki midagi . 
1807	NA	 Mul on targem oma suu kinni pidada . 
1807	NA	 Ma tean , et lobisen liialt ja eks ma mõtlen vahel välja ka - muidu oleks ju igav , naernud Agatha - ja Vilma paneb pahaks . 
1808	NA	 Mäletad , oli ta tädi naeru ära kasutades ütelnud , sina ja Vilma ( ta oli ütelnud Vilma ! ) rääkisite 1956. aasta suvel luurajatest , kes millalgi Inglismaalt siia saadeti . - Vilma tuli metsast välja 1955. aasta lõpul , siis , kui teda metsas enam ei vajatud , ütlesin endale . - See oli Küti talu loubes ja mina kuulasin teie juttu pealt . 
1808	NA	 Mis nende luurajatega õieti oli ? 
1809	NA	 Agatha oli poole naerurõkatuse pealt vakatanud , nii et tekkinud vaikuses kostis ainult imelik kõõksatus , ning sellele järgnenud paus olnud pikk . 
1810	NA	 See on sul siis meeles , öelnud tädi võõra häälega , nagu ei tajukski , et on häält teinud . 
1811	NA	 Jah , ma mäletan , oli ta kindlalt ütelnud ning imestanud isegi , et ometi on midagi , mida saab täiskindlalt korrata . 
1812	NA	 Need olid haritud mehed , oli Agatha poolemeelse ilmega kohmanud . 
1812	NA	 Magasid veel minu abieluvoodis , mina lõikasin tol õhtul Kaarlil juukseid . 
1812	NA	 Ma polnud enne juukseid üldse lõiganud , aga pärast vaatasin , et sai päris kena . 
1813	NA	 Juukselõikuse meenutus aidanud Agatha esimesest ehmatusest üle . 
1813	NA	 Ega nad kaua meil ei olnud , mõned päevad ehk , pidasid Kaarliga millegi üle aru . 
1813	NA	 Seda ma ei kuulnud . 
1813	NA	 Meil oli ju metsaäärne talu , igasuguseid inimesi käis , kus sa pääsed . 
1814	NA	 Jälle metsaäärne talu , oli ta omaette mõtelnud . 
1814	NA	 Aga teine talu , Vilma varjas end mujal . 
1815	NA	 Ükskord tõin ma Vilmale meie poole arstigi . 
1815	NA	 Metsavendadel oli oma arst . 
1815	NA	 Sõitsin reega talle järele . 
1815	NA	 Vilma sai ikka abi . 
1816	NA	 Mis Vilmal viga oli ? 
1817	NA	 Oh , ma ei mäleta täpselt . 
1817	NA	 Ju tal oli mingi põletik . 
1817	NA	 Naiste asi . 
1817	NA	 Suur verejooks ja ma ei teagi , mis kõik veel . 
1817	NA	 Vilma oli tol korral kangesti endast väljas . 
1817	NA	 Mina olin vaid teateviija , arst ütles , et ta leiab ise Vilmaga järgmise kohtumisaja . 
1817	NA	 Sellega minu osa piirduski . 
1818	NA	 Siis oli ta taas kord mõtelnud , et on kujutlenud täiesti valesti , kujutlenud nõnda , nagu oleks metsa- ja külaelu vahel selge piir , millest astutakse üle ainult toidutoomisel . 
1818	NA	 Tegelikult elati ka siis , viiekümnendate aastate alguses , nii metsas kui taludes - käidi talviti saunas , kuskil pidid ju metsavennad ennast pesema - ja kõik ühe kandi inimesed tundsid üksteist , mis kellelgi meeles mõlkus , selgus tagantjärele . 
1818	NA	 Selgub mulle nüüd , ütles ta sosinaks vaibuva häälega . 
1819	NA	 Need mehed on nüüd tapetud , oli ta järsult teatanud . 
1820	NA	 Kas tõesti tapetud , hüüdnud Agatha kohkunult . 
1820	NA	 Minu teades saadeti nad ju tagasi . 
1820	NA	 MEILT PIDI VEEL KEEGI KAASA MINEMA . 
1821	NA	 Siis oli Agatha püsti tõusnud , tuba mööda sihitult kõndima hakanud : mina ei tea ega mäleta midagi , midagi peab inimene ka hammaste taha jätma . 
1821	NA	 Agatha hääl olnud suisa kohkunud . 
1822	NA	 Kas julgeolek ka teid seal metsaäärses talus tülitas , küsis ta edasi . 
1823	NA	 Ei ! 
1823	NA	 Julgeolek mind nende meeste pärast tülitanud ei ole , vastanud tädi kindlalt . 
1824	NA	 Kohe üldse mitte , küsinud tema . 
1824	NA	 Mehed andsid raadio teel teateid edasi ja julgeolek ei teadnud midagi ? 
1825	NA	 Siis , kui spioonid juba ammu läinud , käidi talud muidugi läbi , et kas on võõraid nähtud või nii . 
1825	NA	 Väga viisakad mehed olid , seletanud Agatha . 
1825	NA	 Väga viisakad . 
1826	NA	 Mis sul viga , oli ta äkki sapiselt öelnud , sinul on ainult tarkade ja viisakate meestega tegemist olnud . 
1827	NA	 Ma räägin seda , mis on õigus . 
1827	NA	 Mina ei valeta , oli Agatha häält tõstnud . 
1827	NA	 Mina valetama ei hakka . 
1827	NA	 Ainult seda räägin , mis õigus , oli tädi korranud , ja tema oli mõelnud , et tõega tuleb teistel jännata . 
1828	NA	 Aga minu vanemate pärast , kas minu vanemate pärast on sind üle kuulatud ? 
1829	NA	 Ei ole . 
1829	NA	 Korra käidi rääkimas , aga ma ei mäleta , mis aastal see oli . 
1830	NA	 Seda sa ka ei mäleta , kuidas sa mulle sünnitunnistuse said , kus isa nime peal ei ole ? - Seda korrutab ta alati , mõtlesin mina , aga seekord vist tõesti õigel kohal . - 
1831	NA	 Kust sa tead ? 
1831	NA	 Ma tõesti ei mäleta . 
1831	NA	 Kas sul oli niisugune sünnitunnistus , imestanud Agatha nii ilmsüütult , et hakka või uskuma . 
1832	NA	 Kas minu isa oli siis surnud , kui need mehed käisid , oli ta küsinud , aga nüüd oli Agatha täiesti kõrvakuulmise kaotanud : temaga olevat nii imelik lugu , et vahel lööb pea täiesti umbe ja kuulmine kaob ära - Agatha vaadanud talle mõttelagedalt otsa - , ei mäleta , midagi ei mäleta . 
1832	NA	 Võib-olla oli siis surnud ka , kust mina tean . 
1832	NA	 Sinule oli ju parem , kui isa nime tunnistusel ei ole . 
1833	NA	 Ja tema oli mõtelnud , et küllap need mehed just siis neid pabereid tema maa pealt kaotamise heaks korda ajasid . 
1833	NA	 Isa teisiku heaks , oli ta välkvalgusel mõtelnud . 
1834	NA	 Natuke aega pärast Meinhardi surma kaotati isa nimi sünnitunnistuseltki ära . 
1834	NA	 OPERATSIOON TOIMUS ! 
1834	NA	 See ikkagi toimus ! 
1835	NA	 Kaarel ja Vilma olid nüüd minu isa ja ema - sellepärast need sõrmustega fotodki ! - ning minu tõelise isa , Meinhard Reiteri , nime ja sugulussidemetega mees läks julgeoleku korraldusel maailma rändama . 
1836	NA	 Sinul ei olnud ei isa ega ema . 
1836	NA	 Seda tähendas see sünnitunnistus . 
1836	NA	 Sind ei olnud Vilmal ega Kaarlil ja Agatha juures olid sa ka kellegi teisena - kuigi Vilma ja Meinhardi laps , ei olnud su dokumentides enam viibetki nendele . 
1836	NA	 Sa olid vanemateta laps , kelle Agatha kuskilt üles korjanud . 
1837	NA	 No kuule ... 
1838	NA	 Ütle : mida sa endale lubad ! 
1838	NA	 Ja ma vastan : mina ei luba midagi . 
1838	NA	 Perekonna hävitusaktsioon oli nii põhjalik , et ilma su igal eluhetkel ärkveloleva huvita ei teaks sa mitte midagi . 
1838	NA	 Ei oleks saanudki teada , nii et võid end kiita isa ja enese pärast . 
1839	NA	 Ja tead , vahetusmehe perekonnanimi ei pruukinudki Reiter olla , jätkas ta , nagu poleks mind kuulnudki . 
1839	NA	 Vahest ei kõlvanud ka ametliku vanaisa nimi . 
1840	NA	 Mis siis kõlbas ? 
1841	NA	 See nimi , mis oli Reiteritel enne nimevahetust . 
1841	NA	 Või mõne sugulase nimi - ma ikkagi jälgisin ristivanemaid , nagu arhivaar soovitas - , mitmed neist nimedest on tuntud väljaspool Eestitki . 
1842	NA	 Tasus , tasus elu nimel Meinhardiks muutunud Kaarliga kaamerate ees poseerida , pool sajandit , ja varsti enamgi , vaikida . 
1842	NA	 Ainult Kaarli närvid ei pidanud vastu , ta on vihjeid täis mälestused kirjutanud , ning , ennäe , ka minule on need mälestused õnnena sülle kukkunud . 
1843	NA	 Minu elu esimene sünnitunnistus on duplikaadina ( NB ! duplikaadina , originaali pole ma kunagi näinud , kiriku ristimistunnistust hiljem ju küll ! ) välja antud 21. jaanuaril 1954. aastal . 
1843	NA	 Agatha ei pruukinud mulle sugugi vabatahtlikult sinna järele tulla , kuhu ma pärast vanemate metsaminekut jäin . 
1844	NA	 Temal nimelt olevat raske kujutleda , et teineteise tegusid nii kiivalt jälgivate õdede vahel oleks seitsmeaastane laps saanud lepitajaks olla . 
1845	NA	 Laps nõuab hoolt , kulutusi ja vaeva , seletas ta edasi . 
1845	NA	 Kas ta peab arvama , et Agathal seda tema jaoks oli , nii et jättis oma mehe , armastatud mehe vanemad ja tolle metsaäärse talugi , kus teda aina viisakad spioonid austasid ? 
1846	NA	 Vilma oli ju veel pärast Meinhardi surma kaks aastat metsas - õieti ka ühes metsaäärses talus - , kui tema pidi kooli minema . 
1846	NA	 Ja kooli läks ta 1952. aastal oma sünnikodust võimalikult kaugel , nii et võis täiesti veendunult - kuigi käsu korras - ütelda , et tema ei tea oma vanematest midagi . 
1847	NA	 Ega ei teadnudki , õiendas ta täpsuse mõttes , ja ma imestasin , et täpsus ja vastuste ammendavus talle igas asjas ka siis tähtis oli , kui ma temalt midagi ei küsinud . 
1848	NA	 Ja hiljem - kui Vilma juba metsast väljas ja Kütil pool aastat jõudu kogunud - läks ema linna sidejaoskonda tööle . 
1849	NA	 Endine metsavend võeti sidejaoskonda tööle , küsis ta kahtlevalt . 
1849	NA	 Nagu ma alles hiljuti kuulsin , Vilma-nimelisel naisel polevat lapsi olnud , ja perekonnanimigi oli teine . 
1849	NA	 Aga välimus klappis ja Vilma ise on ka alati ütelnud , et just seal tema neil ja neil aastatel töötas . 
1849	NA	 Kõik Kütil teadsid seda , kuid ükski neist ei käinud tal külas . 
1849	NA	 Vilma oli selle ära keelanud . 
1849	NA	 Tagantjärele tundub imelik , kuid nõnda oli . 
1850	NA	 On see võimalik , küsis ta minult . 
1851	NA	 Mis nüüd siis õieti ? 
1852	NA	 Et mu ema töötas pärast metsavenna-aastaid teise nime all ning sorteeris ühe väikelinna - nime ei nimeta temagi , mõtlesin mina - sidejaoskonna tagaruumis saabuvat ja väljasaadetavat posti . 
1852	NA	 Sides ei saanud juhuslikud inimesed ju töötada . 
1852	NA	 Ustav pidi olema . 
1853	NA	 Kõik on võimalik , ütlesin mina , vaadates kuidagi nagu kaaluvaltki ühe täiskasvanud lapse siserabelust . 
1854	NA	 Mina ütlesin 1956. aasta talvel Vilmale , et nüüd oled sa väljas , võta oma laps enda juurde . 
1854	NA	 Ema ja laps kuuluvad kokku , ära tee nii , et sa pärast kahetsed , seletanud Agatha ja vaadanud talle , pea viltu , otsa nagu lind . 
1855	NA	 Ja mis Vilma ütles ? 
1856	NA	 Sinu ema vastas , et hoia last veel enda juures , ma ei saa teda praegu kuidagi pidada . 
1856	NA	 MUL EI OLEGI PRAEGU LAST ! 
1857	NA	 Ma ei osanud selle jutu peale midagi vastata , ütles ta nõutult . 
1857	NA	 Sel hetkel ei saanud ma üldse aru , mida Agatha seletus tähendas . 
1858	NA	 Seda , et ema räägib sulle tõtt , kui ütleb , et tal oli keelatud isast rääkida . 
1858	NA	 Meinhard Reiterit ega tema last polnud Vilma eluloos enam olemas . 
1858	NA	 Vähemalt 1959. aastani nõnda . 
1858	NA	 Selleks ajaks olid ka luuremängud inglastega lõppenud . 
1858	NA	 Kaarel Kolgamets legaliseerus 1958. aastal - seda ei oleks juhtunud , kui ta oleks olnud kavandatud ülesannete kõrgusel , aga olgu , ehk kujutleme siinkohal liiga palju , seletasin edasi - , 1959. aasta mais said sa oma sünnitunnistuse korda . 
1858	NA	 Just nii , nagu sa Agathalt tookord nõudsid . 
1858	NA	 Sina olid vaba tegema , mida sa tahad - niivõrd-kuivõrd , pigistasin muige enesest välja - , Vilma teenistus kestis edasi . 
1858	NA	 Ja niiväga õnnetu polnud ta oma elus ka . 
1858	NA	 Tal jagus raha ja eneseusaldust , mida sul just üleliia pole kunagi olnud . 
1858	NA	 Jätkunuks seniajani , kui Eesti Vabariik poleks taastatud . 
1859	NA	 Aga MINU KEHA ON TÕELINE , karjatas ta , oleks see teisiti , poleks arstidel midagi võimalik ravida . 
1859	NA	 Isegi opereerida ei ole minu küljest varsti enam midagi , jätkas ta järsul toonil . 
1859	NA	 Sa ju tead suurepäraselt , mispärast minuga õnnetus juhtus : ma tulin Moorakülast , Kaarjärve Endla küsimus - kas see oli eestlane , kes teie isa maha laskis ? - intonatsioonilise täpsusega alles veel kõrvus , ning mõistsin , et minu Kaarli-kohane hirmus kahtlus võib-olla polegi liialdus , vaid tõde ise . 
1860	NA	 See ikka ja alati oletuslikuks surutud Kaarlit puudutav mõte viis ta tookord nii endast välja , et oma maakodus õuemuru tasaseksniitmisel tegi ta vasak käsi - see , mis peeglisse vaadates näib alati parem - täiesti ootamatu liigutuse : ta tahtis bensiinimootoril töötava niiduki kruvi ( kruvi , hüüdis ta täiest kõrist ! ) kinnikeeratuse tugevust kontrollida ning pistis sõrmed täistuuridel töötavat lõiketera varjava korpuse alla . 
1860	NA	 Ja siis , järgmisel hetkel nägi oma lõigutud sõrmede tükke äsjaniidetud murul ega mõistnud enam mitte millestki midagi . 
1861	NA	 Mitte millestki mitte midagi , kordas ta , nagu oleks Kaarjärve Endla vastust sisaldav küsimus muutnud ta rikkiläinud masinaks , kes end enam ei taju , tunne ega valitse . 
1862	NA	 See noor Kaarjärve vanapapi elufilosoofiat kiitev arst imetles enese teadmata tegelikult ju reetmist ning tahtis rohkem rääkida mu identiteeti otsivast hingest . - Sinaline lähedusnõue seda ju tähendas ! - Aga minu keha tundis siis veel piinakambrite lõhna ega lasknud end lõplikult alla suruda . 
1863	NA	 Justkui oleks terve elu iga mu keha rakk oodanud isalt päritud kehalise mälu teadvusse jõudmise võimalust . 
1863	NA	 Kolga võimalust , lisas ta ehmatava rahuga . 
1864	NA	 Mäletad , ütles ta mulle , kuidas arst ja NKVD ülekuulaja mu kujutluste palavikus ühte sulasid , Juuda ja Kristuse üle mõtlema sundisid . 
1864	NA	 Sel ajal , neil arstiga kohtumise hetkedel , ärkas mu vahepeal isegi nagu loidunud huvi isapoolse sugulusliini vastu uuesti . 
1865	NA	 Trabandi võimunautiv edevus tegi mulle isa vaimuga kohtumise tee lahti , otsekui mäletaks temagi Hamleti lauset : valmisolek on kõik . 
1866	NA	 Oo ei , ei , hüüdsin nüüd ka mina õudustundega vahele , arstidest ei taha ma enam midagi kuulda . 
1867	NA	 Ja siis ( tookord ) oli ta iseenda järjekindluse üle pisut piinlikkust tundes tädi Agathalt küsinud : Räägi mulle nüüd , kuidas mu ema ja isa õieti läbi said . 
1868	NA	 Mis neil saada , oli Agatha teemavahetuse üle nagu rõõmuski : 1941. aastal põletati külad maha , pere oli suur , tüdrukud pandi kiiresti mehele . 
1868	NA	 Sinu ema oli ju verinoor , kui Meinhardile läks . 
1868	NA	 Aaronid veensid teda veel enne laulatust asja katki jätma - enne kirikusse minekut ehmatas Vilma väga ära ja hakkas kartma - , aga Tohu Riia ütles , et kuhu sa enam lähed , pulmalaud kaetud , inimesed tahavad süüa . 
1868	NA	 Sinu isa ei osanud Vilmat hoida ega hinnata . 
1869	NA	 ? 
1870	NA	 Vilma tegi ränka talutööd täiesti üksi . 
1871	NA	 Isa oli ju sõjas , oli ta vastu ütelnud . 
1872	NA	 Aga ei oleks pidanud olema , Agatha oli häält tõstnud , ei oleks pidanud olema . 
1872	NA	 Igal pool aina esil , kohe tõmbas endale pilku , ja lõpuks lasti ta Kolgal ka maha . 
1873	NA	 Sa tahad siis tõesti ütelda , et Vilma ei tahtnud üldse abielluda , oli ta uuesti küsinud . 
1874	NA	 Ei taha , ei taha , hüüdnud nüüd hädaliselt Agatha , Meinhardit tahtsid paljud , tema valis Vilma ja Vilma tema . 
1874	NA	 Miks sa küll kõik mu sõnad nõnda pea peale pöörad ? 
1874	NA	 Vilma oli ju veel nii laps , seda ma mõtlesin . 
1874	NA	 Meinhard oli teistmoodi poiss kui teised , teda tasus ikka tahta ka . 
1875	NA	 Ja siis rääkis Agatha talle - need , kes rääkima hakkasid , ei saanud kuidagi pidama , ja teised olid vait , nagu oleksid tummad - , niisiis rääkis Agatha talle , et tegelikult käis Meinhard ju Hildega . 
1875	NA	 Palju aastaid käis . 
1875	NA	 Nemad olid nii üldteada paar , et mõlema perekonnad pidasid üksteist juba hõimlasteks . 
1876	NA	 Sa ju tead Pikniku Hildet , Agatha vaadanud talle isegi nagu elevil ilmel otsa , enne oli ta Vilgatsi Hilde , vanemate järgi nii . 
1876	NA	 Hilde elas siit kaugemal - Agatha mõõdab vahemaid , nagu oleks ta Kütil , oli ta mõtelnud - , Annal ja Tõnisel oli sealkandis sugulasi , nii et noored tundsid üksteist õige varasest noorusest . 
1876	NA	 Vanasti käidi ju rohkem üksteisega läbi , ja Meinhard käis sealkandis ka pidudel . 
1876	NA	 Vilgatsi suures talus korraldati neid ka . 
1876	NA	 Isegi mina olen seal Tiiru Antoniga korra tantsinud . 
1876	NA	 Sel peol me õieti tuttavaks saimegi . 
1876	NA	 Anton ja Meinhard olid sõbrad , sellepärast ma tean ikka täitsa täpselt , kuidas kõik oli . 
1877	NA	 Hilde ja Meinhard olid läinud mingi täitsa tühise asja pärast tülli - Tiiru Anton rääkis sellest mulle , aga mis see oli , ei mäleta , rutanud Agatha edasi rääkima - , ja siis oli su ema kangesti Meinartisse armunud ja nii juhtuski , et seda kindlat ja kohe-kohe abielluvat paari enam ei olnud . 
1878	NA	 Oli , mis oli , aga Meinart võttis hoopis minu õe endale naiseks , Agatha hääl oli korraga võidukas . 
1878	NA	 Enne tundis nagu Hildele kaasa ja siis äkki oli võidukas . 
1879	NA	 Mitmed käisid meie emalt otse küsimas , kas see on tõsi , et Vilma ja Meinhard abielluvad . 
1879	NA	 Nii ootamatult tuli see . 
1879	NA	 Ja see oli tõsi ja kohe tegi Meinhard ka pulmad . 
1879	NA	 Isegi altari ees käisid ära . 
1880	NA	 Kas vanaema Anna ka poja pulmas oli ? 
1881	NA	 Ta on õpetust saanud , ta oskab küsida , mõtlesin mina . 
1882	NA	 Agatha vakatas . 
1882	NA	 Näe'h , kui imelik see on , aga mina Annat ei mäleta . 
1882	NA	 Madlit mäletan , aga Annat - ei . 
1883	NA	 Kes siis pulmalaua tegi , oli ta edasi küsinud , hämmeldunud ja segaduses , et oma isa Anna pojaks ja mitte isaks või Meinhardiks nimetas . 
1884	NA	 Meie tegime , Agatha lõi end toolil korraga sirgemaks , meie tegime ! 
1884	NA	 Osa pulmatoite tegime Kütil ja võtsime kaasa , osa Tammel , süüa ja juua oli , nii et kõik jäid väga rahule . 
1885	NA	 Kes siis võis arvata , et Meinhard oma hullude kavade mõttest kriipsugi järele ei anna . 
1886	NA	 ? 
1887	NA	 See Eesti oma riigi tagasisaamise jutt oli nii loll , nii loll , lausa kriiskas tädi , et ma ei või sellest praegugi rahulikult mõtelda . 
1887	NA	 NÜÜD ON SEE RIIK JU PUHTALT KÄES . 
1887	NA	 Miks ei võinud Meinart siis nagu teised oodata ! 
1888	NA	 Ja kole suur tögaja oli ta ka , meie olime teineteisel sõnadega alati kallal . 
1888	NA	 Ei , mitte nii , et oleks olnud tüli - mida ei olnud , seda ei olnud - , aga ta pilkas su nii läbi , nii läbi , ja kõige rohkem tegi tigedaks , et enamasti oli tal õigus . 
1888	NA	 Vahel said nädala pärast aru , mida ta õieti ütles . 
1888	NA	 Ta kohe oskas endale vaenlasi koguda . 
1888	NA	 Tema ise oli enesele kõige suurem vaenlane . 
1889	NA	 Vaata , ütles Agatha , kui sa teiste hulgas oled ... 
1890	NA	 Siis katsu meeldida , ole vagane , ja kui teised tapavad , tapa sina ka , ütlesin vihaselt . 
1891	NA	 Näe'h , kuidas sa mu sõnu pöörad . 
1891	NA	 Meinhard tegi alati seda , mis tahtis . 
1892	NA	 Reiterid olid uhked mis hirmus ! 
1892	NA	 Kes siis sel ajal Eesti Vabariigist tohtis veel rääkida , aga tema ... 
1893	NA	 Agatha jäi vait . 
1894	NA	 Ja Kaarel ? 
1894	NA	 Ta oli sundinud ennast seda vestlust jätkama . 
1895	NA	 Olgu , olgu siis nõnda , ma käin oma tee lõpuni . 
1895	NA	 Viimse hingetõmbeni käin . 
1896	NA	 Käid üsna nõndasama kui isa , mõtlesin mina . 
1897	NA	 Kaarli ainus viga oli see , et ta Vilma autasudest ilma jättis , kirjutas oma memuaaridki salaja . 
1897	NA	 No päris salaja ka ju mitte , Agatha nägu sai äkki naeruka ilme , käis terve suvi nende paberilehtedega ikka minu poole ka . 
1898	NA	 ? 
1899	NA	 Mina olen kogu meie perekonnaloo kirja pannud , et sa teaksid . 
1899	NA	 Kõik hea ja halva , et mälestus jääks . 
1899	NA	 Aga siis ütles doktor Pelle , et avaldada siiski ei maksaks , et mõned asjad peavad jäämagi suguseltsi sisse . 
1899	NA	 Ega ma ei kahetse midagi . 
1899	NA	 Mul on kirjutamise peale soont , ja kui Kaarel ikka kurtis , et tema kohe ei oska edasi anda kõiki neid Jumalast määratud pääsemise imesid , kirjutasime mõned tähtsamad kohad päris kahekesi valmis . 
1900	NA	 ? 
1901	NA	 Meie usume Jumalat ja saame Tema armunõust aru . 
1902	NA	 Taga hullemaks läheb , oli ta mõtelnud ning vahtinud jahmunult Eduard Vilde Kogutud teoste köiteid Agatha selja taha jääval raamaturiiulil . - Ohoo ! hüüatasin mina . - Ta oli vist siiski ka midagi ütelnud , sest Agatha hakanud kiiresti seletama , et ainult need Jumalat puudutavad kohad olid nad koos läbi mõtelnud . 
1902	NA	 Piiblitki ei mõista igaüks õigesti lugeda . 
1903	NA	 Ja sina aitasid Kaarlit ? 
1904	NA	 Meie aitasime teineteist , öelnud Agatha rõhukalt . 
1905	NA	 Ja pärast pausi : 
1906	NA	 Vilma oli tark ja kindla sõnaga , Kaarlil oli metsas temast palju abi . 
1906	NA	 See on Kaarli patt , et ta Vilma nüüd kõrvale lükkas . 
1906	NA	 Minu õde oli ilus ja tark ja tõsine , mina olin eblakam . 
1906	NA	 Kõik pidasid Vilmast väga lugu . 
1906	NA	 Aga Kaarli sees on keerd . 
1906	NA	 See mees on keerdus , ütlen ma sulle . 
1906	NA	 Mina temaga enam läbi ei käi . 
1907	NA	 See südi teade kõlanud isegi naljakalt ja ta oli korraga näinud , et Agatha on siiski väga-väga vana , ning talle tulnud ette , et ka ta ise pole enam noor . 
1907	NA	 Veider on nii kaugetel aegadel toimunut jahikoerana taga ajada . 
1908	NA	 Ma olin liiga palju teada saanud . 
1908	NA	 Liiga palju , ohkas ta siis , ega osanud enam midagi küsida . 
1909	NA	 Agatha oli pliidi alla tule teinud ja tema oli niisama mööda suurt maja kõndinud , nagu oleks neil kummalgi omaette mõtlemiseks vaja rohkem ruumi . 
1909	NA	 Öökardinad olnud akendel ees ja et oli juba õhtupoolik ja päike loojumas , kumanud aknaruudud soojalt ja kollaselt . 
1910	NA	 Ja kuidas Vilma ja Kaarel praegu läbi saavad ? 
1911	NA	 Siis Agatha oli mõtelnud natuke . 
1911	NA	 Nüüd nad vaidlevad hirmsasti . 
1912	NA	 ? 
1913	NA	 Vilma ja Kaarel muidugi . 
1913	NA	 Nad pole milleski ühel meelel , ja kui Kaarel rääkis - ma ise kuulsin seda juttu pealt - , et ta käinud hävituspataljoni komandörilt midagi andeks palumas , sai Vilma väga vihaseks . 
1913	NA	 Mis on sinul temalt paluda , ütles mu õde , ma pole teda nii endast väljas näinudki . 
1913	NA	 Mis metsavend sa õieti oled , kui lähed sellelt mehelt andeks paluma . 
1913	NA	 Siis , mõni aeg hiljem , näis mulle - aga ma võisin ka valesti aru saada - , et Vilma nagu kardab Kaarlit . 
1913	NA	 Üksvahe oli ta nii endast väljas , et helistas isegi öösiti , et kõik luuravad tema järele ja kedagi ei või uskuda . 
1913	NA	 Kurat istunud köögis , saba rõngas , ta ei julgenud kööki vett joomagi minna . 
1913	NA	 Nii segi oli . 
1913	NA	 Siis ma ütlesin talle , et miks sa lased Kaarlil sedasi ennast maha rutjuda , kuid järgmisel hommikul helistas Vilma nii kindla häälega , et tema ei taha kellelegi paha ja temal pole midagi ütelda . 
1913	NA	 Ma otse imestasin , et ta pärast neid luuramisjutte niiväga rahulik oli . 
1913	NA	 Aga siis vist leppisid Kaarliga ikkagi ära . 
1913	NA	 Ei tea . 
1913	NA	 Pole Vilmat enam ammu näinud . 
1913	NA	 Muidu , kui neil kokkutulekul käisid , astus Vilma minu poolt ikka ka läbi . 
1913	NA	 Oleme kõik pärast neid küüditamisi ja haaranguid omavahel võõraks jäänud . 
1913	NA	 Ja mis meil , vanadel inimestel , enam rääkida ongi . 
1914	NA	 Kaarlil on ju orden ja medalid , tema on tähtis mees , öelnud Agatha pärast vaikust küsivalt . 
1914	NA	 Temale paistnud , et küsivalt . 
1915	NA	 Vilma kavatses mälestusi kirjutada ? 
1916	NA	 Vist kavatses , aga siis jättis asja katki . 
1916	NA	 Ei kirjuta Vilma enam midagi , vastanud Agatha korraga kindlalt , nagu teaks , miks , kuid ei ütle . 
1916	NA	 Tema omakorda olevat tahtnud arhiivis nähtust rääkida , kuid siis tulnud tal meelde , et Agatha ja Kaarel võivad ju aeg-ajalt siiski kohtuda , ühest külast pärit inimesed , nagu nad on , ning pole ütelnud midagi . 
1917	NA	 Istusime mõnda aega täiesti vaikides , ning Agatha vaadanud teda huviga , nagu ootaks , et ta edasi räägib või seletab , miks ta õieti nii paljude aastate järel külla tuli . 
1917	NA	 Tema muidu jutukas tädi oli kui keele alla neelanud , ning ta ise jäänud väga mõtlikuks . 
1918	NA	 Mind selles arhiivis kirjas ei ole . 
1918	NA	 Seda ta olevat kontrollinud . 
1918	NA	 Nii et kui ta ise lauseid ei tee , omadusi keelest ei lahuta , võivat ta jäädagi maailma ekslema . 
1918	NA	 Tal polevat lootust isegi Eiffeli tornis nähtavaks saada , sest tema pärinemise tausta polevat enam ammu olemas ja mingil tabamatul viisil siis teda ennastki . 
1919	NA	 Ainus , mida ta võivat ja tahtvat , on kirjeldada lausete tagust just nagu lausete sees , und tuisukodus ja vihmas ning - fotosid , fotosid , fotosid , tekkigu need kas või paljude kujutluste ühiseks loitsitud ilmas . 
1920	 42 . 	 42 . 
1921	NA	 Hiljem , kui Vilma oma lugu kujundas - kõige tähtsam on välja mõelda oletatavalt võimalik lugu , kinnitas ta mulle korduvalt - , märkasin , et ta arutles vähem ning nägi toimunut unes . 
1922	NA	 Vilma ju magab . 
1922	NA	 Sada ja enam aastat on tema maganud ning küsimuste-vastuste vorm on ainus , mida ta mõistab . 
1923	NA	 See oli pikkade telefonivestluste seletus ette ja tagantjärele , sest alati ma ikkagi ei suutnud tal kannul püsida . 
1923	NA	 Vahel ütles ta mulle , et kõige rängem on ürgollust panna kahel jalal kõndima . 
1923	NA	 Vilma on alati aja loos kõrvuni , silmini , viimase juuksekarvani sees . - 
1924	NA	 Kui Kaarel hiljem rääkis , et Kolga naabertalus oli parajasti haarang , ei küsinud Vilma kunagi , miks mehed just haarangu sisse läksid . 
1924	NA	 See ei tundunud talle imelik . 
1924	NA	 Kui enne oli tõsi vaid see , mida Meinhard rääkis , siis nüüd , ja vahest ammu enne seda lahingut , andis tähendused Kaarel . 
1924	NA	 Vilma kuulas . 
1924	NA	 Nüüd oli Kaarel ta usaldusalune , Kaarel oli keegi , kelle abil võis metsast väljagi saada . 
1924	NA	 Vahendite otstarbekus on eesmärgile jõudmise tagatis . 
1925	NA	 Äraaetud hobused olid kusagil ammu maha lastud . 
1925	NA	 Tõug ei lugenud siinkohal midagi . 
1925	NA	 Ja mehe ja meheisa kuld oli nagunii kaotatud . 
1925	NA	 Sest - ja seda peab ta eriliselt rõhutama - kullast sai Vilma aru , hobusekasvatusest mitte mõhkugi . 
1925	NA	 Sest ka kuld on tulemus , aru ja oskused ei vääri kröömigi , kui neis kulda ei ole . 
1925	NA	 Kuld on raha ja südame mõõt . 
1925	NA	 Mille mõõt võiks tarkus olla , ja kas tarkust on sotsiaalselt kloonitavates peades , lõpmatuis teisikuis , üldse olemas , seda küsimust Vilmal ei tulnudki pähe . 
1926	NA	 Vilma on aine , millest ma pean end läbi pressima , välja pressima , alles siis on liha läbitud ning vaba vesi nähtaval . 
1926	NA	 Mees , kes pole tõukohast seisust pärinud ning on kaotanud kulla ja hobused , on teadagi loll ja ega tema tütargi saa olla midagi muud kui loll . 
1926	NA	 Vilma oli delikaatne , ta ei rääkinud mulle kunagi hobusekasvatusest ega kullast , sest siis oleks ta pidanud küsima , miks ta ise nii väärt hobuseid ei tootnud , et nende eest kulda saada . 
1926	NA	 Ja kuhu see kuld lõpuks kadus , teavad vaid need , kes selle leidsid . 
1927	NA	 See on täiesti ükskõik , mida ema sinule räägib . 
1927	NA	 Kas kullast , hobustest , metsast või lindudest taevas . 
1927	NA	 Või ei räägi üldse midagi . 
1927	NA	 Sa mõtle ikka ise ka , mis tunne tal on pärast seda , kui Kaarel kindlasti jõhkralt peale käratas , endast Kaarli ja Meinhardiga seoses mõtelda . 
1928	NA	 Aga metsas ta sellele ei mõtelnud . 
1928	NA	 Seal mõeldi vaid elust ja surmast , silmitsi piiriga oldi ju igal hetkel . 
1928	NA	 Otstarbekus määras kõik , tähendas ta . 
1929	NA	 Ja mankurdi müts - elus kass ümber pea ! - on enda õmmeldud , ütlesin mina . 
1930	NA	 Ta noogutas , nagu saakski aru , millele vihjan . 
1931	NA	 Aga ma tahan Vilmast siiski tema enese loodud salmide piires rääkida , mis siis , et tema mõistab olnut teisiti . 
1931	NA	 Seletus on mõistmine . 
1931	NA	 Vang on alati targem kui valvur , kuid vanglast see välja ei aita . 
1931	NA	 Mina ise olen ka eluaeg vang olnud , kuid alles nüüd on mul lootust välja pääseda . 
1931	NA	 Minu ja Vilma väitlused on vaimu võitlus lihaga , olgu pealegi vaim haige , liha on terve ja toores ja tõeline . 
1932	NA	 Ma ei imestaks põrmugi , kui tolle haarangu korraldajad on ammu end agentidena üles andnud , nagu kord ametlikult selleks võimalus anti , immuniteeti palunud ning selle ka saanud . 
1932	NA	 Nad on osa oma saladustest ära rääkinud , politseis pihtinud , ning seeläbi kohtuvälised eluea lõpuni . 
1932	NA	 Et nad nüüd nagu ennegi end peremeestena tunnevad , seda on mulle vanad inimesed rääkinud . 
1932	NA	 Need , keda ametlikult tunnistajatena pole olemas . 
1932	NA	 Ja need nimed ja need inimesed olen unustanud minagi . 
1932	NA	 Lubasin , et ei osuta neile . 
1932	NA	 Nende mälu on hulkuv , ajutine ja suunatud . 
1932	NA	 Nelja silma all on räägitud mulle mõndagi . 
1933	NA	 Kuidas elutungilisest ainest saab ingel või kurat , on lõpuks küsimusena kõige algmisem . 
1933	NA	 Kas Juudas reedab meis ingli või kuradi , sellele ta vastust ei lootvatki . 
1933	NA	 Nii et ka Juuda olemus nihkub , saab ajale vastavalt teiseks ja tähendusena üleminevaks . 
1933	NA	 Seitse sajandit pärast ristiusku pööramist kestab võitlus Jumalaga siinmail ju edasi . 
1933	NA	 Seitsesada aastat peab nüüd lahingut meie eneste sees ja tulemust ei oska ennustada minagi . 
1933	NA	 Ma võin ju iga hetk haiglavanglasse sattuda , sest mu mõistmistahtest on ammu haigus saanud . 
1933	NA	 Mõistus saab sellest küll aru , kuid Vilma , Arhiivimeeste ja uurijatega rääkides kaotan selle aeg-ajalt täiesti . 
1934	NA	 Nende ühepäevane enesekindlus on kestnud sajandeid , vähemad ajamõõdud ei näigi tulevat arvesse , sest individuaalset inimest , väärikat inimest tuleb siin maal salamahti ja vaikides otsida . 
1934	NA	 Muidu ootab sind vangla või haigla - jõulised vabadusepiirajad mõlemad . 
1934	NA	 Aga räägin lihtsamalt . 
1934	NA	 Täiesti ühemõtteliselt ütlen ma sulle , et just Kaarel võis mu isale kuuli kuklasse lasta , muidu oleks NKVD-laste seas olnud ohvreidki palju rohkem . - Sa ütlesid võis lasta , sekkusin monoloogi nüüd minagi , sest ainult kohus võib otsustada nii ränga süüdistuse tõesuse üle . - Tema aga jätkas pärast mu tunnustuse teatavaks võtmist : Ja Vilma esitles uurijale ennast kui õnnetu saatusega naist , kes on kaotanud tütre . 
1934	NA	 Muidugi on tütrel ema kõrvale ka isa vaja , kuid ma arvan , et ega see foto ikka Meinhardist ole . 
1934	NA	 Ma ei teagi ju , kus ta õieti maha lasti . 
1934	NA	 Äkki sai ta näiteks vaid haavata , viidi kuhugi , tapeti palju hiljem , nii räägib Vilma . 
1935	NA	 Sellega veenab ta uurijat , et Kaarel ei saanud ju kuidagi Meinhardit tappa . 
1936	NA	 Kuulujutu alus on viiruslik nakkus : kuskil räägitakse , varsti teavad sellest kõik . 
1936	NA	 Kuulujutt levib aju-arvutis . 
1936	NA	 Minu meelest on kloonimine vaid uute kehade saamiseks vajalik , ajudes latentselt peidus olevad viirused tuleb vaid äratada masse haaravaks haiguseks . 
1936	NA	 Väikesed kohalikud haigusekolded , erinevate tõlgenduste puhangud on lihtsalt näpuharjutus : kord on Kaarel surnud , siis on Kaarel elus , vahepeal kaob ainult Meinhardi keha . 
1936	NA	 Kord jookseb laudast välja Meinhard , Kaarel jääb lauta lahingu tulemust ootama , teises jutus jookseb Kaarel ees , kui Meinhard tagurpidi , selg Kaarli poole , põgenemist katab ja siis lasebki Kaarel talle kuuli kuklasse . 
1936	NA	 Kõik seletusvariandid lastakse ringlusse . 
1936	NA	 Saastatud territooriumil möllab katk . 
1936	NA	 Siis katk vaibub , aeg möödub - õieti vaibuvad ju ainult viirused - ning toimunut hakatakse lõpust algusse jälgima , et jõuda tagasi praegu elava Kaarli surmani . 
1936	NA	 Nüüd ärkab tapetud Meinhard uuesti ellu ning veel kord kinnitab Vilma Kaarlile alibit andes , et ta ei ole sugugi kindel , et ta mees just Kolga lahingus langes . 
1937	NA	 Risti vastu tõsiasjule kinnitab nõnda , et Kaarlit kahtlusest päästa . 
1938	NA	 See oli hirmus aeg , ütleb Vilma uurijale , elades osasse täiuslikult sisse , ma kaotasin mehe ja tütre ühekorraga , aga kas see just Kolgal juhtus ... 
1938	NA	 Uurija , kes arvutit südikalt näppida oskab , jääb elusa liha lummusse kinni : ta usub surnu ülestõusmist , viirastusi ja nõidu , ning kõige eelneva mõjul arvab ta , et reaalsus on üks ja olemas . 
1938	NA	 Lihas tõustakse üles ainsa ning jagamatu reaalsuse pärast . 
1938	NA	 Nõiad on nakkuseta ajude eriseisund , nõidu tuleb põletada ainujumala kiituseks . 
1938	NA	 Uurimine lõpetatakse ära . 
1938	NA	 Meinhardi keha oleks kui õhku haihtunud , elusa surnu rinda ehib kotkas ja rist . 
1938	NA	 ( Mismoodi see orden välja näeb , seda ta Kaarli juures polevat märganud . ) 
1939	NA	 Just siinkohal muutuvad elu ja surm ühtviisi mõttetuks , ning see , kelle läbilastud peaga keha julgeolekumaja kõrval asuvasse puukuuri viiakse , on Meinhard-Kaarel ühes isikus , Kolga tühjaksjäänud talus ulub tuisk ja pimedus . 
1940	NA	 Kõik toimus täna ja mitte nelikümmend kuus aastat tagasi . 
1941	 43 . 	 43 . 
1942	NA	 Kas sina oled Eesti Vabariigi kodanik , küsis ta minult teinekord . 
1942	NA	 Passist ta nägevat , et tema on . 
1942	NA	 Tegelikult ( ja selles seoses , kodanikureapidises seoses ) tundvat ta ennast paelana ( nöörina ) pidevuse ainekssaamises , mille üks ots ulatub Teise maailmasõja lõppu , ja läbi okupatsioonide jõuab taasiseseisvunud Eestini , sajandi lõpuni , aastatuhande lõpuni , vahest ehk kolmandasse tuhandessegi viimaks . 
1943	NA	 Nii olevat tema elupabereis kirjas . 
1943	NA	 Mustlasel on teised paberid , arstil kolmandad . 
1943	NA	 Tema välis ( ? ) ilmaga kokkupuutumise pabereid polevat aga ülepea olemas . 
1943	NA	 Kui ta ei kirjuta . 
1943	NA	 Kui ta mulle neist kokkupuudetest just ei räägi . 
1943	NA	 Tema ema ja isa olevat olemas tema kaudu , kuid vahel ta kahtlevat , kas nad sellisena , nagu tema neid tunneb enese sees , on üldse olemas olnud . 
1943	NA	 Sest minu sees pole kumbki ju olnud ja ka tema sees ei olevat nemad , sest Meinhard on surnud ja ema ei mäleta midagi . 
1943	NA	 ( Tegelikult mäletab kõike ! ) 
1944	NA	 Kui tema rääkivat maa-alustest punkritest , teadvat ta küll , et päris nõnda see enamasti ei olnud . 
1944	NA	 Punkrid ehitati maa peale ja võsasse , et seinad sulaksid rägu ja puudega ühte . 
1944	NA	 Kuid et kõiki punkris elanuid tabas surm , ei eksivat ta tõe vastu liialt . 
1944	NA	 Muld päris nad kindlamini kui kedagi teist . 
1945	NA	 Veel pidavat ta ütlema , et tema natuke kardab metsavenna nime - kuigi on ka enda kohta kerglaselt ütelnud , et just see tema on - , sest tajub nimes eneses meeleheitliku vastupanu kõrval ka lootusetust ning lõpunimineku tungi . 
1945	NA	 Eriti neil aegadel , mil tema vanemad metsas olid . 
1945	NA	 Metsavend pole ju põrmugi paindlik , muigas ta mõrult . 
1945	NA	 Metsavend riskib absoluutselt kõigega . 
1945	NA	 Metsavenna jaoks on kas elu või surm . 
1945	NA	 Ei midagi vahepealset , ei vaherahugi , nagu sõjas või lahingus . 
1945	NA	 Millalgi oli Vilma talle ütelnud : Isegi küüditatutel ja vangisolnutel on parem kui minul . 
1945	NA	 Paljud neist pääsesid eluga ja nüüd on nemad au sees . 
1945	NA	 Aga Meinhard muudkui sonis Eesti iseseisvusest ja sellest , et meile tullakse appi . 
1945	NA	 Selle nahka kõik läkski . 
1945	NA	 Keegi ei tulnud ja metsa ma olen jäänudki . 
1946	NA	 Metsavend on lindprii oma eluajal ja jääb selleks pärast surmagi . 
1946	NA	 Ei ole reegleid , millesse metsavenna elu või surm mahuksid . 
1946	NA	 Vabadusvõitleja nime kõla ei kosta langenute kõrva ju kunagi , nende surmas ei ole ülevust . 
1946	NA	 Surmas eneses pole midagi ülevat . 
1946	NA	 Mis ka tegelikkuses poleks juhtunud , ellujäänute kõned on alati riiklikud . 
1947	NA	 Kas riik vajab sõda ? küsis ta siis . 
1948	NA	 Ta ei oskavat sellele vastata , kuigi nägevat , et keset Euroopat , täpsemini Jugoslaavias , elatakse lageda taeva all , maa all ja metsas , sest taevast sajab vihma ja lume asemel pomme , inimesed aetakse kodudest välja , inimesest on saanud sajandi lõpuks taga- ja väljaaetav loom . 
1948	NA	 Keda nimetada metsavennaks ja võitlejaks nüüd , kes on tema ise , kui on hetki , kus ta enese keha on maamullaga täiuslikult ühte sulanud . 
1949	NA	 Temale meeldivat nii väga kõrgus ju ometi , lamada õues selili maas ja vaadata rändavaid pilvi . 
1949	NA	 Tõusu hetke , pilvedetagusesse tõusmise hetke tajuvat ta aga ainult läbi lennukimootori mürina . 
1949	NA	 Ja siis , kui ta on ära , Eestist ja maa pealt ära seal ülal , kus pole piire , metsi ja päikest ( on vaid valgus , silmipimestav valgus ) , kahtleb ta kõiges , ka metsavendade olemasolus . 
1949	NA	 Sest iga end täiearuliseks pidav inimene ütlevat talle , et on mõttetu püüda nelikümmend kuus aastat tagasi toimunud sündmuste tuuma . 
1950	NA	 Kas ma üldse taipavat , et sündmustel on ka tuum olemas , see tunnistus , et toimuda ei saanud ükskõik mis . 
1950	NA	 Nimisõna on sündmuste tuum , mõrv jääb mõrvaks aegade tagantki . 
1950	NA	 Tema polevat kaua aega Arhiivimeeste unenägudest aru saanud , aga nüüd ta saavat . 
1950	NA	 Nende und ta ju nägevatki . 
1951	NA	 Just siis sosistas keegi talle kõrva - nii lausa näiski , et sosistas kõrva - , et kõige tähtsam on elu ja kõik muu on tühine . 
1952	NA	 Väga paljudel inimestel polegi tuuma , nii ta arvas mind mõtlevat - nii ütleski : sina mõtled , et tuuma ei ole , hinge ei ole ning kõiki me samme juhib otstarbekus - , mis temal peale vaeva on , seda ta veel ei teadvatki . 
1953	NA	 Mul pole ju midagi enam kaotada . 
1954	NA	 Mitte seda unustuse fotot , ei ! - oigas ta - , mitte unustuse fotot ei tahtvat tema . 
1955	NA	 Juudas kiusab järelejätmatult . 
1955	NA	 Juudas ja Richard Milk kaksainsuses ! 
1955	NA	 Sosistavad kõrva , ütles ta mulle , näod lähedal , silmad suured , nagu tahaksid ära hingata kogu me ühise õhu . 
1955	NA	 Silmadega ära hingata , vaatega püüda lõksu , kus ta kainuse vahepeal endiselt teki all unesid nägi . 
1956	NA	 Aga kui ta sealt välja tuli - teki alt , koopast või tuisust välja tuli - , rääkis ta sootuks midagi muud . 
1957	 44 . 	 44 . 
1958	NA	 Vahepeal oli ta helistanud Kaarlile ( jälle helistanud , muudkui helistanud , helistanud kas või teise ilma ) ja kõnetanud teda oma isa ees- ja perekonnanimega . 
1959	NA	 Kaarli hääles olnud hirm , kui ta küsinud , kes helistab , kes helistab . 
1959	NA	 Kaarel olevat peaaegu karjunud . 
1960	NA	 Kas sa siis mind enam ei mäleta , oli ta endalegi ootamatult itsitama hakanud . 
1960	NA	 Kas sa siis mind tõesti ei mäleta ? 
1961	NA	 Nad olevat kuulatanud teineteise kähinal hingamist . 
1961	NA	 Ta ei oskavat öelda , kui kaua nad teineteist kuulasid , kuid siis oli Kaarel kaine ja tigeda häälega ütelnud : 
1962	NA	 Valeühendustele mina ei vasta . 
1963	NA	 Sa kuula vaid , tema ei vasta valedele ühendustele , nagu oleksid õiged ka olemas ! 
1964	NA	 Siis oli ta nägu äkki märg , nagu nutaksid peale silmade nahapooridki . 
1965	NA	 Tegelikult ei tea ma kummastki mehest midagi . 
1965	NA	 Kehad on kadunud , käsikirjad on kadunud . 
1965	NA	 Kõik on kadunud . 
1965	NA	 Kes üle mere , kes taevasse , lennukiga riigist riiki , igal maal ise nimi , igal maal ise keel . 
1966	NA	 Tema juurde tulevat ta isa aina ja aina tagasi , kuigi ta seda igakord ei märka . 
1967	NA	 Mina ju olengi enese isa , tema tulevik olengi mina . 
1967	NA	 Emal on teine tulevik , sest tema on pärast Meinhardi surma olnud aina Kaarliga . 
1968	NA	 Siis keeras ta peegli kummuli ja pani käed enda ees laual kokku . 
1969	 45 . 	 45 . 
1970	NA	 Minule võite ju öelda küll , kus te mu isa auku ajasite . 
1970	NA	 Ma ei ütle kellelegi , isegi luid ei ürita välja kaevata . 
1970	NA	 Lihtsalt tean , viin aeg-ajalt lilli või pildistan haua kohta ja riputan seinale . 
1970	NA	 Ütlen , et ise maalisin . 
1970	NA	 Ei - pildistasin , et mul on selline komme mullakühmudest teha numbrit , SUURT NUMBRIT . 
1971	NA	 Ma võin ta ära rääkida küll , ütles ta , mõeldes sellest ainsast mehest , kes peale Kaarli tõsikindlalt võis teada , kuhu ta isa on maetud . 
1972	NA	 Aga ta ei saa mulle seda ju öelda . 
1972	NA	 Luban küll , et hoian endale , ma tahangi selle teadmise endale hoida , kuid nii mõtlen praegu , kui mets on mu täielikult neelanud . 
1972	NA	 Ega see nüüd hea küll ei ole , et ma igal pool käin kui lasteaias , täied inimesed ju kõik , aga ei tea pooltki sellest , mis mina või surnud . 
1972	NA	 Elu sisse peab lahtrid tegema , piirid ja tarad ja tallid , ja igaüks püsigu oma aedikus , sest kui piirid segi lähevad , kui aedikud vabaks lasta , teavad kõik kõigest ja kõigist midagi ning see on seesama raudtiivane ülesõit - lindude lennujooned kui vaguniratastealused roopad , ainult jälgi ei jää , jälgi EI jää - ning kas sajab verd või vihma , vahet ei ole , virtuaalses tegelikkuses vahet ei ole . 
1972	NA	 Kujutlustes ikka on vahe sees , jätkas ta pärast pausi , kujutlustest võtavad meie meeledki osa : veri on kuum ja tuisk on külm , keha kangestub või kuumab üleni ning rõhk pressib pea uimaseks . 
1972	NA	 Aga kui sedasama kõrgelt-kõrgelt näed , mägede kohalt või pilvedevahelisest taevast nagu toanurka pandud teleriekraaniltki , on kõik nii üks ja seesama , et elul ja surmal ei olegi vahet . 
1973	NA	 See vanamees ei ütle mulle midagi . 
1973	NA	 Kas lähen viinaga või viinata , tema ei ütle , sest ta teab , et kui jõuan oletatavalt tõeliste luudeni , lööb mul veri pähe ning ma unustan kõik tõotused . 
1973	NA	 Räägin välja , annan üles , tahan hauaplatsi teha või sammast panna , ja siis on avameelitseja õnnetuse ise kohale kutsunud . 
1973	NA	 Minu isa haud on tema õnnetus . 
1974	NA	 Pealegi saan ma vihaseks - tingimata saan vihaseks - , et nii loomulikuks peetud asja kui hauakohta pean temalt otse paluma . 
1974	NA	 Ma võin niimoodi riigi pealegi vihaseks saada , ja see on juba poliitika . 
1974	NA	 Miks seadus ei aita , võin ma kisada , ja pidulikud aktusekõned võivad mulle kosta kui matmata luude kõlin , kui nad juba nii kuivaks on muutunud , et torm võib neid tõsta ja viia , kuhu vaid tahab . 
1975	NA	 Ausõna , ma annan sulle oma viledaks kulunud au sõna , et uurija oli kena mees ja ülikond oli temal ka seljas , kuid samahästi võis ta olla luukere - see viirastuski mulle , kui hauakohast oli kõnet - , kelle liikmete saatuse vastu keegi huvi ei tunne . 
1975	NA	 Piisab nimest . 
1975	NA	 Ja isegi nimest ei piisa , kui seegi on vahetusse aetud . 
1975	NA	 Nii et mul on täiesti mõttetu kedagi paluda , et ta aitaks või ütleks või annaks nõu . 
1975	NA	 Eelajaloolisd sündmused kõik , viiskümmend aastat kõlab mu kõrvus kui tuhat või sada , ja tuhandeaastaseid luid taga ei küsita . 
1975	NA	 Siis ei tuntud siinmail isegi kirja . 
1975	NA	 Keeled muidugi olid . 
1975	NA	 Võõrad keeled olid . 
1975	NA	 Eesti keel oli võib-olla ( ? ) ka , aga seda teab vaid vares või tuul . 
1975	NA	 Meie vapiloomad on koerad , varesed põldude kohal ( vares on lind , tean küll , ära mind õpeta ! ) või lihtsalt tühi ruut , tühjust neelav ring , millesse ruut sisse on löödud . 
1975	NA	 Ring ei sobi , ütlen ma sulle , ainult ruut kõlbab . 
1975	NA	 Ruut on puudulik , sellepärast . 
1975	NA	 Ruudu nurkade taga luurab valu või igatsus , ilmakaared ruudu seinu ei läbi , kuid ring tähistab lõpmatust . 
1975	NA	 Lõpmatus on korduste algus ja lõpp . 
1975	NA	 Lõpmatus ei anna midagi välja . 
1976	NA	 Sa mata oma isa juba nüüd maha , elusast peast mata , mõtteliselt mata , siis on see töö aegade lõpuks ikkagi tehtud ning keegi ei saa sinult mäletamise paika ära võtta . 
1977	NA	 Sinu aegade lõpuks , sest maailmal polegi lõppu . 
1977	NA	 Ei ole piiri ja aedikut . 
1977	NA	 Kuigi on vaja , väga on vaja , nagu sõjas , nagu katastroofis või haiguses . 
1978	NA	 Ma lugesin hiljuti kirjeldusi neist lahinguist , millest mu isa tõenäoliselt ( NB ! tõenäoliselt ! ) osa võttis , kuid isa nime ei kohanud . 
1978	NA	 Isa ei mäleta , ei saa mäletada , sest tema on surnud , ja nõnda olid need kirjeldatud lahingud kui halli värvi laigud rindekaevikute anonüümsuses . 
1978	NA	 Seda tausta , seda isikute unustusest äratamist ma ju jahingi , mis siis , et isiku osa ajaloos on niisama suur kui mu õuekastanil . 
1978	NA	 Mina räägin õuekastanist . 
1978	NA	 Kui EI räägiks , oleks see kastangi olematu . 
1979	NA	 Siis - ühel ööl - oli ta hakanud mõtlema , kui imelik see ikka on , et tema ei tea isast ega tema sugulastest peale hobusekasvatustalu ja kulla midagi ja et Meinhardi naljatluslause - mets teeb vabaks - võib olla parafraas ühele teisele lausele . 
1979	NA	 Koonduslaagrid olid ju Eestiski , kuigi need on aastakümneid ametlikult vaid paari-kolme kohanimega piirdunud . 
1979	NA	 Kui ka SEE peaks tõsi olema , olen ma täiesti enesest mööda elanud . 
1979	NA	 Mul on otse aidatud elada enesest mööda . 
1979	NA	 Vaikus mu ümber on täiuslik . 
1979	NA	 Ja ütle nüüd , ütle nüüd - kordas ta rõhuga - , kas see minu ümber loodud vaikus kaitseb või ründab mind ? 
1979	NA	 Siin maal otse sunnitakse ennast salgama . 
1980	NA	 Kui mu ema ei teadnud Kaarlist kui julgeolekumehest tõesti midagi , on ta teinud suurimat kurja , mida üks ema oma lapsele teha saab : ta on minult võtnud pärimused , suguseltsi ja teadmise , kuhu ma isa kaudu kuulun . 
1981	NA	 Talle tulnud keset ööd peale niisugune hirm , et isegi kõik mõeldavad unenäod olevat jätnud ta maha . 
1982	NA	 Ja kui ta siis hommikul teiste inimeste juurde läinud - töö asjus ja muiduselt , et maailmaga tegemist teha - , tekkinudki see tunne , et ta viibib lasteaias . 
1982	NA	 Lastele on mingigi ajaloomõistmine loodud , vanast peast teatakse nagunii , et möödunu tõesusele pürgiv kirjeldus on sama ürgõhuke , kahtlane ja kaunis kui muinasjutt : hea võidab kurja ja lollikesest saab kuningas . 
1982	NA	 Ole kannatlik , sinust saab kuningas . 
1983	NA	 Mu isa oli täitsa tavaline mees - teiste meelest , minu jaoks on ta ju isa ! - , mul on lõpuks täiesti ükskõik , kas ta laskis seal lahingus maha kaks või viis meest , ta otse PIDI laskma , sest Kaarel ei lasknud ühtegi , Kaarel jäeti ellu , sellepärast ei lasknud . 
1983	NA	 Mitte kangelast ei jahi ma , inimest jahin , inimest otsin ja ootan . 
1983	NA	 Just tavalisuse sees on erakordsuse võimalus , mu isa pidi soodsate tingimuste kokkulangemisel olema ärakasutamiseks otsekui loodud . 
1983	NA	 Sellepärast on ikka mõistlikum elada teisiti kui rohi , kui loodus või aastaaegade lihtne vaheldus . 
1983	NA	 Su sünniaasta , väline kuju ja nime nii- või teistsugune vorm kasutatakse nagunii ära . 
1983	NA	 Sind võetakse sinult eneselt ära . 
1983	NA	 Ja kui sa endalt oled ära võetud , ei ole lastelgi midagi rääkida . 
1984	NA	 Uurijale oli ta öelnud , et loodab väga , et tema eluajal ei avaldata fotoalbumina Kaarli tehtud metsavendade pilte . 
1984	NA	 See oleks sama hea kui näitlik reetmisõpetus . 
1984	NA	 Uurija oli hüvastijätul pigistanud ta haiget paremat kätt - see käsi oli tal unenägude üleskirjutamise tõttu haigeks jäänud , ülepingutusest sai haigus - ning ta selja taga oli kinni klõpsunud moodne turvalukk . 
1985	NA	 Ma olin väljas . 
1985	NA	 Olin kõikidest eemal ja ära ja väljas , nagu ma kogu elu olin olnud . 
1986	NA	 Siis oli ta jälle kaua mööda Tartut ringi hulkunud , vältides tuttavaid inimesi ja kohti , valu olnud nüri ja tuim ning värvidki paistnud luitunud . 
1986	NA	 Pärast Kaarliga kohtumist ning pikkade telefonikõnede ajal Vilmaga oli looduski mõjunud nugateravalt , noatera hiilguses ometi voolavalt , nagu lõpeks see justkui pidevas päikeses kilgendav terapiir kord ometi ära , saaks lõpuks nüriks või läheks katki ning siis öeldakse ( öeldaKSE ! ) talle , et lõikamisvalu oli kui tuimestuseta operatsioon , kuid nüüd on see läbi , valu vaibub , elu jätkub , taevas on jälle sinine ja roheline rohi tallale pehme . 
1986	NA	 Et teadasaamine ehk peabki olema valus , muidu see polekski miski , mida on tasunud tahta . 
1987	NA	 Veel arhiivis , veel ametliku uurimise käigus püsis lootus selge vihma ja korrastatud elu järele , kuid pärast politseimaja turvaukse kõlksu oli ta tajunud , et nüüd on tõesti lõpp , et tal pole enam kuhugi pöörduda . 
1988	NA	 Vahepeal oli Vilma millalgi keset ööd helistanud - üleval oli ju kogu aeg temagi - ning öelnud , et ei anna iialgi andeks mäletama sundimist ja et nüüd , kus ta teab , et kõik on lõpuni , viimase lõpuni lootusetu ja läbi , ei jää temal muud üle kui käesooned läbi lõigata . 
1989	NA	 Läbi lõigata , oli ta korranud omaettegi veel , kui Vilma oli telefonitoru hargile visanud . - Vilma ütles lootusetu ja läbi , tähendab temagi lootis midagi , ütlesin vahele . 
1990	NA	 Miks see küsitlus ja uurimine teda nii vihastas , imestas ta nagu tark loll kunagi . 
1990	NA	 Just see , kes ta noorena olla tahtis . 
1990	NA	 Tema on ju ammu kõik nagunii läbi lõiganud . 
1991	NA	 Siis oli ta jälle kõik ööd ja pooled päevad takkajärele võõrastes kolikambrites seigelnud , põhikambriks küll ta enese korter , ning näinud unes , et ta kirjutab kõik üles , mis ta iganes kuulnud , näinud või mõtelnud , ja unes olnud ka parem käsi haige ning selle valutava käe tõttu tundunud uni veel tõelisem kui harvad ärkveloleku hetked . 
1992	NA	 Siis äkki oli mingist teisest ilmast ja elust , kuhu tal polnud lootustki sisse pääseda , nii et oma võimetust vaistlikult tajudes oli ta iga kohavahetuse järel püüdnud ka ise unustada peaaegu kõik , mis oli muutunud mahajäetavaks , jah , sealt tundmatusest - või spioonilugude palavikku jäänud alateadvusest - oli tulnud üks mees Eestimaale ajutiselt elama ning lühikeseks vahemikuks üürinud korteri samas majas , kus ta eluunesid segi tõeliste unedega nägi . 
1992	NA	 Mehele oli vist öeldud , et ta on tööga väga hõivatud ning tülitamine pole viisakas . 
1992	NA	 Midagi pidi sellele mehele olema öeldud , sest aeg-ajalt mees helistas , kuid külla ei tulnud kunagi . 
1992	NA	 Ja kui nad vahel juhuslikult trepikojas kohtusid , naeratanud temagi ( tähtis on viisakas naeratus , korralik pesu , ihupesu , sest kui inimene pesuniidist alates puhas ja viks ei ole , paistab sisikonna segadus kergesti silma ! ) , naeratanud ning rääkinud ilmast ja maast , isegi mõnest raamatust , mida ta millalgi lugenud , igati haritud inimese mulje jätsin , ütles ta pika-pika monoloogi vahele , kuid mingil päeval ja mingil kellaajal tulnud mees talle külla . 
1992	NA	 Õieti - astunud sisse , enne helistanud küll kella , ja tema oli midagi mõtlemata lasknud selle vana ja võõra mehe uksest sisse ning õieti teregi ütlemata läinud kööki tagasi ning jätkanud külmkapi nurgal söömist . 
1993	NA	 Rännumehe leib on parim , seda ma parajasti sõingi , ja et armastan väga hallitusjuuste ja et need on alati parasjagu pehmed , sõin juustu näppude vahelt . 
1993	NA	 Mees tulnud talle kööki järele , aga seal on mul nurkades aina ämblikuvõrgud ja tolm ja segadus ning ma panin hetkeks silmad kinni , kui leiba ja juustu sedasi käigupealt pugisin , arvates , et kõik on vaid uni . 
1993	NA	 Ma ei lase enam niisama lihtsalt võõraid korterisse sisse , ja mees oli läinud räämas akna juurde - mu aknast paistab jõgi - ning vaadanud kaua kes-teab-mida või mõelnud omaenese mõtet . 
1993	NA	 Tema oli edasi söönud , nagu kappides poleks ühtegi toidunõud ega lusikat , ja siis oli see vana ja hallipäine mees end ringi keeranud , tema pannud jälle silmad kinni ( see on uni ! see on uni ja kedagi pole köögis ! ) ning lõpuks ikkagi ripsmete vahelt piilunud , et kas paistab vaid valguseriba ning mees on une sisse tagasi tõmbunud , aga ei , mees oli seisnud ja täpselt teda vaadanud . 
1994	NA	 Vana hallipäine korralikku ülikonda riietatud mees oli täpselt teda vaadanud , teda , kelle suunurgad olid hallitusjuustust pudrused ning hammastetagune leiba pungil täis , ja siis oli tal suisa õudne hakanud , et tema meeleheide ja nüri , tuim , päevi ja kuid kestev valusegune tüdimus on nii täielikult nähtaval , et isegi võõra eest ei suuda ta oma lootusetust varjata . 
1994	NA	 Et tal ei olegi enam millelegi loota ja et elu ja uni on lõplikult sulanud üheks . 
1995	NA	 Ta oli taburetilt püsti tõusnud , mehele lähemale läinud ( mehe õlal olnud väike kass , väike kass , väike kass , kordas ta ) ja öelnud , et ta peabki nüüd nõnda elama , et ta sööbki vaid senikaua , kui on leiba ja juustu , et ta ei käi enam kuskil ega taha kedagi näha ja kas mees , kes Eestisse kui võõrale maale on tulnud , ei saa aru , et ta on viimane inimene , kellega kontakti otsida . 
1996	NA	 Miks te siia tulite , oli ta küsinud , kas teie tõesti ei näe , et ma ei taha kedagi näha , ja need , kes iga päev mind teatud vahemikul kohata võivad , ei näe mind kui mind , vaid seda pilti , mida viitsin pakkuda . 
1996	NA	 Kui enam ei viitsi , kui sissekasvatatud korralikkus enam ei aita , ei lähe ma siit korterist enam kunagi välja . 
1997	NA	 Ma elangi nii , oli ta tungivalt korranud , sest mees oli vaid seisnud ja vaikinud . 
1997	NA	 Nüüd te teate , et ma elangi nii , minge ometi minema ! 
1998	NA	 Mees oli seepeale end ämblikuvõrkudest läbi surunud - otse monoloogi kestes oli võrk end nendegi vahele kudunud - ja lõpuks tõesti ära läinud . 
1999	 46 . 	 46 . 
2000	NA	 Pärast selle täiesti võõra mehe külaskäiku - ei loe , et kohtumine leidis aset unenäos , koos vaikiti , tähtis on , et koos vaikiti - oli ta ühe metsavendade uurija poole pöördunud , et too oleks ekspert ja seletaks , kuidas Kaarli mälestused täiesti kõrvalisele ja eelhoiakuteta inimesele mõjuvad , sest tema ise enam ei taipa , kas aru puudub mälestuste kirjutajal , Kaitsepolitsei uurijal või temal endal . 
2001	NA	 Kas te saate mulle mu aru tagasi anda , teie , kes te ka kord metsavend olite - või ei olnud ? 
2001	NA	 Uurija ju olete , kust muidu ilmuvad aeg-ajalt mõnes kõrvalisemas ajakirjas või ajalehes lehekülgi täitvad kirjutised neist , kes kunagi olid elus ja nüüd enam ei ole - , tõestage siis mulle nüüd teie , et Kaarel on see , kellena oma käsikirjalistes mälestustes ja autasude hierarhias esineb . 
2002	NA	 Uurija oli mulle täitsa võõras inimene , aga olin kuulnud , et aus ja asjatundlik , seletas ta mulle . 
2002	NA	 Algul pani ta mu pöördumist just nagu naljaks . 
2002	NA	 Ikka peab ettevaatlik olema , sest pole teada , mis tagamõttega keegi läheneb . 
2002	NA	 Nii ei olevat ta põhjalikku ülekuulamist - kes teie olete , kust pärit , kes vanemad , mida mõtlete sellest , tollest ja Eestimaast - põrmugi pahaks pannud . 
2003	NA	 Vastasin ja vastasin , otsekui oleks nüüd mind telefonitoru külge needitud . 
2003	NA	 Lapsepõlvegi rääkisin ära ja et millalgi sõin ma juurikaid , kui koerad ulusid , talud jäid tühjaks ja vanemad ammugi metsas . 
2004	NA	 See oli kui refrään : sõin juurikaid , koerad ulgusid ! 
2005	NA	 Uurija oli alles siis soostunud temaga kohtuma , kui ta oli rääkinud , et vanaisa kasvatas ratsahobuseid ja et õieti ei tea ta enam isegi , kes tema on . 
2005	NA	 Moorakülast pärit , Kolgatal käinud , heinamaale minnes Kaarli kodumaja vundamendikividest mööda kõndinud , ja nüüd keset linna ja kivitänavaid . 
2006	NA	 Tahan mõista , tahan teada , oli ta läbi telefoni hõiganud . 
2006	NA	 Ma võin muidu hobuse tagurpidi vankri ette panna , nagu minu meelest Kaarel on teinud . 
2006	NA	 Sest Kaarel pole ehk tõelist metsaelu metsavennana kaasa elanud ja koputab pärast haaranguid punkri uksele : Kaarel olen , ärge kartke , ning valvet ei olegi väljas . 
2006	NA	 Nagu poleks hobusel rakmeid , roomadel looka ja seljal sedelgarihma . 
2007	NA	 See võrdlus oli uurijale väga meeldinud . 
2007	NA	 Ta oli suure häälega naernud ning ütelnud , et kui linna tuleb , siis astub läbi . 
2008	NA	 Ametlikke uurimisasutusi metsavendade tarvis ju õieti pole , seletas ta mulle edasi . 
2008	NA	 Kõik uurivad . 
2008	NA	 Uurib Kaitsepolitsei , kui avalduse teed . 
2008	NA	 Uurivad ajaloolased , kui teatud aeg ja koht nõuab mõne artikli või teadusliku töö seisukohalt läbivaatamist , uurivad ajakirjanikud , kui neile satub ette midagi põnevat . 
2008	NA	 Nemad saavad siis ka arhiivis töötamise loa ning tõotavad saladusi hoida , et elavad ei saaks riivatud , et elavatele ei heidetaks varju , sest lastele ei saa vanemate tegusid süüks panna . 
2009	NA	 Tegelikult pannakse süüks , kui on vaja , ja ei panda , kui rõhutatakse inimese iseolemist . 
2009	NA	 Kuulsad vanemad jäävad harva mainimata . 
2009	NA	 Võrdlused toimivad . 
2010	NA	 Piiblis on kirjas , et heade tegude mõju annab kaitsvana tunda seitse põlve ja halbade kestvus lõpeb alles neljandas , aga et ta just need kohad on lugemisel tahtmatult või teadmatusest vahele jätnud , võivat ta halva ja hea karma suhtes ka eksida . 
2011	NA	 Tema rääkivat praegu lähiajalugu hoidvast arhiivist , piiblisõnadesse pole ta ses küsimuses jõudnud kuigivõrd süüvida . 
2012	NA	 Ka asjaosalised - metsavennad , küüditatud ja vangisolnud - saavad loa arhiivi kiigata . 
2012	NA	 Nende nimedega materjalid otsitakse välja , eraldatakse lipikutega , ja nii lipikute- ( ja sulgude ) vaheliselt saab oma nime teekonda jälgida , kuid naabrite ja ülesandjate pärast ka mitte rohkem . 
2013	NA	 Mis saaks Eestimaast , kui äraandjad oleksid teada ( need , kes venelastele , kes sakslastele , need , kes jälle venelastele ja nii lõpmatult , kuigi korrektsem ja ausam oleks ütelda : need , kes reetsid Nõukogude riigile ja need , kes reetsid Saksa Reich'ile ) , mis jääks siis Eestimaast järele , küsis ta , kui neid lipikuid ei oleks arhiivitoimikute vahel ? 
2014	NA	 Sest rohkem lugemine on šokk , rohkem lugemine on kontekstist väljakistud erapoolikus . 
2014	NA	 Võib ju olla , et ühes toimikus on kirjas üht- ja teises teistmoodi , keegi on reetjaks mängitud ja tõeline reetur peab neljandas toimikus pidu . 
2014	NA	 Uurimine eeldab asjatundlikkust , arhiiviliste seoste mõistmist ja analüüsi . 
2014	NA	 Analüüsi , kas mõistad , hüüdis ta mulle . 
2014	NA	 Ja et tema arvas end analüüsis olevat nõrk ja et riiklik uurimine kestis miskipärast vaid paar kuud , oli ta pöördunud entusiastliku ja alalist arhiiviluba omava pensionäri poole , sest see nimelt teadis , et külmunud maasse pooleteise meetri sügavuse kaeviku labidaga kaevamine on vägitükk , mida põgenemiskiiruse sees on võimatu teha . 
2015	NA	 Aga siis , kui ma talle helistasin , ei teadnud vabadusvõitlejate uurija veel midagi . 
2016	NA	 Kõik , mis ma ette võtan , kisub kuidagi kiiva , ütles ta kurvalt . 
2016	NA	 Miks minus ei ole põrmugi usku , et võimatu on võimalik , kui inimene vaid tahab . 
2016	NA	 Miks ma ei suutnud oma verise isa foto ees istudes kujutleda , et tegu on Kaarliga . 
2016	NA	 Miks ma iga Kaarli lause ellu tagasi tõlkisin , võimatusi märkasin , nagu ma ei teaks , et see , mis paberile on saanud , jääb paberisse kinni ega ole millegagi peale iseenda võrreldav . 
2016	NA	 Iga ajastu kunst on ainult iseendaga võrreldav . 
2016	NA	 Elu on elu , kuid elu kirjapandud lugu on kunst . 
2016	NA	 Metsavendlus oli kord elu , kuid kirjutised sellest on midagi muud . 
2017	NA	 MIKS ma üldse hakkasin torkima õhkõrna jääkirmet laugaste peal ? 
2017	NA	 Ole rahul kontuuriga , mis jää pinnalt tagasi peegeldub , ole rahul värskelt triigitud moondamismundriga ... 
2018	NA	 Paraadmarsiga , tuules lehvivate lippudega , jätkasin mina , ja siis jäi ta vait . 
2019	NA	 Nojah , metsavendadel polnud pääsemist . 
2019	NA	 Agoonias pole midagi ilusat . 
2019	NA	 Sellel eikellegimaal võib nüüd juhtuda tõesti nii mõndagi , põõsaid ja puid on võimatu üle lugeda . 
2019	NA	 Nüüd võib juhtuda , parandas ta , siis kestis vaid jaht . 
2019	NA	 Ja lõpuks ka ettemäng selle tuleviku tarvis , kust mina tagasi vaatan . 
2019	NA	 Neid ettemängudest juhuslikult mahajäänud märke , olgu paberil , kellegi mälus või unenägudes , tõlgendab igaüks üsna nõnda , kuis tahab . 
2019	NA	 Vaatepiiri ulatus määrab tõsiasjade valgussetõusu . 
2020	NA	 Uurija oligi millalgi linna ja temale külla tulnud ja algul Kaarli mälestuste üle lihtsalt naernud . 
2021	NA	 Ma räägin teile ühe anekdoodi , oli ta ütelnud . 
2021	NA	 Venelane koputab vastu Saksa tanki , sõdur pistab pea luugist välja . 
2021	NA	 Tule välja , ütleb venelane , ma panen kohe tanki põlema . 
2022	NA	 Ta oli vaadanud ja kahelnud uurija arus . 
2023	NA	 Kaarel teeb ju samamoodi , kui punkri uksele koputab : Ärge kartke , Kaarel olen . 
2024	NA	 Ta oli kergemalt hinganud : tähendab , ma ei olegi nii loll . 
2024	NA	 Teisi on ka . 
2025	NA	 Ja see teisi on ka oli ta niisugusesse joovastusse viinud - kui kuude kaupa Kaarli kirjelduste järgi end metsavennaks kujutled ja komistad alatasa hobuse tagumiku peale , mille ümber rangid ja roomad ei mahu , muutud ebakindlaks ja sõgedaks - , jah , uurija naljatlused olid ta vaimustusse viinud ning ta oli täitnud küllatulnu kõik isegi kulmuliigutuse tasemel edasiantud soovid . 
2025	NA	 Tema lapsepõlvefotosid oli uurija endale siiski ise küsinud . 
2025	NA	 Ja otse nõudnud , et ta iga foto tagaküljele pühenduse kirjutaks . 
2026	NA	 Võõrale inimesele pühendustega lapsepõlvefotod , küsisin mina . 
2027	NA	 Need aitavad mind selle metsavendade grupi saatusesse sisse elada . 
2027	NA	 Arhiiviluba mul on , kuid - uurija Number Kaks pidanud pausi - kõike ei saa ma teile rääkida , materjalide põhjalikumast tutvustamisest pole juttugi , sest olen andnud allkirja , et hoian saladuses selle , mis loen , näen või kopeerin . 
2028	NA	 KELLE HEAKS JA MIS TARBEKS , kui tulemused on saladus , selle oli ta unustanud uurijalt küsimata . 
2028	NA	 Nii tähtis oli talle asjatundja arvamus . 
2029	NA	 Aga seda võite ju ikka ütelda , missugusena Kaarli ja Meinhardi lugu teile paistab . 
2030	NA	 Seda võin , oli uurija vastanud . 
2030	NA	 Täit tõtt ei saa keegi nagunii teada . 
2030	NA	 Kuigi jah , ma olen mitmed pealtnäha arusaamatud lood ära selitanud küll . 
2030	NA	 Ja neist ka kirjutanud , oli uurija Number Kaks lisanud . 
2030	NA	 Olete muidugi lugenud ? 
2031	NA	 Ei ole , ei ole , oli ta häbenedes vastanud . 
2031	NA	 Selles asi ongi , et mul puudub metsavendade elu sisekontekst , ma pole üheski punkris elu sees käinud , kuigi nüüd on kuskil isegi turistidele tutvumiseks maa alla ehitatud punkrid olemas . - Kas ehitati maa peale või maa alla , see sõltus pinnasest . - Turistidele mõjub maa-alune punker kindlasti atraktiivsemalt . 
2032	NA	 Siis oli uurija Number Kaks talle tõsiselt otsa vaadanud ja ütelnud : Tahtsin teilt juba telefonis küsida , kuid siis mõtlesin , et silmast silma juttu ajades on seda parem teha . 
2033	NA	 Ta oli nii tõsise alguse juures seesmiselt isegi nagu võpatanud , et mis see tähtis küsimus siis on . 
2034	NA	 Kuidas teie ellu jäite ? 
2034	NA	 See oli see küsimus . 
2035	NA	 Kuidas ja miks teie ellu jäite ? 
2036	NA	 Tal oli taas külm hakanud , lausa jäine tunne tulnud sisse , ja süü , süü ikkagi ka . 
2036	NA	 See olevat nüüd , tollele jutuajamisele rahulikult tagasi vaadates , otse imelik , et ta oli tundnud ka süüd , et üheksa-aastaselt - sest nii vana oli ta siis , kui isa Kolgal tapeti - jah , et ta üheksa-aastaselt metsavendade lapsena mahalaskmisest , küüditamisest või muul viisil represseerimisest oli pääsenud . 
2037	NA	 Mil viisil mind veel oleks tulnud siis represseerida , kui ma jäin nelja-aastaselt ilma kodust ja vanemaist ? 
2038	NA	 Kuidas teid ülikooli lasti , see huvitab mind kõigepealt , oli vastanud uurija . 
2039	NA	 Hruštšovi sula ajale juhtus see ja ju ma siis olin nii loll , et eluloos märkisin isa metsavennaksolemist ja mahalaskmistki . 
2039	NA	 Mul ei tulnud pähe , et kuulihaava tagajärjel surnud mees - aga nii oli isa surmatunnistusele kirjutatud ja surmatunnistust oli pereseisu kirjeldamiseks esitada vaja - jah , kuulihaava tagajärjeks sai minu meelest olla vaid mahalaskmine . 
2040	NA	 Ja teid võeti ülikooli vastu ? 
2041	NA	 Võeti jah . 
2041	NA	 Ma teadsin küll , et aastaid varem ei oleks pruugitud võtta , aga isa maha salata ei tulnud mulle sellest hoolimata pähegi . 
2041	NA	 Onu Alfred oli õpetanud , et kui kuskil ankeedis on otsene vanemaid puudutav küsimus , tuleb vastata nõnda , kuis oli . 
2042	NA	 Paljust jääd sa elus ilma , paljud teed on sulle suletud , oli seletanud Alfred , kuid salgamise pealt ei saa sind keegi sundida teiste järele nuhkima . 
2043	NA	 Ja teie käisite Alfredi õpetuse järele ? 
2044	NA	 Käisin . 
2045	NA	 Ja keegi ei tülitanud teid ega püüdnud värvata ? 
2046	NA	 Milleks pidi mind keegi värbama , kui ma ei rääkinud kellegagi ei päritolust ega poliitikast . 
2046	NA	 Ei tundnud huvigi . 
2047	NA	 Väga imelik . 
2047	NA	 Väga imelik , oli ütelnud uurija . 
2047	NA	 Kas teil oli väga võimas protežeerija või olite te tõesti ise nii tark . 
2048	NA	 Protežeerijat mul ei olnud , tarkuse kohta ei oska ma midagi ütelda . 
2048	NA	 Seda , mida mõtlesin või arvasin , ei pidanud ma ju turuplatsil kuulutama hakkama . 
2048	NA	 Teiste saladused ei huvitanud mind ka . 
2048	NA	 Suhtlesin vähe , oli ta enda õigustuseks ütelnud . 
2048	NA	 Ta otse tundnud , et õigustuseks , kuigi rääkis tõtt . 
2049	NA	 Mis te siis tegite , ise metsavendade laps ? 
2050	NA	 Tahtsin targaks saada , oli ta vastanud ja tundnud , et on puulane ja tohtlane ühes isikus . 
2050	NA	 Tahtsin saada , aga ei saanud , kui nüüd avastan asju , mida ka unes ei aimanud . 
2051	NA	 Miks teie ellu jäite , kuidas teie ellu jäite , see oli korraga küsimus , mille peale ta varem polnud tulnudki . 
2051	NA	 Ma pole oma vanemaid kunagi salanud , aga isapoolsetest sugulastest ei teadnud ma tõesti midagi . 
2051	NA	 Neist lihtsalt ei räägitud mulle , ja et mu emapoolsed sugulased ja emagi minust suuremat välja ei teinud , on mu vanaiga täis avastusi ja teadmatusest ärkamist . 
2051	NA	 Olen eluaeg kõigis oma kalduvustes ja huvides ema suguseltsi sees tundnud end võõrana ning mõelnud , et üks valge vares on arvatavasti igas perekonnas võimalik . 
2052	NA	 Jajah , ju teil siis vedas . 
2052	NA	 Minul on kehvemini läinud , ütelnud uurija . 
2052	NA	 Ja tema oli mõtelnud , kes kõik talle neidsamu kehvemini-olemise tundeid on teatavaks teinud . 
2052	NA	 Vilma üsna niisama kui nüüd see võõras uurija , ja tema pole kunagi taibanud , mida talle tahetakse ütelda . 
2053	NA	 Kas tõesti on tal vedanud või on juhtunud nii , et ta võib olla tark . 
2053	NA	 Kui ära ei tapetud , kui ei küüditatud , kui koputajaks ei värvatud , siis ... 
2054	NA	 Mis on siis ? 
2055	NA	 Keegi pidi ju ellu ka jääma . 
2055	NA	 Isal teisi lapsi ei olnud , oli ta lõpuks aralt ütelnud . 
2056	NA	 Kust te teate , oli uurija huvitatult küsinud . 
2056	NA	 Te räägite , et te ei teadnud vanematest muud kui seda , et nad olid metsas , et te oma isa õieti ju ei tunnegi - pole tundnud huvi , seda ütlesite ka - , ja nüüd olete kindel , et olete tema ainuke laps . 
2057	NA	 Kuulake ometi , ma jäin kodust nelja-aastaselt ilma ja sugulastest tegelikult ju ka . 
2057	NA	 Mil kombel oleksin pidanud oma põlvnemist uurima , kelle käest küsima . 
2058	NA	 Ikkagi on imelik , et ellu jäite , et ülikoolis käisite , oli uurija ütelnud . 
2058	NA	 Kõigil teie päritoluga inimestel olid tõkked ees , aga teil , nagu ma kuulen , on kõik läinud lausa libedalt . 
2059	NA	 Ei ole läinud ju . 
2060	NA	 Ikka on . 
2060	NA	 OLETE ELUS ja NÜÜD UURITE . 
2060	NA	 Miks te varem ei uurinud ? 
2060	NA	 Ise veel ülikoolis käinud . 
2061	NA	 No ega ma oma eluraskusi teie ette laotama nüüd küll ei hakka ... 
2062	NA	 Ärge saage kurjaks , ärge saage , mina kardan kurje inimesi ... 
2063	NA	 Ja ometi ajate arhiivist väljauuritud agente taga ainult selleks , et nad läbi sõimata . 
2064	NA	 Muidugi , see on mu ainuke võimalus . 
2064	NA	 Las tunnevad hirmu , las tunnevad nüüd nemad hirmu , ja nende peredele ütlen ma ka , mis vaja . 
2064	NA	 Vahel jooksevad eest ära , niiväga kardavad tõtt . 
2064	NA	 Kui riik ei ütle , ütlen mina . 
2064	NA	 Ei anna ööl ega päeval rahu . 
2064	NA	 Miks te arvate , et mind pole ähvardatud ? 
2064	NA	 On küll . 
2064	NA	 Aga ma olen elus ja tõe teadasaamine , tõe ütlemine on minu kohus . 
2065	NA	 Dura lex , sed lex , oli ta vastanud . 
2066	NA	 Näete , näete nüüd ise , kuidas te minusugustele ülalt alla vaatate . 
2067	NA	 Olgu seadus ka karm , kuid ta on ikkagi seadus . 
2067	NA	 Omakohus sünnitab kurja . 
2068	NA	 Aga kui aeg on selline , et minevik ei huvita kedagi , oli uurija vastanud . 
2068	NA	 Ärge pahandage , et ma teid proovile panin . 
2068	NA	 Ma tean Kaarlile ordeni andjat küll . 
2068	NA	 Ta on tubli noor mees , noored teevad ikka vigu . 
2068	NA	 Kahju on sellest ju minulgi , et nutuse vassimise ja blufi eest orden anti . 
2068	NA	 Ma olen metsavendade lugusid küllalt kuulnud , kuid see siin on lihtsalt üks suur häbi , mida ei kõlba lugedagi . 
2068	NA	 Kas sihuke lödipüks agent saab olla , selles ma esialgu küll kahtlen . 
2069	NA	 Aga see viga , nagu te ütlete , on sünnitanud ülekohut , mida heastada enam ei saa . 
2070	NA	 Jah , ordenit ära võtta tõesti ei saa . 
2070	NA	 Sellega tuleb leppida . 
2070	NA	 Aga kui ma arhiivis näen sedasama mis teie ja mälestused läbi töötan , lähen ma Kaarli juurde , teie ema juurde lähen ka , ja uskuge , mulle tunnistavad nad lõpuks kõik üles . 
2070	NA	 Niikaua käin , kui tunnistavad üles . 
2071	NA	 Nad ei lase teid uksestki sisse , oli ta ütelnud , endal hirm , mis laviini ta on liikuma pannud . 
2071	NA	 NII ei tohiks seda uurimist küll jätkata . 
2072	NA	 Ainult NII , oli uurija vastanud . 
2072	NA	 Midagi muud ei jää meil - nüüd siis meil , oli ta mõttes korranud - enam üle . 
2073	NA	 Siis oli uurija sõrmitsenud heldimusega ta lapseea fotosid , neid , mis tehtud veel omas kodus ja enne pakkuminekut : te võiksite ju minu laps olla , vanuski klapib , mul endal ei ole lapsi . 
2073	NA	 Ja minu laps on nüüd siis nii tubli , et uurib asju , millest keegi kuulda enam ei taha . 
2074	NA	 Uurija oli silitanud kolmeaastase tema fotopõski ja süvenenud suurte lapsesilmade avalusse . 
2075	NA	 Kuulge , ma ei taha neid fotosid teile ikkagi anda , oli ta imelikult kõheda tunde toimel ütelnud . 
2075	NA	 Te saate ju arhiivist minu ema ja Kaarli ja kogu selle metsavendade grupi fotod nagunii . 
2075	NA	 Milleks siin mina ? 
2076	NA	 Et perekond oleks koos . 
2076	NA	 Et minu juures oleks terve perekond koos , oli uurija silmade särades sisendusjõuliselt ütelnud . 
2077	NA	 Mina ei ole teiega üks perekond , oli ta vastanud . 
2077	NA	 Minul oli endal kunagi perekond . 
2077	NA	 Miks pean ma nendega teie juures kokku saama ? 
2077	NA	 Mis instants - ta oli tõesti nii ütelnud - teie olete , et minult niisugust asja nõuda ? 
2078	NA	 Te kas annate need fotod või ma ei uuri midagi . 
2078	NA	 Ma räägin nendega , ma võtan nad arhiivi kaasa . 
2078	NA	 Kas teie fotodega ei räägi ? 
2079	NA	 Ei , oli ta valetanud . 
2079	NA	 Ei , enda omadega mitte , oli ta lisanud , ning see oli tõsi . 
2079	NA	 Ta rääkis küll endaga , minuga , oma sõprade fotodega , kuid enda fotodega mitte . 
2080	NA	 Seejärel oli uurija veel kord nõudnud , et ta iga foto taha midagi kirjutaks , ja siis - tol hetkel - ei olevat talle meeldegi tulnud , et ta oli arhiivis midagi niisugust juba näinud . 
2081	NA	 ? 
2082	NA	 Üks ülekuulamiste maratonis tühjaks piinatud metsavend pidi kaasas olnud omaste fotode taha kirjutama : see oli kunagi minu . 
2082	NA	 Iga foto taha pidi ta kirjutama just selle lause , teo paralleelsus vaevas mind sel määral , et ma hiljem ei saanud mitu kuud öösiti magada . 
2083	NA	 Te olete nüüd nagu minu laps . 
2083	NA	 Mina toon teie elusse selguse , oli uurija fotod kui lapse vastu rinda surunud . 
2083	NA	 Teie ei tea , mis õnn see minu vanuses on . 
2084	NA	 Ma ei tea . 
2084	NA	 Ma ikka ei taha . 
2084	NA	 Kuidagi imelik on võõrale inimesele anda ... 
2085	NA	 Mis ? 
2085	NA	 Kas teie ei ole eestlane , kas teie ei peagi metsavendadest lugu ? 
2085	NA	 Me oleme nüüd ju metsavennad mõlemad . 
2085	NA	 Siit tagasiteed ei ole . 
2086	NA	 Õige see asi nüüd küll ei ole , oli ta ehmatuse ja vaimustusega ( ka vaimustusega ! ) mõtelnud , aga et ta nii väga kõrvaltvaadet vajas , oli ta loovutanud nii lapsepõlve kui fotod , ta oli tundnud , et lapsepõlve mingil imetabasel viisil ka , ning jäänud arhiiviandmete kontrolli ootama . 
2087	NA	 Alles hiljem , palju kuid hiljem , kui uurija kõiki tema versioone kinnitas ja keeldus esitamast omi , oli ta taibanud , mis imelikku vanglasse oli ta vabatahtlikult sattunud . 
2088	NA	 Uurija - kodu-uurija , torkasin mina täpsustuseks vahele - võis küsida mida tahes ja tema pidi vastama - vabatahtlikult vastama , nagu Josef K. ühel Kafka romaanist tuntud pööningul - , aga süüdistusega pole uurija teda tutvustanud kunagi . 
2089	NA	 Teie vajate mind ja mina teid , ärge olge nii nipsakas , oli uurija ütelnud , kui ta mõne väga isikliku küsimuse ees tõrkus . 
2090	NA	 Lõpuks oli ta sellegi uurija peale karjuma hakanud ja ütelnud , et tema ei saa juba puht vanuse tõttu olla selle metsavendade grupi ülesandja . 
2090	NA	 Ma olin siis nelja-viie-üheksa-aastane laps , kui nemad haarangutes ja varitsustest tapeti . 
2091	NA	 Mõistan , mõistan teid täiesti , oli uurija telefonis vastanud . 
2091	NA	 Sellepärast ma teie foto metsavendade lipu taustale paningi , et teie reetur ei ole , aga vastake nüüd ... 
2092	NA	 Ja esitatud küsimus käis Maali iseloomu , Alfredi sõjatee või Kaarli ja tolle Omakülapoisi metsamineku kohta , nagu ta oleks kõige juures osaline olnud . 
2093	NA	 Ma EI tea , oli ta karjunud . 
2093	NA	 Jätke mind ometi rahule . 
2093	NA	 Ma oletan nagu teiegi ja oletanud ma olen muidugi . 
2094	NA	 Te olite ju üks perekond , oli uurija häirimatult jätkanud . 
2094	NA	 Üks perekond ja üks veri . 
2094	NA	 Ärge tõrkuge , rääkige ära . 
2095	NA	 Ei olnud üks perekond . 
2095	NA	 Perekonda pole mul olnudki . 
2096	NA	 Ärge rääkige lolli juttu . 
2096	NA	 Kõigil on perekond . 
2097	NA	 Kas te siis ei tunne , kuidas teis Vilma ja Meinhardi veri ristuvad ? 
2097	NA	 Te olete ju oma emast sündinud . 
2097	NA	 Selle vastu ei saa . 
2097	NA	 Ma näen juba teie ja teie surnud isa fotosid vaadates , et Meinhard tahab , et meie suhtlus tiheneks . 
2097	NA	 Aga teie ema ei taha . 
2097	NA	 Teie ema on vastu . 
2097	NA	 Kas te mõistate , mida ma tahan ütelda ? 
2098	NA	 Nüüd oli ta olnud juba selle piiri peal , kus inimene mõistusetult ulguma hakkab , aga ta hoidnud end ikka veel tagasi . 
2099	NA	 Mõistan küll , oli ta vastanud . 
2100	NA	 Te muidugi märkasite seda agent Liivit , kellele uus pealik pärast kahe mehe varitsusest tapmist kättemaksu tõotab ? 
2101	NA	 Ei märganud , kuid tundnud üllatusega , et ei kuule seda nime esimest korda . 
2102	NA	 Ma mõtlen siin , et see võib vabalt teie ema olla . 
2102	NA	 Aga see vajab täpsemat uurimist . 
2102	NA	 Esialgu jätan selle küsimuse lahtiseks . 
2102	NA	 Ja pärast pausi : Ega see niiväga tähtis enam ei olegi , kas tema agendinimi selgub või ei või pole tal üldse nime , sest Kaarliga koos tema toimetas ja Kaarel õige metsavend tõesti ei ole . 
2103	NA	 Teie ema oli niisugune naine , kes ilma meheta üldse olla ei saanud . 
2103	NA	 Te saate muidugi aru , mida ma mõtlen . 
2104	NA	 Ta oli vaikides hambaid kiristanud ja pole suutnud midagi mõtelda . 
2105	NA	 Ma ei saa ainult aru , miks mees nii lollid mälestused kirjutas . 
2105	NA	 Poleks neid mälestusi , ei oleks keegi - ka teie mitte - seda asja puutunud ... 
2106	NA	 Ja ordengi jäänuks saamata , oli ta vahele torganud . 
2107	NA	 Jah , orden muidugi ka . 
2108	NA	 Need mälestused on päris targad , oli ta endast välja pressinud . 
2108	NA	 Mida ajuvabamad need on , seda parem . 
2108	NA	 Keegi ei saa külge hakata . 
2108	NA	 Ega Kaarel peagi mingi sulesepp olema . 
2108	NA	 Ütleb , et nõnda ta tegi , tundis ja nägi , ja ongi kõik . 
2108	NA	 Tema jalgade põrutuse või haavade jälgi ei tule kellelgi pähe kontrollida . - Viimast lauset polevat ta siiski ütelnud . - 
2109	NA	 Nii lihtne see nüüd kah ei ole . 
2109	NA	 Vaatame . 
2109	NA	 Teie isa oli tõesti erakordselt tubli võitleja , jätkanud uurija . 
2109	NA	 Kas te mäletate oma isa ? 
2110	NA	 Mäletan küll , oli ta vastanud . 
2111	NA	 Rääkige mulle temast . 
2111	NA	 See aitab mind . 
2112	NA	 Ja selleks , et toru mitte hargile visata ja mitte olla see kuri inimene , keda kodu-uurija väitis end kartvat , oli ta rääkinud laulmisest ja nööpidest , millest isa ehitas mänguautole rattad . 
2113	NA	 See on hea , just nii . 
2113	NA	 Ärge heituge . 
2113	NA	 Te pole esimene , kelle üks vanem on ühel , teine teisel poolel . 
2113	NA	 Peaasi , kui te tunnetate , kumb veri teis endas peale jääb . 
2113	NA	 Mis te arvate , kumb pool teis peale jääb ? 
2114	NA	 Ja nii edasi ja nii edasi , kordas ta mulle kui masin . 
2115	NA	 Siis olid ta laugude äärtele hakanud kasvama nahanäsad , mida sai kõrvaldada vaid kirurgiliselt , kui just ei taha , et silmad kinni kasvavad . 
2116	NA	 Saatke mu fotod tagasi , oli ta telefonis karjunud . 
2116	NA	 Mu lapseea silmad on teil kogu aeg osatamiseks ees ja varsti ei näe ma enam midagi . 
2117	NA	 See veel puudus ! 
2117	NA	 Mis jutt see on ? 
2117	NA	 Ma töötan teie heaks kui künnihärg ja teie ei ütle mulle selle eest ühtegi sõbralikku sõna . 
2117	NA	 Ainult karjute vana inimese peale . 
2118	NA	 Ja nii edasi ja nii aina edasi . 
2118	NA	 Rohkemat , kui ise arhiivis nägin , ei saanud ma teada ka tolle saladusi uuriva , saladusi valvava ja saladusi avaldava uurija käest . 
2118	NA	 Sest siis , kui uurija Number Kaks vahel oma uuringu tulemused trükisõnas avaldab ja mõne reeturi sugulased tulevad temaga sõitlema , et jätke suguselts rahule , vastavat uurija : Eks andke kohtusse , kui laiman , ja nii on läinud minust vingemadki halastusenõudlejad norgus päi koju tagasi , sest kirjutatul on alati dokumentaalne tõestus olemas . 
2119	NA	 Kuidas on selline oluseis võimalik , küsis ta minu käest . 
2119	NA	 Kas tõe hind on alati piin ja silmapimedus ? 
2119	NA	 Kas siis , kui oma riiki ei ole või riik on nõrk , õigusemõistmine jäetud iga üksiku inimese parema äratundmise hooleks , on kättemaks ainus , mis hinge rahustab ? 
2119	NA	 Ja kui Kaarlite ligi on raske pääseda , võetakse minusugused ette : kui sind on vaenatud , siis vastuta ! 
2120	NA	 Lõpuks oli talle hakanud imelik tunduma , et uurija talle otse koju tuli , albumeid lapata nõudis ja muudkui nuias : see foto andke mulle ja see foto andke , nagu oleks ta seljas mingi kallisnahk , mida jätkub Vilmale , jätkub Kaarlile ja nüüd tunneb metsavendadega tegelev naine , et ka tema peab oma osa ühe kogemata ellujäänu seljast saama . 
2121	NA	 Kui ta enese silmahäda oli juba nii süvenenud , et pidi tõepoolest lõikusele minema , saatis ta uurijale lahtise kaardi . 
2122	NA	 Teie käes olevad fotod paluvad koju , nad on kodust otsekui ära küüditatud . 
2122	NA	 Palun pange nad ümbrikusse ja saatke tagasi , need fotod ei ole Teie perest ega Teie albumist . 
2122	NA	 Nad on ühe teise pere ja elu ja saatuse seest ja fotod paluvad koju tagasi . 
2122	NA	 Siia . 
2122	NA	 Palun saatke tagasi ! 
2122	NA	 Olgu neil amnestia ja kojutulek . 
2123	NA	 Ja kumb veri teis nüüd domineerib , oli uurija Number Kaks pärast kirja saamist telefonis õpetlikult küsinud . 
2123	NA	 Te mõistate , mis ma tahan ütelda ? 
2123	NA	 Teie lapseea foto on mul Martin Kaarlandi põues - mul on Kaarlandi pilt , ja Kaarlandil polnud veel naist ega lapsi , ma ütlen talle nüüd ikka : näed , kui suurte silmadega lapse ma meile tõin , panin lapse sulle otse põue , pintsakureväärile nööpnõelaga kinni . 
2123	NA	 Võitlejad vajavad lapsi , kes neid külmas hauas lohutaks ! - minule on surnud otsekui elus . 
2124	NA	 Selle peale oli ta hakanud karjuma , otsekui kistaks teda elusalt pooleks ja teiselt poolt ( telefonist ! ) kostnud sõbralik-mõistev naer . 
2125	NA	 See läheb teil üle . 
2125	NA	 Uskuge mind , see läheb teil üle . 
2125	NA	 Ma olen üle kümne aasta metsavendi uurinud , välja selgitanud , mis vaja . 
2125	NA	 Kui riik ei karista , karistan mina . 
2125	NA	 Kaarli juurde jõuan ma ka . 
2125	NA	 Ärge kartke , ma jõuan ka Kaarlini . 
2125	NA	 See on üks arg vennike . 
2125	NA	 Oli suureks ülesandeks mõeldud , aga kui teie isa Kolgal nii ägedasti vastu hakkas , tegi püksid täis . 
2125	NA	 Kolga operatsiooni juhiti Moskvast . 
2125	NA	 Teie vapper isa rikkus vastu hakates kogu mängu . 
2126	NA	 Tegi mõrad mehe luudele sisse , oli ta karmi tõsidusega mõtelnud . 
2127	NA	 Andke mu fotod tagasi ! 
2128	NA	 Armas laps , teie foto on mul aukohal . 
2128	NA	 Martin Kaarlandi põues soojas olete . 
2128	NA	 Kas te siis tõesti ei tunne ? 
2129	NA	 Ma ei tunne Kaarlandi , saatke fotod tagasi . 
2130	NA	 Mis te siis andsite , oli uurija rahulikult nentinud , nagu oleks fotode andmine olnud kui kolm veretilka , mida ei saa niisama lihtsalt tagasi võtta . 
2131	NA	 Pärast seda oli ta läinud maamaja lakka ja vaadanud pool päeva rähmaste laugude vahelt sajandivanuse aampalgi ilu . 
2132	 47 . 	 47 . 
2133	NA	 Vahel kui koos päikesetõusuga ärkan , on punastest telliskividest soemüuril pleekinudkollased laigud . 
2133	NA	 Nende põhjus on päike . 
2133	NA	 Puud pole veel lehtinud . 
2133	NA	 Kevad on lage , külm ja paljas , ainult päike teeb sooja läbi kõrgete õhuvoogude . 
2133	NA	 Päike vaatab pilvede vahelt , mis maa peale ei paista . 
2134	NA	 Võib-olla on Meinhardki praegu toas . 
2134	NA	 Ja mina valges võrevoodis . 
2134	NA	 Tegelikult olen ma siin , kaugel Järvamaast , Virumaast , kaugel Viljandi linnastki . 
2134	NA	 Niisugust soemüüri on vähestel , sest ehitised on uued . 
2135	NA	 Minu voodi on täpselt kerise kohal , kui ma ikka veel mäletan , mis on keris . 
2135	NA	 Ahjusuu on seina taga . 
2135	NA	 Seal on ka pliit ja köök . 
2136	NA	 Sündisin saunas . 
2136	NA	 See pole kirjandus . 
2136	NA	 Haigla jäi kaugele . 
2136	NA	 Mäletan sündimist . 
2136	NA	 Nii palju on sellest räägitud , et näib , nagu meenuks see tõesti . 
2136	NA	 Ja pleekinudkollane valgusevihk , mis aknast sisse vihiseb , läheb nugateravalt minust mööda . 
2136	NA	 Kiired on sirged ja ohtlikud . 
2136	NA	 Kõik , mis jääb kiirele ette , on kui pooleks lõigatud : tume pool , hele pool ning ülejäänud tuba lõigutud tagasipeegeldusvarjudes . 
2137	NA	 Tuba on kui tihedast kuivast valgusest supp . 
2137	NA	 Nelinurk . 
2137	NA	 Tuba on nelinurk ning tõuseb kohe , saab tiivad ja tõuseb ja läheb ja lendab siit minema . 
2137	NA	 Ma vaatan päikeselaike ning mügisen naerda . 
2137	NA	 Mõnus on . 
2137	NA	 Mõnus on kujutleda end lendamas . 
2138	NA	 Enne kui märkan , on Meinhard kadunud . 
2139	NA	 Ja siis tuleb hirm ja nutt . 
2140	NA	 Mina küll ei saa ütelda , et sa palju nutsid . 
2140	NA	 Üksi sa olid , aga kui meie Vilmaga sind rehealuses tõrres või vaadis vaatamas käisime , oli sul nägu ikka naerune peas , räägib naine , kelle ta koduküla inimestest külastamise mõttes on viimaseks jätnud . 
2140	NA	 Ristiema , sellepärast . 
2141	NA	 Ta polevat teadnudki , et Juuli ristiemaks oli määratud . 
2141	NA	 Juuli silmadel on kae , kuid mõistus täiesti korras . 
2142	NA	 Ah siis ristitütar ise on tulnud mind vaatama , hõiskab naine end voodi veerele istukile keerates . 
2142	NA	 Ma siin kuulsin jah , et oled Endlat ja Krõõta juba käinud vaatamas , ja mõtlesin , et ehk tuled millalgi minugi poole . 
2142	NA	 Kahju , et ma sind ei näe , aga eks sa oledki mul nüüd rohkem selle tõrrelapsena meeles . 
2142	NA	 Enne , kui su isa vangilaagris oli , elasin paar aastat teiega koos sellessamas saunas , kus Salme nüüd . 
2142	NA	 Olin rohkem teenijaks võetud või nii , aga ega sel ajal olnud enam vahet , kes mis oli . 
2142	NA	 Mina käisin vallamajas tööl ja sinu ema toimetas laudas ja põllul . 
2142	NA	 Eks tal oli raske muidugi . 
2142	NA	 Meest majas ei olnud ja polnud ka teada , kuhu ta õieti jäi või kas tulebki tagasi . 
2143	NA	 Vaatasime , et reheall on tõrs või vaat või mis , lõime alt ühe põhja ära , et ilmavalgust näeksid , ja seal sa siis päevade kaupa jutustasid endale omasid lugusid . 
2143	NA	 Vahel olid ikka täitsa must ja ropp , aga aeg oli sihuke , polnud parata . 
2144	NA	 Mina küll tõrt ei mäleta . 
2144	NA	 Mäletan valgete võrepulkadega voodit . 
2144	NA	 Umbes niisugust nagu praegustel lastel , oli ta ütelnud . 
2145	NA	 Kui Meinart läks , jäi naine suure kõhuga maha , kui tagasi tuli , oli tal kaheaastane tütar . 
2145	NA	 Jumala pärast , ära sa minult aastaarvusid küsi , neid ma ei mäleta , ei püsi meeles ja kõik . 
2145	NA	 Nojah , siis oli juba Meinart tagasi , siis oligi aeg võrevoodis olla . 
2145	NA	 Ja ega sa öösel reheall olnud , jätkanud naine oma heietusi , nagu poleks ta mu märkust miskikski pannud . 
2146	NA	 Ja ükskord - eks sa olid näinud , et ema enne peole minekut mingi pulgaga suud määrib - olid sa terve oma näo punaseks teinud , ja kui meie õhtul hilja koju tulime , paistis ainult huulepulga ots . 
2146	NA	 Olid selle lõpuks ära söönud . 
2146	NA	 Vilma ikka pahandas sinuga , aga kust laps võis teada , et see , mis iluks , ei kõlba süüa . 
2147	NA	 Sel ajal käis Vilma selle Sihi Oskariga , aga ega neil midagi tõsist ei olnud , niisama peolkäimiseks ikka mees kaasas või nii - Agatha käis kah kord siin ja tuletas seda Oskarit kangesti meelde , aga tema jutt mulle ei meeldinud , mina usun ikka rohkem seda , mis Vilma ütleb - , aga sinu isa pärast valutas tal kogu aeg süda , kogu aeg valutas , et kus ta on või mis temast sai . 
2148	NA	 Isegi rindelt kojutulevatelt meestelt küsinud , rääkis ta siin mulle üsna hiljuti . 
2148	NA	 Mure on mure , peod ja Oskar ja mõni väike naiselohutus ei tähenda midagi . 
2149	NA	 Mis mees mu isa oli , küsinud tema , nagu ta kõigilt oli küsinud . 
2150	NA	 Oh tema oli naljakas mees , ma pole sihukest hiljem näinudki , muudkui laulis . 
2150	NA	 Omaette ja palumise peale ka . 
2150	NA	 Vahel ma ütlesin , Meinart , laula nüüd seda laulu kah , ja tema kohe lauliski . 
2150	NA	 Ma päris imestasin , kust üks mees nii palju laulusid teab , minu Artur oli ju sihuke , et ei teinud piiksugi . 
2151	NA	 Ega ma siitkandi inime ju olegi , enne Meinarti sõttaminekut Vilma mind kutsus . 
2151	NA	 Artur oli seks ajaks ka tapetud , ei osand käskluse peale käsi püsti tõsta , eks kinnivõtjad vist mõeld , et kavatseb vastu hakata . 
2151	NA	 Minu Artur - ja vastuhakkaja ! 
2151	NA	 Mis vastuhakkaja tema oli , aga ju vist oli nõnda saatusest määratud . 
2151	NA	 Lapsi meil ei olnud , korraga olin vaba ja üksik . 
2151	NA	 Ja siis Vilma ütleski : Tule , oleme nüüd ju mõlemad üksikud naised . 
2152	NA	 Jaah , küll ta ikka laulis , küll ta laulis , korrutab naine madratsi äärt mudides . 
2152	NA	 Aga kui ükskord tagasi tuli , olid laulud teised , õpetas sullegi ühte ja teist , kuid kõik olid kurvad ja ikka , et mees maetud maha ja keegi ei tea , kus on tema haud . 
2153	NA	 Võib-olla mäletad isegi , küsib naine ja üritab oma nägu tema arvatava asukoha poole pöörata . 
2153	NA	 Nojah , kus sa neid kurbi laule saadki mäletada , nii palju aastaid on sellest möödas . 
2154	NA	 Aga talutööd tegi tema küll kõik ära . 
2154	NA	 Vilma ütles ikka , et ega ta vastu ei hakka , teeb kõik ära , mis ma vaid käsin . 
2155	NA	 Kui sinu isal ja emal pulmad olid , tulid nad kirikust tagasi aisakellade helinal . 
2155	NA	 Ma elasin siit siis kaugel , kuid tee läks meilt mööda , seisin õues ja kuulasin . 
2155	NA	 See helin on mul praegugi kõrvus . 
2155	NA	 Jaah , küll nemad olid noored ja ilusad , aga näe , kuidas lõpuks läks . 
2156	NA	 Kui ma vallamajast selle teatega tulin , et teid on kulakuks tehtud ja küüditatakse ära - ma olin seal sihukese ameti peal , et teadsin , keda viiakse . 
2156	NA	 Seda pidi hoidma küll salajas , aga Meinarti vangisoleku ajal olime Vilmaga nii sõbraks saanud , et rääkisin ära - ja siis nutsime Vilmaga mõlemad , et valla kõige vaesemad inimesed küüditatakse ära . 
2157	NA	 Kuidas vaesemad , oli ta puudutatult küsinud . 
2158	NA	 Vilma ütles nii ja eks mina ju näinud ka , et siin polnud peale hoonete ja mõne looma enam midagi . 
2158	NA	 Sõda võttis hobused ja lehmad läksid normide katteks . 
2159	NA	 Nii et olime lausa vallavaesed ? 
2160	NA	 Einoh , talu oli muidugi suur ja eks Maali selle vana suuruse ja rikkuse kõma peale tütre Meinartile sokutas , palju seal nüüd armastust oli , mina ei tea . 
2160	NA	 Elasid muidu küll ilma tülita , mina pole nende vahel ühtki paha sõna kuulnud , vahel tuleb ju ikka ütlemist ette . 
2160	NA	 Meie Arturiga elasime küll ilusti , aga tülisid oli mõne tühja asja pärast või nii . 
2160	NA	 Meinart oskas ju kõik aina naljaks keerata . 
2160	NA	 Sihukese mehega ei saagi tülli minna , aga mis nad siis tegid , kui kahekesi olid , seda mina ei tea . 
2160	NA	 Välja ei paistnud küll midagi . 
2161	NA	 Vana naine ohkab ja kuulatab , pea viltu , et ehk ütleb ristitütar ka midagi , aga see on vait , nagu oleks konna alla neelanud . 
2162	NA	 Sinu emaema Maali oli muidugi pettunud . 
2162	NA	 Meinart ei osanud uue võimuga olla . 
2162	NA	 Üks jõnks teise otsa ja siin ta küll Vilmat ei kuulanud . 
2162	NA	 Aga mind põle võimude asi kunagi huvitand ja minu elu oli pärast parem kui enne . 
2162	NA	 Kutsuti ikka siia ja sinna - kuhu , oli ta küsinud , aga Juuli ei tee kuulmagi - ja sõprus sinu emaga tähendas mulle palju . 
2162	NA	 Pidudel käisime , pidasime õhtuti videvikku , kuigi kogu ilm oli segi pööratud ja me kumbki ei teadnud , mis edasi saab . 
2163	NA	 Ja sina olid , Juuli hääl kerkib rõõmsaks ja pisut nagu haledaks , sina ju olid ja rääkisid nii naljakaid asju ja 
2164	NA	 Olin muudkui reheall tõrres , oli ta vahele öelnud . 
2165	NA	 Nojah , seal olid ka , sealt ei saanud sa välja , kui Vilmal oli vaja midagi kiiresti toimetada või kuhugi minna . 
2166	NA	 Pärast lõhkus Meinart selle tõrre ära , ütleb naine pärast pikka vaikimist ja niheleb rahutult : Oled sa ikka veel siin ? 
2167	NA	 Olen küll . 
2168	NA	 Jaah , mõtle , tulid ikka ristiema vaatama . 
2168	NA	 Vilma käis ka hiljuti . 
2168	NA	 Arutasime , et oli loll temp metsa neil minna . 
2168	NA	 Meinartil polnud ju mingit süüd . 
2168	NA	 Täitsa ilmaasjata minek . 
2169	NA	 KAS SIBER OLNUKS PAREM ? 
2170	NA	 Sealt tulid ju inimesed tagasi , vastanud Juuli . 
2170	NA	 Kolga Kaarli emale ja tädile määrati kohtus ka hirmus karistus , aga olid tagasi paari aastaga . 
2170	NA	 Siberisse nad vist ei jõudnudki . 
2170	NA	 Miks ei võinud teilgi siis nii hästi minna ? 
2171	 48 . 	 48 . 
2172	NA	 Õnnetus tulles ei hüüa , õnnetus kisab valjul häälel ammu enne kohalejõudmist , ainult inimese kõrvad on kurdid . 
2172	NA	 See hüüdis Meinhardile unenäos , mida ta kunagi lõpuni ei näinud , hüüdis mulle , kes ma olen lasknud endast õitseva sireliseina ees kaks fotot teha : silmaääred niitmispingutusest punased , sest midagi muud ma viimastel maakodu suvedel ei teinudki kui niitsin . 
2172	NA	 Viilisin õuemuru just nagu habemenoaga tasaseks . 
2173	NA	 See on imelik , kuid tagasivaadetes on kõik õnnetuse toimumisele kaasa-aitajad otsekui ootel , et samm-sammult ning just nagu juhuslikult sündmuse keskmele lähemale nihkuda . 
2173	NA	 Osalejana ei pane sa tähelegi , et su kaaslased on vahetanud kohti - kes selja taga , on äkki kõrval või ootab laskevalmis püssiga ees - , ainult sa ise mässad kui kammitsasse pandud hobune köiejämeduses ämblikuvõrgus ning oled kaugele nähtav . 
2174	NA	 Milline võis Meinhardi nägu enne Kolgale minekut olla , kui minu nägu ungari sirelitest heki taustal on allaheitlik ja nutune . 
2174	NA	 Igaüht ootab vaid temale määratud õnnetus , tähendas ta sahtlitäie fotode ees : kui metsavendadest on säilinud seitsekümmend kaks , siis tema kirjutuslauasahtlites on fotopakke sada korda rohkem , ja kui ta nüüd eluülevaatust tegi , sattusid ühed teiste sekka ja taustale . 
2175	NA	 Seda teeb mälu . 
2175	NA	 Korrastav mälu loob ainult näilist korralagedust , ja tema teadvat nüüd juba küll , kuidas soe pulseeriv veri haavast välja purskab ja pea ühel hoobil segaseks teeb . 
2175	NA	 Ei juhtunud minu isaga põrmugi teisiti . 
2175	NA	 Minu šokki saatis undav kiirabiautosireen , Meinhard rabati pikali ja ehk nägi ta veel mõnd saapanina oma silmade kõrgusel jõujoovastusest välkumas . 
2175	NA	 ( Et see tõsi oli , pidi ta hiljem kogema veel üht fotot vaadates ! ) 
2175	NA	 Ja siis tuleb pimedus , elutõmbluse viimane nõksak , kui keha imestuses võpatab , et ah siis nõnda on see ja muud mitte midagi . 
2176	NA	 Kui ma tahan kellegi mõju alt pääseda , kujutlen ennast ja teda vastakuti seismas , kujutlen ka kiiri , mis mu sõbervaenlasest väljuvad . 
2176	NA	 Ma lasen neil kiirtel paisuda , lausa jõuliseks muutuda , ja siis lõikan nad otsekui kääridega lühemaks . 
2176	NA	 Ma teen seda hommikuse ärkamise poolunises seisundis , silmad kinni , lasen kiirtel sõbervaenlase kehast taas tugevaks kasvada ja lõikan ära . 
2176	NA	 Korduvalt ja korduvalt lõikan ma tema elukiired katki , kuni ta keha kohtki on tume ja pime , oli talle kunagi üks tema meelest täissõber seletanud . 
2177	NA	 Sinuga tegin ma ka nii , oli talle üteldud . 
2177	NA	 Juudas reedab , mõjutehnika harrastaja harjutas tapmist . 
2178	NA	 Kelle sihtimist Kaarel seal jooksurajal ette valmistas , kuni vastase kohtki neeldunud pimekohaks muutus , küsis ta kohkunult . 
2179	NA	 JA SIIS LÄKS TA UUESTI ARHIIVI . 
2179	NA	 Siis taotles ta luba ja Trabant oli lasknud talle peaaegu meetrikõrguse hunniku toimikuid lauale valmis panna : vastutulek on kõik , nagunii ei jõua ta kitsilt antud päevadega elu ja surma vahelist seina läbi puurida . 
2179	NA	 Kas nii võis ametnik mõtelda ? 
2179	NA	 Või ei mõelnud ta üldse midagi , peaasi , kui saaks tülitajast rahu . 
2180	NA	 Algul oli ta toimikutevirna näppinud siit ja sealt , lugenud juhuslikult ette sattunud lõike , kuni taibanud , et nõnda ei jõua ta kuhugi . 
2180	NA	 Panin virnast väljakistud toimikud täpselt samasse kohta tagasi , kust ma nad välja tõmbasin , ja usaldasin end selle materjali minu jaoks väljapanija hooleks . 
2181	NA	 Kes iganes valiku tegi , pidi ta juba teadma , mis on juhtunud selle kahekümne kaheksast inimesest koosneva metsavendade väega . - Ma ütlen väega , sest ma ei tea , mis nime peaksin praegu selle-arvulisele meestehulgale andma , toimikuis on nad bandiitide ja diversantidena kirjas . - Metsavendade grupeeringu isikunimestik oli ülisalajaseks kuulutatuna ka olemas , nii et ta võinud esimest korda näha , kellega õieti Kaarel ja Vilma kokku puutusid . 
2182	NA	 Meinhard muidugi ka , kuid kaks esimest metsavenna-aastat ( 1948. aasta lõpust kuni 1950. aasta keskpaigani ) on tema vanemad end kes-teab-kus varjanud , Virumaal võib-olla ja kuskil taludes . 
2182	NA	 Vilma ja Meinhard ühinesid teistega alles siis , kui Kaarel tolle Omakülapoisiga mobilisatsioonipunktist ZIM-tüüpi taksoga - mis päris kindlasti tähendas tol ajal ministrile kuuluvat ametiautot , ma olen vahepeal asja uurinud ja tean , et 1950. aastal ( hiljem küll ja isegi taksodena ) polnud Toompea autobaasis ZIM-e kuigi paljudel - peaaegu et metsavendade keskele viidi . 
2182	NA	 Autojuhi nime ta esialgu veel ei ütlevat - see tundub nii võimatu , et keel tõrgub , tähendas ta - , ja lõpuks pole ju sugugi kindel , kas autojuht täitis ametlikku käsku või tegi haltuurat . 
2183	NA	 Jah , alles siis , kui Kaarel ja Omakülapoiss oma pealikutundmisega on metsavendade juhtgrupi lähedal paigal - KOHE , hüüdis ta , ja ei mingit metsa mööda ekslemist ! - , läheb Kaarel eraldi hulkuma , nagu oleks tal just Vilma ja Meinhard veel leidmata . 
2184	NA	 Kaarel kirjeldab oma mälestustes pikalt , kuidas ta märkas põõsaste taga üht meest ja naist seismas , ja ennäe , needki olid tuntud ja teada inimesed , nii et nad otsustasid end koos varjama hakata . 
2184	NA	 Ehitasid isegi punkri ühiselt . 
2185	NA	 Metsavendade grupi nimestikku uurides oli ta saanud igaühe kohta ka enam-vähem ( ? ) või täiesti täpsed isikuandmed : sünnikoht , aeg , sotsiaalne staatus , relvad ja teod kirjas . 
2185	NA	 Kuid saanud teada ka karistused , mis elusalt kinnipüütuile määratud . 
2185	NA	 Nimestik oli koostatud 1954. aasta aprillis ja Meinhardi surm 1953. aasta veebruaris Kolga talus täiskindlalt kirjas , pealik ja paljud teisedki kuu aega hiljem tapetud . 
2185	NA	 LUGESIN UUESTI ÜLE : üksteist meest tapetud , kümme kinni võetud ja karistused saanud , ja vabaduses veel ainult seitse . 
2186	NA	 Naisi nende seas ka . 
2186	NA	 Vabadusse jäänud , metsa jäänud , et jaht saaks jätkuda . 
2187	NA	 Sealsamas olnud ka metsavendade abistajate nimestik ja sellegi pikkus muljetavaldav . 
2187	NA	 Ma ei ole küll sealkandis elanud , kuid kõrvu puutunud nimed märkisin ära . 
2187	NA	 Imelik on niisuguses kohas oma vanemate ja tuttavate nimesid vaadata . 
2187	NA	 Salajane ja täiesti salajane märkused toimikute ülaäärel ikkagi mõjuvad . 
2187	NA	 Ja lõpuks on sul tunne , et sa ise arhiivi lugemislaua taga istudes oled ohtlikult avalik ja kohe-kohe ründab sind keegi ja küsib , kuidas on sinusugune niisuguste toimikute juurde üldse sattunud . 
2188	NA	 Need aastad on tänaseks ajalugu ju küll , ütles ta mulle , aga siiski nende lugu , kes ise ei tohtinud sündmuste ülevaatlikust võrgust midagi teada . 
2188	NA	 Ega mul tunnete eritlemiseks siis aega muidugi olnud , olin hoolega endagi eest varjatud hirmu all elanud , ja seal , arhiivis , taipasin , kui väga puudutatud veel praegugi . 
2188	NA	 Ei lugenud seegi , et olin arhiivis ju õieti teist korda ja oleksin pidanud olema seisukorraga harjunud ! 
2189	NA	 Millegipärast tulid arstid ja mustlane meelde , kuigi selles lühises pole mingisugust loogikat . 
2190	NA	 Ma pidin olema uurija - niisugusena ma ju laua taga istusin - , kuid salalik pärilikkuse ja koosluse tõmme kiskus mu toimikute sisse , nii et aeg-ajalt tajusin oma vastamisi kõlksuvaid hambaid . 
2190	NA	 Neid öid , mil pidin magama , sest arhiiv on ainult päeval avatud , ma parem ei kirjelda . 
2190	NA	 Isegi keskküttetorudes solisev vesi luuras mu järele . 
2191	NA	 Ütleme , et ma nüüd ja siin pisut liialdan . 
2191	NA	 Ikka järjekorras , ikka sündmuste toimikuliste esituste järjekorras tuleb mul edasi rääkida ka siis , kui esmapilgul paistab , et pole korda ega aru milleski . 
2192	NA	 Niisiis , hääl rahva hulgast annab teada , mis ebaõiglus on võimudel kahe silma vahele jäänud . 
2193	NA	 Teada-anne . 
2194	NA	 Mina , Poolsen Mari Antsu t. sündinud 1908 a elukoht Paide linnas Tallinna tänaval majas N ? 
2194	NA	 13 töö-koht SARK-i Järvamaa Miilitsa jsk. 
2195	NA	 Teatan järgmist . 
2195	NA	 Maak Jaak Hindriku p-g elu koht Järvamaal Kaigu vallas , töötab omas talus . 
2195	NA	 1941 a. , kui Sakslased vallutasid Kaigu ümbruse , astus Maak Jaak vabatahtlikult Omakaitsesse . 
2195	NA	 Kaigu Omakaitse rühma . 
2195	NA	 Käis haarangul 1941. a. sügisel Kaigu vallas asuvas Moksi metsas Punaarmeest maha jäänud Punaarmeelasi püüdmas . 
2195	NA	 Seda teab tõendada Poolsen Viktoria elukoht Kaigu vallas Taru talus . 
2196	NA	 2 ) Maak Jaak ähvardas maha lasta 1941 a sügisel Kaigu vallas Kaigu asunduses elutseva Särp Eduardi , põhjusel et Särp ei tahtnud ära anda Hobust Kaigu Omakaitsele . 
2196	NA	 Särp oli hobuse saanud Punaarmeelaste käest . 
2197	NA	 3 ) Maak Jaak käis Haarangul 1944 a talvel märtsi kuul Redla järve ümbruses , Punaarmee poolt alla lastud Parašütista püüdmas , kust võtsid kinni neli Punaarmeelast , Kolm Punaarmeelast tõivad Kaigu mõisa , kuna ühe kes oli ohvitser lasksivad maha teel Kaigu ja Paarama vahelisel heinamaal . 
2197	NA	 To ohvitser oli kinni võtmise juures haavata saanud . 
2198	NA	 Seda teab tõendada Matt Joosep , elu koht Puri as . 
2198	NA	 Kaigu vallas Kooli talus . 
2198	NA	 Matt Joosep oli tol korral käind küütis Kaigu omakaitse meestel . 
2198	NA	 Matt Joosepi ree peale oli pandudki to haavatud ohvitser . 
2198	NA	 Nii peab Matt Joosep hästi sellest maha laskmisest teadma . 
2198	NA	 Maak Jaak oli Saksa okupatsiooni aeg Kaigu vallas Kaigu asunduse küla usaldus mees . 
2198	NA	 5 ) Kui Punaarmee 1944 a sügisel Eesti vallutas põgenes Maak Jaak oma talust ära . 
2198	NA	 Tahtis põgeneda Rootsi kuid ei saand sest Punaarmee vallutas Tallinna ennem kui tema arvas . 
2199	NA	 Kui Maak Jaak oma talust lahkus põgenemise plaaniga , siis jäotas oma varanduse ära naabritele ja sugulastele . 
2199	NA	 Tema oli ära Tallinnas sugulaste juures varjul kolm nädalat . 
2200	NA	 Muud midagi minul juurde lisada ei ole . 
2201	NA	 30. 
2201	NA	 11. 45. a. M. Poolsen ( allkiri ) 
2202	NA	 Oh Jaak , miks tulid sa kodukanti tagasi , hüüan üle lugemissaali ja märkan vaid korraks laudade kohalt kerkivaid päid . 
2202	NA	 Miks sina , Meinhard , tagasi tulid , ütlen omaette , ja imestan , mis saatusparalleelsus sellest kaebekirjast kahe kindlasti teineteist tundva mehe edasiste päevade pikkuse peale paistab . 
2203	NA	 Järgneb Viktoria Poolseni ülekuulamisprotokoll 10. jaan. 1946. aastast , pealdises kirjas elukoht , sünniaasta , haridus 3 klassi ja seegi , et on NSVL-i kodanik . 
2204	NA	 Valeandmete andmise eest VNFSV Kr.K. § 95 põhjal hoiatatud . 
2205	NA	 ( V. Poolseni allkiri ) 
2206	NA	 Küsimus : Kas Teie tunnete Maak Jaaku ? 
2207	NA	 Vastus : Jah , mina tunnen Maak Jaaku , tema elab Kaigu vallas , oleme temaga naabrid . 
2208	NA	 Küsimus : Millised on Teie isiklikud vahekorrad Maak Jaaguga . 
2209	NA	 Vastus : Minu isiklikud vahekorrad Maak Jaaguga on normaalsed , mingisuguseid isiklikke tülisid minul temaga olnud ei ole ega ei ole . 
2210	NA	 Küsimus : Mida Teie teate Maak Jaagu praktilistest kontrrevolutsioonilistest tegevustest rääkida . 
2211	NA	" Vastus : Kuni 1940-nda aastani oli Maak Jaak kontrrevolutsiooniliste organisatsioonide "" Kaitseliidu "" ja "" Isamaaliidu "" liige . "
2212	NA	" 1941. aasta 3-ndal augustil Maak Jaak astus vabatahtlikult sõjalis-fašistliku organisatsiooni "" Omakaitse "" liikmeks ja oli ülalmainitud organisatsiooni liige kuni Punaarmee poolt Kaigu valla vabastamiseni 1944 aasta sügisel . "
2213	NA	" 1941. aasta augusti kuu 9-ndal või 10-ndal päeval , täpset päeva mina enam ei mäleta , tulid mulle minu talust umbes poole kilomeetri kaugusel metsa serval vastu kaks "" Omakaitse "" liiget . "
2213	NA	 Üks nendest oli Milling Villa vallast , Vendi külast , aga teise nime mina enam ei mäleta , mõlemal oli seljas püssid , keelasid minul metsa mineku ära , seletades et metsas on 19-nd punaarmeelast , ise aga seadsid end laske valmis , ning käskisid minul viia sõna Maak Jaagule , et tema tuleks kiiresti oma meestega haarangule . 
2213	NA	 Mina läksin Maaki talusse . 
2213	NA	 Maak Jaak istus parajasti laua juures ja sõi . 
2213	NA	 Mina , öelnud edasi saadetud korralduse , kuulasin , kuidas Maak seletas , et oli parajasti Metsakülast haarangult tulnud . 
2213	NA	 Seejärel haaras Maak Jaak relva ja läks uuesti haarangule . 
2213	NA	 Umbes paar tundi hiljem , enne päeva loojangut , kostis metsast äge tulistamine . 
2213	NA	 Mis seal metsas toimus seda mina ei tea . 
2213	NA	 Paar päeva hiljem aga oli rahvasuus jutt , et sellel haarangul Väike-Villa metsas oli maha lastud kolm punaarmeelast . 
2213	NA	 Väike-Villa mets algab meist umbes neljasaja meetri kauguselt , aga see koht , kus lastud maha punaarmeelased asub meist umbes 4 kilomeetri kaugusel . 
2214	NA	" 1943-nda aasta jaanuari kuul , täpset päeva mina enam ei mäleta , mina läksin Moksi metskonnast Kaigu asunduse suunas , siis Taali küla vahelisel maanteel tulid minule vastu haarangule sõitvad "" Omakaitse "" liikmed relvadega , kellede hulgas oli ka Maak Jaak . "
2214	NA	 Seekord Maak sõitis oma hobusega . 
2214	NA	 Kus nemad haarangul käisid või millised olid haarangu tulemused , seda mina ei tea . 
2215	NA	" Maaki talus töötas üks punaarmeelane , kes oli vangi langenud , tema nime mina ei tea , kuid hüüdsime teda "" Jegooriks "" , kes väga tihti käis meil ja rääkis , et Maak Jaak läks jälle haarangule . "
2216	NA	" 1944-nda aasta märtsi või aprilli kuul , täpset aega enam ei mäleta , rääkis mulle "" Jegoor "" , et Maak Jaak oli tulnud haarangult ja seletanud kodus , kuidas nemad Nõukogude nais parašütisti kinni võtnud külmunud jalgadega ja toonud Kaigu "" Omakaitse "" staapi . "
2217	NA	" Teine kord seletas "" Jegoor "" jälle , et Maak Jaak rääkinud pärast haarangult tulekut kodus kuidas nemad kinni võtnud ühe leitnandi , kelle hiljem maha lasknud , kuna kaks või kolm punaarmeelast olid toonud Kaigu asunduse "" Omakaitse "" staapi . "
2218	NA	" Küsimus : Millest Teie teate , et Maak Jaak kuni 1940-nda aastani oli kontrrevolutsiooniliste organisatsioonide "" Kaitseliidu "" ja "" Isamaaliidu "" liige ? "
2219	NA	" Vastus : Seda , et Maak Jaak oli "" Kaitseliidu "" ja "" Isamaaliidu "" liige mina tean sellest , et kuni 1940-nda aastani tema omas vintpüssi ja kandis "" Kaitseliidu "" vormi riideid ja käis "" Kaitseliidu "" ja "" Isamaaliidu "" salajastel koosolekutel . "
2219	NA	" Kuna tol ajal mitte- "" Kaitseliidu "" liikmed ei omanud vintpüssi ega "" Kaitseliidu "" vormi , ja ei tohtinud käia nende salajastel koosolekutel . "
2219	NA	" Seda , et tema oli "" Isamaaliidu "" liige tean mina sellest , et käis nende salajastel koosolekutel , kuhu aga mitte- "" Isamaaliidu "" liikmed ei pääsenud . "
2220	NA	" Küsimus : Millest Teie teate , et Maak Jaak 1941-se aasta augustikuul astus vabatahtlikult sõjalis-fašistliku organisatsiooni "" Omakaitse "" liikmeks ? "
2221	NA	" Vastus : Seda , et Maak Jaak 1941-se aasta augusti kuul astus vabatahtlikult "" Omakaitse "" liikmeks , mina tean sellest , et nägin teda kandmas vintpüssi ja käimas haarangutel , kuna mitte-vabatahtlikke "" Omakaitse "" liikmeid 1941-aastal ei olnud ja relvi võisid kanda ainult vabatahtlikud "" Omakaitse "" liikmed . "
2222	NA	 Küsimus : Mida Teie veel teate Maak Jaagu praktilistest kontrrevolutsioonilistest tegevustest rääkida ? 
2223	NA	 Vastus : Kogu Eesti NSV okupatsiooni aja oli Maak Jaak üks suurimatest fašistliku valitsuse abistajatest . 
2223	NA	 Nimelt kõik saksa sõjaväe normid tema tasus eeskujulikult ning tihti ületas neid . 
2223	NA	 Nii näiteks 1944-nda aasta kevadel , peale teiste normide täitmise , viis veel saksa sõjaväele hobuste toitmiseks umbes 10 koormat heinu ja põhku . 
2223	NA	 Peale selle oli tema kohalikkude fašistlikkude võimumeeste poolt määratud küla usaldusmeheks . 
2223	NA	 Maak , teenides sellel kohal nõudis karmilt talupoegadelt saksa sõjaväe normide tasumist . 
2223	NA	 Talupojad , kes ei tasunud norme , nendel laskis varanduse ülesse kirjutada ja konfiskeerida saksa sõjaväe kasuks . 
2223	NA	 Nii käitus Maak Jaak Kaigu asunduse elaniku Kuu Villemiga , kellelt konfiskeeriti üks lehm . 
2224	NA	 1944-nda aasta sügisel , enne vabastava Punaarmee saabumist Kaigu valda , Maak Jaak kartes karistust oma tegude eest Nõukogude valitsuselt tahtis põgeneda Rootsi , ühes kogu oma perekonnaga , mis aga temal ei õnnestunud Punaarmee kiire edasitungimise tõttu ning kolm nädalat hiljem pöördus koju tagasi . 
2225	NA	" Küsimus : Kus elab praegu see "" Jegoor "" , kes töötas Maak Jaagu juures teenijana . "
2226	NA	" Vastus : Seda mina ei tea , kus võib elada praegu "" Jegoor "" , igatahes tema oli pärit Ukrainast ja on väga võimalik , et sõitis koju . "
2227	NA	" Küsimus : Kes olid need teised vabatahtlikud "" Omakaitse "" liikmed , kes 1943-nda aasta jaanuarikuul tulid Teile vastu Taali küla vahelisel maanteel ja sõitsid ühes Maakiga haarangule ? "
2228	NA	" Vastus : Teised haarangule sõitvad "" Omakaitse "" liikmed olid , keda mina nägin : "
2229	NA	 1 ) Varblane , Vello Ennu p. - arreteeritud 
2230	NA	 2 ) Esper , Andres - praegu bandiit 
2231	NA	 Protokoll on kirjutatud minu sõnadega õieti ja minu poolt läbi loetud . 
2232	NA	 Allkiri V. Poolsen 
2233	NA	 Kuulas üle : RJK Järvamaa osak . oper . volinik nooremleitnant Piil 
2234	NA	 ( allkiri vene keeles ) 
2235	NA	 Ja nii ja kaude oli mulle teada antud , mis võis Meinhardit pärast Tšehhi põrgut ja sõjavangilaagrist kojutulekut ees oodata . 
2235	NA	 Kõnekas on , et selles ajas tekkinud valikute valemil ei ole lahendust , inimeste asemel võiks tarvitada ka tähti . 
2236	NA	 Või numbreid , ütlesin vahele . 
2236	NA	 Ühikuid ? 
2236	NA	 Veel parem . 
2236	NA	 See just tekitabki ängi , kui lõpuks taipad , et su kaasmaalased ja kõige kallimad pole muud kui tähed või numbrid suure hävitamismasina ees . 
2237	NA	 1941. aasta juuniküüditamine on nende kaebuste ja ülekuulamiste ajaks juba olnud , kuid inimesi küsitletakse nõnda , nagu oleks neil õigluse seisukohalt midagi ütelda . 
2237	NA	 Et näete , oli kontraid , kes ei kaitsnud eestlasi küüditanud riigi sõdureid ja püüdsid metsadesse eksinud Nõukogude parašütiste . 
2237	NA	 Võib-olla neidsamu , kes valvasid raudteid , millel veeti loomavaguneis inimesi . 
2238	NA	 Aga ma ei tea , kas ma saan üldse aru , mis põhjuste või ähvarduste survel on kellegi kohta teada antud ja kirjutatud kaebus , või mida mõtleb ülekuulatav , kui ta kuupäeva-ei-mäleta-mantra saatel loeb üles kõik Omakaitsemehed , kes iganes vastu on tulnud . 
2238	NA	 Lihtsa nalja või nöökega ei saa sellest perioodist kuidagi üle , sest ennast või pealekaebamist tögades teed neid inimesi tabanud vältimatu vangla või surma kerglaseks . 
2239	NA	 Kes surma sees kerglust näeb , lõikab endalt lolli ( vägilase ) kombel jalad alt ning tahab kes-teab-mitusada aastat hiljem Kääpa jõe põhja või kaldaservale äralõigatud jalgade kiituseks panna mälestusmärki . 
2240	NA	 Nii ülistatakse eneseneedjat , kes iseoma mõõga läbi langeb . 
2241	NA	 Parem räägin sulle , et mu hambad lõgisesid arhiivis hirmust , kuid needsamad hambad krigisesid ka valust ja vihast . 
2241	NA	 Et unustusse pääseda ja rahu saada , selleks ei üritagi ma välja kuulutada hirmumonumendi kavandite võistlust , kuigi riiklik toetus on mul ju samahästi kui käes . 
2242	NA	 Tule , tule siia , ütleb mustlane , ma räägin sulle , mis oli , tuleb ja mis südamel . 
2242	NA	 Ma ennustan sulle , kuidas haigusneedusest lahti saada . 
2242	NA	 Ainult pane siia peo peale - mustlane sirutab ette parema lahtise käe - niipalju raha , kui kõrgelt sa oma tervise ja hingerahu tagasisaamist hindad . 
2242	NA	 Ja kes siis koonerdab . 
2242	NA	 Kes ? 
2242	NA	 Paned välja kõik , mis sul on , et kohkudes nädalaid hiljem tänitavast mustlasest eemale hiilida . 
2243	NA	 Aga vahepeal on sul olnud kuum häbisegune lohutus , et äkki ... 
2243	NA	 Ja sa ise ei vastuta millegi eest : mustlane teab ja teeb , sõnub ja manab , sest minevik ja tulevik tõmbab enda poole vaid suli . 
2243	NA	 Seda arhiivi meie haiguste kirjeldajana pole ju ülepea olemas . 
2243	NA	 Ja kui vaja , siis ei ole ka vanemaid ja lapsi . 
2243	NA	 Iga hinna eest ellujäämistahe vist ( ? ) on ja raha on . 
2243	NA	 Rahaga saab osta edu ja kindlust , kuni järgmiste loomavagunite korrani . 
2244	NA	 Rahva totaalkaitse rakendamisel ei kordu 1939. aasta mitte kunagi , teatab ajalehes see , kes Kaarlile ordeni andis . 
2244	NA	 Kui igaüks end teise vastu , püss käes , sellisel viisil kaitseb , nagu loen unustusele määratud protokollidest , siis on esimese ohumärgi korral kõik end korraga maha lasknud . 
2244	NA	 Totaalselt . 
2244	NA	 Ja parimate sõprade abiga . 
2245	NA	 Vaene mustlane , ütlen ma täies tõetundmises , tema jääb siis küll tööta . 
2246	 49 . 	 49 . 
2247	NA	 Järgmisest toimikust vaatab mulle vastu Kaarli kiidetud kuldaväärt Jüri iseloomustus . 
2247	NA	 Jüri Konks on sündinud 1921. aastal kehviktalupidajate perekonnas ja töötanud 1941. aastani sulasena kulaklikes majapidamistes . 
2247	NA	 Suure Isamaasõja päevil 1941. a. - 1945. aastani on Konks teeninud leitnandina Nõukogude Armees . 
2247	NA	 Pärast demobiliseerumist tulnud kodukanti tagasi , olnud algul koolijuhataja , hiljem edutatud kohalikku maakonnalinna juhtivale tööle . 
2248	NA	 1948. aastast on Jüri Konks Bandiitide hävitamise pataljonis rühmakomandör . 
2248	NA	 On NLKP liige . 
2248	NA	 Iseloomustuse , õieti eluloofaktide rea lõpul teatatakse , et seltsimees Konks töötab ENSV Siseministeeriumi Põltsamaa Rajooniosakonnas . 
2248	NA	 Iseloomustus on välja antud 1954. aastal . 
2249	NA	 Ma võtan selle teatavaks , et lüüa lahti järgmine leht . 
2249	NA	 Siin kuulatakse üle Leo Avantust , kelle kohta saan pisut hiljem teada , et ta kuulub 1948. aasta maikuust isikliku avalduse alusel Bandiitide hävitamise pataljoni koosseisu . 
2249	NA	 Et ta on andnud vande ustavalt võidelda . 
2249	NA	 Eluloolised andmed näitavad , et tal on haridust 6 klassi , et on talupidajate perekonnast ja oktoobris 1944 mobiliseeritud Nõukogude Armeesse - nagu onu Alfredki , mõtlen teksti keskel ja aknast mõttetult välja vahtides - , on võtnud osa Kuramaa lahingust , saanud haavata miinikillust vasakusse jalga ja pärast mitmeid haiglaid demobiliseeritud . 
2249	NA	 Ta on tulnud koju tagasi mõni kuu varem kui Alfred . 
2250	NA	 Leo Avantust on autasustatud medalitega vapruse eest . 
2250	NA	 Järgneb loetelu . 
2251	NA	 Ja nüüd , 1953. aasta oktoobris , kuulatakse Avantust üle bandiitide abistamisega seoses . 
2251	NA	 Uskumatu , kuid tõsi , mõtlen ma siis ja tol hetkel . 
2251	NA	 Alles kolmkümmend sentimeetrit hiljem - umbes nii paks on mind teisest ja selgusttoovast toimikust eraldav dokumentide kiht - saan ma teada , et pärast 1953. aasta kevadtalvel ja sügisel toimunud suurhaaranguid on viimane metsavendade pealik Aadam Münt 1954. aasta aprillis , paar nädalat enne varitsusest lastud kuuli läbi langemist , tõotanud Avantusele kui äraandjale verist kättemaksu . 
2251	NA	 Viimane pealikuks valitu - just too , kes fotodel poseerib täies relvis valge lina taustal , nii et esialgu ei saa arugi , et pildistatud on metsas - jah , too peaaegu viimane mees sellest kahekümne kaheksa liikmelisest grupist teab paar nädalat enne surma üsna täpselt , kes on kes ja kes kus ja kellele on teateid edasi andnud , ainult tal ei ole sellest võimalik enam ühelegi hoiatust saata . 
2251	NA	 Oma vihkamis- ja kättemaksusõnadki ütleb ta naisele , kes on mõni nädal varem agendiks värvatud . 
2251	NA	 See on Anni-nimeline vana naine , kes loodab veel päästa oma juba kinni võetud ja kohtu alla mineva poja elu . 
2251	NA	 Tema mees on 1946. aastal Eestist välja saadetud . 
2251	NA	 Enne 1949. aasta küüditamist on Anni oma poja Endliga metsa tulnud ja 1953. aasta sügisel , pärast poja kinnivõtmist , kui tervest grupeeringust on järel vaid riismed , on ta nõus olnud aitama metsades hajali varjuvate meeste viimast peameest püüda . 
2252	NA	 Ma kujutan seda hästi ette . 
2252	NA	 Ka see situatsioon on ühes eriteates täpselt dokumenteeritud . 
2253	NA	 Eriteade on adresseeritud NSVL MN juures asuva RJK IV valitsuse ülemale , ENSV Kommunistliku Partei esimesele sekretärile Seltsimees J. Käbinile ja ENSV Ministrite Nõukogu esimehele Seltsimees A. Müürisepale . 
2254	NA	 Muude ettevõetud operatsioonide järel on eriteates kirjas , et pärast Endel Esperi arreteerimist 1953. aasta septembris on Anni Esper kõrge vanuse tõttu hakanud end oma sugulaste taludes varjama . 
2255	NA	 Ülekuulamiste käigus palus Anni Esper anda talle võimalus oma süü lunastamiseks Nõukogude võimu ees ja lubas kaasa aidata talle tuntud bandiitide likvideerimisele . 
2256	NA	 Pärast ülekuulamist värvati ta agendiks pseudonüümiga Vana , jäeti illegaaliks ning saadeti pealik Aadam Münti otsima . 
2257	NA	 Täites meie ülesannet astus agent Vana ühendusse Aadam Mündi bande liikme Saar Astaga ja hakkas end koos temaga metsas punkris varjama . 
2258	NA	 Meie ja agent Vana ühendusepidajaks sai agent Villu , kes oli Saare kutsel paar korda külastanud nende punkrit . 
2259	NA	 1954. aasta märtsi lõpul teatas agent Villu , et olles 28. märtsil punkris , kohtas ta seal bande pealikut Münti , kes vestluses Villuga rääkis , et tuli punkrisse selleks , et saada ühendust oma bande liikmete Mets Ilmari ja Rein Saarega ( Kaarli Omakülapoisiga , lisan mina ) . 
2260	NA	 Saanud Saar Astalt teada , et mõlemad bandiidid on juba ammu punkrist lahkunud ja ilmselt Riikliku Julgeoleku organite poolt kinni võetud , otsustas Münt oma kaaslaste hävitamise eest kätte tasuda . 
2260	NA	" Seejuures andis ta teada kavatsusest õiendada arved agent "" Liiviga "" , bandiitide abistaja Avantus Leoga ja Kass Ennuga , keda kahtlustas sidemetes meiega . "
2261	NA	 Peale selle teatas Münt , et kavatseb lähiajal minna otsima vendi Vinkuseid , kes varjavad end samas rajoonis . 
2262	NA	 Edasi rääkis Münt , et siis , kui ta punkrisse tagasi tuleb , vahemikus 13.-15. aprillini , kavatseb ta Saar Asta ja agent Vana paigutada punkrist ümber ühe oma kaasosalise talusse , aga ise võtta ühendust kõigi illegaalide ja bandiitidega , kes veel alles on , et suurendada oma grupi koosseisu ja asuda Nõukogude võimuga aktiivsesse võitlusse . 
2263	NA	 Arvestades Münt , Aadama kuritegelike kavatsuste tõsidust , võeti vastu otsus tema kinnipidamiseks , relvastatud vastupanu korral aga ta likvideerida . 
2264	NA	 Sel eesmärgil organiseeriti 12. aprillil 1954. aastal meie operatiivtöötajatest ja hävituspataljonide komandöridest koosnev varitsus , mis pidas raadioühendust sõjaväelise kaitsegrupiga , mis asus eemal . 
2264	NA	 Eelnevalt peeti Saar Asta kinni , viidi varjatult punkrist välja ning arreteeriti . 
2264	NA	 Äratundmise eesmärgil jäeti varitsusse agent Vana . 
2265	NA	 17. aprillil 1954. aastal kell 2300 ilmus varitsuse alale tundmatu bandiit , kes valgustas punkrit taskulambiga ja kes kinnivõtmisel osutas relvastatud vastupanu . 
2265	NA	 Tekkinud tulevahetuses bandiit tapeti . 
2265	NA	 Tapetus tunti ära bandiit Münt Aadam Jüri poeg , sündinud 1928. a. , bande pealik , eestlane , NSVL-i kodanik , parteitu , illegaal 1948. aastast . 
2266	NA	 Edasi järgneb 16 punktist koosnev loetelu kõigist kaupluseröövidest , kuid nende arvel on ka hävituspataljoni kahe rühmavanema tapmine , kirjas on kaasosaliste nimed . 
2266	NA	 Ühest tapmisest on koos Aadam Mündiga osa võtnud Rein Saar ja Andres Vihur . 
2267	NA	 Eriteate lõpus on kirjas nelja mehe nimed , kes end veel metsas varjavad , kuid nende seas ei ole Kaarel Kolgametsa ega Vilma Reiterit . 
2268	NA	 Tegelikult tähistab see aprillis 1954 koostatud ENSV RJK eriteade tolle kahekümne kaheksast inimesest koosneva metsavendade grupi lõppu . 
2269	NA	 Alla on kirjutanud ENSV Ministrite Nõukogu juures asuva Julgeolekukomitee esimees Karpov . 
2270	NA	 Ma olin Kaarli mälestusi mõistnud kui enesekaitseks kirjutatud metsavennaelu kirjeldust , kuid Aadam Mündi tapmine leiab Kaarli poolt äramärkimist viisil , mis osutab Vilmale . 
2271	NA	 Õieti tuleks alustada Kaarli mälestuste lõpuosast . 
2271	NA	 Ta võtab arvatavasti 1957. aastal - aastaarve Kaarel ei armasta - ühendust Alfrediga , et kuulda , mis ümbruses toimub . 
2272	NA	 Seda ühendusse astumise hetke mäletan Kütilt minagi , sest kuulsin , kui Alfred Maalile ütles : Kaarel räägib , et ta on kõik vahepealsed aastad end oma talu maadele ehitatud punkrites täitsa üksi varjanud . 
2272	NA	 Vanasti ei olnud seal küll ühtegi punkrit ja keegi ei teadnud teda sealt otsida . 
2273	NA	 Kaarel kirjutab mälestustes , et ta on kutsunud Alfredi esimest korda kiirtega metsa . 
2273	NA	 Kaarlil oli 20-sentimeetrise läbimõõduga peegel ja eemalt metsa äärest tantsitab ta peegeldatud päikesekiiri Alfredi pea kohal ja jalgade ees . 
2274	NA	 Et Kaarli legaliseerumisele on eriteate järgi mehe metsast leidmisel kaasa aidanud rida agente ja nende seas on ka Kiir , pean arvama , et kiirtetants pidi Alfredile kutsungina mõjuma . 
2274	NA	 Nii et sel isepärasel viisil on Kaarel Kiire-nimelise agendi elunime avanud . 
2274	NA	 Ma ei pea seda juhuseks . 
2275	NA	 Alfrediga vestlusest tõstab Kaarel esile Vilma legaliseerumist 1955. aasta lõpul . - Siingi on eriteates märgitud agent Kiire julgeolekut abistav roll ! - Vilmale näidatud julgeoleku ülekuulamisel Aadam Mündi verist mütsi ja küsitud , kas ta tunneb selle ära . 
2276	NA	 Kui ma tean - ja Aadam Mündi tapmisprotokoll on mul loetud ja kirjas - , et Aadam on tapetud 12. aprillil 1954. aastal , peaksin Kaarlit uskudes arvama , et seda mütsi on hoitud Vilmale näitamiseks peaaegu poolteist aastat . 
2277	NA	 Milleks ? 
2277	NA	 Ja miks näidatakse seda just Vilmale äratundmiseks ? 
2277	NA	 Kaarel loob oma peitepiltlikul viisil Aadam Mündi ja Vilma vahele selle mütsiga seose , mis osutab Aadama surmale . 
2278	NA	 Aadam Münt tõotab oma eelviimasel vaba ja elusa mehe ringkäigul kättemaksu agent Liivile , Avantusele ja kellelegi veel , kelle isikust ja sidemetest puudub mul aim . 
2278	NA	 Kaarel justkui kinnitaks selle mälestuste-mütsiga , et Aadam Mündi varitsusest tapmine ja Vilma kuuluvad mingis mälestusteruumis avanemata asjaoludel kokku . 
2279	NA	 Kes teab , see saab aru . - Kaheks nädalaks agendiks värvatud Anni Esper ja Asta Saar saavad aru , sest nad on ähvardust õigele nimele adresseeritult kuulnud . - Kes arhiivi uurima ei lähe , võtab situatsiooni lihtsalt teatavaks : oli niisugune Alfredi suu läbi Kaarlini jõudnud verise mütsi näitamise seik , kohusetundlik mees on ka selle kirja pannud . 
2280	NA	 Ta , kurat , tuleb veel Vilma ja Alfredi peale kaebama , hüüdis ta pealtnäha rahulikule jutule vahele , nagu oleks unustanud , kellest ta räägib . 
2280	NA	 Kui ma ikka mõtlen , et Agatha on aidanud Kaarlil mälestusi kenamaks sättida , siis on märgilise musta mantliga mehe kõrval nüüd ka Vilmale ja Alfredile osutus . 
2281	NA	 Sa ikka mäletad seda Eduard Vilde juttu , küsisin kiiresti vahele , ja tead , mida musta mantliga mees ütles . 
2282	NA	 Eesti soost arst - kes ongi musta mantliga mees - ütleb juudi tapnud krahvile : Teie olete mõrtsukas , sest ta on seda tapmist pealt näinud . 
2283	NA	 Ma pole seda Vilde noorpõlveteost lugedes kordagi märganud , et tapetud mees oli juut , imestas ta . 
2283	NA	 Minu mälus oli tegu rahvusromantilise jutuga , kus eesti soost haritlane võitleb oma suguvendade vaimuvalguse eest ja on läbini õilis . 
2284	NA	 Vilde jutus on juut tähtis persoon , jätkasin mina . 
2284	NA	 Arst Meding lubab kuriteo jätta üles andmata , kui krahv Palmer alandab talupoegadel renti , ehitab kooli ning asutab linnas andekaid õpilasi toetava abiraha . 
2284	NA	 Kui see tehtud , on Palmer liigkasuvõtjast juudi tapmise süüst kui mitte prii , siis lunastatud ikkagi . 
2284	NA	 Vilde jutt on Raskolnikovi hingepöörde eesti variant , lunastus ei peitu usus ega Jumalas , vaid õigesti paigutatud rahas , pilkasin mina . 
2285	NA	 Kes näeb tapetud juuti , kes mõrtsukat , sõltub taustast ja lugejast , jätkas nüüd tema . 
2285	NA	 Ainult see erinevus on , et minu isa ei olnud juut ja tehingut sõlmiv Meding nimetab mõrtsukaks tegelikku ja mitte väljamõeldud tapjat . 
2285	NA	 Lindprii seisuses juut on ikkagi nii tähtis , et Kaarli mälestustes havi käsul mu isa unenäkku ilmuda , ja selles näib Kaarel , ja sugugi mitte asjata , mingit aulikku suhtumist endasse lootvat . 
2285	NA	 Kui juut mängu toodud , on kõik ausa eesti mehe vääratused mis tahes tõsiolude suhtes selgeks klatitud , ütles ta muiates , nagu kahtleks ta kellegi arus . 
2285	NA	 Musta mantliga mehe sõnu Kaarel vist ei mäleta , muidu poleks ta meest kujutletud lahingus enda ette seisma pannudki . 
2286	NA	 Ülestunnistus , ülestunnistus , kordasin vastuseks . 
2286	NA	 Kas või sajandivanuste tekstide tagant kostab vaid tunnistus , sest muud tähtsust neil eestikeelsetel katsetustel ju pole , ning ma ei teadnud , keda ma pilkan , kas Kaarlit või teda . 
2286	NA	 Nii üheks olid nad ristjoonses varjamis- ja tagaajamismängus muutunud , risti üks haru nagu ei saanudki enam teiseta midagi olla . 
2287	NA	 Nii et Kaarli mälestused on ka pealekaebus , kordasin . 
2287	NA	 Ta seletab Kolga lahingu endale soodsalt ära - kui Agatha konsultanditemp välja arvata - ning annab ainult arhiiviandmete kõrvutamisel avanevate peitepiltide kaudu mõista , kust tuleks selle metsavendade grupi äraandjaid otsida . 
2288	NA	 Ta oli vait . 
2288	NA	 Nüüd oli tema vait . 
2289	NA	 Kui see on nii - ja ka mina olen veendunud , et on just nõnda - , peab mingi tähendus olema juudi passiga mehe surmal ja meie kõigi tuleviku seisukohalt kangelaseks tõstetud Kaarlil endalgi . 
2290	NA	 Räägime parem Avantuse Leo arreteerimisest , mis on ilmselge etendus , et meest metsavendade seas tekkinud kahtluste ja kättemaksu eest päästa , jätkas ta . 
2290	NA	 Aga võib-olla ka mitte , ütles ta nõutult . 
2290	NA	 Vahest on too Avantus mingitel hetkedel tõesti uskunud end julgeolekut üle kavaldavat . 
2290	NA	 Või osutanud siiski rohkem teeneid , kui operatiivsetel kaalutlustel lubatuks peeti ja kuidas neid sõnu sel puhul kirja pannakse , jah , teeneid , mis ületasid ehk teatava sõnatult kokkulepitud piiri . 
2291	NA	 Kes teab ? 
2291	NA	 Mina ei tea . 
2291	NA	 Ülekuulamise teksti jälgides näib , et Avantus on kitsikusse sattunud . 
2291	NA	 Ja vahest ei tea ta enam isegi , mis on õigesti ja mis valesti tehtud , kahe piiri ja jõu vahele kiilutud , nagu ta nüüd on . 
2292	NA	 Üle kuulatud on teda aga seoses Endel Esperi kohtuasjaga üsna samal ajal , kui Endli ema Anni on punkrist lahkunud ja varjab end sugulaste juures . 
2292	NA	 Vahest on Avantusel veel lootust , ustav vabatahtlik Bandiitide hävitamise pataljoni liige , nagu ta koos Jüri Konksuga 1948. aastast alates on . 
2292	NA	 Või ei ole ? 
2292	NA	 Või ikkagi pole , kui ta kongis oma hinge pahupidi pöörab ja vaeb , mis on mis ja kus on ta eksinud . 
2293	NA	 Igal juhul räägib ta kõigest , mis tehtud ja kus oldud , nii põhjalikult kui võimalik . 
2293	NA	 Hiljem vastandatakse ta Esperi Endliga ja tema naine vastandatakse pärast ülekuulamist Esperi Endliga , nii et põhituli läheb ikka Endli pihta , keda ootab ees kohus ja mahalaskmine . 
2294	NA	 Avantus võib tunda end siiski kindlana , otsustan lõpuks . 
2294	NA	 Otsustab tema sündmuste loogikat järgiva toimikute virna keskel istudes . 
2295	NA	 Kui minu virnast jäävad varemed , siis mis jääb minust järele , küsib ta valjult ning märkab siis endale suunatud pilke . 
2295	NA	 Mis mees see Rummo oli , kui ligikaudu millestki selletaolisest luuletas ? 
2295	NA	 Aga küsimus jääb peakolu sisse , kui ka rõhk ähvardab kõrvad lehtrina lehvikuks pressida , et kuuleksid ikka , mis vaja , või oleksid vait , kui tervis vähegi kannatab . 
2296	NA	 Avantust on üle kuulatud kaks tundi ja päeva ajal , mis on ju pärast Stalini surma suur õnnistus . 
2296	NA	 Esimene küsimus puudutab muidugi seda , kellega bandiitidest on Avantus sidet pidanud . 
2297	NA	 Rein Saare , Vihur Andrese , Esper Endli ja teistega , kelle nime ei tea . 
2298	NA	 Kes teie tuttavatest on veel bandiitidega sidet pidanud ? 
2299	NA	 Teistest sidepidajatest ei tea ma midagi . 
2300	NA	 On see nii ? kõlab järgmine küsimus , ja ennäe , kohe tuleb Avantusel meelde , et ta pole olnud päris täpne . 
2301	NA	 Ma räägin tõtt , ütleb Avantus , kuid praegu tuleb mul meelde , et 1951. aastal andsin Saar Reinu palvel tema emale Maalile edasi kirja , milles Saar palus emal endale vastu tulla . 
2301	NA	 Kas ema kohtamisel käis , seda ma ei tea . 
2301	NA	 Peale selle rääkis Saar Rein mulle , et tal on 1949. aastast head suhted Konks Jüriga , kes praegu töötab Põltsamaa rajooni RJM organites . 
2301	NA	 Saar Reinu sõnade järgi päästis Konks Jüri ta 800 rubla eest välja ohtlikust olukorrast . 
2302	NA	 Täpsustage , mis olukord see oli ? 
2303	NA	 Saar Rein ( Kaarli Omakülapoiss , tuleb mulle-talle-meile taas meelde , meile , kes me aeg-ajalt võpatame , kui saame teada midagi ootamatut , kui me juba kord sinna arhiivi oleme pääsenud ) , jah , Rein Saar rääkis mulle , et siis , kui ta valmistus illegaaliks hakkama , sai ta mingi pettuse teel Konks Jürilt kaks passi . 
2303	NA	 Mis nimedele ta need sai , seda ma ei tea . 
2303	NA	 Konks Jüri nõudis passide eest 800 rubla altkäemaksu ja kõik sai korda . 
2303	NA	 Tehingu üksikasju ma ei tea . 
2304	NA	 Kus töötas Konks Jüri sel ajal ? 
2305	NA	 Konks Jüri töötas sel ajal Riikliku Julgeoleku Ministeeriumi ( RJM ) Põltsamaa rajooni osakonnas , kuid ma ei tea , mis oli tema ametiks . 
2306	NA	 Kas Saar Reinul on ka praegu side Konks Jüriga ? 
2307	NA	 Seda ma täpselt ei tea . 
2308	NA	 Kas te olete isiklikult Konks Jüriga tuttav ? 
2309	NA	 Jah , tean teda . 
2309	NA	 1948. aastast olen koos temaga Bandiitide hävitamise pataljoni võitleja . 
2310	NA	 Kas te rääkisite Konks Jürile oma sidemetest bandiitidega ? 
2311	NA	 Ei rääkinud . 
2312	NA	 Edasi trafaretsed sõnad : protokoll on mulle eestikeelses tõlkes ette loetud , kirja pandud minu sõnadega , ning ülekuulaja ja ülekuulatava allkirjad kõige lõpus . 
2313	NA	 Niisiis on Kaarel Kolgamets ja Rein Saar juba 1949. aastal enne illegaaliks hakkamist - vaat mis stiil ! - saanud Jüri Konksu kaudu kaks passi ja seega on need eestimeelsed mehed tõepoolest sõjaväkke värbamise punktist metsa oma aega teenima saadetud . 
2314	NA	 Ja samas paigas ja selle toimiku lehekülje ees tuleb talle meelde , kuidas Kaarel oma metsavennavarustust kiidab : mul olid head saksa topograafilised kaardid , kompass ja binokkel , nii et igal hetkel oli mul ülevaade , kus ma just olen . 
2314	NA	 TT-püstol oli tal ka ja Omakülapoisile isegi vintpüss anda . 
2314	NA	 Nii nemad metsa läksidki . 
2314	NA	 Ja et Rein Saar oma värskelt naiseks võetud Asta kaudu tundis tol hetkel veel suurearvulise metsavendade grupi pealikut Arthur Pihelgast , oli julgeoleku malemäng hästi läbi mõeldud ja kõik osalised paika pandud . 
2315	NA	 Miks Kaarel fotoaparaati mälestustes ei nimeta ? 
2315	NA	 Sellest võinuks ju KA pihtida ? 
2316	NA	 Polnud vajadust , mõelnud ta samas . 
2316	NA	 Piltidelt on näha , et fotoaparaate on mitu , ja enne röövitud kauplusi , olen sellest kuulnud külaski . 
2316	NA	 Aparaadid võidi ka kauplustest saada . 
2316	NA	 Kaarel juhendas , Kaarel pildistas . 
2316	NA	 Fotograafia oli ta hobi juba enne metsaminekut . 
2317	NA	 Kes iganes selle toimikutevirna ka valmis pani , ta ON TEADNUD , kuidas selle grupeeringu hävitamine nelikümmend viis aastat tagasi võis toimuda . 
2318	NA	 Tal oli hakanud kõhe , sest ta polnud veel Kaarel Kolgametsaks ristitud Meinhard Reiteri tapmise kirjelduseni jõudnud , kuigi aimas , et just see ootab teda järgmise kahekümnesentimeetrise ( mitmesentimeetrise ? ) toimikute virna sees või all . 
2318	NA	 Ta oli esimesel arhiiviskäigul oma isa tapmisprotokolli juba näinud , kuid nüüd oli tal esimest korda tekkinud selle toimikutevirna läbivaatusel mingigi taustataju ja ülevaatlikkuse tunne . 
2319	NA	 Endel Esperi ja Leo Avantuse , Endel Esperi ja Mari Avantuse vastandamisprotokollid on mahukad , sest iga vastuse järel on ülekuulatavalt võetud allkiri . 
2319	NA	 Kas tõesti nii või on allkirjad tagantjärele võetud , ei olevat ta esialgu osanud arvata . 
2319	NA	 Aga siis - küsimusi-vastuseid järjepanu lugedes - oli ta ülekuulamisse sisse elanud määrani , et hakanud ennast ülekuulatavana tundma ja mõistnud , et kohe allkirja võtmisel on tõhus psühholoogiline mõju . 
2319	NA	 Võib-olla sama tõhus kui ülekuulamise lõpus kõige intrigeerivama küsimuse esitamine , mille järel saadetakse ülekuulatav kongi , kus ta vastusevariante kaaludes end ise nii hirmu täis ajab , et keset ööd väljakutsutuna räägib rohkem , kui iganes arvata oskas . 
2320	NA	 Ta loeb metsavendade kirjeldusi Avantuse juures käimise kohta - enamasti toidu järele minek , informatsiooni vahetamine , petrooleumi ostmine - ning märkab , et Saare Rein on Esperi Endli alati kandva jõuna kaasa võtnud . 
2321	NA	 Mina Avantusi varem ei tundnud , ütleb hoopis teisest kandist pärit mees , Saare Rein võttis mind kaasa , et aitaksin kaasaantud toidu metsa tassida . 
2322	NA	 Ta kuuleb kõrvus Vilma häält : Minu vend Rein oli neil ( NB ! neil ! ) seal metsas tööhobuse eest . 
2322	NA	 Kui ma mõtlen , kui palju puid pidi ta langetama , kui palju palke kandma ja milline käsualune tema igal pool oli , siis tuleb mulle praegugi nutt peale . 
2322	NA	 Rein oli meist kõige südamlikum ja tasasem , päris hirmus on mõelda , mis nad metsas temaga tegid . 
2322	NA	 Ja kui ta sellele nad-vormelile Vilma tähelepanu juhib , parandab ema end kähku : jah , meil kõigil oli kogu aeg üks vesi ja vile peal , haarang haarangu otsa , ning õhtul magama heites ei teadnud keegi , kas ta hommikul veel elusana ärkab . 
2323	NA	 Protokolli lugedes tekkinud tal Reinust sootuks teine mulje ja fotodel olnud Reinu suu alati röökiva või laulvana lahti . 
2323	NA	 Vilma vend oli teda hirmutanud ainuüksi ilmega , ning alles pärast pikka põdemist oli ta harjunud mõttega , et see mees on õigupoolest ju onu , keda ta enda meelest polnud kunagi selgesti näinud , kogemata ehk kuju , kui Maali juures suvevaheaegadel oli . 
2323	NA	 Kuju , kes kodukoera kuuti maha laskis . 
2324	NA	 Ja sind korviga lakke tõmbas , värskendasin mina ta mälu . 
2325	NA	 Et Leo Avantus on Bandiitide hävitamise pataljoni liige , seda pole Saare Rein oma kaaslaste eest varjanud . 
2325	NA	 Endli ülekuulamistel antud vastustest jääb mulje , et ka teine pool - metsavendade pool - on pidanud Avantusi usaldusväärseks pereks . 
2325	NA	 Nagu toimuks näitemäng : ma pole see , kes näin ja mina olen ikka targem kui nemad . 
2326	NA	 Imelik olnud salajaste käikude kirjelduste taga tajuda ühe pere igapäevaelu . 
2326	NA	 See põimumine mõjunud lummavalt . 
2327	NA	 Ükski valvas silm ei tohtinud märgata , et majas on võõrad . 
2327	NA	 Pereelu rütm ja harjumused pidid säilima . 
2327	NA	 Kui Avantusi üldse metsavendade käikude suhtes jälgiti - oma mees ju , ise teab , kuidas on bandiitide kinnivõtmiseks parem - , ja kui naabrid märkasid , oli nende kohus teatada , kuhu vaja . 
2327	NA	 Sest homme või paar aastat hiljem võidakse viia ülekuulamisele mõni juhuslik vastutulija ja nõutakse sellelt aru , miks ta ei teatanud , KEDA külateel või metsas kohtas . 
2328	NA	 Meenuta õdesid Poolseneid , ütles ta mulle . 
2328	NA	 Peaasi , kui üks vastukõndija otsa lahti teeb või on julgeolekupoistest kellelgi vaja saada aukõrgendust . 
2329	NA	 Jah , 1953. aasta vastandamisprotokolle lugedes oli ta nii just mõtelnud . 
2330	NA	 Igal juhul on arukas olla valvas ja võimalikult vähe näidata välja , mida oled märganud . 
2330	NA	 Ole sa metsavend või ole bandiit , sest metsavennale on bandiidi nimi kui tempel kõnetluste sisse seltsimehe kõrvale löödud , tuleb sul olla oma ilmetes olukorda arvestavalt täpne . 
2330	NA	 Maski aeglane kleepumine näole pidi just neil varjamisaastatel algama : esialgu pikkamisi ja märkamatult , öösel võis selle ehk äragi võtta , näojoonte kõigeks valmisoleva tardumuse lõdvemaks lasta , kuid ajapikku pidi mask saama loomuse osaks . 
2330	NA	 Sotsiaalset vägivalda soodustav vähkkasvaja levis õhu ja ilmete kaudu , ja kui sel iga kord maskiga lõplikult kokkusulavat tulemust polnud , kahetine miimika ja kahetine olek toimisid ikkagi : kodus üks , väljas teine , ja sõnadki , et vaata , laps , seda ja seda ei tohi sa märgata , edasi rääkida , ja üldse on parem , kui hoiad oma suu kinni , tuli uute käitumisjuhistena omaks võtta . 
2331	NA	 Endel räägib : 1951. aasta kevadel tegi Saar Rein mulle ettepaneku minna Avantuste poole . 
2331	NA	 Ma nõustusin ja pimeduse saabudes asusime punkrist teele . 
2331	NA	 Meie punker asus Avantustest 4-5 kilomeetri kaugusel . 
2331	NA	 Kui me jõudsime tallu , koputas Saar Rein aknale , koputuse peale ilmus Avantus Leo aknale ja tegi pärast seda ukse lahti . 
2331	NA	 Toas tutvustas Saar Rein mind Avantus Leoga . 
2332	NA	 Pärast tutvustamist ajas Avantus üles oma naise ja käskis meile süüa anda . 
2332	NA	 Istusime söögilaua ääres juttu ajades hommikuni . 
2332	NA	 Avantuse naine meie vestlusest osa ei võtnud . 
2332	NA	 Hommikul saatis Avantus Mari tütre kooli , aga ise läks tööle . 
2332	NA	 Avantus Leo pakkus mulle ja Rein Saarele magamise võimalust . 
2332	NA	 Saar heitis Avantuse voodisse magama , aga mulle tehti ase eestuppa diivanile . 
2332	NA	 Kui olime puhanud , lugesime ajalehti ja kuulasime raadiot . 
2332	NA	 Varsti tuli Avantus Leo tagasi ja andis meile süüa . 
2332	NA	 Õhtul tuli meiega kohtuma Saar Reinu vend Alfred . 
2332	NA	 Ta tuli hobuse ja vankriga . 
2332	NA	 Kes teda kutsus , ma ei tea . 
2332	NA	 Ajasime neljakesi pimedani juttu ja siis viis Alfred Saar meid hobusega metsa kuni punkrini . 
2332	NA	 Me saime kaasa vankritäie süüa , liha , leiba , jahu , ma ei mäleta täpselt , mida just . 
2332	NA	 Talust äramineku ajal ma Mari Avantust ei märganud . 
2333	NA	 Ta oli lugenud ja mõtelnud , kuidas need neli meest köögis söögilaua ümber istusid : onu Alfred ja Avantus olid mõlemad suurest sõjast osa võtnud mehed , Avantus 1948. aastast Bandiitide hävitamise pataljoni liige , Rein Saar oli väeteenistusest ära karanud peaaegu kindlasti julgeoleku kutsel ja ainult Endel Esper näis olevat täiesti ilma kahtlusi tekitavate seosteta metsavend . 
2333	NA	 Esper oli sealkandis võõras mees . 
2333	NA	 Avantus , Alfred Saar ning Rein Saar tundsid aga üksteist lapsepõlvest saadik , olid pärit ühest külast , kaks neist koguni vennad . 
2334	NA	 Oh , olgu küll , et ema vennad ja minu onud , neist nõnda sealt toimikust lugedes unustasin ma selle täiesti . 
2334	NA	 Või ei unustanud , kui kõrvus kumises ja read tantsisid silmade ees . 
2335	NA	 Ei ma unustanud . 
2335	NA	 Ei ! 
2335	NA	 Õudne oli igapäevaelu mitmekordsust taluda isegi lugedes . 
2335	NA	 Ja ma muudkui mõtlesin onu Alfredi peale , kas ta teadis või mitte , kas ta teadis või mitte , ja kui usalduslik , veider või kaval oli meeste omavaheline jutt . 
2336	NA	 Või arvasid nad üsna tõemeeli , et mängivad julgeoleku üle , ning sellest protokollist peab aastakümneid hiljem igaüks nägema , mis lootusetu ettevõtmine oli julgeolekut petta , ning ülekuulamiste ja vastandamiste protokolle lugedes võib nüüd teiste seas temagi näha , kuidas vend reetis venna või kolm meest mängisid Eestit okupeerinud võimuga kokku ühe või paljude metsavendade vastu . 
2337	NA	 Liiga kunstipärane näitemäng , oli ta mõtelnud . 
2337	NA	 Protokolli tarvis tehtud . 
2337	NA	 Kuid teisalt : äkki oligi nii ? 
2337	NA	 Kust ma tean ? 
2337	NA	 Kes teab ? 
2337	NA	 Ja kas tohib ilma kindlamate tõenditeta ainult protokolle uskuda . 
2337	NA	 Ülekuulatavad on protokollides tihti esitatud kui lapsed , kelle valed targem läbi näeb , kuid seevastu aruannetes on neidsamu mehi kirjeldatud kui tervet riiki ohustavaid bandiite , keda on autotäite sõduritega tulnud piirata , ning operatiivtöötajate arukusel ja vaprusel ei näigi olevat mõõtu . 
2337	NA	 Ja teisal jälle on , ja siis tuleb välja mõtelda uusi ja uusi operatsioone ja trikke , sest vaenlased ei maga kunagi . 
2337	NA	 Nende püüdmiseks vajab julgeoleku isikkoosseis ressursse ja täiendust , raha ja au . 
2337	NA	 Sõda peab jätkuma ka siis , kui metsa on jäänud vaid üksikud . 
2337	NA	 Sugulaste , perekondade ja kodude ümber tiirlevaid mehi nimetatakse ainult bandiitideks . 
2338	NA	 Jah , ma peaksin olema harjunud , kuid seal arhiivis isegi teist vooru viibides selgus , et igal bandiidiks sõimatud mehel oli minu jaoks saatus ja nimi ja inimlik olemus , olgu nad pandud salakavalate luurajatena köögilaua äärde või kuhugi mujale istuma , ma lihtsalt ei suutnud neid kirjasõnu lõpuni uskuda . 
2339	NA	 Aga kahtlus jäi . 
2339	NA	 Kahtlus jäi . 
2339	NA	 Lavastatuse tundega üsna kõrvuti kasvas umbusk , valu ja lõpuks nagu tuimuski . 
2339	NA	 Mida arvatavasti ongi vaja aastakümneid hiljem tõestada , nii ta ütles mulle , et jutustada , mis vastandamistest edasi selgus . 
2340	NA	 Pärast seda esimest tutvumiskäiku on Endel Esper ja Rein Saar korduvalt Avantuste juures käinud , saanud toitu , kuulanud uudiseid . 
2340	NA	 Et Avantus oskas parandada ka raadioid , olid nad punkris oleva raadio Leole parandada viinud . 
2340	NA	 Raadiol Rodina olevat katki olnud lamp , mille ta oli asendanud tervega . 
2340	NA	 Ütle veel , et nimetuses ei peitu iroonia . 
2340	NA	 Hiljem on Leo muretsenud ka uued akud . 
2341	NA	 Ainult korra mainitakse Küti talust pärinevate Saarte kolmandat venda Aleksandrit , kes töötas tol ajal ühe ministri autojuhina Tallinnas . 
2341	NA	 Avantus ütleb Endel Esperiga vastandamisel , et jah , Aleksander Saar tõi oma vennale Reinule 20 pakki suitsu ja tema , Leo Avantus , andis need ka üle . 
2342	NA	 Selleks ajaks , kui mind 1953. aasta suvel esimest korda Kütile koolivaheaega veetma toodi , oli esimene pealik ja enamik suurest metsavendade grupist juba tapetud või vangi pandud , aga mina ei teadnud SIIS õigupoolest midagi , kuigi olin kaheksa- ja varsti üheksa-aastane . 
2342	NA	 Võib-olla oleksin pidanud teadma ja midagi tegema , ütles ta , nagu tunneks end prokuröri ja süüdlasena ühekorraga . 
2343	NA	 Kogu aeg või aeg-ajalt seda lugu jutustades toob ta vastandpaarilisi enesekohaseid võrdlusi , mõtlesin teda kuulates mina , ja kolmandaks tundeks ta sees on elus valu ning jahmatus , kuidas ometi saavutati õhinani küündiv valmisolek üksteise järel luurata . 
2344	NA	 Minu koolivaheajad Kütil langesid viimaste metsavendade tapmise ja kinnipüüdmise aega . 
2344	NA	 Sealsamas Kütil , nagu kogu oma lapsepõlve ajal mujalgi , palusin ma tõemeeli oma isa ja ema eest igal õhtul jumalat : Armas Jumal , tee nii , et julgeolek ei saaks neid kätte ja nad oleksid elus ! 
2344	NA	 Vanaema Maali õpetas meieisapalve , vanematekohane eripöördumine oli minu lisandus . 
2345	NA	 Kui ma isa ja ema eest palun , kas nad jäävad siis ellu , küsisin vanaema Maalilt mõnikord . 
2346	NA	 Muidugi , Taevaisa näeb kõik . 
2347	NA	 Vastandamisprotokollides minu palvet ei ole . 
2347	NA	 Kuigi tegelikkuse tõesuse seisukohalt peaksid ka laste palved kuskil kirjas olema , ütles ta loiult , nagu ei usuks ta isegi , et miski saab pärast tollast suhtelisuse ja natuke-inimene-olemise aega olla tõeline ja inimlikult mõistetav . 
2348	NA	 Arhiivis oli ta protokolle lugedes oma vaprusest kohkununa edasi rühkinud . 
2348	NA	 Käik käigu järel on kõik metsavendade ja Avantuste kohtumised läbi võetud . 
2348	NA	 Mari Avantus jutustab enam-vähem sama , mis Leo ja Endel . 
2348	NA	 Ainult tütre koolisaatmise asemel on ta lapse mõneks päevaks vanemate juurde viinud . 
2348	NA	 Miks mõneks päevaks , seda ta ei olevat päriselt taibanud , sest ta ei teadvat , mis üldse sel ajal ja tolles piirkonnas veel elus olevate metsavendadega juhtus . 
2349	NA	 Niisugust ülevaadet toimikutevirn mulle ei andnud , ütles ta , ja ise midagi küsida või tellida ma enam ei julgenud . 
2349	NA	 Tundsin end nüüdki arhiivis nagu partisan , kes näeb-kuuleb vaid seda , mida võimaldab vaatlemise koht . 
2349	NA	 Temal siis kirjutuslaud , lihtsalt laud . 
2349	NA	 Nii olevat õigem ütelda . 
2350	NA	 1953. aasta kevadel - Meinhardi surma kevadel - on Endel ja Rein kohtunud Mari Avantusega tema talu lähedal ja Mari on öelnud neile , et tema mees on Moksi metsas sattunud peale nõukogude sõduritele , kuid kas Leo oli sõdureid kohates metsavendade punkri lähedal või mitte , seda Mari ei teadvat . 
2351	NA	 Leo Avantus niisiis teadis ka metsavendade punkrit , oli seal käinud , järeldanud lugedes tema . 
2352	NA	 Et Avantusele on antud püstol , rääkinud naine ka , ja osutanud oma mehe tutvusele MVD meestega . 
2353	NA	 Mari Avantus ei kinnita Esperi väiteid Leo Avantuse ja MVD töötajate kohtumiste asjus . 
2353	NA	 Mari polevat Esperile midagi niisugust ütelnud . 
2353	NA	 Tema ei olevat teadnud oma mehe käikudest midagi . 
2354	NA	 Küll aga lisab ta uusi fakte Maali ja Alfredi pidevatele sidemetele Rein Saarega . 
2354	NA	 Tihti on palutud edasi anda teateid , et tulgu üks või teine neist sel ja sel päeval kokkulepitud kohta , kuid kus see kokkulepitud koht asus , seda Mari Avantus ei tea . 
2354	NA	 Vahel on Maali oma poja jaoks Marile andnud võid ja suitsusinki . 
2355	NA	 Jah , onu Alfred suitsutas pärast seatapmist alati ka sinki , oli talle meenunud . 
2355	NA	 Päris veider on mõtelda , et mina sõin maal olles seda metsavendadega üsna ühel ajal. 
2355	NA	 Ühel ajal ja ühte siga sõime . 
2355	NA	 Sõime ja sõime , ning julgeolek vaatas pealt , et kuidas maitseb , ütles ta ja hakkas kõledalt naerma . 
2355	NA	 Me olime märgitud märklauad , tähendas ta . 
2355	NA	 Milleks oli vajalik nii pikk mäng selle metsavendade grupiga , kui julgeolekul oli nii mitu meest bandiitideks hüütud katsejäneseid jälgimas . 
2356	NA	 Minu isa oli siis juba surnud . 
2356	NA	 Minu isa oli Kolgal maha lastud ja mina ise ajutine külaline vanaema Maali ja onu Alfredi talus . 
2356	NA	 Küti talus , hõikas ta , ja hakkas jälle pidurdamatult naerma . 
2356	NA	 Arhiivis olevat ta olnud aga kui kangestunud pulk . 
2357	NA	 Mis karistus Leo Avantusele pärast neid ülekuulamisi ja vastandusi määrati , seda ta polevat täpsemalt teada saanudki . 
2357	NA	 Sest kõik oli ju vaid mäng ja mehe metsavendade eest peitmine . 
2357	NA	 Endel Esper läks kohtu alla ja kõigi tunnistused kulusid ära . 
2358	NA	 Huvitav , oli ta mõrult mõtelnud , kas Maali ja Alfred pidid ülekuulamistel omakorda nendest käikudest aru andma ? 
2358	NA	 Või oli just Alfred see pealtnäha millessegi sekkumatu , kõigiga hästi läbi saav mees , kes ehk ühena ( või ainsana ? ) omas ülevaadet , kes kus oli ja kuivõrd jälgitud ja kuidas reageerisid sündmustele need , kes olid esialgu veel võitlustest eemal . 
2358	NA	 Kui ka selle kohtumise kohta küsiti , ja küllap küsiti , kujunes lausa ristlõngne ämblikuvõrk , mille sees siplesid omad ja vaenlased - kellele omad ja kellele vaenlased - , ja lavastus jätkus . 
2358	NA	 Ainult need tühised seigad on võrgulõngade vahel , et aeg-ajalt korraldati tõelisi haaranguid , tapeti mehi ja veri , mis valati , oli ehtne . 
2359	NA	 Võitlus muudkui käis , muudkui käis , ja püüdjad olid nii tublid ja püütavad jõhkrad ja ohtlikud , reetjad reetsid ja reedetutel oli võrk peal . 
2359	NA	 Mida sa siin tagantjärele muud oskad ütelda , kui sulle antakse ette su oma sugulaste lugu , et loe ja tunneta vere paisu peas ja kõris , kui sa arvad , et tõde on kõige ihaldusväärsem ja magusam . 
2360	NA	 Tõde on kõige kibedam , joobelist seisundit tekitavalt kibe on tõde , kuid - ja sedagi oli ta jõudnud protokollide lehti pöörates mõtelda - just seda tõsioludele näkkuvaatamist on meile , kui talle , siis ka meile , ütlen vabandavalt vahele , jah , seda ränka hetke , tundi , tegelikult mõõdetamatu pikkusega kannatust on meile vaja , et näod omandaksid kas või ahastuse läbi kord kaotatud elusa ilme , et reetjaid , olgu nad surnud või elus , saaks tabada karistus ja - andeksand . 
2360	NA	 Enne karistus ja alles siis andeksand . 
2360	NA	 Kõik tundelised astmed tuleb möödanikust siiani kas või ainult selleks läbida , et mõista andestamisvõime olemust . 
2361	NA	 Kui reetjat pole reetjaks nimetatud , vaid tema nimi on olude ohver , võivad saatanlikud mängud kas või hommepäev uuesti alata . 
2362	 50 . 	 50 . 
2363	NA	 Päevade vahel on öö . 
2363	NA	 Öö jaguneb õhtu- ja hommikupoolseks , öö jaguneb tundideks . 
2363	NA	 Millisesse öö tiiba sa kuulud ? 
2363	NA	 Heidad sa magama õhtul ja vaevled pikki pimedaid tunde või paned enne koitu silmad kinni põgusaks uneks ? 
2363	NA	 Mis tiib , mis suund , mis olu on parem , loomuomasem , ajakohasem ? 
2364	NA	 On öösel kergem andeks anda kui päeval ? 
2364	NA	 Kas aeg on tugevuse tunnus ? 
2364	NA	 Kui uni pole puhkuseks , on mõttetu õiglusest rääkida . 
2365	NA	 Pärast mitmepäevast arhiivis töötamist oli ta lõpuks jõudnud RJM eriteateni , mille pärast ta ju õieti teist korda Tallinna oli tulnudki . 
2365	NA	 Et veel kord oma silmaga näha . 
2365	NA	 Et uurijate kõikemöönvast ükskõiksusest pääseda . 
2366	NA	 Kirja vasakus nurgas pealdis : Kantseleil mitte avada ! 
2366	NA	 Kuulub tagastamisele ENSV Julgeolekuministeeriumile . 
2367	NA	 Huvitav , kas see märge oli ümbrikul , oli ta mõtelnud . 
2368	NA	 ENSV Julgeoleku minister Moskalenko teatab 29. veebruaril 1953. aastal EKP Keskkomitee sekretärile J. Käbinile , et Pihelgas Arturi juhitud bande liikmete otsimise käigus oli välja selgitatud bandiitide abistaja ja Kolgametsa Kaarli sugulane ( tegelikult tädi ) Vigel Elmiine Jaani tütar , sündinud 1900. aastal , eestlane , kes elab Põltsamaa rajooni Kaigu külanõukogu Alaküla Kolga talus Molotovi-nimelises kolhoosis . 
2369	NA	 Agentuuriandmete ja tunnistajate ütluste põhjal sai selgeks , et Kolga talu külastavad bandiitide Kolgametsa Kaarli ja Saare Reinu emad , ja mõnikord käivad talus ka bandiidid ise . 
2370	NA	 Jälitustegevuse aktiviseerimiseks oli otsustatud Vigel Elmiine üle kuulata , eelnevalt tallu varitsust seades . 
2371	NA	 16. veebruaril oli sel eesmärgil saadetud Kolga tallu kuueteistkümnemeheline operatiivgrupp , nende seas 12 soldatit ja seersanti , vanemleitnant Burov RJM sisekaitse salgast , Bandiitide hävituspataljoni rühmaülem Konks - teejuht , ENSV RJM 2. osakonna operatiivtöötaja Mägi - RJM 2. osakond tegeles vastuluurega ja Mägi osavõtt metsavendade haarangul torkab silma , kuigi ei olnud tolleaegseid reegleid arvestades väga ebaharilik , ütlesin vahele - ja ENSV RJM Julgeoleku Erioperatiivjaoskonna vanemoperatiivvolinik riikliku julgeoleku vanemleitnant Morozov , kes juhatas varitsusgruppi . 
2372	NA	 Pärast grupi kohalejõudmist kell 2000 16. veebruaril Kolga talusse , mis koosnes ühest ehitusest - elumaja koos laudaga - , piirati lautmaja üheksa sõduri poolt ümber , aga teised koos operatiivtöötajatega läksid esialgse läbiotsimise eesmärgil majja sisse . 
2373	NA	 Eluruumide ülevaatusel selgus , et peale Vigel Elmiine majas kedagi ei ole . 
2373	NA	 Jätkates läbivaatust läks vanemseersant Ivanov koos talle valgust näitava Vigel Elmiinega lauta ning sai laudas olevate bandiitide püstolist haavata . 
2374	NA	 Seejärel andis teine sõdur lävelt automaadivalangu lauta , mille tagajärjel kaks bandiiti jooksid laudauksest välja , kus üks neist sai kohe surma , aga teine püüdis joosta metsa poole ning tappis mitmete automaadivalangutega kuulipildur Dubovi ja haavas reamehi Kolokolovit ja Sanajevit , kusjuures viimast raskelt . 
2375	NA	 Tekkinud tulevahetuses ei suutnud operatiivgrupp määratleda talus olevate bandiitide arvu ja alles pärast hoolikat talu läbiotsimist ja Vigel Elmiine ülekuulamist tehti kindlaks , et talus oli kaks bandiiti : Kolgamets Kaarel Jaani poeg , s. 1928. a. 
2375	NA	 Kaigu vallas Alakülas , NSVL-i kodanik , eestlane , parteitu , 1950. a. aprillist varjas end sõjaväeteenistuse eest Nõukogude Armees , tapetud operatsiooni käigus , 
2376	NA	 ja temaga ühinenud illegaal Reiter Meinhard Meinhardi poeg , s. 1917. a. , NSVL-i kodanik , kulak , 1949. a. märtsist varjab end väljasaatmise eest , on Pihelgas Arturi bande liikme Saare Reinu õemees . 
2377	NA	 Reiteri jälitamine positiivseid tulemusi ei andnud seoses sellega , et jäljed viisid suurele teele ja kadusid tiheda lumesaju tõttu . 
2378	NA	 Tapetult on ära võetud püstol Parabellum ja seitseteist padrunit . 
2378	NA	 Talus leiti mahajäetud kott varastatud esemetega . 
2379	NA	 On kinni peetud ja arreteeritud bandiitide kaasosalised Vigel Elmiine , Milde Paul ja Milde Ester - Vigel Elmiine naabrid . 
2380	NA	 Oskamatu tegutsemise eest on leitnant Desjatovile määratud viieteistkümneks ööpäevaks aresti . 
2381	NA	 Operatsiooni on rühma isikkoosseis analüüsinud . 
2382	NA	 Operatsiooni käigus tehtud vigadest on informeeritud Riikliku Julgeolekuministeeriumi Peavalitsust ja Riikliku Julgeolekuministeeriumi rajooniosakondi . 
2383	NA	 Halb õnn . 
2383	NA	 Pööraselt halb õnn , ümises ta Moskalenkole mõeldes , kes 29. veebruaril 1953. aastal seda RJM-i eriteadet saadab . 
2383	NA	 Kahe nädala eest ehk ei olekski olnud nii halb see õnn , kuid selleks kuupäevaks on kindlasti juba aimata , et mingi muutus on tulemas . 
2383	NA	 See on võib-olla juba toimunud , ainult avalikkus ei tea veel midagi . 
2383	NA	 Kas see teadmine saab määravaks , et peaaegu ( peaaegu , sest mingeid teistsuguseid formuleeringuid ta ei märganud ) , jah , peaaegu samasisuline teade võidi saata ka Moskvasse . 
2384	NA	 Kui vastuluure esindaja operatsioonist osa võtab , on selleks küll muu põhjus kui ainult metsavendade püüdmine . 
2384	NA	 Üks on kindel : Meinhard Reiter on operatsiooni julgeolekule tekitatud kaotustega nurja ajanud . 
2384	NA	 Nelja mehe pihtsasaamine Reiteri kuulidest on otsesõnu isegi kirjas . 
2385	NA	 Külarahvas teab hiljem rääkida paljudest surnutest , aga see on muidugi liialdus . 
2385	NA	 Kolm või neli pole veel palju . 
2385	NA	 Arvude summa sõltub sellest , mida parajasti liidad . 
2385	NA	 Üks kuueteistkümne vastu on vähe ja palju , sest see üks on tema isa , anda üks elu nelja elu vastu on just nimelt paras , kui tegu on vapra mehega . 
2386	NA	 Kas tõesti nii vapraga , oli ta peaaegu mehhaaniliselt korranud ! 
2387	NA	 Ikka veel , ikka veel ei olnud temani jõudnud Kolga lahingu tähendus . 
2387	NA	 Mõistus mõistis , kuid süda oli tumm , nagu polekski tal roiete taga midagi . 
2388	NA	 Ta oli Eriteadet lugenud mitu korda . 
2388	NA	 Kaarel Kolgamets sai surma ja Meinhard Reiter põgenes , eelnevalt haavates nelja meest , kuulipildur Dubov ja tõenäoliselt ka Sanajev on saanud surma . 
2389	NA	 Hilisemates aruannetes oli surmasaanuks märgitud ka Kolokolov . 
2389	NA	 Ja ikka pääses - ja aina pääses - Kolgametsa Kaarliga ühinenud ( NB ! ühinenud ! ) illegaal Reiter . 
2390	NA	 Eriteates kirjeldatud sündmuskiiruse sees ei jäänud küll aega Kaarli meieisapalveks ja Meinhardi turgutamiseks , kes millegipärast ei lasknud , kuigi tal oli parabellum ( ! ) . 
2391	NA	 Järgmisest toimikust oli ta paari tunni pärast uuesti üles leidnud oma isa surnukehast tehtud fotod , allkirjaks Kaarel Kolgametsa nimi . 
2392	NA	 Meinhard oli tõepoolest verine , ütles ta seejärel imelikult kõrge tooniga , Kaarlil oli õigus , ümber Meinhardi näo ja pea oli hangunud verest turritav juustest pärg , nagu oleks teda tohutu purustusjõuga kuklasse tabatud ja poollahtine silm vaatab kõõrdi . 
2392	NA	 Suu on ka lahti , nagu irvitaks mees enne koolnukangestust . 
2392	NA	 Fotosid on kaks . 
2392	NA	 Üks näost , teine mehest täies pikkuses . 
2392	NA	 Isa parema käe sõrmed on pisut kõveras , nagu hoiaksid need ikka veel püstolit , automaati , mida veel . 
2392	NA	 Saapad on jalast võetud ja kaks jalalaba hoolikalt mähitud jalarättide sees . 
2392	NA	 Mees on siruli , lõpuks ometi siruli , keha all neli kasehalgu . 
2392	NA	 Mees lamaks kui halgudest tehtud redelil . 
2393	NA	 Mida ma peaksin ütlema ? 
2393	NA	 Et on ebainimlik panna tütreid oma veriste isade laibafotode ette ? 
2393	NA	 Tema ei suutvat midagi ütelda . 
2393	NA	 Kaarliga vaidleb vaistust ärgitust saanud mõistus , isa surnukeha ees vaikivad sõnadki . 
2394	NA	 Tegelikult on nüüd nii , et kui Kolgametsa Kaarel 1958. aasta sügisel legaliseerus , ei olnud tal hirmu nende mahalastud meeste pärast , laskja oli algusest peale teada . 
2394	NA	 Kas Kaarel lahingust ülepea osa võttis , seegi on kahtlane . 
2394	NA	 Ehk lihtsalt jäi tuppa tulemust ootama või sekkus pärast esimest jahmatust , et see mees nii kiire olla jõudis , ning laskis siis sealtsamast laudaukse lävelt kaaslasele kuuli kuklasse . 
2395	NA	 Millise kuuli , see selgus hiljem . 
2396	NA	 Taasiseseisvunud Eesti Vabariigi ajal on ta aga saanud autasu selle eest , et Meinhardi lõksu viis , mis SISULISELT TÄHENDAB SELLES KOKKULEPITUD MÄNGUS KA TAPMIST . 
2397	NA	 Kui ta ka varem oli mälestuste vastuoksuste ja võimatuste üle teravmeelitsenud , siis nüüd jäi ta pikaks ajaks vait . 
2397	NA	 Miski inimeses teeb kujutlusmängude pinnalt tõusnud järelduste ja tõsiasjade vahel siiski vahet . 
2397	NA	 Kui tõsiasjad on silmade ees , südikus vaibub . 
2397	NA	 Siis hüüatab inimene , et kuidas on see või teine tõlgendus võimalik , ja enamasti pole kedagi , kes talle vastaks . 
2398	NA	 Maha on peetud kaks täiesti erinevat lahingut : üks Kaarel Kolgametsa mälestustes , teine julgeolekupabereis . 
2398	NA	 Ainsad faktid , millele toetuda , on mahalastud julgeolekumeeste nimed , surnud Meinhardi paakunud verest korpas juuksed ja verine nägu , kaugele kostnud lahingukära ja rakettide valgus , mida algselt ehk taheti Meinhardi vaikse kinnivõtmise juures pruukida : raketid õhku ja automaadivalangud õhku , kuid - jumal hoidku ! - mitte oma meeste verd ! 
2398	NA	 Kaarel-poiss oli tsuti aeglane , Meinhard liiga pöörane , aga ta võis ju ka ette aimata , et juudilt saadud reisipass on Kaarliga Kolgale minnes samahästi kui käes . 
2399	NA	 Ei mingeid valgeid linu ! 
2399	NA	 Need on algusest peale välja mõteldud , küsimus on vaid , millal . 
2399	NA	 Kui Kaarel , kui Vilma nüüd linadest pajatavad , on teised Kaarli metsavennatarkuse tunnistajad kõik mullas . 
2399	NA	 Ehk mõtleski Kaarel siis mälestuste kahe lehekülje vahel need valged linad välja , nagu mina otsin kahe kirjelduse vahelt kolmandat ja tegelikku lahingut , et isa aukuaetud keha kas või nendesamade linadega katta . 
2400	NA	 Ei , mitte nendesamadega . 
2400	NA	 Teistega . 
2400	NA	 Millega siis katta , kui katta pole enam kedagi ? 
2401	NA	 Seal lahingus oli ainult Meinhard , nii sahisevad Kaarli vildist taldadega sussid ühes Tartu korteris , kuigi ütlejaks on Kaarel ise . 
2402	NA	 Tema isa kuueteistkümnemehelises piiramisrõngas ? 
2403	NA	 Minu isa Meinhard . 
2403	NA	 Ja Kaarel , kes kõnnib kekul poisisammul minema , sest jalgadepõrutuse valu annab tunda aastaid hiljem . 
2403	NA	 Aga see kõik on pärast . 
2403	NA	 Täitsa pärast , praegu sõidab voor surnute ja esialgu veel haavatutega Põltsamaa , tol ajal oblastiks nimetatud rajoonilinna poole . 
2403	NA	 Aastail 1952-1953 olid Eestis ju oblastid ja maakondade asemel rajoonid . 
2403	NA	 Ma tean seda , aga unustan kirjeldades alatasa , et miski ei olnud nimetuste tasemelgi endine . 
2403	NA	 Ja Vigelid ja Milded sõidavad arreteerituina rajoonilinna niisamuti kui surnud . 
2404	NA	 Ta oli sel päeval erandlikult pärast Eriteate lugemist ja fotode vaatamist välja läinud . 
2404	NA	 Hele ja pleekinud linn aprillikuu keskpaiga lõunatunnil mõjunud nagu järeletehtud ja kollaseks pleekinud foto . 
2404	NA	 Linn ise nagu kevadki oli ära kadunud . 
2405	 51 . 	 51 . 
2406	NA	 Rumalus sünnitab üleväärsust , jätkas ta mõne aja pärast . 
2406	NA	 Tegelikult ei tea ma , kas operatsioon läks nurja või mitte , sest Meinhard Reiter tapeti . - Siinkohal peab vist küll ütlema , et langes tulevahetuses ülekaalukate jõudude vastu . 
2406	NA	 Kolme surnu ja ühe haavatu pärast pean nõnda ütlema . - Kas too vastuluure mees pidi Meinhardi elusalt kätte saama või piisas surnukehast täiesti , seda ta muidugi ei teadvat . 
2407	NA	 Ma oskan vaid naerda enese , ja kui enese , siis ka sinu üle , mis imelik kujutlus oli mul sellest arhiivist , kus orienteerun õigupoolest ju päris halvasti . 
2407	NA	 Aga see ehk polegi kõige tähtsam . 
2408	NA	 Ma pole põrmugi üle sellest , mida loen . 
2408	NA	 Ma kukun pooltuttavate nimede puhulgi igasse protokolli ülekuulatavana sisse , mis siis isaga seotud materjalidest arvata . 
2409	NA	 Valmisolek ülekuulatav olla jahmatab , see tunne on mind ettevalmistatult tabanud , ja vist ka liiga hilja minu enese vanust silmas pidades . 
2409	NA	 Kümme aastat riiklikku vabadust näib seal ( siin ) arhiivis kui miraaž keset kõrberännakut . 
2409	NA	 Sel hetkel - ja mõnel teiselgi , millele iga päev üldse ei mõtle - märkad äkki , mida tähendab väljanutmata valu ja häbi . 
2409	NA	 Häbi on kõige kohutavam , sest häbeneda pole pealtnäha ju midagi . 
2409	NA	 Või on , kui elad ümbruses ja ajastul , kus igaüks on valmis kõnet pidama , KUI vaba tema on , kui puutumatu viiekümnest vanglasveedetud aastast . 
2409	NA	 Kui kaval , kui tubli on osatud olla , ja tänasesse päeva pole see jätnud märkigi . 
2409	NA	 Või vastupidi : möödanikust libisetakse üle ulja irvega , et näe , me saime ka SIIS hakkama , elu oli isegi parem kui praegu , kus iga päev pead mitme võimaluse vahel valima . 
2409	NA	 Sotsiaalhoolekanne oli parem ja töötuid ei olnud ja igaühega arvestati . 
2409	NA	 Meie pere ehitas maja ( sai uue korteri ) , isegi autoloa võitlesime välja , parteisse astumist ei pidanud ju keegi mingiks tõsiseks süüks . 
2409	NA	 Kes seda Vene võimu siis õieti uskus , mina küll ei uskunud , kuid oli ameteid , kus see piletike oli vajalik . 
2410	NA	 Ja nii edasi ja nii edasi ning sulud kinni . 
2410	NA	 Aga sulgude sees on ka see arhiiv , kus kirjas reetjad ja reedetud . 
2410	NA	 Reedetud otse ja reetjad kaude , sest toimikud on uue uneaja tarvis kusagil ootel . 
2410	NA	 Salgamine ei muuda midagi . 
2410	NA	 Perekondades varjab end teadmine , mil viisil rasketel aegadel käituda . 
2411	NA	 SEE ON MINEVIKU MAHASALGAMISE HÄBI , millest ei saa isegi rääkida , sest viisakas seltskond ei taha põetud alandustest ja hirmudest midagi kuulda . 
2412	NA	 Kaarli ema on toimiku järgi esimest korda üle kuulatud 1952. aasta augustis soovitusega poeg metsast välja tuua . 
2412	NA	 Samas on ema pidanud kirjeldama Kaarli välimust . 
2412	NA	 Aasta hiljem lastakse ülekuulamisel Vigeli Elmiinel kirjeldada Meinhardit ja mõlemad iseloomustused osutavad politseilike parameetrite järgi meeste sarnasust : keskmist kasvu , pikerguse näoga brünetid . 
2413	NA	 Alles siin , Kolga lahingu järel , omandavad need kirjeldused tähenduse , mida ehk muidu ei märkakski . 
2413	NA	 Need kirjeldused peavad osutama , et meeste segiajamises pole midagi erilist . 
2414	NA	 Ma usuksin seda ehk praegugi , kui Meinhardi ja Kaarli vanusevahe poleks üksteist aastat ja Vigeli Elmiine ei ütleks , et Meinhard paistab viis aastat enesest vanem välja . 
2414	NA	 Meinhardi vahetusmeheks sobiks nii umbes neljakümnene mees . 
2414	NA	 Pidi olema keegi kolmas , kes lahingu tulemust ootas . 
2414	NA	 Ja vahest ootas ta ka elusat Meinhardit , et temalt veel midagi teada saada . 
2415	NA	 Üks ei sega teist , mõtlesin kuulates . 
2415	NA	 Võis sobida Kaarel ja Meinhardi-vanune ühekorraga . 
2415	NA	 Üks saadeti õppima , teine luurama . 
2415	NA	 Kuidas sündmused edasi hargnesid , ei arva sa eluski ära . 
2415	NA	 Mahajäänud kohtutoimiku protokollides on fikseeritud nii mitmene seis , et võimaldab asjatundmatul oletada võrdväärsena mitut eri varianti . 
2416	NA	 Ja siis , taas mingile aloogilisele välgatusele toetudes , ütlesin : see vahepeal elluärganud ja hiljuti kodumaad külastanud inglise luuraja , kes pärast kahe ja poole aastast Eestis viibimist ei märganud KGB-lastega mehitatud punkrites midagi kahtlast , oli just täpselt Meinhardi-vanune mees . 
2417	NA	 Kaks ülekuulajat ja Bandiitide hävitamise pataljoni rühmavanem tunnistavad oma allkirjadega elusa Kaarli surnuks ja on kindlad , et neid lausvaletamise pärast vastutusele ei võeta , korrutas tema ega kaldunud imestamise temporütmidest kõrvale . 
2418	NA	 Ja VASTULUURE MEES paneb ka igale poole käe alla , et Meinhard Reiter pääses ja Kaarel Kolgamets on tapetud . - Vaata aga vaata , hõikasin tema tõsimeelsust pilgates vahele , see on ikka täitsa imelik , mis siin rääkida ! - 
2419	NA	 Kuigi see Kaarliks-tunnistamine on valmistatud ette palju varasemate ülekuulamistega , et segiajamine näiks mõistetav , on lahingu ägedus ja tulemus sundinud ettemõeldud skeemi muutma . 
2419	NA	 Näen neid traagelniite , aga kas ma mõistan kõiki nüansse märgata , see on kahtlane . 
2420	NA	 Nelikümmend neli aastat hiljem kirjutatud mälestustes jääb Kaarel truuks oma TT-püstolile ja kinnitab , et Meinhardil oli saksa parabellum , millest ta ei teinud paukugi . 
2420	NA	 Aga parabellum on julgeoleku poolt koostatud asjade nimistus omistatud just Kaarlile üsna niisama kui Uus Testament , mis näib olevat Kaarli kilp ja mõõk : kui Jumal talle ilmutas , et ta peab metsa minema , pidi Piibel ka lihtsal toidutoomisretkel kaasas olema . 
2421	NA	 Pole parata , sellel järjekindlusel on isegi jumet . 
2422	NA	 Mõne aja pärast pöördus ta TT-püstoli ja Parabellumi juurde tagasi , nagu oleks need elusad olendid . 
2423	NA	 Vahest kirjutab Kaarel oma mälestustes kogu aeg tõtt ? 
2423	NA	 Vahest on see suurim kunstiteos , mis iial loodud ! 
2424	NA	 Kui parabellum olnuks Kaarli käes - ja tagantjärele tehtud protokolli järgi see pandi Kaarli kui tapetud mehe kätte - , siis ta millegipärast ei oleks lasknud . 
2424	NA	 Miks just millegipärast , kui võiks lihtsalt ütelda , et Meinhard ei lasknud ? 
2424	NA	 Sest Meinhardi parabellum on jäänud maha ja teeb veel praegugi häält , kui Kaarli mälestustesse Meinhardi tõese relvana sisse lipsab üsna nii , nagu on kõikides relvaloeteludes , kus bande meeste nimed ja varustus kirjas . 
2425	NA	 Kuskil on irvakil tagauks , mille vahelt kostab harilikele kõrvadele kuuldamatu piiksatus : aga ma ju ütlesin , mul on siin kõik täpselt kirjas , kui mul kaustikut pole , võin ma ära unustada , mis Kolgal üldse toimus . 
2425	NA	 Minu relv ei lasknud , Meinhardi relvad olid lausa hullu käes . 
2425	NA	 Kes siis julgeolekuga nõnda mängib ! 
2426	NA	 Sellest mõttemängulisest relvavahetusest saab midagi sootuks iseäralikku , kui Kaarel üritab kirjeldada lahingupidajana ennast . 
2426	NA	 Siis selgub , et ta palvetab liiga kaua , lohutab Meinhardit liiga kaua ning hakkab mööda õue TT-püstoliga vehkides sihitult jooksma . 
2427	NA	 Ma olen püüdnud Kaarli kirjelduse järgi seda lahingut pidada , joonistades lautmaja ja Kaarli näidatud mehed ümber , ning mõistnud , et see on tõesti võimatu . 
2427	NA	 Ja kuhu need julgeolekumehed valge linaga tarkpea panid ? 
2428	 52 . 	 52 . 
2429	NA	 1953. aasta suvel oli Küti õues alati palju võõraid inimesi . 
2429	NA	 Saksa ajal ehitatud laudas olid kolhoosi mullikad . 
2429	NA	 Ma oleksin selle peaaegu täielikult unustanud , kui neid poleks talitanud Roosi . 
2429	NA	 Ärpsti Roosi , kellest loen nüüd ühest protokollist keset Tallinna linna . 
2430	NA	 Minagi olen Ärpsti Roosit näinud . 
2430	NA	 Minu arvates meeldis temale onu Alfred , keda ta ( võib-olla ? ) üritas ebameeldivustest päästa , seletades laia lõuaga , et on Küti lakas kuulnud võõrast kobinat , mis heinte maha-ajamise sahinast suuresti erineb . 
2431	NA	 Kõik heinavirnad roomasin läbi , aga kedagi ei olnud . 
2431	NA	 Ega sina , Alfred , seal ometi kellegagi ei hullanud ? 
2431	NA	 Eile öösel haukusid teie koerad ka , kuulsin koduski ära . 
2432	NA	 Alfred lööb käega , Roosi naerab . 
2432	NA	 Roosi teeb ikka Alfrediga juttu , Roosi leiab Alfredile remontida toomiseks alati midagi . 
2433	NA	 Protokollis seisab , et Ärpsti Roosi on rääkinud , et koerad hauguvad , et mingid mehed käivad Kütil samagonni joomas , et Maali joodab ja lakas sahiseb , aga Roosit ennast pole üle kuulatud ja keegi pole ka Roosi oletatud mehi näinud . 
2434	NA	 Ma näen aknast , et Roosi tuleb , hobune käekõrval , ning nõuab Alfredilt , et see looma ära rautaks . 
2434	NA	 Otse siitsamast arhiivi uksest jalutab Roosi sisse , hobune käekõrval , ja naeruse näoga Alfred talutab hobuse lauda teise otsa , kus onul on sepikoda . 
2434	NA	 Varsti on Kütil kolhoosi sepikoda , Roosi mullikad viiakse mujale . 
2434	NA	 Lõpuks viiakse ka sepikoda kolhoosi keskusse ja onu Alfred sõidab igal hommikul sinna jalgrattaga . 
2434	NA	 Õuelaat on otsa saanud , aga rauakola ja pooleldi remonditud põllutöömasinaid sulab veel mitmel kevadel hangedest üles , enne kui Maali saab õue risust puhtaks , lillepeenrad korda ja vikatiga niita nii , et tera rauda ei raksa . 
2434	NA	 See hullumaja on siis möödas , arvab korda armastav Maali . 
2435	NA	 Stalin on surnud . 
2435	NA	 Me oleme aktustel juba nutnud , et Stalin on surnud , kuid tegelikult valdab inimesi hoopis teist laadi ärevus , et ehk siis nüüd ... ja ehk ... ja annaks jumal . 
2435	NA	 Keegi silitab mul pead ja ütleb : ehk on sinu isa veel elus , surnukeha pole näinud ju keegi . 
2435	NA	 Aga nii öeldakse tol esimesel suvel , kui õu on veel rauda ja masinaid täis ja üks noor mees on Alfredile käealuseks antud , et las õpib vanema mehe käest ametit . 
2436	NA	 Vahel Maali ja Alfred riidlevad , põhjuseks Roosi või keegi teine naine , keda vanaema oma elamises näha ei taha . 
2436	NA	 Sul on ju endal talu , parastab Maali , osutades lähedalasuvate varemete peale , ehita sinna maja üles ja too , keda tahad , pole minu asi , kuid siia - ei ! 
2436	NA	 Siis võtab Alfred varnast üheraudse jahipüssi ja kaob metsa kolmeks päevaks või nädalaks hulkuma . 
2436	NA	 Alfred tõrgub , ütleb Maali . 
2436	NA	 Isa suri meil 1940. aasta kevadel ja tegi talu pooleks - oh , jumal tänatud , et pooleks , nii ei olnud meist kedagi vaja maa pärast ära saata - , aga näe , kodust äraminekuks ja eraldi elama asumiseks pole Alfredil vunki . 
2436	NA	 Muudkui kükitab siin ema seelikusabas , nagu polekski veel mees , mõõrib Maali , südames ometi hirm , et mis siis saab , kui Alfred tõesti ära läheb . 
2436	NA	 Kes siis kartuleid muldab või hooneid parandab . 
2437	NA	 Kui Alfred oma metsarännakuilt - pärast naistega aelemist , ütleb Maali - tagasi tuleb , on ema poja vastu kui sulavõi ja eelnenud tülist ei räägita sõnagi . 
2438	NA	 Kus ta siis on , kui ta siin ei ole , küsin mina . 
2439	NA	 Ei mina tea , mõne patskaga kusagil heinaküünis võib-olla . 
2439	NA	 Aeleb isu täis ja kui kõht on juba väga hele , siis teab küll , kust süüa saab . 
2439	NA	 Tal on see komme juba lapsest saati . 
2439	NA	 Sul oli ju veel üks onu , kes kuueteistkümneaastaselt peapõletikku suri . 
2439	NA	 Kui kodus midagi vastukarva oli , läksid nad metsa . 
2439	NA	 Isa nõudis , et paneksin välja äärde toika külge toidukoti , et poistel läheb muidu kõht tühjaks . 
2439	NA	 Vennad olid kui sukk ja saabas . 
2439	NA	 Kui Eedi ära suri , mõtlesin , et nüüd jääb see loll komme maha , aga ei , vaata et vanemast peast läheb teine hullemaks . 
2439	NA	 Ei saa õieti rääkima hakatagi , kui kargab püsti , võtab püssi ja mütsi , ning kadunud ongi . 
2440	NA	 Alles arhiivis oli ta hakanud mõtlema , et metsas oli sel ajal veel päris palju metsavendi . 
2440	NA	 Aga ma ei saa ju ometi igat käiku nendega seostada , lisas ta protokollidest tehtud väljakirjutusi lapates . 
2441	NA	 17. veebruaril , seega Kolga lahingu järgsel päeval , on üle kuulatud Elmiine Vigel , tütar Eva Vigel , naabrid Ester ja Paul Milde . 
2441	NA	 Ester Milde on Elmiine vanem tütar . 
2442	NA	 Elmiinet ja Evat ei ole ma eluski näinud . 
2442	NA	 Milde Pauli ja Estrit küll . 
2443	NA	 Kas nendega just nii oli , nagu Paul Vilmale aastakümneid hiljem ütles - kui ma poleks midagi rääkinud , oleksime pääsenud - , sedagi ei tea . 
2443	NA	 Paul oli ümbruskonnas tuntud fotograaf ja küllap ta õpetas oma naise onupoega Kaarlit niisama nagu kunagi mind . 
2443	NA	 Tal oli filmide ilmutamiseks ja fotode kopeerimiseks vajalik varustus olemas . 
2444	NA	 Kui ma oma elu esimese fotoaparaadi Smena sain , saatis Alfred mind Pauli poole ametit õppima . 
2444	NA	 Paul oli siis juba vangistusest tagasi . 
2444	NA	 Olin kuulnud , et tema ja Ester olid ära minu vanemate pärast , kuid me ei rääkinud sellest kunagi . 
2444	NA	 Me rääkisime omavahel üldse vähe ja ainult piltide ilmutamisest . 
2444	NA	 Nad olid mu vastu sõnakehvad , kuid heatahtlikud mõlemad . 
2444	NA	 Paul vastab ülekuulajale nõnda : 
2445	NA	 Kohalike elanike jutust on teada , et Reiter Meinhard oli saksa võimude ajal nende kaastööline , kes käis haaranguil ja otsis talusid läbi , kui kahtlustas , et võidakse varjata nõukogude sõdureid või parašütiste . 
2445	NA	 Mis auaste tal sakslaste juures oli , pole mulle räägitud . 
2445	NA	 Ma ei mäleta seda praegu . 
2446	NA	 Kaarel Kolgamets ja Meinhard Reiter rääkisid , et varsti tuleb sõda ja nõukogude võim Eestisse ei jää . 
2447	NA	 Kaarel käis meil 1950. aasta suvest alates , Meinhard 1952. a. sügisest . 
2447	NA	 Viimati olid nad minu pool kas detsembris 1952 või jaanuaris 1953. 
2448	NA	 Rohkem Paul ei räägi ja temalt ei küsita peaaegu midagi . 
2449	NA	 Ester on jutukam . 
2450	NA	 Kaarel olevat millalgi neil käies rääkinud , et on koos Saare Reinu ja tema naisega ning Pihelga Arthuri ja tema naisega ühes punkris . 
2450	NA	 Mehed joovat kõvasti ja naised elavat liiderlikku elu . 
2451	NA	 Ta oli lugenud ja mõtelnud , et see on vist küll esimene kord , kui kahe abielupaari kohta nõnda öeldakse . 
2451	NA	 Rein Saar ja Arthur Pihelgas olid koos oma naistega , kes omavahel koguni õed . 
2452	NA	 Kui mehed joovad , lähevad nad ägedasti vaidlema , paugutavad püstoleid ning ähvardavad teineteist maha lasta . 
2452	NA	 Kaarli mälestuste Omakülapoiss on koguni pealikul kallal . 
2453	NA	 Huvitav jutt , oli ta mõtelnud . 
2453	NA	 Arthur Pihelgas oli metsas 1944. aastast alates ja kas ta ikka nii tähelepandaval viisil oma arvamust avaldas . 
2453	NA	 Aga nii on Milde rääkinud ja tema loeb , mis kirjas . 
2453	NA	 Algaval talvel , s. o. 1950/1951 . aastal lubab Kaarel hakata end üksi varjama , sest selline tülidest ja liiderdamisest segatud elu käivat talle närvidele . 
2454	NA	 Sellel üksivarjamise talvel Kaarel Mildesid ei külastanud ja kui ta mais siis lõpuks tuli , oli ta ütelnud , et oli terve talv haige ja Reiteritega ühes punkris . 
2454	NA	 1951. aasta suve veetis Kaarel Nabalas vanaisa juures . 
2454	NA	 Mildede pool hakkas regulaarselt käima 1952. aasta sügisest ja viimati olid mõlemad Kolgal jaanuaris 1953. 
2455	NA	 Meinhard oli öelnud , et punker on nii soe , et on tekkinud lutikad ja sealt läheb tema varsti minema . 
2456	NA	 Oi-oi , oli tema lugedes mõtelnud , mis lutikaid sina siis õieti silmas pidasid , õigeid või pealtkuulavaid , ja et sa vahetult enne Kolgale tulekut sellest räägid , tundub mulle täna imelik . 
2456	NA	 Aga et see lutikatejutt on ikkagi kaudne - Milde Estri poolt ülekuulamisel ja pärast Meinhardi surma räägitud - , oli ta ennast korrale kutsunud , et igas lihtsas sõnas vihjed ei viirastuks . 
2456	NA	 Kas sõna lutikas sellel ajal nii mitmetähenduslik ülepea oli . 
2456	NA	 Tagantjärele tarkusest võid panna midagi juurde ning jätta tähelepanuta selle , mis tolle aja taustu teades on täitsa nähtaval , seletas ta mulle . 
2457	NA	 Veel veidram on see , et kui esimene ehmatus on möödas , kui esimene valu on läbi põetud ja valu koht jääb nürilt tuikama - temal siis , kui surnud isa foto veel kord üle vaadatud ja RJM eriteate lahingukirjeldus uuesti loetud - , hakkad kõigiga , kellest loed , mingit parastav-osatav-pilkavat dialoogi pidama . 
2457	NA	 Ei leia armu ülekuulaja ja ülekuulatavad saavad ka oma jao . 
2457	NA	 Loed protokolle ja sõimad , tasa või häälekalt , kuidas kunagi , ja kui siis vahepeal linna hulkuma lähed , vaidled ja õpetad , kuidas üks või teine sündmus oli või kuidas oleks ülekuulamisel tulnud vastata . 
2457	NA	 Kui tänaval kellelegi suisa otsa jooksed , taipad , et mõtetes istud ikka veel protokollide taga , ainult keha tormab mööda tänavat ja silmad ei märka ümbrust . 
2458	NA	 Sajaks ometi vihma või lund - peaasi , et midagi sajaks - , sest tolmust välja pressivaid vaiguseid pungi ja luitunud päikest , mis ometi kevade täishiilguses kallab linnale soojust , on võimatu taluda . 
2458	NA	 Hetk , mil sa näed eelmise sügise ja üleelatud talve prahti , peaks jääma varju või saama siinsamas ja kohe puhtast vihmast ära uhutud . 
2458	NA	 Kontrastid toimivad niigi : protokollides külmetab talv , väljas on kevad , suvi , teine aeg , teine tunne , ja millalgi saabub kolmas või neljas ajastu , milles pole teadmist , mälestust ega mõistmistki . 
2459	NA	 Kui minul ei ole , miks peab arvama , et hiljem tulnutel on . 
2460	NA	 Elmiine Vigel on üle kuulatud 17. veebruaril 1953 , päev pärast Kolga lahingut . 
2461	NA	 16. veebruaril 1953. aastal Teie talu kontrolli ajal Julgeolekuministeeriumi töötajate ja sõdurite poolt , avastati majas , kus te viibisite , tundmatud , kes osutasid kinnipidamisel relvastatud vastupanu ja tapsid kaks ja haavasid mitut sõjaväelast . 
2461	NA	 Kes olid need tundmatud ja kuidas nad Teie tallu sattusid ? 
2462	NA	 Süütõendite raskuste all olen sunnitud tunnistama , et minu talus kinnipüütud tundmatud , kes pidasid tulevahetust sõduritega ja tekitasid nende hulgas kaotusi , olid bandiidid . 
2462	NA	 Esimene neist on mu vennapoeg Kaarel Kolgamets , sündinud 1928. aastal , teine Meinhard Reiter . 
2462	NA	 Nad tulid minu tallu 1953. a. 16. veebruaril õhtul umbes kella kümne ajal veerand tundi enne sõdureid . 
2463	NA	 Seejärel küsitakse Kaarli tädilt , mida ta teab Kaarel Kolgametsa ja Meinhard Reiteri kuritegelikest tegudest , ja Elmiine Vigel jutustab : 
2464	NA	 Ma tean , et Kaarel Kolgamets deserteerus 1950. aasta algul kohe pärast Nõukogude Armeesse kutsumist ja hakkas end kodukohas koos samuti Nõukogude Armeest deserteerunud Saare Reinuga varjama . 
2464	NA	 Viimasel ajal varjas ta end koos Reiter Meinhardi ja Vilmaga . 
2465	NA	 Reiter Meinhard elas varem Moorakülas Põltsamaa rajoonis Kaigu vallas . 
2465	NA	 Okupatsiooni ajal teenis ta Saksa armees ja pärast Eesti okupatsioonist vabanemist oli sõjavangilaagris . 
2465	NA	 Seoses sellega , et 1949. aasta algul kuulutati Meinhard Reiteri majapidamine kulaklikuks ja kartes väljasaatmist , hakkas ta end illegaalina Nõukogude organite eest varjama . 
2466	NA	 Mis relvad olid Kolgametsal ja Reiteril ? 
2467	NA	 Isiklikult mina ei näinud kummalgi relva , kuid olen kindel , et neil inimestel ( ! ) relvad olid , sest olin ju ise sõduritega tulevahetuse tunnistajaks . 
2468	NA	 Nojaa , kui ikka ise nähtud lahing , kui ise tunnistajaks , siis pidid ju relvad olema , oli ta protokolliväliselt lugemissaali vaikusesse hõiganud . 
2468	NA	 Ja mõelnud , et eranditult igaüks , keda iganes üle kuulati ja kellest tal on õnnestunud lugeda , teatab kõigepealt , et ta ei märganud meestel relvi . 
2468	NA	 Kui ei märganud , siis võis neid vabalt ka harilikeks külameesteks pidada , ja bandiitidega koostöötamise võimalik süü just nagu pehmenes . 
2469	NA	 Siin on viibe mittemärkamisele küll asjatu , aga miks ka mitte , oli ta ülekuulamisega isegi nagu rahul . 
2470	NA	 Rahul ja vihane , rahul ja kurb , kohe üldse mitte rahul , sest näidendi stseenide vahetusel paistsid tagalava etteütlejad jõuliselt silma . 
2471	NA	 Miks tulid Kolgamets ja Reiter just Teie tallu ? 
2472	NA	 Ma pean selgitama , et Kolgamets hakkas mu talu külastama kohe pärast illegaaliks hakkamist , s. o. 1950. a. algusest . 
2472	NA	 Ta külastas süstemaatiliselt mu talu - külastas süstemaatiliselt , milline keelepruuk ! - ja oli minu pool korra või kaks kuus . 
2472	NA	 Teades , et Kolgamets Kaarel on illegaal ja Nõukogude võimu poolt tagaotsitav , võtsin ma teda oma talus vastu , toitsin ja varustasin , tõsi küll , väga väikeses hulgas toiduainetega . 
2473	NA	 1952. aasta suvel hakkas koos Kolgametsa Kaarliga külastama mu talu Reiter Meinhard , kes sel ajal varjas end koos Kolgametsaga . 
2473	NA	 Reiter käis mu talus koos Kolgametsaga neli kuni viis korda . 
2473	NA	 Teades , et Reiter varjab end Nõukogude võimu eest , võtsin ma ta vastu ja toitsin teda . 
2473	NA	 Seetõttu ei olnud Kolgamets Kaarli ja Reiter Meinhardi ilmumine 16. veebruari õhtul juhuslik , et ma olin juba pikemat aega andnud kaasosalisena neile abi . 
2474	NA	 Rääkige üksikasjaliselt , milles seisnes Teie kui kaasosalise abi , suunatakse jutukat naist tunnistusjärjele . 
2475	NA	 Näiteks varjasin ma neid lühiajaliselt , ükskõik millal nad tulid , andsin süüa ja varustasin toiduainetega . 
2475	NA	 Peale selle võimaldasin Kolgametsa Kaarlil kohtuda oma emaga , kes elab teises rajoonis ja tuli selleks puhuks oma endisesse koju . 
2475	NA	 Nad kohtusid laudas , mina kohtumiste juures ei viibinud . 
2476	NA	 Edasi loeb Elmiine Vigel üles kõik , kes meestele toidu- või ajutist varjamisabi andnud : ta oma tütar Eva Vigel , kes on Kaarlile apteegist vitamiine ja rohtu toonud , Ester ja Paul Milde , kes on Reiterile suitsu toonud . 
2477	NA	 Ükskord 1952. aasta septembris - täpset kuupäeva ma ei mäleta - tulid minu juurde Kolgamets ja Reiter ja Reiter rääkis , et nad käisid Mildede talus . 
2477	NA	 Milde Paul oli toonud neile suitsu ja suitsud olid neil kaasas . 
2478	NA	 Põhilist abi osutab Kolgamets Kaarlile tema ema Kolgamets Magda , kes elab nüüd Stalini-nimelises kolhoosis ja tuleb pojaga kohtuma kas siia või Moksi metsa teatud kohta . 
2478	NA	 Kolgamets Magda ütles , et kohtumised on regulaarsed . 
2479	NA	 Augustis 1952. aastal rääkis Kolgamets Magda , et Riikliku Julgeolekuministeeriumi töötajad vestlesid temaga ja palusid tal kutsuda poeg metsast välja . 
2479	NA	 Pärast seda oli Kolgamets Magda kohe Kaarliga kohtunud , kuid Kaarel olevat väljatulekust keeldunud . 
2480	NA	 Bandiite aitavad ka Saare Reinu ema Maali Saar ja vend Alfred Saar , kes elavad Metsakülas Küti talus . 
2480	NA	 1952. aasta juulis , kui ma olin kolhoosis koos Saare Maaliga tööl , jutustas ta , et ta saatis ühe inimese kaudu Reinule võid . 
2480	NA	 Kes see inimene on , Saar ei öelnud . 
2481	NA	 Kas keegi veel varjab end Kaarel Kolgametsa , Meinhard Reiteri ja Vilmaga koos , seda Elmiine Vigel ei tea . 
2482	NA	 Õigupoolest ju teab , nagu hiljem selgub . 
2482	NA	 Aga mis tähtsust sel järelmängul enam on , oli ta mõtelnud . 
2483	NA	 Siis lastakse Elmiinel üles lugeda Meinhardi sugulased ja selgub , et tal peale õe Juta , Juta mehe ja nende alaealiste laste polegi Põltsamaa rajoonis rohkem kedagi . 
2483	NA	 Naise sugulased , Vilma sugulased ei näi tulevat arvesse . 
2483	NA	 Igal juhul ei küsita Reiteriga seoses nende kohta midagi . 
2484	NA	 Polnud vajadust , teatas ta vihaselt , nende lojaalsus oli sõnadetagi teada . 
2485	NA	 Kas ikka oli , küsin murelikult vahele . 
2485	NA	 Miks sa arvad , et üksteist nii heal meelel reedeti ? 
2486	NA	 Ei ma arva kergesti midagi . 
2486	NA	 Mul on kaks sündmust selgesti meeles . 
2486	NA	 Enne kui Aadam Münt lõksu langes ja tapeti , tõotas ta , et maksab Leo Avantusele ja agent Liivile kätte . 
2486	NA	 Vahel püüan meeleheitlikult mõtelda , et see Liivi võis ka Mari Avantus olla : tema kaudu saadeti süüa ja söögi järel käis Hilda Pihelgas . 
2486	NA	 Alfred mõistatas surmatunnini , kes nemad reetis . 
2487	NA	 Hiljem vastandati ta Mariga ja onu oli Mari jutu Alfredi vastamata tunnete kättemaksuks pööranud . 
2488	NA	 Või tegi Mari seda Alfredi endaga , ütlesin mina , kes ma olin vahepeal mõndagi asjaolude moonutamise tehnikast õppinud . 
2488	NA	 Tegelikult võisid mõlemad teineteise teadmata agendid olla , lisasin . 
2488	NA	 Meenuta metsavendade Avantuste juures käimisi , Alfred oli ka ju tihti seal . 
2489	NA	 Vastandamisest rääkinud talle Alfred ise . 
2490	NA	 Minule on keegi täitsa tuttav inimene millalgi ütelnud - aknast paistis tookord juunikuu õitsemisvärvides valgus , üsna samasugune valgus nagu siis , kui käisin Moorakülas Endlat ja Krõõta vaatamas - , jah , keegi minu oma sugulastest on kevadvalguse sees ütelnud , et teda on millalgi Liiviks hüütud . 
2490	NA	 Ma mäletan nii selgesti akent ja naise näole ilmunud tahtmatu salapäraga segatud helki , nii et nägu ei meenu ega meenugi . 
2490	NA	 Nagu oleks Liivi lihtsalt kevade nimi . 
2491	NA	 Kuidas on see võimalik , küsis ta minult ega teadnud , et on võib-olla - ma kahtlen , ka mina kahtlen ! - oma küsimusele siiski vastanud . 
2492	NA	 Ja veel mäletan , kuidas ema 1955. aasta detsembris metsast julgeoleku ülekuulamiste järel Kütile tuli . 
2492	NA	 Alfred küsis : Kas Meinhard tuli ka ? 
2493	NA	 Ei , tema on surnud , vastanud Vilma . 
2494	NA	 Ah siis ikkagi ... ütelnud Alfred . 
2495	NA	 Aga muidugi - sul on õigus - , minu kahtlustamiskalduvus on tublisti jõudu kogunud . 
2495	NA	 Kõik võib olla märksa lihtsam : sõjas Vene poolel sõdinud mehi ehk ei mässitud nii kergesti julgeoleku bandiidi-mängudesse , kui nad ise ei olnud just püüdlikud . 
2496	NA	 Ma olin ta mõttelõnga sassi ajanud , ta vaatas pilku koondades otse enese ette , enne kui jätkas . 
2497	NA	 Seejärel peab Elmiine Vigel kirjeldama Meinhardi välimust lähemalt : keskmist kasvu mees , normaalse kehaehitusega , näeb välja 40-aastasena , tumepruunide juustega , nägu pikergune ja kõhn . 
2497	NA	 Riides : hall peakate , hall sõdurisinel , tumedad püksid , mustad saapad . 
2498	NA	 Miks te kohe ust lahti ei teinud , kui operatiivgrupi sõdurid 1953. aasta 16. veebruari õhtul nõudsid sisselaskmist . 
2498	NA	 Te viivitasite ja andsite sellega bandiitidele võimaluse varjuda ja valmistuda relvastatud vastupanuks ? 
2499	NA	 Oi , Elmiine , nüüd oled sa küll paha teinud : kõik mahalastud julgeolekumehed on sinu viivituse süü , oli ta sosistanud , kartes , et hakkab kõva häälega naerma . 
2500	NA	 Miks Te operatiivgrupile ei teatanud , et bandiidid on majas , kuigi Teilt seda küsiti ? 
2501	NA	 Ma ei teatanud bandiitide kohalolekust sellepärast , et ei tahtnud neid välja anda , lootes , et neil õnnestub põgeneda või nad annavad vastupanuta alla . 
2501	NA	 Ma annan endale aru , et minu niisugune käitumine tekitas sõdurite seas kaotusi , kes pidasid minu talus lahingut . 
2502	NA	 Kelle te tundsite ära 16. veebruaril Teile esitatud laibas , mis asus Teie talus ? 
2503	NA	 Mulle esitatud laibas tundsin ma ära Kolgamets Kaarli , kes koos Reiter Meinhardiga 16. veebruari õhtul tuli minu tallu . 
2504	NA	 Protokollile on alla kirjutanud ENSV RJM 2. osakonna - s. t. vastuluure esindaja - vanemleitnant Mägi ja ENSV RJM 7. osakonna ülema asetäitja vanemleitnant Riiv . 
2505	NA	 Kaks päeva hiljem on Elmiine Vigel uuesti üle kuulatud ja ta on pidanud täpselt kirjeldama , kuidas oli Kaarel Kolgamets 16. veebruari õhtul riides . 
2506	NA	 Jah , see jäi sul tõesti poolikuks , õelutses ta arhiivis Elmiine Vigeli üle , nagu võiks naine teda haua põhjagi kuulda , sest kui Elmiine tõesti veel elaks , peaks ta olema saja-aastane . 
2507	NA	 Kaks päeva tagasi kirjeldasid Meinhardi riideid ja välimust , fotol on riiete osa küll tume , kuid ma võin vabalt arvata , et Meinhardil on ikka veel sinel seljas , aga parem on muidugi , kui sa mu isa nüüd vähemasti sõnaliselt ümber riietad . 
2507	NA	 Mis kindel , see kindel . 
2507	NA	 Riieta ümber , kui sinult tahetakse vigade parandust . 
2508	NA	 Ja Elmiine räägib ja too vastuluuremees Mägi , kes on ka sellel ülekuulamisel tõlgiks märgitud , toimetab jutu soovitud viisil ka kirja . 
2509	NA	 Kolgamets Kaarlil oli seljas tumedast riidest jopp , jalas kummisäärikud ja peas kandis pruuni värvi talimütsi . 
2509	NA	 Kõrvade ääres oli müts pruun , pealt tumedast nahast , kui ma ei eksi , siis must , seletab naine . 
2510	NA	 Talle esitatakse müts . 
2511	NA	 Jah , see müts oli Kolgamets Kaarlil peas . 
2512	NA	 Mis oli kaasas ? 
2513	NA	 Kaasas oli heledat värvi kott , sedelgarihm küljes , kuid mis seal sees oli , seda ma ei tea . 
2514	NA	 Seejärel esitatakse talle kaks lahingpüssi-jahipüssi , mis püssi , sellest ei olevat ta saanud korraga aru , kuigi oli enda meelest hoolikalt protokolliga töötanud , jah , esitatakse kaks padrunit ning Elmiine Vigel kinnitab , et need kuuluvad Kaarel Kolgametsale . 
2515	NA	 Mis püssitõbe ma ometi põen ? 
2515	NA	 Sellest protokollist koopiat minul ei ole ja väljakirjutusi tehes olen mitu korda püssi nimetust korrigeerinud , nagu ei oleks ma osanud lugeda , rääkis ta väljakirjutuste pakki lapates . 
2515	NA	 Ma ei saa aru , kas padrunid olid pappkarbis või papist kestas - nii tark siis relvade alal - , aga Elmiine Vigel teab täpselt , enam-vähem ja täpselt , mida padrunite kohta ütelda . 
2516	NA	 1952. aasta novembris palus Kaarel minult viili ja siis olid tal käes samasugused umbes 10-12 mm läbimõõduga padrunid . 
2516	NA	 Peale seda käis ta sepikojas ja oli seal 10-15 minutit , kuid ma ei tea , mis ta seal tegi , seletab Elmiine . 
2517	NA	 Protokoll on eestikeelne . 
2518	NA	 Kui lahingpüss või jahipüss , siis olgu pealegi lahingpüss , mõtleb lugedes tema . 
2518	NA	 Mis seal's ikka , peaasi , et püss . 
2518	NA	 Peaasi , et tapab . 
2519	NA	 Sina päästad oma sugulast Kaarlit , oli ta õpetlikult seal arhiivis Elmiinele ütelnud , minu isa on teie , tegelikult ju Kaarli kodu õues veriselt maas ja ma ei saa siit peaaegu neljakümne kuue aasta tagusest ajast tema heaks enam midagi teha . 
2520	NA	 Aga kui ma nendele äraviilitud otsaga kuulidele ja oma isa verest paakunud ja just nagu püsti paisatud juustele mõtlen , siis hakkan arvama , et talle on just viilitud kuuliga kuklasse lastud . 
2520	NA	 Peaaegu nendesamade kuulidega , mida su vennapoeg sepikojas käis viilimas , ning sina ei tea sellest midagi , nagu sa protokolliski ütled . 
2520	NA	 Või lastakse ütelda . 
2520	NA	 Või tahetakse , et ütled . 
2520	NA	 Kaarlil peab ju nõukogude võimu ees olema vähemalt vihjena üks ustav tegu kusagil kirjas ! 
2521	NA	 Kogu see protokoll on kui tõsiasjade järelrehitsus , lõtkude tihendamine . 
2521	NA	 Sulle on antud võimalus - ära kujutle , et sina dikteerid , sulle dikteeritakse , mis on operatsiooni seisukohalt kasulik - ja sa kasutasid selle võimaluse koos Magdaga ära . 
2522	NA	 Edasi oli ta Kaarli ema ülekuulamisprotokolle lugenud - umbes viiekümnene naine oli kohe pärast Kaarli metsaminekut Paide lähedale elama asunud , kodu Elmiine perele jätnud - ja sealt selgunud , et üsna varsti on Magda Kolgamets Maali Saarega ühendust võtnud , et pojad võiksid metsast välja tulla ja end võimude kätte anda . 
2523	NA	 1950. aasta suvel on ta Maaliga sellest rääkinud . 
2524	NA	 Kaarel Kolgamets ja Rein Saar on mõni kuu saanud metsas olla , kui ema poega välja ahvatleb . 
2525	NA	 Ei ta ahvatle . 
2525	NA	 Maalit kontrollib , ütleb ta samas , kui Maali vastust protokollist nüüd loeb . 
2525	NA	 Meie poegade pärast pole vaja muret tunda . 
2525	NA	 Neil on hea juht , endine konstaabel , ja toitu saab neile saata Avantuste kaudu . 
2525	NA	 Avantus Leo juurest viib toidu edasi konstaabli naine , kes teab punkri asukohta , on Maali öelnud . 
2525	NA	 Maali ise punkri asukohta ei tea . 
2526	NA	 Vahel käivad metsavennad ka minu pool , vahel võin neile peavarju anda , sest mu kaks poega , Sass ja Alfred , on Isamaasõjast osa võtnud mehed , neid ei kahtlusta keegi . 
2526	NA	 Kõik ei saa olla nõukogude võimu vaenlased . 
2526	NA	 Minu poegi peavad nad hoidma . 
2527	NA	 Eks meie asi ole ka rohkem perekondlik , teatab Maali , ja tema kujutlenud vanaema pihaga põlle siluvat kätt - vanaema erihobi olnud põllede õmblemine , neid vahetas ta päevas mitu korda - , meie Reinu naine ja pealiku naine on õed . 
2527	NA	 Meie ei pea niiväga kartma , et side katkeb . 
2528	NA	 Millal metsavennad end Maali Saare pool varjasid , küsitakse kohe . 
2529	NA	 Ma ei tea , kas varjasid , Maali Saar ütles , et nad võivad varjata , vastab Magda Kolgamets . 
2530	NA	 Protokollid on kui võrk , mis visatud sündmuste peale , ja sõlmi näpuga puutudes võid järeldused teha nüüd ise . 
2530	NA	 Mina puudutasin protokolle ka reaalselt sõrmega , sündmused olid selleks ajaks ju möödas . 
2531	NA	 Kuigi Elmiine Vigel oli tunnistuste andmisel üliväga vastutulelik , nii et küsimuste-vastuste masin töötas kiirelt ja täpselt , jäänud talle ometi mulje , et Kaarli ema on targem ja teadlikum , sest viimased komad , punktid ja lausete-eelsed olud paneb just Magda Kolgamets poja saatuse kujundamisel paika . 
2532	NA	 Hiljem leidnud see veene ka protokollist tuge . 
2532	NA	 1953. aasta märtsi algul on kohus Magda Kolgametsa , Vigelite ja Mildede üle ning kõik saavad rahvasuuski tuntud arvu 25+5 , kuid välja tulid nad kolme aasta pärast . 
2532	NA	 Magda Kolgamets veel varem , tema on vangis vaid aasta . 
2532	NA	 See on kirjas . 
2532	NA	 Kohtuotsuse järele on märgitud igaühe vabanemisaasta . 
2533	NA	 Sealsamas on ka tõend , mis teatab , et seoses juurdlustoimikuga nr. 24 Magda Kolgametsa , Elmiine ja Eva Vigeli , Ester ja Paul Mildede süüdistuse asjus ei ole otstarbekas välja kutsuda järgmisi isikuid : 
2534	NA	 Maali Saart 
2535	NA	 Alfred Saart 
2536	NA	 Helvi Mikku 
2537	NA	 Leo Avantust 
2538	NA	 Operatiivsetel kaalutlustel ei ole see otstarbekas , teatab Tartu oblasti Riikliku Julgeolekuvalitsuse 2-N osakonna ülem julgeoleku alampolkovnik Zagrebalov . 
2539	NA	 Selle tõendi oli ta arhiivis sõna-sõnalt ümber kirjutanud ning otsinud hiljem talle esitatud dokumentide virnast juurdlustoimikut ennast , kuid pole leidnud . 
2540	NA	 Ju see on siis kuskil mujal olemas . 
2540	NA	 Mulle anti ju lõpuks vaid võimalus käia kellegi teise uurimisrajal . 
2541	NA	 Pikkamööda taipasin , et Trabandi , uurijate - kelle siis õieti ? - vastutulekus endas oli märguanne sees : kui sa meid - ta hakkavat aimama , kes need meie on ! - , jah , kui sa meid Meinhardi ja Kaarli äravahetamise ja Kaarlile ordeniandmise pärast rahule ei jäta , siis loe ja vaata , kui lojaalsed olid julgeolekule Saared . 
2542	NA	 Mõtle järele , kas sinu isa ausa metsavennanime esiletõstmine ikka kaalub üles selle häbi , mis sul tuleks oluseisu avalikustamisel üle elada . 
2543	NA	 Sest kui ta nüüd järele mõtleb , siis on kuskil eespool mullegi edasi räägitud vihje , et operatiivsetel kaalutlustel ei kutsutud Kolgametsade kohtuprotsessile tunnistajateks Avantust ega ühtki Küti talu inimest , oli ta kinni püüdnud algul Trabandi , hiljem tolle metsavendade uurija ( uurija Number Kaks ) vagahäälsetest arutlustest tema endaga , aga siis polevat ta taibanud öeldule tähelepanu pöörata . 
2544	NA	 Teine moment seisneb selles , et nii ametlik kui Trabandi poolt jäljele pandud asjaarmastajast uurija pidasid vajalikuks kogu aeg osutada Vilma ja Kaarli suhtele . 
2545	NA	 Teie ema meeldis Kaarlile , oli talle öeldud alati sel hetkel , kui tekkis küsimus , miks Kaarel käitus nii ja mitte teisiti . 
2545	NA	 Kaarli mälestusi tulnuks siis mõista kui armastaja pihtimust , milles ei saagi olla aru ega loogikat . 
2545	NA	 Kui Kaarlist kangelase tegemine ongi ehk eksitus , ei ole see ometi kuritegu ( ! ? ) , mille pärast tütar peaks protesteerima . 
2546	NA	 Sellest vaatepunktist ei saa ma hoopiski aru , ütles ta mulle , ahastus silmis , ja lükkas peegli teise kohta . 
2547	NA	 Minu meelest on armusuhet rõhutav tõlgendusvariant julgeoleku poolt selle metsavendade grupi hävitusoperatsiooni ühe osana sisse planeeritud . 
2548	NA	 Mul on kõigist ja kõigest kahju , ütles ta mulle . 
2548	NA	 Tegelikult on ju kahju teistestki tapetud , vangi pandud ja alandatud meestest ja naistest SEDA ENAM VEEL , et olen kas kogemata või saatuse tahtel julgeoleku meetodisõlmi otse päriliku füüsilisusega tajunud . 
2548	NA	 Kuidas saaksin nii sügava valu maha salata ! 
2548	NA	 Eluks antud aeg hakkab lõppema . 
2548	NA	 Harry-Ott Trabandi kergemeelne Kaarli mälestuste ja metsas tehtud fotode saatmise žest on tegelikult võib-olla ainus pöördumatute tagajärgedega heategu , mida ta mulle on teinud . 
2549	NA	 Kogemata ? 
2549	NA	 Edevusest ? 
2549	NA	 Mis siis ! 
2549	NA	 Ju siis polnud mulle teistsugust teadasaamise viisi määratud ! 
2549	NA	 Ma pidin ju lõpuks põhjani ja oma isikliku keha viimasegi lõigutud raku ja ihuliikme tasemel mõistma tolle aja salgamis- ja elunäitemängude olemust . 
2549	NA	 Nii on mu saatuse tähtedes kirjas . 
2550	NA	 Rein oli ju tol õhtul Esperi Endliga siin , ütles millalgi Maali , hirmuvilge silmades . 
2550	NA	 Nagu see laskmine Kolgal algas ja raketid teisel pool maanteed taevaaluse valgeks lõid , läksid nad metsa tagasi . 
2550	NA	 Kust need sõdurid nii äkki välja ilmusid , on täiesti arusaamatu . 
2550	NA	 Tuisk oli . 
2550	NA	 Pime oli . 
2550	NA	 Keegi pidi ikka teadma või jälgima , et Kolgale mindi . 
2551	NA	 Kes sinna Kolgale läks ? 
2552	NA	 Oh , kes seda teab . 
2552	NA	 Rein ei rääkinud ka , kellega just metsast toitu hankima tulid . 
2553	NA	 Ta oli Maali ilmet uurinud , nii imelik olnud see , et Rein ei rääkinud emale , kellega koos metsast külla tuli . 
2553	NA	 Äkki oli isa ka seal , oli ta tahtnud küsida , kuid pole ütelnud sõnagi . 
2554	NA	 Alaküla teeotsast keerasid Rein ja Endel meile , teised läksid Kolgale edasi . 
2554	NA	 Rein ja Endel oleksid ka ju võinud Kolgale sattuda , aga näe , otse juhiti surmast eemale . 
2555	NA	 Kole aeg . 
2555	NA	 Hirmus aeg . 
2555	NA	 Vaevalt said mehed sööma istuda , kui paugutamine algas . 
2555	NA	 Ainult kilomeeter ongi ju meie ja Kolga vahet . 
2555	NA	 Pärast viidud vooriga surnuid ja haavatuid . 
2555	NA	 Nii räägiti , meie siit ei näinud midagi . 
2556	NA	 Kolga ümber on ainult natuke võsa , siis lage väli ja siis alles mets . 
2556	NA	 Ei olnud meestel mingit varju . 
2556	NA	 Kes läks , see jäi . 
2557	NA	 Mujal märgati kindlasti muud , aga mulle ei tuldud seda ütlema . 
2557	NA	 Ma olin üheksa aastat vana ja kellelgi polnud minu ees mingit kohustust kuidagi olla , midagi öelda või hoolida . 
2558	NA	 53. 
2559	NA	 Rääkimise järjekorras . 
2559	NA	 Ikka rääkimise järjekorras . 
2559	NA	 On mõeldamatu , et sündmused saaksid siin kirjas olla nõnda , nagu nad kunagi toimusid . 
2559	NA	 Sest ma ei tea , kuidas nad toimusid . 
2559	NA	 Peale selle , et õue astusid kaks meest ja üks läks sealt omil jalul ära ja teine on siiani veriselt maas . 
2559	NA	 Ja see lahing kostis külla ning õu oli valge kui päeval . 
2560	NA	 Kui Meinhard reedeti , ei tohiks ta kaaslasel olla nii , hambad ristis , taltsast hoiakut . 
2560	NA	 Tema ju pääses . 
2560	NA	 Sai kangelaseks pealegi . 
2560	NA	 Aga tal ei olnud enam elusat nime , see jäi surnud mehele . 
2560	NA	 Ja surnud meest polnud ülepea enam olemas . 
2560	NA	 Ei siin- ega sealpoolsuses polnud surnud meest olemas . 
2560	NA	 Kehalt võeti ta nimi ja vaim läks maailma ekslema . 
2561	NA	 Teine mees , kelle keha oli elus ja nimi surnud , jäi samuti aastateks hulkuma . 
2561	NA	 Jäi metsa ja mitte teispoolsusse . 
2561	NA	 Seal metsas küttis ta loomi ja palus jumalat , kuni juhus - nii räägib ta - tema metsast välja tõi , sest ta keha oli tuntud mitmele . 
2562	NA	 Surma lapsed olid lõppkokkuvõttes mõlemad . 
2563	NA	 Kui kokkumäng toimus , siis kelle huvides ? 
2563	NA	 Elava surnu huvides . 
2563	NA	 Ta võinuks nüüd mis tahes Eestimaa paika minna , elada teise nime all ja jäädagi elama kahel pool enese nime . 
2563	NA	 Ja teist meest poleks ka sellisel juhtumil olnud . 
2564	NA	 Kas nõnda oli see ? 
2565	NA	 Ei olnud nõnda , ohkas ta siis . 
2565	NA	 Ei olnud , kuigi ta tahtvat niisugust ümarat lõppu . 
2566	NA	 Et hundid oleksid söönud ja lambad terved ! 
2566	NA	 Ta hõikas nõnda , nagu parastaks kedagi endas . 
2566	NA	 Nagu oleks tal endast kõrini . 
2566	NA	 Nagu tahaks ta mulle ütelda : Hoia suu kinni , seisab nahk terve ja karju ometi , kuidas vaid jaksad ! 
2567	NA	 Kas ma olen märganud , et ka Kaarel räägib haavatasaamisest : temal olevat lastud kuul õla kohalt läbi puhvaika ( ! ) . 
2567	NA	 Kaarel jäljendab Meinhardit tõesti , sest just tema isal lastud Emajõe lahingus õlast kuul läbi . - Kui su emal pole kästud just nõnda rääkida , ütlesin vahele . - 
2568	NA	 Isal lasti tõeliselt , Kaarlil vaid riietest . 
2569	NA	 Kõigil Vilma meestel lasti kuulid õlgadest läbi - kahel , parandasin mina - , ühel tõeliselt , teisel vaid mängult . 
2569	NA	 Üks kuul on tõeline , teine vaid mängult . 
2570	NA	 Tema ei teadvat enam , kes keda juhtis ja kamandas . 
2570	NA	 Ta tahtvat arvata , et Kaarel kamandas Vilmat . 
2570	NA	 Tegelikkus võib olla teistsugune . 
2571	NA	 Vilma elujanu ... torkisin mina . 
2572	NA	 Nii päris kindlasti , vastas ta mulle . 
2572	NA	 Ja kui punkrile tuli täpselt rihitud haarang , nagu räägib nüüd Vilma , siis paneb ta selle kirjelduse kõrvale teise jutu , et Vilma polevat hästi jõudnud päästvat magistraalkraavi pidi teistele järele joosta . 
2572	NA	 Ühe metsavenna kuuekümne-aastane ema jõudis , aga kahekümne kaheksa aastane Vilma ei jõudnud ! 
2573	NA	 Ta hääl oli hele ja kõrge . 
2574	NA	 Vahest Vilma ei tahtnudki jõuda , vahest Vilma ootaski kinnikukkumist . 
2574	NA	 Siis oleks tema ju metsast pääsenud . 
2574	NA	 Ükskõik kuidas , kuid pääsenud . 
2575	NA	 MA KUULASIN TEDA JA MUL HAKKAS ÕUDNE . 
2576	NA	 Minu üllatuseks märkas ta seda . 
2577	NA	 Võin seda kinnivõtjate eest põgenemist kirjeldada ka teisiti , ütles ta . 
2577	NA	 Nimelt oli Vilma talle põgenemisjõudmatusest rääkides ütelnud , et on inimesi , kes elu kesteski ei muutu , kuid tema muutunud just seal , haarangu sees , kui Meinhard ja Kaarel olid kuu aega kadunud ning külast tulid teated Kaarli surmast . 
2577	NA	 Ja kuigi räägiti Meinhardi pääsemisest , polnud temagi tagasi tulnud . 
2577	NA	 Vilma olevat kõik see vahepealne kuu Kolga lahingust haaranguni lamanud naril ja nutnud . 
2578	NA	 Toit ei läinud alla , jõin vett ja sõin ainult pool kannikat leiba . 
2578	NA	 Teised ütlesid , et nutmine ei aita , et pean sööma ja edasi elama . 
2579	NA	 Siis tuli uus haarang . 
2579	NA	 Ma olin näljast ja murest nii nõrk , et ei jõudnudki meestele järele joosta , ei jõudnud selle kuuse alla , kus nemad täiel relvil valmistusid viimaseks lahinguks . 
2580	NA	 Kus sa siis olid , küsinud tema . 
2581	NA	 Pugesin ühe puu alla , nutsin ja mõtlesin , et nii ma küll edasi olla ei saa , meestel on õigus . 
2581	NA	 Veel oli ta mõelnud , et saab loota vaid enese peale , kui tahab kord metsast välja pääseda . 
2582	NA	 Sa olid terve öö ja päeva üksinda puu all , ilm oli külm , talv lumerohke ja mets pime ? 
2582	NA	 Jah , see öö oli kole , vastanud Vilma . 
2582	NA	 Järgmisel päeval tuli vend mind otsima ja viis teiste juurde tagasi . 
2583	NA	 Terve ööpäev täiesti üksinda , küsinud kahtlevalt tema , kui ümber langesid punkrid ning hulga metsavendi lasti väga suurel territooriumil toimunud haaranguis maha ? 
2583	NA	 Teie pealik lasti ju ka selles haarangus maha ? 
2584	NA	 Jaah , niisugune oli mu elu , kõrgendanud Vilma häält . 
2584	NA	 Ma olin enne noor plika , kes mehi kuulas , nüüd otsustasin enese eest ise hakata seisma . 
2585	NA	 Ta oli nõutult kuulanud ning Vilma jutustanud , et ta näinud pärast metsast väljatulekut kakskümmend aastat igal ööl kinnivõtjaid ja haaranguid unes . 
2585	NA	 Kui ärkasin , ei saanud ma kunagi aru , kus just olen , väga pikkamööda tuli teadmine , et olen ju omas kodus ja voodis ning metsavenna-aastad on ammugi möödas . 
2586	NA	 Ta pidas küll väikese pausi , kuid jätkas ometi südikalt : 
2587	NA	 Kui ma Vilmat ähvardasin - ta hääl oli seda üteldes siiski pisut kurb ja väsinud - , et sellise fototeo ja meestevahetuse vastu võib ka keegi teine peale tema huvi tundma hakata , oli Vilma vastanud : las uurivad , mina räägin ära kõik , nagu oli . 
2588	NA	 Ka fotod , oli ta küsinud . 
2589	NA	 Ma ei mäleta neid fotosid , kõhelnud naine . 
2590	NA	 Sa ei mäleta fotot , kus sa Kaarli kaenlas naerad ? 
2591	NA	 Selle peale ma ütlen , et tundsin end vabalt . 
2592	NA	 Vilma olevat lehest lugenud , et niisugustel puhkudel öeldakse nõnda . 
2593	NA	 Vilma ütleb , et ta tundis end keset haaranguid Kaarli kaelast kinni hoides vabalt . 
2594	NA	 Vilma tundis end vabalt , hõiskas ta ärevalt ! 
2595	NA	 Aga ta ei öelnud ju nii . 
2595	NA	 Ise rääkisid , et ei öelnud , vaid oli enne uurijaga kohtumist päris paanikas . 
2595	NA	 Vilma narritab sind , aga ta ei kuulnud , nagu oleks Vilma öeldud sõnal salavõim , mis keerab ta ärevuse kui kella taas ja taas üles . 
2596	NA	 Ja metsaäärse talu kohta oli Vilma ütelnud : ma räägin , et tundsin neid inimesi ise , Kaarel võib rääkida , mida vaid tahab . 
2596	NA	 Kui ma selle joone sisse võtan , pean sellest ka kinni , oli ütelnud Vilma , ja temal olnud tunne , et isa ja paljude meeste tapmise uurimise korral rehkendaks Vilma , mida rääkida . 
2597	NA	 Ta ei kavatsegi kõike rääkida ! 
2598	NA	 Mina olen tugevam kui Kaarel , ütelnud Vilma . 
2598	NA	 Kaarel võib Kolga kohta kõik ära rääkida . 
2598	NA	 Mind Kolgal ei olnud , mina olen Meinhardi tapmise süüst puhas . 
2598	NA	 Vilma hääl olnud kindel ja rahulik ning tema oli tundnud , et nõnda võib see ju ollagi . 
2599	NA	 Kas sa paned tähele , ütlesin vahele , et Vilma ütleb : mina olen Meinhardi tapmise süüst puhas ! 
2599	NA	 Kas sa kuuled mind , küsisin veel kord , Vilma ütleb : mina olen TAPMISE SÜÜST PUHAS ! 
2600	NA	 Mis järgnes hiljem , küsis ta minult , kuigi oli juba ammu uurija ja Vilma kohtumisest mulle aru andnud . 
2601	NA	 Mina harjutasin Vilmat suhet Kaarliga loomulikuks pidama , ütles ta pärast pausi . 
2601	NA	 Õpetasin teda häälega rääkima . 
2601	NA	 Ma nägin sellega lausa vaeva , kuid alles siis , kui Vilma pikkade telefonikõnede ajal käis köögis pliiti kontrollimas , et kas see ikka on välja lülitatud või mitte , mõistsin , et olen sihile jõudnud . 
2601	NA	 Nüüd rippusin mina telefoni otsas , nagu oleksin toru külge needitud , ja Vilma rääkis , kuis torumees teda petnud , kuis elekter on kallis ja et naaber mürgitanud ära kõik ta küüslaugud ja sibulad . 
2601	NA	 Mina aga muudkui kuulasin seda ümarat suukoopa tooni ja ootasin , kui Vilma käis teises toas ja vaata et õueski ! - ning rääkis siis edasi , et ega teda peale küttearvete miski enam ei huvita . 
2601	NA	 Kes surnud , see surnud , oli ütelnud Vilma , mina ei saa sinna midagi parata . 
2601	NA	 Ja kui ta ikka veel kuuldel oli , alustas Vilma oma igipõlist juttu , kui hirmus on elu ja kuidas isegi ta enda õde tahtnud talle mürki sisse anda . 
2601	NA	 Ma ise kuulsin , kui Agatha vennale minust rääkis , et mis ta magab seal ahju taga , elulooma tast enam ei saa , parem lähen ja toon apteegist rohu . 
2601	NA	 Mets on talt elusädeme nagunii võtnud . 
2602	NA	 Vilma helistanud harva , sest kõned on kallid . 
2602	NA	 Pikk aeg on läbi elatud , pikk on aeg fotode leidmisest siiani . 
2602	NA	 Kui algul Vilma kohkus ja nuttis ja kartis , et mida ma ütlen , siis nüüd ütleb ta ise , ütleb ülearugi . 
2602	NA	 Ei ole mul kahelda enam midagi . 
2602	NA	 Vilma ohjeldamatu kõnevool on kahtlused viimseni surmanud . 
2603	NA	 ME ISE TEEME ÜKSTEISEST MÕRTSUKAD , ütles ta mulle . 
2603	NA	 Meie ise , ei miski muu ega keegi teine . 
2603	NA	 Vaheta tausta , vaheta ainult tausta ja inimene hakkab endastki teisiti mõtlema . 
2604	NA	 Need on kaks aega , milles Vilma elanud . 
2604	NA	 Aegu on muidugi rohkemgi , aga tema rääkivat kahest : üks on väljas ja ilmavalguse käes , teine metsas ja varjus . 
2604	NA	 Vahel minevat Vilmal need ajad praegugi segi , ta klapitab reegleid ja varjab , et mehed kauplusi röövimas käisid . 
2604	NA	 Mina ei käinud kunagi kaasas , rõhutab Vilma . 
2604	NA	 Kuid fotodelt näeb tema , et Vilmal on needsamad mantlid seljas , mis teistelgi - kummeeritud mantlite univorm ! - , et samas tapmisest rääkida , nagu toimuks see täna ja kõigi silma all . 
2605	NA	 Vilma on täiuslikult moraalitu , ütles ta mulle . 
2605	NA	 Sünnil ja surmal puudub moraal . 
2605	NA	 Ja nõnda ei tähenda see ülepea hinnangut , kui ta osutab , et Vilma muus kui surmas polegi elanud . 
2605	NA	 Selles surmas , millest saab jagu vaid looma eluinstinkt . 
2605	NA	 See vahe on , et loomad oma teguviise ei põhjenda , Vilma põhjendab , Vilma seletab ja teda kuulates mõtleb ta alati , mis oleks temast enesest saanud , kui ta seal metsas oleks pidanud valima . 
2606	NA	 Tema arutlused ja vaevad olevat kui lapse lalin , kellelt mänguasi ära on võetud . 
2606	NA	 Jah , just mänguasi , nii ta just ütlevat , ma olevat kuulnud õieti . 
2606	NA	 Lõpuks ei kujutavat ta ette inimese sügava sisikonna südantki , seedivat magu ja soolikaid , seda mulksumiste ja häälte mürinat , mida inimkõrv hästi ei kuulegi . 
2607	NA	 Ja kui ta seda ette ei kujuta , seedimise sisse end mõelda ei suuda , polevat mõtet otsida elulgi sihti . 
2607	NA	 Aga nii armulik võivat ta ometi olla - sest veel suutvat ta seda , veel suutvat , sest homme võib tema vere kuum ja uimaseks tegev rõhk tõusta taevani - jah , ta võivat olla nii armulik , et räägib minuga minu enese keeles . 
2607	NA	 Ja siis saavat ma naerda ja vaielda , teda kui tigu karbist välja torkida , sest mul olevat kujutlus , et tema saab haiget . 
2607	NA	 Sina mõtled , et mulle teeb miski veel haiget , ütles ta tigedalt . 
2607	NA	 Siin see piir ju ongi . 
2607	NA	 Kui piirist üle , endised reeglid ei kehti , miski endine ei tule arvesse . 
2607	NA	 Kõrgus ja sügavus , moraal ja eetika on selles koopas vaid sõnad , kui elutungide uim mürgitab mõistuse . 
2608	NA	 Pane valge parukas pähe , oledki Vilma , mõtlesin mina seda pikka monoloogi kuulates . 
2609	 54 . 	 54 . 
2610	NA	 Jumal magab masinas . 
2610	NA	 Jumal tukub ja ootab ning siis ta lastakse lavale alla . 
2610	NA	 Siis on jumal üles ärganud ning inimesed ehmuvad , et neid on kogu aeg jälgitud , nende saatusest on kõrgem võim osa võtnud . 
2610	NA	 Mina hoian kõigest jõust silmi kinni , niikaua hoian , kui saan . 
2610	NA	 Ma ei oska üheski keeles teregi ütelda , kui silmad on kinni , ning näen ikka ja ainult sõõri enese ümber , õieti ees . 
2610	NA	 Tõmban pea õlgade vahele ja muudkui lähen . 
2610	NA	 Kas või padrikust läbi , kuid lähen . 
2611	NA	 Ühte meest ootas Vilma ju Kolgalt tagasi . 
2611	NA	 Kumba just , on teadmata . 
2611	NA	 Nuttis kuu aega ja siis - haarangule järgnenud ööl , kui ta tundis , et muutus , kui ta punktipealt võib pool sajandit hiljem ütelda , et siis , et just sellel ööl ta muutus - tegi silmad lahti ja nägi , et teretada tuleb hoopis teisiti . 
2611	NA	 Et elada tuleb teisiti ning ta pole metsas jooksmiseks loodud . 
2611	NA	 Kas süttis ta üle täht , kas lume alt musta mulla seest tärkas ka lilli ? 
2612	NA	 Kas ei kõla see rahvuslik salm siinkohal pisut piinlikult ? 
2612	NA	 Kui keha võib iga hetk külmuda surnuks , siis valib vaim uude ellu ärkamiseks sootuks teised salmid . 
2612	NA	 Me ei saa sellest kunagi teada . 
2613	NA	 Märts on külm kuu , laastav kuu , kelts pressib elusaid luid üksteise ligi . 
2613	NA	 Kuidas on seda ööd palja lume ja märgade riiete sees ülepea võimalik üle elada ? 
2614	NA	 Kes seal puu all õieti olid , kui ülejäänud salk oli piiramisrõngast välja murdnud ning valmistus täies relvis võitlema . 
2614	NA	 Aga neile ei jõutudki järele . 
2614	NA	 Neid ei püütudki sellel ööl kinni . 
2614	NA	 Vilma vaid istus puu all ning valmistus ärkama . 
2614	NA	 Ja ümber oli pime ja lumi ja lumi , lõpuks aoeelne valgus ning keskpäeval tuli vend õde otsima . 
2614	NA	 Kuu aja pärast oli lõpuks ka Kaarel tagasi . 
2614	NA	 Mina jõuan enda juurde tagasi . 
2614	NA	 Just sel hetkel kui naine , kes pani tänavad mu järele luurama , seisatab masina ning ütleb kahekordse häälega , et tõe eest tuleb seista ning tema on valmis aitama , jah , just sel hetkel kukun endasse tagasi . 
2615	NA	 Enne ütleb , et tõde ei ole , et tema ei mõtleks , ei teeks ega uuriks midagi , ja siis äkki , kui olen talle kõik ära rääkinud , otsustab teisiti . 
2615	NA	 Enne on üks , siis on teine ja hääled on kahe rääkija hääled . 
2615	NA	 Üks hääl tuleks kui peast , teine kõhust . 
2615	NA	 Üks ütleb ei , teine jaa ning pimedus laiutab vahel . 
2615	NA	 Minu silmapimedus laiutab vahel , sest tänav on teinud käänaku . 
2615	NA	 Kust ma tulin , enam ei mäleta ning eesolevat tähistab teadmatus . 
2615	NA	 Kas puu all või keset Tartu tänavaid , sellel ei olegi vahet , kui see , kes on ja ei ole olemas , võtab krapsti turjakarvadest kinni . 
2616	NA	 Sul tuleb hakata teenima , elu on teenistus , kui sa kord juba oled nii jutukas , et kirjeldad endagi luudeni läbi , nõnda võib ta ütelda , nõnda ta ongi ütelnud . 
2617	NA	 Just seda lauset olengi püüdnud , ütlen ma sulle . 
2617	NA	 Just kuudepikkust ülekuulamistunnistust . 
2617	NA	 Seda kalki häält , mis arvab , et nüüd juba võib , et nüüd olen end lõpuni avanud . 
2617	NA	 Tegelikult ei ole ma avanud midagi . 
2617	NA	 Üks sajand lõpetab lennu , põhjamaa pimedus on meie üle ja mina viiskümmend aastat tagasi surnud . 
2617	NA	 Miks ma ei võiks vaadata , kuidas kahekordse häälega naine mind vintsutab üsna nõndasama nagu Vilmat seal kujuteldava puu all , kui ta ihuüksi ja kottpimedas ( või häälte sees ja surve all ? ) otsustab , et saagu teistest , mis saab , tema peab pääsema . 
2618	NA	 Ma võtan aiaäärse tänava väravast kinni ja ütlen naisele , kes oli ja ei olnud KGB-s , et surm ei päri minult midagi ja nüüd võib ta kõik tänavad kas või hulluks ajada , ma olen sealsamas paigas , kus sündisin , naine isegi ( sina isegi ) pole muud kui masin või uni . 
2619	NA	 Ja veel ütlen ma , et autotuledes helendavad teeviidad oleme meie ise , kellelt peegeldub tagasi Jumala valgus . 
2619	NA	 Kahel pool teed on pimedus . 
2619	NA	 Igaühel on võimalus valida . 
2619	NA	 Kuid vahel pole teed , valgust ega valikut . 
2620	NA	 Naise vastust ma enam ei kuule . 
2620	NA	 Uks on kinni kukkunud . 
2621	 55 . 	 55 . 
2622	NA	 Kevadel hakkas päikest pangede kaupa tuppa kallama , valgusest pole kusagil pääsu , ütles ta mulle - mina talle , endale , meile kas või ühes lauses ja ilma peatava komata - , korter oli tõesti räämas , ustelt ja aknaraamidelt värv maha koorunud , ja lagede poole oli mõistlikum mitte vaadata . 
2623	NA	 Kolm aastat oli haiglasolekust möödunud , kaks aastat Austriast ja üks kohtumisest Kaarliga . 
2623	NA	 Iga uue aasta sündmused algasid veebruaris , võtsid hoogu märtsis , aprillis oli täis pidu käes . 
2623	NA	 Ja kuigi kevadki polnud veel õieti alanud , aimasin sügist . 
2624	NA	 Et tal fotodega alatasa tegemist oli , kandis ta ka ise aparaati kaasas , et ükski tähelepanuväärsena tunduv hetk ei jääks raamita . 
2625	NA	 Kuigi pinget jätkus ka eelnevais , näis kolmas aasta kõige lohutum . 
2625	NA	 Võib-olla sellepärast , et paksud kakskümmend aastat vanad kardinad ei suutnud enam valgust katta - või olid silmad pimedusega harjunud ? - ning unenäod kordasid aina lendu ja värvilisi piltpostkaartlikke maastikke . 
2625	NA	 Nüüd oli ta nii enesestmõistetavalt lind või keegi , kes liigub kõrgel pilvede all , et tema tüsenev keha ei näinud üldse tulevat arvesse . 
2625	NA	 Rändas ehk nõnda ta rahutu hing , küsisin vahel endalt . 
2625	NA	 Mina ju oleksin pidanud teadma . 
2625	NA	 Aga ma ei teadnud , minu osa oli kuulata , kujutleda ja elada kaasa . 
2626	NA	 Tookord ei olevat ta lennanud . 
2626	NA	 Igatahes seda tunnet ei olnud . 
2626	NA	 Unes oli talle just nagu kõrgemalt kohalt maakaarti näidatud : värvilised põldude lapid , nelinurgad ja ruudud - ikkagi lennukilt , mõtlesin mina - , ja siis oli talle üht ererohelist rööpkülikut - nimesilt keskel - suurendatult näidatud , ning peaaegu samal hetkel jõudis ta maani , jalge all asfalt . 
2626	NA	 Sovetiaegne repetanud teeveertega asfalt , mitte euro , nagu kohati nüüd , ja ta oli teadnud , et peab seda teed pidi edasi minema . 
2626	NA	 Ta oligi läinud , kuni jõudnud pargimüürini , väravani , mida tähistasid kahel pool kaks torni või kõrget posti - ta ei osanud võrrelda - , värav olnud lahti ja ta läinud parki sisse . 
2627	NA	 See kõik on minu , oli ta hing hõisanud , ja roheline värv ja teised kevadevärvid olnud rõõmsad ja heledad . 
2628	NA	 Kes peale tema viitsib niiviisi unesid näha , mõtlesin mina , neid meeles pidada , unenägudes elada . 
2628	NA	 Just nagu minu mõtte jätkuks ütles ta , et parki ta tegelikult rohkem ei näinud , ühtki hoonet ei näinud , ainult väravast sissemineku tunne , jah , see jäi . 
2629	NA	 Järgmisel hetkel istunud ta kohvikus - maal , mitte linnas , ja ikka sellesama tee ja pargi lähedal - , tema laud olnud baaripukkide kõrval , valgus pisut pruunim ja hämaram , ning kelner toonud menüü . 
2629	NA	 Ta oli just hakanud uurima , mida tellida , kui märganud teises lauas , tema kõrvallauas , tema silmavaatest raamitud lauas , ühe paksude mustade juustega naise kukalt , ja siis oli naine pööranud pead ja teda vaadanud . 
2629	NA	 Mitu korda pööranud pead ja vaadanud , nagu ei usuks , et see , keda näeb , on just nimelt tema . 
2629	NA	 Ka tema polevat pilku kõrvale pööranud ja siis oli naine jäänud teda häbematu ja pisut ahne pilguga vahtima . 
2630	NA	 Naise nägu olevat tal siiani silmade ees , kuid ta pole kindel , et on seda kunagi näinud . 
2630	NA	 Vahest fotol ehk , ütles ta kobavalt . 
2630	NA	 Minu isaema sarnaneb natuke temaga . 
2630	NA	 Ja Hilde . 
2630	NA	 Tema ka . 
2630	NA	 Miskipärast oli olukord tundunud ohtlik , tal hakanud kõhe , ta pannud menüü lauale , tõusnud püsti ja kõndinud kohvikust välja . 
2630	NA	 Kas tuleb järele või ei tule , oli ta mõtelnud ning hoidnud end tagasi , et mitte jooksma hakata . 
2631	NA	 Too maakohvik seal tee ääres oli teine sisseminek ses unenäos , mille kõiki hetki - peaaegu kõiki hetki - ma ei suutnud lõpuni taluda , seletas ta . 
2632	NA	 Nüüd oli ta otse põgenenud ning jõudnud mõisahooneni , kus asus kool . 
2632	NA	 Ta oli pikas valgusküllases kõrgete lagedega koridoris liikudes uksi katsunud , kuid kõik olnud lukus . 
2632	NA	 Et inimesi oli kogu aeg vastu tulnud ja temast möödunud , andnud ohutunne pisut järele . 
2632	NA	 Koridori lõpus olevast uksest pääses ta sisse , see oli lahti , ja nagu ta ruumi sai , keeras kohe ukse lukku . 
2632	NA	 Näis , nagu oleks võti just teda oodanud . 
2633	NA	 Pärast rahunemispausi oli ta ringi vaadanud ning leidnud end koolimaja võimlas . 
2633	NA	 Mõisa ajal oli siin saal , nii ta tundnud , sest kuni ülikoolini olid kõik ta koolid asunud vanades mõisates . 
2634	NA	 Võimla olnud pikliku kujuga , täiesti lage , saali teises otsas vaid kaks posti ja nende vahel kõrgushüppelatt . 
2634	NA	 Kõrgushüppeplatsi kõrval olnud laud ja laua taga istunud üks ta sõpradest - Milk vist ? - , kes oli ta haigust tühiseks pidanud ning otse nõudnud , et ta teisi kurtmisega ei tülitaks . 
2635	NA	 Ma ei teadnudki , et Milk on kõrgushüppekohtunik , imestas ta . 
2635	NA	 Unenäos polevat kohtunik ta kohalolekut märganud . 
2635	NA	 Siis näinud ta hüppeks valmistuvat noort valget taljes peokleidiga neidu . 
2635	NA	 Too olnud paljajalu ja jooksnud latile justkui muuseas peale - ta oli veel mõtelnud , et niisuguses riietuses ja nii loiult ei alistata ühtegi kõrgust - , aga just enne latti oli keha viimasest tõukest tõusnud kui lendu ning hõljunud lati kohale , isegi kahara kleidi alumine serv polevat latti puutunud , ja noor naine oli selgroost paindunud nõnda , nagu tal polekski luid sees , ning laskunud teisel pool matile . 
2636	NA	 Üllatushüüde oli ta suutnud siiski endasse suruda , kuid plaksutama hakanud küll . 
2636	NA	 Aga tema käte aeglasi jõulisi lööke polevat asjaosalised samuti kuulnud . 
2636	NA	 Jumal teab , kas olingi seal saalis teistele nähtav , ütles ta siis , olen ju unenägudes enamasti alasti , kuid keegi ei pane seda tähele , ka ma ise ei tunne alastioleku pärast muret . 
2636	NA	 Võimlas olin küll riides , sest kui põgenesin , ei pidanud ma valvama , et end seinte või uste vastu ära löön : riie ju kaitseb . 
2636	NA	 Riie on teine ( või kolmas ? ) nahk . 
2637	NA	 Noor naine oli endassesüvenenud näoga platsilt tagasi keeranud ning läinud ukse kõrval asuvasse kõrgesse voodisse - väga kõrgesse voodisse , kordas ta - ning seal märganud ta valgete linade ja puhtusest säravate tekkide vahel poolistukil asendis vana nukunäoga naist . 
2637	NA	 Naisel olnud pitsiline tanu peas . 
2638	NA	 Nüüd oli ta umbes poolteise meetri kõrgusele voodile lähemale läinud , et lahtiste pikkade juustega neidu hüppe eest kiita , kuid märganud samas , et noor naine hakanud vana ja tanuga naist kiusama , torkinud sõrmega siit ja sealt , väntsutanud naise pead , ja vana oli tõrjunud pealetungijat tagasi . 
2639	NA	 Ta oli veel lähemale läinud ja siis olid mõlemad end näoga tema poole pööranud - olin nagu kes-teab-kust tulnud tuulehoog , võnkuv õhk , sest mind kui mind nad veel ei näinud - ning mõistsin samal hetkel , et need naised on nõdrameelsed , täiesti ilma aruta . 
2640	NA	 Ta oli kohe ukse juurde tormanud , ukse lukust lahti keeranud ning hakanud vastutulijatega tõugeldes välja jooksma , kogu aeg hirmul , et poolemeelsed on vahepeal jõudnud arusaamisele , kes tema on . 
2640	NA	 Kohe-kohe haaratakse õlast kinni , oli ta paanikas mõtelnud , ning põrganud ühe suurt kasvu noormehega kokku . 
2640	NA	 Kuhu nüüd , oli too just nagu sõnatult küsinud ja tema vastanud , et aetakse taga , et väga suur oht on lähedal , ja siis oli tumedapäine mees end seadnud ta selja taha ning nad hakanud koos väljapääsu poole rühkima . 
2640	NA	 Aga et see noormees olnud niiväga sarnane kohvikus nähtud naisega , polevat ta hirm hetkekski vaibunud . 
2641	NA	 Äkki kohtume millalgi - unes või surmajärgses ilmsuses - nendega , keda isiklikult ei tunne , kuid kes meie saatusest mingil põlvnemisjärgul osa on võtnud , ja kõik , mida ajaliku elu piiratus on aidanud vältida , ümbritseb meid pääsmatult . 
2641	NA	 See on nõnda , kui pöörduksid lendulastud nooled vibusse tagasi , ja ma ise saan tuttavaks nendega , kes ehk pole mu isagi lapsena näinud . 
2642	NA	 OLEN KUI ERI AJAMÕÕTMEID LÄBIVATE KIIRTEEDE KOHTUMISE SÕLM , kus segunevad ajastud ja seisused ning vaatavad minu intensiivsuse läbi üksteise sisse . 
2642	NA	 Igaüks neist on mähitud oma aega nagu kookonisse , igaühel on oma kirg ja lennukatkestus , ning aeg-ajalt , siin ja seal , kellegi hämarolekus kerkivad esile teadmatuses piinlevad vaimud . 
2643	NA	 Uni kurnab mu elusust ja annab märku millestki , mida inimloomus ei suudagi mõista . 
2643	NA	 Andeksand ja halastus aitaksid , aga on minus siis ainet selleks ? 
2644	NA	 See on küsimus . 
2645	NA	 On minus siis ainet selleks , kui ergastan õhku ja und , elustades neid , kes on ammu oma eluea saladustele lahenduse leidmisest loobunud . 
2645	NA	 Nad püsivad letargilises seisundis , kuni tuleb minu kord ja aeg sellele seltskonnale lisa pakkuda , ja siis nad nõuavad aru . 
2645	NA	 Nõuavad minult aru , sest mina olen Reiteri Reiteri Reiter , seega kolmas neist , kelle elukustutuse kirglikkus plingib nii õudu kui lootust . 
2646	NA	 Seekord pääsesin , seletas ta , nagu oleks unerännak toimunud ilmsi . 
2646	NA	 Neis minu poole pöörduvais nägudes polnud veel äratundmisvirvetki . 
2647	NA	 Ja pärast pikka-pikka pausi : Nüüd sa vist mõtled , et pead minu unenägu hakkama tõlgendama ja tõlkima ? 
2647	NA	 Kas sa iseoma elu tõlgendad , tõlgid või kellelegi seletad ? 
2647	NA	 Me ei seleta arstile isegi oma haigusi , sest me ei tea neist enne , kui nad on käes . 
2647	NA	 Ja siis ravib arst haigust , mitte meid . 
2647	NA	 Sümptomid korduvad , inimesed - ei ! 
2647	NA	 Minu haige keha oli niivõrd arsti oma , et mulle tundus , nagu poleks mul midagi enam . 
2648	NA	 Unenäo sõbrad on ju needsamad , kes ilmsuses , silmale nähtavad . 
2648	NA	 Ühe tundsin ma ära , teisi ehk kohtan kunagi , ja kui ka võib-olla ei kohta , nemad on minu sees , nende kõne on pilt , mida ei saa raamida . 
2648	NA	 Kõik on siinsamas , ainult me ei oska üksteist alati kuulda ja vaadata . 
2649	NA	 Sa oled mul priipärast võtta , jagad mu meeli ja nahata olekut , kellele siis veel rääkida , kui kõnevõime kord kaob . 
2650	NA	 Oli lage keskpäev . 
2650	NA	 Vaevu-vaevu liikusid pilved aprillikuu hallikassinises pleekinud taevas . 
2650	NA	 Veel tärkamata rohi näis nii armetu kõrgust koguva päikese all ning ma tundsin , et ei suuda viimase nahapoorini tungivaid kiiri taluda . 
2651	NA	 Tõmba ometi kardinad ette , ütlesin . 
2651	NA	 Kõrvaltoast kostis hullunud plaadimängijalt vivere-miserere tasane ümin : ta oli need laulud üksteise sisse ( või järele ? ) mängima pannud . 
2651	NA	 See magus-hale ümin mõjus juba ammu šlaagrina . 
2652	NA	 Üsna Stefan Zweigi kodumaja lähedal oli klooster ja räämajäänud pargi riisumata lehtedest kasvasid sinililled läbi . 
2652	NA	 Ma vist rääkisin sellest , see oli Salzburgis , jätkas ta . 
2652	NA	 Istusime kõrgel mäel ja kuulasime kellakuueseid kirikukelli . 
2652	NA	 Salzburgis on palju kirikuid . 
2652	NA	 Tol päeval paistis ka päike , aga õhtuks kadus ta ära . 
2652	NA	 Valgus oli talutav , muld lõhnas . 
2652	NA	 Ma ei taha ühtki hetke oma elust ära kaotada , unenäod kaasa arvatud , ütles ta , kuid siis ma vist juba magasin . 
2653	 56 . 	 56 . 
2654	NA	 Kuigi tema kalendris oli 5. juuni koha peal nimi Schloss-Oberpahlen , oli ta otsustanud Juta lastega kohtuda . 
2654	NA	 Unenäos nähtud nimi keset ererohelist rööpkülikut osutanud just Jutale . 
2654	NA	 Ta oli hommikul kella nelja ajal ärganud ja nende kahe nime vahel pidanud valima , et otsustada , milliseks päev kujuneb . 
2655	NA	 Tema teada olid isa esivanemad Schloss-Oberpahleni mõisale kuuluvatel maadel kaheksa põlve talu pidanud , kui nüüd midagi muud peremehestaatusele eelneb või järgneb , salgan ma selle maha , seitsmesaja-aastase orjaöö ning julmade mõisnike kohta räägitud juttudest on mul kõrini . 
2655	NA	 Ei jõua mina neid uksi lahti kiskuda , seletas ta edasi . 
2655	NA	 Osa uksi on maa peal vist ka , kuid ühestki ei taha ma taandreal rääkida . 
2655	NA	 Las olla mu jutt vahelduseks ühes jorus : kes aru tahab saada , see saab . 
2655	NA	 Kes süveneda viitsib , see ka süveneb . 
2655	NA	 Mina jään vanaisa vanaisale pidama . 
2656	NA	 Varesed kisasid kõrgete puude latvades , varesed igal pool . 
2656	NA	 Küsimus on ainult värvis . 
2656	NA	 Nüüd rääkis ta Tartu Toomemäe Ajalooarhiivi ümber lendavaist lindudest . 
2657	NA	 Mõisate raamatust oli ta lugenud pikka ja piltpostkaartlikku ülevaadet nendest kahest lähestikku asuvast mõisast ning meelerahustuseks oli ta ka selle täienisti välja kirjutanud . 
2658	NA	 Põltsamaa Liivimaal . 
2658	NA	 Kui Tartust Tallinna sõitev rändaja üksnes pisukesi vaheldusi pakkuva tee üksluisusest väsides on kartmatult heitnud hella unehaldja hõlma ja jõuab 10 miili järel sõbralikku Põltsamaa linnakesse , siis pakub see puhkepaik talle mõndagi hüvitust . 
2658	NA	 Heledasti valendavad talle läbi puude tumeda roheluse vastu lossi ja kiriku valged seinamüürid ; varjuline lossipark kutsub külalislahkelt jalutlema , õhkudes turvalist jahedust ; ümberringi laiuvad lilleaasad ja prisked põllud ning ainsat linnakest läbival tänaval käib vilgas elu . 
2658	NA	 Eestimaa paeselt seljandikult lähtuv ja möödunud sajandi keskpaigast alates Vana-Põltsamaa ja Uue-Põltsamaa piiriks olnud küllaltki laia Paala jõe selge vetepind peegeldab kenasti kogu seda panoraami . 
2658	NA	 Kui külaline alustab ringkäiku ilusast Uue-Põltsamaa mõisast , mis asetseb Paala jõe vasakul kaldal pooleldi lossi vastas ja on püsinud 1750. aastast peale alaliselt salajase saatkonnanõuniku Jacob Heinrich von Lilienfeldi järeltulijate valduses , siis haarab ta pilk rahuldustundega kogu avanevat pildistikku . 
2658	NA	" Puude ja põõsaste varjust kerkib maaliliselt esile härrastemaja koos kõrvalhoonetega , ja kui ka omaaegne kirjeldus , mil "" ilusad aiad , alleed ja saar jõe keskel - missuguseid varjulisi radu , pärnade sõõre , meeldivaid puhkekohti , orvasid , haljaid lehtlaid , läbipaistmatuid tihnikuid ja muid huvitavusi see pakkus . "
2658	NA	" Kõikjal lõikus läiklevaid ojasid ja tiike sesse maastikku , mis oli tervikuks ühendatud kaarsildade abil - muutsid kogu selle paikkonna ööbikute eluasemeks "" , - kui see kirjeldus enam päriselt tänapäeva ei sobigi , siis aitavad lossi asend ja ümbrus Põltsamaa kaunistamiseks küll oluliselt kaasa . "
2658	NA	" Kahest silla juures asetsevast veskist edasi allavoolu paiknevad linnakese elumajad , ulatudes mõlemal pool käänulisena siuglevat jõge sinnani , kus "" Aurora-salu "" - tolle metsistunud pargi ja kõikide jalutajate armastatud sihtpunkti serv - suleb vaatajale silmapiiri . "
2659	NA	 Johann Woldemar von Lauw saavutas oma esimesed loorberid Türgi sõjas , kaotas ühes 1738. aasta lahingus vasaku käe ja sai 15 rasket haava , nõnda et lahkus edasiseks teenistuseks kõlbmatuna sõjaväest . 
2659	NA	 Oma abikaasa Aurora von Ficki , seega siis suure Vana-Põltsamaa mõisa omaniku õhutusel asus ta suurima innuga restaureerima 1703. aastast saadik varemeis seisvat lossi . 
2659	NA	 Temaga algab Põltsamaal uus ajastu . 
2659	NA	 Von Lauw' suurejoonelised ettevõtmised - mis ei vastanud aga tema ootustele - , tema vabrikud ja teised rajatised , tema huvid , mida ta ilmutas põllumajanduse ja otseselt ka talupoegade elujärje edendamise vastu , tegid ta tuntuks üle maa . 
2659	NA	" Pidades oma sissetulekuallikaid ammendamatuiks , matkis von Lauw elamises ja tegemistes pisukest prantsuse vürsti , pidades isiklikku õuekapelli ja itaalia näitetruppi ( kelle primadonnana ülistati kedagi "" tõmmu neitsit "" ) , õuekunstnikku Weltet , kes püüdis pintsliga igavikustada uhkeid jahilkäike ja mitmesuguseid lossivaateid , ilustades kahe omas ajas väga silmapaistva maaliga veel kirikutki , ja ehitas aastail 1760-1780 kulusid kartmata üles peaaegu täiesti varemeiks muutunud lossi . "
2659	NA	 Viimane kujutab endast kolmekorruselist üleni kividest ehitatud korrapärast nelinurka ; kogu lossi välimus , nii nagu sisekujunduski , kannab aga selgelt uue aja pitserit . 
2659	NA	 Varem observatooriumiks olnud neljakandiline torn seisab praegu tühjalt . 
2659	NA	 33 ruumist paistavad eriti silma kolm suurt , varem veneetsia peeglitega ehitud saali , ja neist omakorda Marmorsaal , millele üksi kulus 7000 hõberubla . 
2659	NA	 Üleüldse neelasid taastamistööd enam kui 60 000 hõberubla . 
2659	NA	 Müürid , mis piiravad hulka kõrvalhooneid , lastes samas lossil vabalt esile paista , on kaheldamatult väga vanad ja 4-5 küünra paksustena erakordselt tugevad . 
2659	NA	 Kõike ümbritseb kitsas kraav , võttes oma haardesse ka vaid kuue jala paksuse müüriga lossist eraldatud kiriku . 
2659	NA	 Kirik on iseenesest hästi lihtne ja kaunististeta - alles uuemal ajal sai ta praeguse pastori Maurachi pingutuste tulemusel hangitud uue kantsli ja uue gooti stiilis altari näol väärikama palge . 
2659	NA	 Kuna kirik oli varem lossi sõjamoonalaoks , siis erineb ta teistest omasugustest täiesti ka ehituslaadilt ; sellepärast asetseb siin altargi mitte ida , vaid lääne pool . 
2660	NA	 Lauw' väsimatust tegutsemisest võttis eeskuju ka Uue-Põltsamaa omanik . 
2660	NA	 Vabastamaks Põltsamaa tema teenimatust mahajäämusest ja nihutamaks teda tööstuse arengu keskpunkti , toodi kõikjalt kokku helgeid päid ja tublisid töökäsi ning peagi koitis Põltsamaale uus päev . 
2660	NA	 Kiiresti kerkisid Paala jõe mõlemale kaldale vilgaste käsitööliste vastsed elamud , neist kõrgemale küünitusid vabrikute uhked hooned . 
2660	NA	 Nõnda asutati portselani- , tärklise- , puudri- , kalevi- ja nüüdseks Võisiku kätte läinud peeglivabrik , mis kokkuvõttes tõid aga kaunis vähe sisse . 
2660	NA	 Siin olid esindatud peaaegu kõik tööndusharud , võimaldades rikkalikke teenimisvõimalusi . 
2660	NA	 Seejärel ehitati ka haigla , mis anti arsti ja kahe kirurgi hoole alla , avati toona esimene maa-apteek ja asutati kõrgemalt poolt saadud loal tsensuurivaba eratrükikoda . 
2660	NA	 See trükikoda , millele pühendas kogu oma hoole haiglajuhataja dr. Peter Ernst Wilde , kelle käe all samuti said pikemat aega mitmes meditsiiniharus õpetust noored sakslased ja eestlased , avaldas maarahva harimiseks eesti ja läti keeles hulga väärtuslikke raamatuid põllundusest , viljapuude ja hobuste kasvatamisest , meditsiinist jne. 
2660	NA	 Pärast trükikoja põlengut viidi see üle Tartusse . 
2660	NA	 Suuresti toetas trükikoda ka 1765-1804 Põltsamaal töötanud pastor August Wilhelm Hupel . 
2661	NA	 ( W. S. Stavenhagen , Album Baltischer Ansichten . 
2661	NA	 Mitau , 1867. ) 
2662	NA	 Mul on ( tal on ) igavesti meeles see ehmatuse- ning jahmatusesegune võpatus , kui talle ühelt fotolt näidati : see on su isaema , see on su isa onu ja kasuisa , sinu vanaisa niisiis - kõik ju Reiterid - , ja selle kogu olemust raputava võpatuse , sisehüüde sõnadki on tal meeles : Taevas , kas tõesti nemad ! 
2662	NA	 Ei talupojad , ei eestlased , kes siis õieti ! 
2662	NA	 Ja siis oli ta huvitatud ilmel teiste poolt näidatud nägusid vaadanud , midagi küsinud , midagi jaatanud , ja ikka oma vanaema ja vanaonu nägu ja pilku ja hoiakut piilunud , ning mõistnud , et ta polnud kunagi mõtelnud , kuidas iseloomustada isa ja isa vanemate välimust . 
2663	NA	 Kuidas oli võimalik neid minu eest nii täielikult üle viiekümne aasta varjata ! 
2663	NA	 Küll sa oled oma ema moodi , kuuleb ta oma lapseea aegadest Agatha häält , sa oled täiesti meisse ! 
2663	NA	 Kui sa ikka oled meisse , teed sa nii , ja tema oli vahel emapoolse suguseltsi fotosid enda omadega võrreldes arvanud , et pildid petavad . 
2664	NA	 Ja kõik ? 
2664	NA	 Jah , kõik . 
2664	NA	 Mul oli kogu aeg midagi tähtsamat teha kui Küti põhjale mõtelda - klassi priimuseks pürgida , males võita või põdeda kaotust suusavõistlustel . 
2665	NA	 Miks inimene maa peal üldse elab , oli ta tihti küsinud . 
2665	NA	 Kus on mu kodu , sest alati oli ta isegi tühises vestluses tajunud , et seda , mida ta näeb , vaatab ta enese seest ega saa lahustuda siin-seal ja äkki tekkivates ühispiltides , -arvamustes ja -tunnetes . 
2665	NA	 Kuigi neidki hetki oli , ühistegevust ja ühismõtlemist ja mõistmistki , vaatas ta ikka ja ainult välja enese seest , tõukus millestki või ühines millegagi , mis polnud tema . 
2666	NA	 Keegi tegi temas teravat vahet , mis on ja ei ole tema , ning ta ei olnud tihti kaugel kartusest , et ühiseks peetav looduski ( taimed , linnud , loomad ) tõmmatakse mingil hetkel ümbert ära . 
2666	NA	 Igaüks tajub ja näeb nagunii sootuks omamoodi seda , mida ta peab looduseks , linnaks või maastikuks ( mis on ju alati lähemal ) , kuid kellelgi ei tule pähe nähtava erisusi võrrelda , nii et õigupoolest ei teatagi , mis pettekujutuslikkusest tingitud oht inimesi varitseb : ühel päeval tõmmatakse taust ära ja vanake Hottabõtš kukub lendavalt vaibalt mittemiskisse . 
2666	NA	 Ja et keegi seda mittemiskit pole kunagi meeltega kogenud , ei ole sellel , kuhu ta kukub , nime , omadusi , värvi ja maitset . 
2666	NA	 Ta ei teagi , mida mittemiskil ei ole , sest sõnaühendil endal pole tegelikult ju tema ( või kellegi teise ? ) jaoks tähendust . 
2667	NA	 Ja kui keegi arvab , et nõnda ei ole ning kõik tema määritluskatsed on ebatäpsed ja kobavad , peab ta nõnda tundma , sellesse suunda tundma ja mõtlema , sest millestki muust käepärasest ( oh-hoo , käe pärasest ) pole tal lihtsalt kinni haarata . 
2667	NA	 Isegi mina , kes ma teda olen ju sunnitud kuulama , pole ta õng . 
2668	NA	 Ainult kord oli ta tundnud täiuslikku aja- , koha- ja endaühtsuse tunnet , mis võiks ju olla millegi tõeksarvatu eeldus . 
2668	NA	 Siis olin võõrsil ja siis käis mul külas üks vana naine , kes käskis end kutsuda tädiks . 
2668	NA	 Fotolt oli ta tundnud ära naise , kes metsas temaga kohtus , kui polnud enam kedagi , kes teda temana oskaks kutsuda . 
2668	NA	 Võõras laps võõras paigas , kust oled sa siia sattunud , kes sa ülepea oled ? 
2669	NA	 Ta oli aina mõistatanud , kes oli see tädi , kust ta tuli ja kuhu ta kadus , kui tema karjatas lehmi ja lambaid , ning siin ja nüüd leidis ta selle foto seest vastuse . 
2669	NA	 Ta oli kohe arvutama hakanud , kui vanad nad mõlemad tol hetkel olid . 
2669	NA	 Mina olin veel kuuene , vanaema seitsmekümne viiene , aasta pärast ta suri . 
2670	NA	 Ja 1951. aasta suve viimasel kohtumisel palus vanaema , et ma peaksin meeles , mis ta mulle nüüd ütleb . 
2670	NA	 See peab olema mingi nimi või fakt , mitte õpetus , mitte kirjeldus , arutles ta . 
2670	NA	 Ja et see näis nii lihtne meeles pidada , tõotasin , pisarad kurgus : tädi , ma ei unusta kunagi seda , mis sa ütlesid . 
2670	NA	 Ja pisarad olid mul kurgus sellepärast , et tädi ütles , et ta enam ei tule . 
2670	NA	 Nii mäletan oma tõotust ja ahastust , kuid mitte seda , mida pidin meeles pidama . 
2671	NA	 Mis nimi see ometi oli , küsinud ta endalt foto-vanaema halle pakse juukseid vaadates . 
2671	NA	 Need olnud vanaemal nelikümmend üheksa aastat tagasi sama tiheda pärjana peas , vanaema ise kõhn , liikuv , väikest kasvu naine marjakorviga , pika maa maha sõitnud , et kohtuda metsas oma pojatütrega . 
2671	NA	 Et jätta maha sõnum . 
2671	NA	 Nimi , mis aitab kunagi inimeseks saaval lapsel endataolist otsida . 
2672	NA	 Kui mul oleks mõni vanaemale kuuluv tolleaegne ese , siis ehk meenuks hääl ja lõhn ja lõpuks nimigi . 
2672	NA	 Nüüd näen vaid nägu ja kuju eelõnne hämaras . 
2672	NA	 Sest mälu on see pärisõnn , millel ehk alles nüüd on lootust minust minu sisse kuuldavalt öelduks pääseda . 
2673	NA	 Ja veel imestanud ta , et mitte keegi , kes koos temaga seda fotot vaatas , ei teinud nägemakski silmahakkavat kontrasti tema esivanemate ja nende teiste vahel , kes olid alles inimpõlv tagasi eestlaste rahvuslikuks ärkamiseks nimetatud aja üle elanud . 
2674	NA	 Vanaisa Tõnis Reiter oli fotol eitamatult irooniline ja kõrk , kuid olles just niisugune , nagu ta teadis end olevat , oli temas ka enesepilge , ilmeka suujoone kurrus vabastava naeru võimalus . 
2674	NA	 Naer enese ja maailma veidruse üle ja selle veidruse loomulikuks tunnistav mõistmine . 
2675	NA	 Miks mu ema neid nõnda kartis , et isegi praegu ütleb : ma ei mäleta neist üldse midagi . 
2675	NA	 Ei välimust , kõnet , ei fotosid . 
2675	NA	 Minu jaoks pole neid samahästi kui olemas . 
2676	NA	 Eks mõisate ümbrus ja tegevusalade rohkus pidi ka talupoegadele hästi mõjuma , ütles ta XVIII sajandi Põltsamaa mõisate kohta hooletult , nagu ei puutuks kaunis mõisate kirjeldus üldse teda või puutuks samavõrd kui Kabalale osutav uni . 
2676	NA	 Mõlema kirjeldused on tänaseks vaid mitte millegagi võrreldav nägemus . 
2676	NA	 Selle vahega ehk , et tema unenägu sisaldab vihjeid ja tundmatust taustast õhkuvat ohtu - tema noorele vanaemale sarnanev tõmmu naine ja tema oletatav ( ja võib-olla ka teatud kehastuses sündimata ) poeg , perekondlikule tragöödiale viitav ema ja tütre baldahhiinvoodi keset võimlaks muudetud saali - , kui Stavenhageni kirjeldus rõhutab vaimset küllust ja lootust , mis on piltpostkaartliku idülli sõnaosava esituse kaudu juba täitunud . 
2677	NA	 Kaks und , üks pärit aastast 1867 ja teine aastast 2000 , on äkki temas kohtunud reaalsemalt , kui tegelikkuseks arvatu saab endaga üldse kokku puutuda , sest alati on vaja nägijat . 
2678	NA	 Minu vanaisa vanaisa on üks neist , kelle sugukond on selle mõisa aladel toiminud , ja tegelikkuse unenäoniit on kudunud kanga , mille lõimemuster on jõudnud minuni sügavamalt kui uni , sügavamalt kui piltpostkaart või esimesed eestikeelsed trükised . 
2678	NA	 Aga ma ei tea ega saagi vist teada , kas on see minu soonte kuum veri või saladusliku inimaju lühisest tekkinud taju , mis loob osaduse kõigega , mis kunagi sellel maal olnud või saab olema . 
2678	NA	 MÄLU ON JU KÕIGEPEALT TUNNE , mis saab ainult nimetamise läbi enesest teadlikuks . 
2679	NA	 Aga tead , pole sugugi kindel , et see on Vana-Põltsamaa , kuhu mu vanaisa ja vanaema ( tegelikult ju õde ja vend , sest onu lapsendas selle turris olekuga poisi , kes enne Jutaga leeripildile minema soostumist veelombist läbi solgerdas , et õde ei hakkaks endast kes-teab-mis arvama , mees teeb , mis mees tahab , ja kolmeteistaastane poiss on jalad põhjalikult läbi leotanud : nii et on küll ülikond , aga jalad lirtsuvad , vaata fotot , kui tahad ! ) - jah , kuhu mu vanaisa ja vanaema aukartuseta lähevad-tulevad , kus nemad on . 
2679	NA	 Sest aukartust nende nägudes tõepoolest ei ole , sellepärast ma neid fotosid vaheldumisi näo ja seljaga enese poole pöörangi . 
2679	NA	 Kui isiksuse jõud taustast läbi pressib , siis ... 
2679	NA	 Aga siin pole ju taustagi , hüüdis ta vahele , vanaema uhke kübaraga noorpõlvepilt on tehtud Moskvas ja vanamehe nägu on nii üksildane keset taluperemeeste uljavuntsilist kavalat esimese peremeheksolemise põlve südikust . 
2679	NA	 Vaatad fotot ja küsid : see mees , kuidas on ta sellele pildile sattunud . 
2679	NA	 Mida see foto tunnistab ? 
2680	NA	 Ta on soostunud - ka tema on soostunud ! - õetütre pulmapildile tulema , näed , me oleme ajas neli aastat edasi jõudnud , leeripäevast on niipalju möödas juba , ütles ta mulle , ja seal ta siis istub - korraks , et see NEILE nii tähtis hetk saaks mööda - , jah , seal ta siis istub , üks käsi üle teise , õlad ei puutu kõrvalistujate õlgu , nagu oleks tal läbi selja , läbi kaela ja kukla joonlaud või mis , sirgusemõõduks , sirutus algab õieti ristluudest , ja on tema loomulik istumisasend ja olek . 
2680	NA	 Sirutuskrambist või pidulikkusse tardumisest ei tea see mees küll midagi . 
2681	NA	 Mina mõistatan tema saladust , oma vanaonu ja vanaisa üheisikulist saladust , ja tema vaatab mind pilkavalt , läbinägevalt , proovilepanevalt , kas mõistatan ära , ja KUI mõistatan , kas oskan ma seda fotole jäädvustatud hetke mõista ja hinnata . 
2682	NA	 Unenäos hulkusin Kabala mõisas - selle kontrollisin järele - , arhiivis sorisin Vana-Põltsamaa kihelkonda ja valdu , kust ma sugulasi ei leidnud , ja kogu aeg oli tunne , kogu aeg oli tunne , et kõik on üks halvasti kokku õmmeldud näidend , ainult mina ei julge õmblusekohti hästi jälgida . - Ega ei julge jah , sest Kabalas on sündinud hoopis Kaarli ema ja sulle anti ENSV ajal Perekonnaseisuametist täiesti ametlikult vale kohaga pärinemispaberid . 
2682	NA	 Nägid kaua vaeva , kuni jõudsid ühe Vana-Põltsamaa kihelkonnas asuva külani , kus su isaema ja tema õed-vennad on sündinud . 
2682	NA	 Millalgi olid kohanimed segi aetud , nagu oli isa nime puudumise tõttu vale su sünnitunnistuski , aga loomulikult jätkas ta mind kuulmata . 
2682	NA	 Niisugune ta vahel mul oli . 
2682	NA	 Niisugune olin vahel ma ise . - 
2683	NA	 Kodus vaatas mind kirjutuslaua vastas olevalt seinalt seitsmekümnene vanamees , foto on sedavõrd elusa ilmega , et kord liiguvad korralikult pügatud , askeetlikud otsakeerutuseta vuntsid mõnusas muiges - ja siis särab jõuliste kulmude alt iroonilis-jultunud pilk - , kord on muie avalikult üleolev ja kahetsev . 
2683	NA	 Kui mul pole enam mingit meeleolu , vaatab vanaisa ükskõikselt pealt . 
2683	NA	 Siis märkan vaid suure kongus nina ning jõulise lõuaga piklikku nägu ja skulptuurset pead , vesti alla peidetud salli triipe , pintsakurevääride nurki , vasakut kätt üle parema , nagu istuks ta tähtsal diplomaatilisel kohtumisel , poolpöördes , et vajadusel vaadata kõrvalistuja poole ( teda puudutamata ja tema poole ) ja otse kaamerasse , kui vaja . 
2684	NA	 Nii istub mees , kes teab , kes ta on , ja täidab nõutud rituaali möödaminnes , end liigselt pingutamata . 
2685	NA	 Sest - ja see on väljanäitamise seisukohalt ju alati tähtis - vanamehe pintsakurevääride nurgad ei ole just kõige värskemad , varrukad osutavad käevarreõnnalde murdumisjoonte mõnusust , ja kas säärikutesse topitud pükstel on ikka viike , kui teiste meeste omadega võrrelda . 
2686	NA	 Nii et ma ei oska tõesti fotot vaadates ütelda , palju maksab see mees . 
2686	NA	 On tal ülepea hinda . 
2686	NA	 Miks ta ülikonna pärast ei muretse ega mõõda ennast teistega . 
2686	NA	 Miks ta on ega näi ? 
2687	NA	 Ja miks mul niisugused mõtted pähe tulevad , ütles ta vaikselt . 
2687	NA	 Selle mehe mulle võib-olla teadmatuks jäävaid esivanemaid ei viidud pasteldes ühtegi lossi pahupidipööratud seisuseuhkust demonstreerima . 
2688	NA	 Pulmapildil istuvad õde ja vend , minu vanaema ja vanaisa kui perekond , naituv Juta koos peigmehega keskel . 
2689	NA	 Õetütar on läbini eestlane , suunurgad vägisi üleskergitatuse krambis , altkulmu pilk siiski pehme ja hajevil , ning peigmees lendutõusva kikilipsu ja ah-ma-olen-nii-noor ilmega . 
2689	NA	 Teisel pool selle nooriku ema , vana naine ju õieti , erinevalt vennast täiesti ajas ja sündmuses , tumedas kleidis , väga paksude ja hallide juustega , kuid tema vaatab kaadrist välja ja kõrvale : me oleme ta mehele pannud , ja las ta läheb . 
2689	NA	 Meist pole keegi SIIT pulmakellade helinal läinud , las ta siis püüab , kui nii kangesti tahtis . 
2690	NA	 Minu isa seisab pulmaliste kõige tagumises reas , õitsvate õunapuude all , ja ta ülespoole vaatavais silmis peegeldub valendavate õite helk . 
2690	NA	 Mitte taevas , nagu ta algul ekslikult oli arvanud . 
2690	NA	 Isa on kaheksateistkümneaastane , õde kakskümmend kaks , siitpeale lähevad nende teed lahku . 
2691	NA	 On 1935. aasta . 
2691	NA	 Kaks aastat hiljem ei ole vanameest enam ja vanaema jääb oma vanema õega , keda pulmapildil ei ole , ja pojaga , kellest üheksa aastat hiljem saab minu isa , õuele ajalugu ootama . 
2691	NA	 See tuleb rutem kui pulmad ja vanaisa neid pulmi ei korralda . 
2691	NA	 Vanaema ei korralda ka . 
2691	NA	 Pruudi vanemad tulevad peigmehe koju ja tõrjuvad ellujäänud kas välja või eemale , kuis just südikus lubab . 
2691	NA	 Kirikus käiakse , kiiret hobustega sõitu tehakse , kellad helisevad kirikus ja aiste otstes , peigmehe ema , minu vanaema , ei võta pulmadest osa - mees peab hoidma oma naise ja mitte ema poole , nii on kirjas Piibliski , öelnud Agatha millalgi - , kuni 1942. aasta noorpaar jääb sellesse tallu seisuste , kommete ja okupatsiooonide vahele hõõrduma . 
2691	NA	 Sõda teeb ühed võrdsemaks kui teised ja vastupidi , kuni siin talus ei ole enam ühtegi pärisperemeest . 
2692	NA	 Ja siis täiesti ootamatult tuletas ta meelde külaskäiku Kaarjärve Endla poole : Endla kirja peale oli ta tookord sünnikülla sõitnudki , Endla oli teatanud , et mäletab isiklikult ja oskab ka midagi tema vanaisast ja vanaemast rääkida . 
2692	NA	 Kui ta aga kohale jõudis , oli Endla ütelnud ainult : metsa poole olid , ning näited toonud , millest eespool kusagil juttu - jah , koos Endlaga olid nad läinud sama küla elaniku Niidu Krõõda poole . 
2693	NA	 Seegi külaskäik näis olevat kokku lepitud , sest Krõõt istunud keset hiiglasuurt kööki taburetil , käed põlvedel , kui etteasteks valmistuv tüdruk . - Hiljem selgunud talle , et Krõõdal olid põlved haiged ja et hoiakulist pilku tuleks mis tahes olukorras vältida . 
2694	NA	 Krõõt hakkas üsna jutuajamise alguses meenutama , kuidas terve küla 1941. aasta suvel koos taganevate Vene vägedega Narva poole minema sunniti . 
2694	NA	 Mida põletada ei jõutud , see tuli võtta kaasa . 
2695	NA	 Teie isa , ütles Niidu Krõõt , aitas meid tookord väga . 
2695	NA	 Elu lõpuni olen talle tänulik . 
2695	NA	 Mäletad , Endla , Meinhardil oli vankri ees see valge ratsahobune , kelle taltsutamisega oli alati tegemist , nii ergu minekuga oli , ja teise hobusega vedas ta ju sinu kraami . 
2695	NA	 Sul ei olnudki tookord hobust . 
2696	NA	 Neh-neh , ütleb Endla , selle unustasin ma täiesti . 
2696	NA	 Ja pärast väikest kõhklust otsustava häälega : Ju ei olnud tal teise vankrisse midagi panna . 
2697	NA	 Krõõt oli pilguke vait ja Endla niheleb puudutatult . 
2698	NA	 Olime pool maad juba ära sõitnud , kui meid kõiki aeti ühe kraavi veerde põlvili ritta ja taheti maha lasta . 
2698	NA	 Päris viimasel hetkel tulid mingid ülemused kahe Willis'ega ja ütlesid , et mahalaskmiseks pole aega , sakslased on kohe siin . 
2698	NA	 Siis oli suur segadus . 
2698	NA	 Alles ootasime kraavi ääres kuuli , nüüd teine sõjavägi peale tulemas . 
2698	NA	 Vanemad mehed soovitasid mõisakeldrisse varjule minna , aga Meinhard käis ringi ja rahustas - Oru Oskar oli kuskil haavata saanud , käest tilkus verd , Meinhard sidus veel teda - , jah , Meinhard see oli , kes meid koju tagasi juhtis . 
2699	NA	 Neh , see oli küll nõnda , kätsatab Endla . 
2699	NA	 Sul nii hästi kõik meeles . 
2700	NA	 Näed siis , midagi konkreetset ja head räägiti Moorakülas tookord ka . 
2701	NA	 Seda valget hobust mäletan ma isegi , lisab ta loiult , nagu oleks ise olnud seal kraavipervel põlvili . 
2701	NA	 Nii otsene surmavõimalus annab tunda tagantjärele . 
2701	NA	 Ohuhetk läheb mööda kui lennates , järelmõjus põlvitad haua juures veel aastaid . 
2701	NA	 Siis tundub muidugi , et kuuli tuli oodata terve igavik . 
2702	NA	 Seejärel oli ta küsinud , miks tema vanaema , kes ju oli sünnilt Reiter , pärast poja pulmi Moorakülast lahkus . 
2702	NA	 Kas ta läks minu emaga riidu , oli ta otse küsinud . 
2702	NA	 Midagi muud peale otseküsimise ei jäänud mul üle , seletas ta mulle hiljem . 
2703	NA	 Meie küll ei tea , et Vilma oleks teie vanaema õue ajanud , kuulnud ta Endlat ja Krõõta ütlemas . 
2703	NA	 Teda ei saanud keegi kuhugi ajada . 
2703	NA	 Ta teadis ise , mis tegi . 
2703	NA	 Teie vanavanemad ilmarahva arvamusest ei hoolinud . 
2703	NA	 Niisugused nad olid , teisiti ei võinud nemad kuidagi . 
2703	NA	 Kui teie emal ja vanaemal omavahel tüli oligi , ei tea seda peale nende endi küll keegi . 
2704	NA	 Vanaema Anna elas kümme viimast eluaastat Truubi saunas täiesti üksi , ütlesin vastu . 
2705	NA	 Elas küll , kinnitas Niidu Krõõt . 
2705	NA	 Elas neh , kordas Endla . 
2705	NA	 Teie emaema Maali oli seni pidanud end teistest paremaks , kõhistas Endla tasast naeru . 
2705	NA	 Ja küsimuse peale , mis selle tingis , pahvatas vana naine suure häälega naerma : Maali oli noorena Kaigu mõisas toatüdrukuks . 
2705	NA	 Aga sellele , kes suurema saksa lauas on istunud , ei sobinud ta hõimlaseks ega igapäevaseks läbikäimiseks sugugi . 
2706	NA	 Missuguse suurema saksa ? küsisin pealtnäha juhmilt vastu , et teist ja Anna-kohast teadasaamise üllatust varjata . 
2707	NA	 Kui see oli tõesti nii , nagu te räägite - meie ei teadnud ega märganud midagi , meid ei maksa sellesse loosse segada - , siis läks teie vanaema , Meinarti ema , üsna ise minema . 
2707	NA	 Siis , kui õde , kes on teie vanatädi , oli juba väga haige , käis Anna teda peamajas põetamas , aga mingit läbikäimist ämma ja Vilma vahel ei olnud vist tõesti . 
2707	NA	 Aga kindlalt ei tea meie sedagi . 
2708	NA	 Kodus uurisin vanaema fotot . 
2708	NA	 Kirglik ja sõltumatu naine , uhke juusteotsteni , öeldi , kui portree kohta arvamusi kogusin . 
2708	NA	 Kui kirglik siis ikkagi ? 
2708	NA	 Kui paindumatu , kui läks argiste tülide eest keset metsi tühjaks jäänud majja ? 
2709	NA	 Minu vanaema Anna vaatab minust mööda ja on pahane - jajaa , see on ikka seesama uhke kübaraga pilt - , et ma pole õigupoolest ju midagi välja uurinud , ning see , mida meeles pidada tõotasin , on pääsmatult kadunud . 
2710	NA	 Sinu isagi polnud selle pildi tegemise ajal olemas , kuidas saab Anna sulle pahane olla , ütlesin vahele . 
2711	NA	 Tead , selle õhkõrna väreluse taga , mis seda ilma paljudest teistest eraldab - ja mille sees on tuisutuba kui surm - , on iga inimene kõigis oma erinevates vanustes , ja ma kohtun seal ka täpselt sama Annaga nagu sel fotol . 
2712	NA	 Sa kohtud endaga . 
2712	NA	 Mäletad , on üks foto , kus sina ... 
2713	NA	 Ma kohtun erinevate võimalustega , mille eluliinid on lõigatud katki , ja kui ma vahel unes olen ületamas piire , valutab mu hing nii , et seda piina ei suuda kirjeldada ükski inimlik väljendusvahend . 
2714	NA	 Vägivaldne surm lööb ajad segi , ütles ta peaaegu sosinal . 
2714	NA	 SUREMINE ON KUNST , tapmine ei ole . 
2714	NA	 Minu isa tapeti ja piinalise energia plahvatus lainetab siiani . 
2714	NA	 Ma hulbin vägivallamere pinnal kui kork ja palun asjata halastust . 
2715	NA	 Anna on ka oma ajas kinni ja otsustab selle järgi , mida ta tunneb . 
2715	NA	 Minu aeg ja elu on tema kujutluspiiristki väljas . 
2715	NA	 Ta näeb ainult sealt kaugest lähedusest , kus me unedes juba kohtume , kui väga ma rabelen ja kadunud ennast leida püüan ega leia ega leiagi ilmasolemise õndsuse tunnet üles . 
2716	NA	 Kas tema leidis ? 
2717	NA	 Vaevalt küll , jäi ta mõtlikuks . 
2717	NA	 Halvimail hetkil on meie vahel pöördvõrdeline tundesõltuvus . 
2717	NA	 Ta oleks üht teist naist tahtnud mu emana näha . 
2717	NA	 Vahest siis oleks ta poeg ellu jäänud , kuid mind poleks minuna olemas . 
2717	NA	 Nüüd otsin unedes asjata lepitust . 
2718	NA	 Ta leppis ju sinuga üsna kohe . 
2718	NA	 Tahtis su fotot , käis sind vaatamas ja kes teab , ehk jäi teie viimasest kohtumisest sinusse just see selgusevajadus tuikama , mis on sind toonud siiani . 
2719	NA	 Võimalik . 
2719	NA	 Kui oma isapoolsete sugulastega kohtun , on rahu ehk tõesti veel võimalik . 
2720	NA	 Niisugune uskmatu Toomase jutt on selge masohhism . 
2721	NA	 Kus ta siis on , kui üht mu paljudest vaarvanaisadest , kes Muuga mõisas oli sündinud , kutsuti Toomaks , kui ametlikke kirju uskuda , ütles ta ja hakkas suure häälega naerma . 
2722	NA	 Tagasiteel oli Kaarjärve Endla ärevalt küsinud : Aga mis nüüd sellest arhiivist saab , kus Kaarli metsavennaelu on kirjas . 
2723	NA	 Nad olid tulnud üle värskelt küntud põllu tema sünnikodu poole , just saunmaja kohal rippunud üks hele ja kohev pilv , kuid päikest see veel ei varjanud . 
2723	NA	 Ta silmad olid sellesse pilve kinni jäänud , ise pole nagu märganudki , kuidas pilv tema pilku tõmbas , ning ütelnud : Mis siis ikka saab . 
2723	NA	 Ajalootudengid hakkavad arhiivide põhjal kursuse- ja diplomitöid tegema , üksikute saatused kaovad teaduslikesse tekstidesse nagu piisad või lõimed . 
2723	NA	 Ajalugu saab anonüümsemaks , selgemaks , kõik ebaregulaarsed teod ja verbid painutatakse reeglite alla . 
2724	NA	 Endla oli teda ammuli sui vahtima jäänud . 
2724	NA	 Mis siis saab , mis siis ikka saab ? kostnud vana naise ärev hääl . 
2724	NA	 Kuu aja eest käis Vilma mul külas - ta enda külaskäik oli Endlal siis juba teada - , me olime selle asja pärast väga mures . 
2724	NA	 Mina pooldan teie ema ja Kaarlit täielikult , peaaegu hüüdis Endla . 
2724	NA	 Teie ema käib mul just nüüd aeg-ajalt külas . 
2724	NA	 Kesse veel tuleb praegusel ajal vanainimest vaatama . 
2724	NA	 Nemad on Kaarliga nii õiged , kui üldse olla saab , kinnitab üheksakümnene naine sõjakalt . 
2724	NA	 Ja see Jüri , see komandör , kellest räägitakse ju igasuguseid asju , on paljudel aidanud oma varandused tagasi saada . 
2724	NA	 Ka teie emal kõik , mis Reiteritele kuulus . 
2724	NA	 Isegi advokaadi muretses , kes Vilmal arhiividest pabereid otsida aitas . 
2724	NA	 Niisugust meest peab hindama . 
2725	NA	 Ta oli nõksatanud , nagu oleks tal keskkohas liigendnuga , mis nüüd läks plõksuga kokku . 
2725	NA	 Säh sulle kirja- ja kohtumisootust ! 
2725	NA	 Valge hobusega - kelle nimi oli Aleksander , tuleb tal äkki meelde , sest lapsena veel oma kodus olles oli ta seda nime palju kordi hüüdnud . 
2725	NA	 Millalgi oli Alfred selle kolhoosi astunud Aleksandri kartulite muldamiseks Kütile toonud ja seletanud , et nüüd on hobuse nimi Sander , sest kolhoosi loomal ei tohi olla venelase nime - jah , valge hobusega isa oli kraavipervel põlvili ja Endla on hoopis teise loo pärast häiritud , sest see ärritav sündmus on lähemal . 
2725	NA	 See on ka nelikümmend kolm aastat hiljem otse siin , sest mina olen siin ja tuletan meelde . 
2726	NA	 Minu nimevahetanud vaarisa on selles päevas ka kohal , Juta poole juhatav unenägu on kohal , ometi tähendan igaühele neist kedagi teist , kui ma olen . 
2726	NA	 Kes ma olen ? 
2726	NA	 Kes ma siis õieti olen ? 
2726	NA	 Enne kui inimese mõttest rääkida , pean ma ju ise keegi või miski olema . 
2727	NA	 Ja pärast pikka vaikimist : on väga palju inimesi , keda märkad ehk ainult poolhämaras , kui viimased valguskiired on kohe-kohe kustumas ja loojangupeegeldusest õhetav taevas viskab maa peale roostepunase varju . 
2727	NA	 Punakaspruun videvik ei kesta kunagi kaua , aga sinu südant haarab äng , nagu oleks see valgus viimaseks üleminekuks päevast öösse . 
2727	NA	 Ainult kogemus päästab sind , sa lihtsalt tead , et hämaruse kestvamad varjundid alles hakkavad ennast näitama . 
2727	NA	 Täispimeduseni on veel aega . 
2728	NA	 Kui mina eelloojangu inimestega kohtusin , kui päästev hämarus oli juba möödas või alles saabunud , mõistsin , et siin ei räägita niisama ja heast peast mulle midagi . 
2728	NA	 Mu täditütred teavad tollest õhtust ja ööst liiga palju või on teadmatusest vait , ning seda enam valvavad iga oma sõna . 
2728	NA	 Liigutusi ka , sest nad vaatasid mind ikka pisut vargsi või täiesti salaja ja kui meie pilgud juhuslikult kohtusid , oli sellest tekkiv põrge füüsiliseltki tajutav . 
2729	NA	 Me istusime toa keskel ja laua ümber , kuid mul oli tunne , et istun keset lauda ning pööran end vastavalt jutujärjele igasse suunda . 
2729	NA	 Ma ei olnud inimene , vaid sündmus , kes oli tulnud nendega kohtuma õieti ju ammu äraunustatud loo pärast , nagu on ühe mehe vägivaldne surm . 
2730	NA	 Teie vanaisal oli palju kulda , tegelikult oli ka vanatädil kulda , kuid tema viis kulla just enne neljakümnendat panka , ja kui võimuvahetus tuli , oli ta kõigest ilma . 
2730	NA	 Vanatädil oli nelikümmend kuldrubla , vanaisal mitu korda rohkem . 
2731	NA	 ? 
2732	NA	 Kas Vilma pole teile rääkinud , et meie ema olevat selle kulla endale saanud . 
2732	NA	 Aga meie ema ei ole , meist keegi pole teie vanaisa kulda saanud . 
2732	NA	 See oli nii , et vanaisa tahtis enne surma ka meie ema näha ja sel ajal kui Meinhard meil hobusega järel käis , oli vanaisa ära surnud , ning meie ei tea , kas ta jõudiski kulla asukohast kellelegi rääkida . 
2733	NA	 Ega ma siis kulla pärast , ütlesin jahmunult . 
2734	NA	 Te pole kullast kuulnudki ? 
2735	NA	 Ei ole , ütlesin end kohtlaselt tundes . 
2735	NA	 Ei tea , kas on tõesti nõnda , et kui öeldakse sõna kuld , tõuseb kohe uim pähe . 
2735	NA	 Pea oli korraga raske ja silme ees virvendas . 
2736	NA	 Ei , ei ole mulle keegi kunagi kullast rääkinud . 
2736	NA	 Tea , kas seda ülepea oli . 
2737	NA	 Oli . 
2737	NA	 Oli küll . 
2737	NA	 Teie vanaisa kasvatas ju ratsahobuseid ja müüs neid kulla eest . 
2737	NA	 Päris tavalist põllupidamist oli vähe . 
2738	NA	 Et mitteteadmine oli vist mu näo sügavamas kihis täiuslikult sees , vaatavad nad mind nõutult tänase päevani . 
2739	NA	 Meie ema on meid nii ausalt ja õigelt kasvatanud , et me pidime teile sellest kullast rääkima , muidu oleksite mõelnud või kelleltki kuulnud , et ju nad ikka selle kulla said . 
2740	NA	 Ei ole osanud mõeldagi . 
2741	NA	 Ja selsamal hetkel tulnud tal meelde , et Vilma oli kuus aastat tagasi - 1994. aastal , niisiis - muudkui helistanud ja rääkinud , kuidas vanatädi Madli Reiter , keda ta oli kahtlustanud nõiduses , igale teda külastanud inimesele jutuajamise eest kuldrublaga maksis . - Mis lora sa ometi ajad , oli ta vastu ütelnud ning pannud ema juttu just nagu naljaks . - Kui keegi kausiga suppi aknast sisse andis , maksis Madli kuldrublaga , jäänud Vilma endale kindlaks . 
2741	NA	 Pärast surma ei olnud alles enam ühtegi raha , kõik oli ta külainimestele ära jaotanud . 
2742	NA	 Miks sina vanainimesele suppi ei andnud , oli ta enda meelest rumalale jutule sama mõõduga vastanud , ja Vilma ütelnud : Küll ma oleksin andnud ka , kui oleksin teadnud , et kuld saab minule . 
2743	NA	 Jumal hoidku , oli siis see jutt teadlikult ja just minu jaoks välja mõeldud , et kui küsima hakkan , siis ... oli ta mõtelnud ja korranud valjusti : Ei , ma pole kullast kuulnudki . 
2743	NA	 Häbi olnud oma ema kohta rohkem ütelda . 
2744	NA	 Nojah , kui pole räägitud . 
2744	NA	 Ega me tegelikult seda ka ei tea , kas Meinhard kulla sai - seda ikka olete kuulnud , et teie isa kasvatati maast madalast kui talu peremeest , tüdruklaps ei lugenud midagi , naine oli titelappide jaoks loodud - , meie ema sai kooliharidust ainult kümme klassi . 
2744	NA	 Me mõtlesime ka , kas teie vanaisa jõudis Meinhardilegi midagi ütelda , surmahoog tuli nii äkki , ja kui siis teie olite ka sealtkandist läinud , veeti ju elumaja koolile kütteks . 
2744	NA	 Mugri Jaska vedas , pärast oli tal terve suu kuldhambaid täis . 
2744	NA	 Meie ema ütles ikka , et kust sel Mugri Jaskal küll niipalju kulda sigines . 
2744	NA	 Kuld oli arvatavasti soemüüri ja korstnajala vahele peidetud . 
2744	NA	 Vanaisa oli ikka sealtpoolt tulnud , kui kellelegi raha andis . 
2745	NA	 Korra oli meie ema mõtelnud küll , et läheb pärast teie äraminekut otsima , aga siis otsustas ümber : öeldakse veel , et mis on sul sinna asja . 
2745	NA	 Kahju küll , kui ka teie ei saanud . 
2746	NA	 Viimasel õhtul käisid isa ja Kaarel teie poolt läbi ? 
2747	NA	 Jah , käisid küll . 
2747	NA	 Järgmisel hommikul oli koolis palju kihinat , Kolga tulevahetus kostis kaugele . 
2747	NA	 Kaarel ja Meinhard tahtsid petrooleumi , aga meil seda ei olnud , pidid siis Kuusmaalt läbi minema . 
2747	NA	 Meie ei tea , kas käisid või mitte . 
2747	NA	 Koht oli ju nii eraldi , metsa veeres ja veesoonte peal , üks lodu ja padu ja suviti palju rästikuid . 
2747	NA	 Kuusmaade lähedal oli hobusetall ja seal telefon . 
2747	NA	 Vahest nemad ehk . 
2748	NA	 Siis oli veebruar , torkan vahele . 
2749	NA	 Talv oli . 
2749	NA	 Tuisk oli . 
2749	NA	 Meie ei käinud sealt rabade tagant iga päev kooliski . 
2749	NA	 Teie isal lasti Kolgal jalad läbi , see oli neil Kaarliga kokku lepitud , et kui üks neist haavata saab ja liikuda enam ei jõua , laseb teine ta maha . 
2749	NA	 Vahest siis Kaarel tegigi nõnda . 
2750	NA	 Kas nad olid nii head sõbrad ? 
2751	NA	 Ei , ei olnud , aga kahekesi nad seal ju olid . 
2751	NA	 Või polnudki nii ? 
2751	NA	 Kohkunult : võib-olla Kaarel ei lasknud ka , meie ei tea . 
2751	NA	 Meie ema rääkis ikka , et Meinhard öelnud : elusast peast ma end nendele kätte ei anna , kui saan haavata , lasen end maha . 
2751	NA	 Kui surma sai , vahest ehk laskiski . 
2752	NA	 Aga ta ei saanudki jalgadest haavata . 
2752	NA	 Kes teile rääkis , et sai ? 
2753	NA	 Ei saanud või ? 
2753	NA	 Ei tea , ei mäleta . 
2753	NA	 Kõva jutt oli , et Kaarli ema oli NKVD-lastele , kirves käes , vastu tulnud , et mida te tahate . 
2753	NA	 Nii julge naine oli ! 
2753	NA	 Aga maha nad teda ei lasknud . 
2753	NA	 Kui ikka südilt vastu hakkad , ei puutu sind keegi . 
2754	NA	 Jumal hoidku , kes teile nii lolli juttu ajas ? 
2755	NA	 Kas nii ei olnud ? 
2755	NA	 Kust teie teate ? 
2755	NA	 Meie oskame teid vähe aidata . 
2755	NA	 Igasugu jutte räägiti . 
2755	NA	 Kas nüüd nii paljude aastate järel kõik täpselt meeles on , ei või tõesti ütelda . 
2756	NA	 Ta oli teie onu . 
2756	NA	 Minu isa oli teie onu . 
2757	NA	 Tema oli peremees . 
2757	NA	 Tema oli rikas . 
2757	NA	 Kas te üldse kujutate ette , mis mees ühest noorest poisist saab , kui teda koheldakse kui peremeest ? 
2758	NA	 Peremees saab , oli ta vastanud . 
2759	NA	 Ah teie arvate ka nii , küsiti südilt . 
2759	NA	 No kui te nii arvate ... 
2760	NA	 Te saite ju linna maja , oli ta häbenedes ütelnud , nagu alandaks vestluse laad teda ainuüksi sellega , et ta üldse niisuguseid etteheiteid kuulab ja peab neile midagi vastama . 
2761	NA	 Ma ei tulnud ju selleks siia , oli ta vaikselt ütelnud . 
2762	NA	 Jah , saime , aga meie ema müüs selle maja enne neljakümnendat nii õnnetult maha , et ei saanud midagi . 
2762	NA	 Raha läks ümber . 
2762	NA	 Ema vaadanud , et nii kauge maa tagant on raske üürilistega sidet pidada , ja nii see majamüügi otsus tuligi . 
2762	NA	 Algul ikka oli veel lootust , aga palju aastaid pärast Meinhardi surma ütles ema , et ei muutu siin enam midagi . 
2762	NA	 Kõik meie lootus on läinud tühja ! - Mis lootus , mis lootus siis ometi , hüüdnud tema , ilma et keegi neist oleks ta küsimust kuulmisväärsekski pidanud ! - Käisime suviti tihti teie isatalu maadel seeni ja marju korjamas ning ema näitas , kus nad lastena olid karjas käinud ja mänginud . 
2763	NA	 Mina ei tea oma sünnitalu piiregi , oli ta vaikselt mõtelnud . 
2764	NA	 Eks vanaema tegi ju laste vahel ka vahet . 
2764	NA	 Kord närinud hobused Meinhardi lambanahkse kasuka puruks , pärast saanud meie ema selle eest riielda . 
2764	NA	 Poissi hoiti . 
2764	NA	 Nojah , ta oli noorem muidugi ka . 
2765	NA	 Küll meie emal oli raske elu . 
2765	NA	 Väga raske elu . 
2765	NA	 Hiljem oli ta karjalaudas tööl ja ütles meile : vaadake , lapsed , nende kätega , NENDE KÄTEGA peab teie ema kaks korda päevas kaksteist lehma lüpsma . 
2765	NA	 Kus on siin õiglus ! 
2766	NA	 Jah , nende kätega , korratakse kooris . 
2767	NA	 Armas aeg , mis jutt see ometi on ! 
2767	NA	 Miks siis nende kätega tööd teha ei kõlvanud , kui keset küüditamisi ja vangilaagreid oli õnn jääda oma koju ja Eestisse ! 
2768	NA	 Minu isa oli teie onu , oli ta sihitult ütelnud . 
2769	NA	 Oli küll onu , jah , aga ega meie teda palju ei näinud . 
2769	NA	 Kui tuli , siis aeti meid alati ära . 
2769	NA	 Meie täiskasvanute juttudest osa ei võtnud . 
2769	NA	 Laste juuresolekul ei räägitud paljust . 
2769	NA	 Lastelt võib ju muu jutu sees kõik välja võtta , nii et nad ise ei märkagi . 
2770	NA	 Millal teie ema teada sai , et vend on surnud ? 
2771	NA	 Järgmise päeva õhtul vist . 
2771	NA	 Nad vaatavad üksteisele otsa . 
2771	NA	 Oli vist nii ? 
2771	NA	 Meie ema tuli õhtuselt lüpsilt , see võis nii umbes kaheksa ajal olla ja siis oli keegi juba teadnud ütelda , et sinu vennaga on nüüd nõnda . 
2772	NA	 Ja surnukeha õele välja ei antud ? 
2772	NA	 Minu ema oli ju sel ajal metsas , temale ei saadud midagi anda . 
2773	NA	 Ei antud . - Järgneb kohkunud paus : oi , nüüd läks küll midagi viltu ! - Ju siis ikkagi ei teatud täpselt , kuidas Meinartiga oli . 
2773	NA	 Tegelikult meie ei tea , kas ema teadis või ei . 
2773	NA	 Kuuldusi liikus igasuguseid . 
2774	NA	 Kuidas te Konksu Sandriga läbi saite ? 
2774	NA	 Tema oli ju naaber ? 
2774	NA	 Ja ta vend Jüri Bandiitide hävitamise pataljoni rühmavanem . 
2775	NA	 Mis siin saada . 
2775	NA	 Istus alailma meie köögis , kettaga püss põlvede vahel . 
2775	NA	 Jälgis , mis teeme , ja valvas . 
2775	NA	 Vahel istus köögis terve öö , kui pere magas . 
2775	NA	 Tema oli NKVD , kõik teadsid seda . 
2776	NA	 Pärast ütles meie ema , et Meinarti surnukeha visatud rappa . 
2776	NA	 Võib-olla oligi Sander see , kes teadis rohkem . 
2776	NA	 Ei mäleta . 
2777	NA	 Ta oli istunud ja kuulanud üsna tuttavat räägiti-nii-ja-teisiti-juttu , aga mis tõsi , mis vale , ei selgunud siingi . 
2777	NA	 Meie mõtlesime , et teie teate . 
2777	NA	 Tema oli teie isa . 
2777	NA	 Teile nad pidid ju ütlema . 
2777	NA	 Teie olete ju lausa kohustatud oma isa surma uurima . 
2778	NA	 Ma olin üheksa-aastane . 
2779	NA	 Siis muidugi . 
2779	NA	 Kesse lapsele teatab . 
2779	NA	 Aga nüüd ... 
2780	NA	 Ei ! 
2781	NA	 Oi , siis on küll halvasti , oma isa surma vastu võiksite küll huvi tunda . 
2781	NA	 Meie teame ainult seda , mis ema on rääkinud . 
2781	NA	 Nende ema , meie vanaema siis õieti , teinud laste seas algusest peale vahet . 
2781	NA	 Juba siis tegi vahet , kui nad veel linnas elasid . 
2781	NA	 Isa suri neil ära - pärisvanaisa , oli ta täpsustuseks vahele ütelnud - , nojah , meie vanaisa suri 1918. aastal ära , kui meie ema oli neljane ja teie isa ka väga noor - aastane , oli ta jälle vahele torganud - , nojah , aastane , ja iga kord ja iga kord , kui midagi juhtus , sai meie ema vanaema käest peksa , poissi ei puutunud ta kunagi . 
2782	NA	 No kuulge , aastast last ... 
2782	NA	 Aga jutustajad ei pane seda repliiki tähele ning jätkavad , otsekui tahaksid kogu elus juhtunud ülekohtu algusest lõpuni ükskord ometi ära rääkida . 
2783	NA	 Kui vanaisa suri , läks vanaema Anna korraks kuhugi tööle ja ükskord , kui ta koju tulnud , olid poisikesed õunavargil käinud . 
2783	NA	 Meie maja taga oli suur aed - meie vanavanemate maja taga oli suur aed , oli ta taas korrigeerinud - ja palju õunapuid . 
2783	NA	 Siis oli vanaema ühest poisist kinni krabanud , tõstnud jalgupidi üles ja raputanud . 
2783	NA	 Eks poiss oli õunad põue pannud , ja kui ta niimoodi , pea alaspidi , rippus , langes õunu kui robin . 
2783	NA	 Aga eks selle poisi vanemad elanud samal tänaval ja kutsunud politsei ja vanaema sai trahvi . 
2783	NA	 Võõrast last ei tohi puutuda , olgu ta pealegi varas . 
2783	NA	 Nii et meie vanaema oli väga äge , väga äge , ja kui vahel end meie ema peksma unustas , ei lõpetanud ta enne , kui vitsad katki . 
2783	NA	 Kui ise ära väsis , siis lõpetas peksmise muidugi ka . 
2784	NA	 Taevas hoidku , oli ta hüüdnud . 
2784	NA	 Kas lugu oli tõesti nii hull ! 
2785	NA	 Oli , oli , öeldakse kooris . 
2785	NA	 Kui nad lõpuks Moorakülla tulid , nuhtles ta meie ema edasi , aga poissi koheldi hästi , poisile anti kõik andeks , sest tema oli juba lapsest saadik peremeheks mõeldud . 
2786	NA	 Küll teie ema rääkis oma emast halvasti , oli ta siiski vahele jõudnud ütelda . 
2786	NA	 Päris imelik on teid kuulata . 
2787	NA	 Nüüd olete meid täiesti valesti mõistnud , oli õdedest vanim vastanud ilmselge pahameelega . 
2787	NA	 Me lihtsalt arvasime , et varanduse asjad peavad olema selged . 
2788	NA	 Vanaema Anna rääkis kodus oma lastega saksa ja vene keelt , et lapsed harjuksid . 
2788	NA	 Meie ema oskas saksa keeles täiesti vabalt lugeda ja rääkida . 
2788	NA	 Kust ta klaverit mängima õppis , seda meie ei tea . 
2788	NA	 Ei osanud küsida . 
2788	NA	 Kui oled noor , ei huvitagi vanade jutud . 
2788	NA	 Ja siis , kui tekib tahtmine seda või teist küsida , on nemad juba surnud . 
2789	NA	 Ta ei oskavat isegi praegu ütelda , mis tundega ta seletusi kuulas . 
2789	NA	 Ja kas üldse kuulas ? 
2789	NA	 Imelik oli , nagu oleksin kohal küll ja ikkagi kuskil mujal ja vestlusest eemal . 
2789	NA	 Mina küsisin , nemad vastasid . 
2789	NA	 Siis sõime , jõime ja kordasime kõik küsimused ja vastused uuesti üle . 
2789	NA	 Kolm-neli fotot sain . 
2789	NA	 Nad olid kõik albumid hoolikalt läbi vaadanud ja avastanud , et pooled pildid on kadunud . 
2789	NA	 Me mängisime nendega kaarte , kui lapsed olime , ütlesid nad natuke kohmetult . 
2789	NA	 Nad olid valmistunud mu tulekuks . 
2789	NA	 Nad tegid kõik , et ma oleksin rahul , ainult ma ise ei teadnud , kuidas ollakse rõõmus ja rahul , kui õeperegi ei tea Meinhardist midagi . 
2790	NA	 Üks asi on meil veel , mida teile näidata . 
2790	NA	 Kui te meile helistasite , ütlesite , et tahate näha kõike , mis puudutab teie isa . 
2791	NA	 Ma jäin ootele . 
2791	NA	 Algus igatahes oli pidulik ja ikka ka natuke kahtlev , et kas ma mõistan üldse . 
2792	NA	 Jah , see oli mu soov , aga ega kõik soovid ei pruugi täituda . 
2793	NA	 Teie isa jäi meie emale võlgu ja meil on see võlakiri alles . 
2794	NA	 ? 
2795	NA	 Jah , me pidime selle võlakirja 1990. aastal maalt linna kolides juba ära viskama , aga siis hakkasime vaatama , et see ju kehtib , et seda võib vaja minna . 
2796	NA	 Nad olid välja võtnud õe ja venna vahelise notariaalselt kinnitatud kokkuleppe 1938. aastast . 
2797	NA	 See oli tõepoolest olemas , Vilma oli tõtt rääkinud . 
2797	NA	 Ja nii oma tädilapsi uurides , mõelnud ta , et viimane mõisale osutav unenägu vihjas ehk ta isa poolvennale , kes oli oma ja võõras ühekorraga . 
2797	NA	 Miks muidu oli ta tundnud unenäos nii kaitstust kui ohtu . 
2798	NA	 Minu isaisa jääb mulle vist aegade lõpuni teadmata , kui mulle meelde ei tule , mida vanaema mul oma viimasel külaskäigul palus meeles pidada . 
2798	NA	 See järeldus tulnud nii äkki ja ootamatult , et tal jäänud korraks isegi hing kinni . 
2798	NA	 Teisi aegade hämaruses unustusse vajunud ja ka ju ootamatuid pärinemistaustu oskan ehk nüüd juba aimata ! 
2799	NA	 Juta lastele oli ta vastanud : 
2800	NA	 Aga mul ei ole seda talu . 
2800	NA	 Ja minu emal ei ole seda enam ka . 
2800	NA	 Ta kirjutas kogu mu isa vara oma teise abielu laste nimele . 
2800	NA	 Tegelikult ma ei teagi , mis mu isale peale talu võis kuuluda . 
2800	NA	 Peate mu poolvendade poole pöörduma , mina ei maksa teile küll midagi . 
2800	NA	 Viissada krooni oli omal ajal ju suurem raha kui praegu . 
2801	NA	 Oli . 
2801	NA	 Oli . 
2801	NA	 See ei ole väike raha , mis teie isa meie emale võlgu jäi . 
2802	NA	 Teie ema sai korraliku kaasavara , oli ta püüdnud olla asjalik ja tasemel . 
2803	NA	 Sai muidugi , aga ju siis teie isa arvestas , et peab veel saama . 
2803	NA	 Talu jäi ju temale . 
2803	NA	 Ja võimalik , et kuld ka . 
2804	NA	 Aga minule ei jäänud mu isalt midagi ja mina ei maksa . 
2805	NA	 Nojah , ega me lootnudki . 
2805	NA	 Võite selle võlakirja endale võtta . 
2805	NA	 Meile jääb mälestuseks valguskoopia . 
2806	NA	 Ükskõik , oli ta vastanud , me oleme kõik mingis mõttes koopiad . 
2807	NA	 Ja pärast seda olid nad eestlaste kombel mehiselt söönud . 
2808	 57 . 	 57 . 
2809	NA	 Salapärane - salapärane , sest ähvardav - tõmmu naine jälitab unes . 
2809	NA	 On pisut nagu vanaemaga sarnane , kuid hoiakult võõras . 
2809	NA	 Vanaema on ka hoiakult võõras , kuid enam ei jälita . 
2809	NA	 Isegi naeratab seina peal vahel . 
2809	NA	 Vaatan pilti ja mõtlen : Oh sa vana vaene Tardo liin , mis kõik sa oled pidand läbi tegema . 
2810	NA	 On pidanud linn . 
2810	NA	 On pidanud au . 
2811	NA	 Vabariigi ajal oli enamik baltisakslasi vaesed , ütlen emale . 
2811	NA	 Loe Mothanderit , siis saad teada , kui vaesed nemad olid . 
2812	NA	 Võõraste mälestusteta ei mäleta me sedagi , mida on näinud me ihulik silm , hõikan vahele , nagu ei võiks ema mind teise linna läbi telefoni kuidagi kuulda . 
2813	NA	 Aga nad olid uhked ega kaotanud väärikust . 
2813	NA	 Sellest uhkest balti väärikusest olen ma alati puudust tundnud . 
2813	NA	 Ja ta ei tea isegi , palju on ta lauses tõsist kahetsust või kes-teab-kellele suunatud pilget . 
2814	NA	 Nad paistsid äsja jalad alla saanud talupojale ja varasid krahmanud tõusikule otse naeruväärsed . 
2814	NA	 Sest raha maksab , kel nodi , sel au . 
2815	NA	 Miks sa seda mulle räägid ? küsib ema loiult . 
2816	NA	 Mooraküla Reiteritel oli võõras veri sees , nad ei olnud päriselt eestlased . - Ma tunnen , et telefon teisel pool on vaikseks jäänud . - Asutava Kogu poolt 10. oktoobril 1919. aastal vastu võetud maaseadusega riigistati kõik mõisad ( välja arvatud linnade , heategevate ja teadusasutuste ning maakondade ja valdade päralt olevad mõisad ) , ja maa jaotati neile , kes iseseisva Eesti eest võidelnud . 
2816	NA	 Õieti ei oleks eestlased ehk võitlema läinudki , kui neile poleks maad lubatud . 
2816	NA	 Majad jäid ositi alles , kuid maa võeti ära . 
2816	NA	 Mõisnikud ei saanud mõisates enam elada . 
2816	NA	 Linnakorterid olid maalt toodud mööblit tuubil täis . 
2817	NA	 Mida sa tahad ütelda ? 
2817	NA	 Ma olen väsinud . 
2817	NA	 Ära sa täna pikalt räägi . 
2818	NA	 Kumna Meyendorffide juures oli üks segakoloonia , kus võeti lahkelt vastu pärast 1917. aastat Nõukogude Venemaalt tulnud optante . 
2819	NA	 Ma ei tunne neid . 
2819	NA	 Pole kuulnud , vastab ema ikka veel loiu häälega . 
2819	NA	 Sinu esivanemad ei olnud optandid . 
2820	NA	 Siis oli ta Carl Mothanderi raamatust Parunid , enamlased ja eestlased emale ette lugenud hoolikalt valitud katkendi : 
2821	NA	 Kahe ülejäänud maja interjöör erines esiema omast küll määralt , kuid mitte laadilt . 
2821	NA	 Kõikjal niisama kummaline segadik luksusest ja odavast pudipadist , muistsest ja praegusest ajast , ja kõige üle samasugune laostumise loor , samasugune igatsus luua järele . 
2822	NA	 Terve pika päeva nägi kogu pere usinasti vaeva , kell neli aga koguneti esiema juurde teed jooma . 
2822	NA	 Siis pidi igaüks oma valdkonna kohta aru andma . 
2822	NA	 Teraselt uurides suunati lornjett laste ja lastelaste poole . 
2822	NA	 Sissetulekud ja väljaminekud kanti valitsejanna ette ja ilma tema kinnituseta ei langetatud ühtegi otsust . 
2823	NA	 Kumna Meyendorffid ei olnud korra ja puhtuse suhtes pedantsed . 
2823	NA	 Nad töötasid palehigis kella neljani , kuid seejärel lasid nad ennast lõdvaks . 
2823	NA	 Nende arusaam sündsast riietusest oli enam kui vabameelne . 
2823	NA	 Nad olid boheemliku hoiakuga individualistid . 
2823	NA	 Võeti , mis kätte juhtus . 
2823	NA	 Lauanuga sobis suurepäraselt raamatu järjehoidjaks , ja kui neid ka tosinkond niimoodi ära unustati raamatut tagasi riiulisse pannes või kuskile nurka visates , siis polnud sellest suurt lugu . 
2823	NA	 Perekonnahõbedat , mida kunagi oli jätkunud 120 lauakoha jaoks , oli hoolimata revolutsioonist , pagulusest ja maareformist ikka veel rohkem kui küllalt . 
2823	NA	 Milleks näha vaeva paberossituha marmortoosi raputamisega , kui istuti toas , kus selleks oli sada ruutmeetrit meelitavat põrandapinda ? 
2823	NA	 Alati oli seina äärde kokku rullitud mõni luksuslik vaip , mille võis kiiruga lahti rullida , kui põrand liiga tungivalt luua järele kisendas . 
2824	NA	 Jaah , sellest saan ma aru küll . 
2824	NA	 Sinu vanaonu , vanatädi ja vanaema olid ka väga lohakad , aga kraami neil muidugi oli . 
2824	NA	 Labidaga lükkasime sodi välja . 
2824	NA	 Ema hääl on elavam , ema hääl tõuseb mälestustest ja teadmisest . 
2825	NA	 Kas mu vanaema oli sinu ja mu isa laulatuse ajal kirikus , küsin meeleolutõusu jätkudes . 
2826	NA	 Ei olnud , vastab Vilma . 
2826	NA	 Kirikus ei olnud , aga kodus oli , lisab ta kähku . 
2827	NA	 Ma ei ütle , et tean , ma ei ütle , et ema valetab . 
2827	NA	 Ma räägin sakste elust pärast maareformi ja ma seon nemad Moorakülaga . 
2827	NA	 Uhkus ja väärikus võisid mõjuda tõesti naljakalt , ütlen korraga mõistvalt ja soojalt - ma tunnen , et mõistvalt ja soojalt - , vara ei olnud , mälestused olid , harjunud käitumine oli ka . 
2827	NA	 Aga mõned neist said uute aegade saabumisest aru . 
2827	NA	 SEE UUS AEG EI VAJANUD NEID ENAM ( enam , pomisen ) , ning kui asunikutaludeks jagatud maid ei suudetud harida , siis ostsid teised eestlased maa kokku . 
2827	NA	 Omanikud vahetusid . 
2827	NA	 Üks kultuur kadus seitsmesaja-aastase orjaöö meenutusõhade kiimas . - Ema on vait . 
2827	NA	 Ohkab väsinult . - Muud ei olnudki . 
2827	NA	 Muud ei juhtunudKI . 
2827	NA	 Nüüd taastatakse vanu mõisu . 
2827	NA	 Nüüd , kui kõik need endised on mullas ning järglased välismaal . 
2827	NA	 Otse füüsiliselt valus on selle rootslase sissevaadet möödanikku lugeda . 
2827	NA	 Nutan ja naeran ühekorraga . 
2828	NA	 Kelle pärast sa nutad , küsib ema erksa häälega . 
2829	NA	 Kadunud maailmade pärast . 
2829	NA	 Ei kellegi pärast üksikult . 
2829	NA	 Ja siis : miks vanaema kodust ära läks , kui sa isaga abiellusid . 
2830	NA	 Ruumi jäi väheks , vastab ema kähku . 
2830	NA	 Mul oli endalgi seda suure toa ahju hirm kütta , leegid käisid küttekoldest välja . 
2830	NA	 Elamistingimused ei rahuldanud teda . 
2831	NA	 Paari päeva pärast oli Vilma tagasi helistanud , maast ja ilmast rääkinud ning ütelnud , et vanaema Anna läks kodust ära sellepärast , et ta armastas reisida . 
2832	NA	 Meinhard ütles ka , et las ta siis läheb pealegi , ta on eluaeg ühest kohast teise rännanud ja pole kusagil kaua püsinud . 
2833	NA	 Kuule nüüd , vanaema oli ju siis kuuskümmend kuus aastat vana , oli ta vahele hõiganud , ja kuulu järgi üle kahekümne aasta enam-vähem paigal püsinud . 
2834	NA	 Mis siis ? 
2834	NA	 Minu majanaaber siin läheb järgmisel nädalal oma ema Tartust Amblasse kolima , sest vanainimene tahab vaheldust . 
2834	NA	 Virve ütleb küll , et püsi ometi kusagil paigal , aga ema ei püsi , pooled Eesti linnad on sedasi läbi kodjanud . 
2834	NA	 On ühes kohas mõne aasta , inimesed tüütavad ära , ja siis tulgu tütar jälle kolima . 
2835	NA	 Sinu vanaemaga oli sama lugu . 
2835	NA	 Eks ta läks ju noorest peast Moorakülast minema , sai isegi rohkem koolis käia kui teised , siis jäi Eestist väheks , elas Peterburis ja Moskvas ja reisis sealt muilegi maile . 
2835	NA	 Hulkus mööda ilma ka enne su isa sündi , kuigi oli juba abielus naine . 
2836	NA	 Kui mina sinu isale mehele läksin , tuli talle jälle reisikihk peale ja nõnda ta läks . 
2836	NA	 Imelikku pole selles midagi . 
2837	NA	 Õde oli tal mõistlikum . 
2837	NA	 Ütles ikka , et ohelik pihus , kelk lakas , ja tema jääb paigale . 
2838	NA	 Tal olid jalad haiged . 
2838	NA	 Kuhu ta oma kodust pidi siis minema ... 
2839	NA	 Seda ma räägingi . 
2839	NA	 Veel ütles sinu vanatädi , et vanemate inimeste üle ei tohi naerda . 
2839	NA	 See tuleb endale kunagi kätte . 
2839	NA	 Ja nii me siis lasksime Annal minna . 
2839	NA	 Kust sa tead , milliseks sa ise muutud , kui päris vanadus käes , lõpetas Vilma õpetlikult oma jutu . 
2840	NA	 Jumal hoidku , ja selle naisega olen ma paar viimast aastat sõda pidanud , et unustusest midagi päästa , oli ta just nagu kahetsedes mõtelnud , kuid ometi jätkanud . 
2841	NA	 Aga see seletus on antud kaks päeva hiljem , täna oleme tänases päevas ja vanaema Annat ei rahuldanud esiteks , elamistingimused , ja teiseks , küttekolded . 
2842	NA	 Ta läks Truubi sauna üksipäini elama . 
2842	NA	 Ei läinud ka tütre poole . 
2843	NA	 Juta ei lasknud teda uksest sisse , ütleb Vilma kindla jõulise häälega . 
2843	NA	 Ei lasknud sisse ! 
2843	NA	 Sisse ei lasknud ! 
2844	NA	 Nojah , sel ajal oli Eestimaal - Liivimaal , sellel maal - veel mõni siiajäänud baltisaksa tante , kelle juures olla . 
2844	NA	 Ta olevat tol ajal palju mööda Eestit ringi sõitnud . 
2844	NA	 Käis mindki vaatamas . 
2845	NA	 Kus , hüüab Vilma . 
2846	NA	 Seal , kuhu teist maha jäin . 
2847	NA	 Ei usu , hõikab Vilma , nagu oleksin kõrvust kurt . 
2848	NA	 Ega ma teadnud seda isegi enne , kui vanaema vanaea fotot nägin . 
2848	NA	 Kutsusin teda tädiks . 
2848	NA	 Saime selle tädiga metsas salaja kokku . 
2848	NA	 Majja ei tulnud ta kunagi ja mina ei teadnud , millal tuleb ja kustpoolt tuleb . 
2848	NA	 Väike halli peaga naine , näitas mulle , millised juurikad on söödavad . 
2849	NA	 Oled sa ikka kindel , et see oli tema ? - Vilma hääl on ergas ja terav . - 
2850	NA	 Olen küll . 
2850	NA	 Aga Juta lastele ma seda ei ütelnud . 
2851	NA	 Mis aastal see oli ? 
2852	NA	 Arvan , et 1951. aastal . 
2852	NA	 Siis oli ta juba haige ja ütles , et enam ei tule . 
2852	NA	 Ma nutsin tookord nii väga , et mu kallis tädi ei tule ... ja unustasin sootuks , mida tõotasin meeles pidada . 
2852	NA	 Viimase lauseosa neelan alla . 
2852	NA	 Seda ma valjusti ei ütle . 
2853	NA	 Mis siin imestada on , küsin hoopis . 
2853	NA	 Vilma on vait . 
2853	NA	 Vaikus mõjub . 
2853	NA	 Telefonitorus on kuulda undamist . 
2853	NA	 Aeg on pikk , aeg on lühike , kaugus ei kosta . 
2854	NA	 Ma sain Reiterite fotod lõpuks ka . - Vaikus . - Ma sain fotod ka , hõikan . 
2854	NA	 Juta pulmapildilt ja mitmetelt koorilaulu esitamise fotodelt . 
2854	NA	 Tänapäeval suurendatakse pisikegi nägu portreeks . 
2854	NA	 Vanaemal on olnud tõesti uhke kübar . 
2854	NA	 Selle Moskvas tehtud foto sain ma ka . 
2855	NA	 See oli neil suures toas raamis , ütleb ema vaikselt . 
2855	NA	 Ma olen seda palju vaadanud . 
2855	NA	 Ta on seal isegi ilus . 
2856	NA	 Väga ilus , vastan mina . 
2857	NA	 Või tema käis sind vaatamas , jätkab Vilma täiel jõulisel häälel , rõhutades pea iga öeldud sõna . 
2858	NA	 Eks ta käinud ju katsikul ka , ütlen kavalalt , sest tean , et ei käinud . 
2858	NA	 Vanatädi fotot mul ei ole . 
2858	NA	 Oli tal ka nii jõuline kongus nina kui vennal ? 
2859	NA	 Ei olnud , vastab Vilma , mõtted-mujal-häälega . 
2859	NA	 Oli lihtsalt pikk nina . 
2860	NA	 Niisugune lugu on veel ka , et ainult osa mu isa eellastest võttis endale perekonnanimeks Reiteri . 
2861	NA	 ? 
2862	NA	 Minuni jõudnud perekonnanimi on meil ainult sada viiskümmend aastat . 
2862	NA	 Nii ma ütlen , ise mõeldes , kuidas Põhjasõdagi on minu jaoks muutunud millekski , mis toimus alles eile . 
2863	NA	 Mis nimi , sosistab Vilma . 
2864	NA	 Ma ei saa aru . 
2865	NA	 Ütle nimi , kordab Vilma . 
2866	NA	 Ja ma ütlen , ise ärevil , kas mu äkki tekkinud üleväärsustundel on nime ütlemisega riskides õlekõrtki all . 
2867	NA	 Kumna Meyendorffide nimi see igatahes ei ole . 
2868	NA	 Vilma ei vasta . 
2869	NA	 Taevas hoia , hüüan endasse , tema ju teab , isa on talle kindlasti rääkinud . 
2870	NA	 Ja abiellusid nemad ... ( ma ütlen nime ) . 
2870	NA	 Anna ema eellaste seas oli vallakohtu vöörmündreid ja peakohtunikke - neid valisid talupojad ise ja valituks saamine oli austuse märk . 
2870	NA	 Selles suguseltsis oli palju taluperemehi ja vist isegi üks vabrikant . 
2870	NA	 Uurimine on mul alles pooleli . 
2871	NA	 Jah , ma tean , vastab Vilma pärast pausi vaiksel häälel . 
2871	NA	 Kui su isa onu suri , vaatasin koos oma isaga ( minu emapoolse vanaisaga , mõtlen mina ) talliotsa redelilt matuserongkäiku pealt . 
2871	NA	 See oli julgesti kilomeetripikkune , ja siis isa ütleski , keda maetakse ja et on sellest soost . 
2871	NA	 Väga rikkast soost , maid ja maju eri linnades palju . 
2872	NA	 Sinu mees oli ju ka - sellest soost , ütlen ka pärast pausi . 
2873	NA	 Vilma kõõksatab veidralt , ohkab , on jätkuvalt rahulik . 
2874	NA	 Aga see teine , see teine pool , kus toimus see nimevahetus , nagu sa räägid ... neid ma kartsin . 
2874	NA	 Ei saanud nende kommetest aru , ütleb Vilma korraga nagu kurvaltki . 
2874	NA	 Nemad tegid kogu aeg ainult seda , mis tahtsid ... 
2875	NA	 Kust sa tead ? 
2876	NA	 Ega ei teagi muud , kui et üks segane sort tuli lõpuks välja . 
2876	NA	 Nüüd jälitavad mind unes mõlemad pooled . 
2877	NA	 Miks sa seda mulle varem ei rääkinud ? 
2878	NA	 Ma olin unustanud , vastab Vilma . 
2878	NA	 Mis sa uurid nii palju . 
2878	NA	 See kõik on möödas . 
2878	NA	 Ära uuri . 
2879	NA	 Miks ma ei peaks tahtma teada , kes olid mu eellased ? 
2879	NA	 Sina ju tead . 
2880	NA	 Ega ma sulle kätt ette panna tõesti ei saa , kostab teiselt poolt . 
2880	NA	 Pean minema pikali . 
2880	NA	 Olen väsinud . 
2881	 58 . 	 58 . 
2882	NA	 Üks huvitav teema on veel , kuidas Meinhard naistele nööpe treis , aga sellest räägib Vilma ise , tihti ja vabatahtlikult , ja et enamasti ikka ühtemoodi , võib arvata , et isa tõesti naistele nööpe tegi . 
2882	NA	 Kas sel aga naistega Vilma viidatud mõttes tegemist oli , on kahtlane . 
2882	NA	 Vilma vajab millegipärast seda juttu , et Reiterite legendiks muutunud truudust panna kahtluse alla kas või korraks , kas või lause tasandil , ja seda võimalust teadmatute või ka teadjate ees nautida . 
2883	NA	 Üks halb asi oli tal veel küljes , alustab Vilma , ja tema ülesanne olevat siis küsida , missugune asi . 
2883	NA	 Nii on võimalik pisutki omavahel sidusalt rääkida , on ta Vilmaga suheldes õppinud . 
2884	NA	 Ta käis mööda küla juttu ajamas , ei püsinud kodus . 
2884	NA	 Kui välitööd tehtud ja mina jäin loomi talitama , läks tema küla peale . 
2884	NA	 Mis tema tegi ja kus tema oli , mina ei tea . 
2884	NA	 Omakaitsega tema õiendas , aga saksa ajal võeti meie salved viljast niisama tühjaks kui teistelgi . 
2885	NA	 Ta oli neil seal ju asjamees , torkan vahele . 
2886	NA	 Seda ütlesin talle minagi , et ärme anna , aga tema ei kuulanud mind põrmugi . 
2886	NA	 Ja hammastega oli teistel ka kallal , ja kui sa kommuniste sedasi puudutad , ei anta sulle midagi andeks . 
2887	NA	 Mis ta veel tegi ? 
2888	NA	 Nööpe treis . 
2888	NA	 Eks need naised olnud kõik ta vanad pruudid , mis ta muidu treis . 
2888	NA	 Talle meeldis kangesti juttu ajada . 
2889	NA	 Ja laulda , nagu oma ristiemalt kuulsin . 
2890	NA	 Ja-aah , laulis jah , aga kas just kogu aeg , mina ei mäleta . 
2890	NA	 Tea , kas viisigi pidas . 
2891	NA	 Tohoh ! 
2892	NA	 Vahel on nii , et inimene ise arvab , et oskab seda ja teist kangesti teha , aga ... 
2892	NA	 Aga kõigepealt tuleb teha oma ukseesine puhtaks , lõpetab Vilma südilt . 
2893	NA	 Millisest ajalehest sa seda lugesid ? 
2894	NA	 Vaata , sa räägid , et Kaarel tegi mulle pärast metsast väljatulekut abieluettepaneku . 
2894	NA	 Kust sa selle jutu võtsid ? 
2894	NA	 Seda pole olnud ! 
2894	NA	 Kas sinul on kõik suhted olnud nii akuraat , et kellelgi pole midagi ütelda ? 
2894	NA	 On tulnud kõiki ette , abielus ja vallalisi mehi , aga kas sa seda tunnistad ? 
2894	NA	 Ei tunnista . 
2894	NA	 Nii et kõigepealt pühi oma ukseesine puhtaks ja tule siis ütlema . 
2895	NA	 Mis juttu sa ajad , küsinud tema jahmunult . 
2895	NA	 Kust sa tuled selle peale , et minuga nõnda rääkida . 
2896	NA	 Ma ei tulegi selle jutu peale , ma räägin , mis elus kõik võib ette tulla , ja sellepärast ei tohi keegi midagi ütelda , kui oma ukseesine puhas ei ole . 
2897	NA	 Ma pole sinu meeste kohta midagi küsinud . 
2898	NA	 Kassanäe , või pole küsinud ? 
2898	NA	 Hõõrud neid metsas tehtud fotosid ilmast ilma ette . 
2898	NA	 Ma ütlen sulle , et see foto , kus ma Kaarlil kaelast kinni hoian , on tehtud siis , kui ma olin täiesti purjus . 
2899	NA	 Ei , purjus sa seal nüüd küll ei ole , vaielnud tema vastu . 
2900	NA	 Olin küll . 
2900	NA	 Mehed tõid tihti poodidest veine ja viina ja muid kalleid jooke , ja kui autotäied , ma ütlen sulle et autotäied , ega liialda põrmugi , sõdureid meid alatasa luuras , vajasime lõdvestust . 
2900	NA	 Kuidas sa seda ei taipa ? 
2900	NA	 Oled sa enda meelest pühak või ? 
2900	NA	 Pole kunagi vintis olnud ? 
2900	NA	 Näed , näed , oma ukseesine räämas , aga teist näägutama meister mis meister . 
2901	NA	 Tegelikult peaks sind üsna samadel tingimustel metsa saatma , kui olime meie . 
2901	NA	 Ehk tuleks sul siis aru pähe ja saaksid aru , mida inimesed läbi elavad , kui nad enam ei tea , kas nad inimesedki on . 
2901	NA	 Enne , kui end eraldi varjasime , oli muidugi teisiti , aga suures grupis tuleb teha seda , mis teisedki . 
2902	NA	 Aga isa neil piltidel pole ? 
2903	NA	 Muidugi pole . 
2903	NA	 Kui asi päris hulluks läks , oli tema juba surnud . 
2904	NA	 Vilma on ühekorraga tüdinud ja vihane . 
2904	NA	 Saad aru , ütleb ta , Meinhard oli seks ajaks juba surnud . 
2904	NA	 Ja peale Kaarli polnud mul kedagi , kellele toetuda . 
2904	NA	 Tahtsin grupist ära , aga end üles anda ka ei saanud : kõik punkrite asukohad oleks välja pekstud . 
2904	NA	 Nii ma siis tasakesi nukerdasin , et lähme ära , lähme siit päris ära . 
2904	NA	 Sügiseks sain teise niikaugele , et oli nõus . 
2904	NA	 Ma ei oska ju metsas üksipäini kuskile minna . 
2904	NA	 Ega need marjametsad olnud . 
2904	NA	 Suured riigimetsad olid . 
2905	NA	 Sügiseks oli enamik metsavendi tapetud , ütlen vahele , aga Vilma ei kuula . 
2906	NA	 1953. aasta hilissügiseks oli Kaarel siiasaadetavate spioonide ootel , sekkusin nüüd minagi . 
2907	NA	 Üks naljakas asi oli ka : see hävituspataljoni rühmakomandör ja Põltsamaa julgeolekuülem märkasid meid kuskil metsaveeres ja Kaarel märkas neid , vaatasime binoklitega üksteise poole . 
2907	NA	 Hiljem ütles ülem mulle , et olid tahtnud meid lasta , aga vahemaa jäänud kaugeks ja meie pääsesime jällegi . 
2907	NA	 Vilma naerab lahedalt ja mõnuga . 
2907	NA	 Ta on enda meelest mu paika pannud , nõustuma vaielnud . 
2907	NA	 Huvitav on Vilma monoloogi kuulata . 
2908	NA	 Ilma Kaarlita poleks mina sealt küll eluga pääsenud , ütles Vilma , ja tema oli mõelnud , et nõnda see ju oligi , sest oma mehega metsast karistuseta välja tulla ei olnud Vilmal lootust . 
2908	NA	 Ja lõpuks pääses tervest salgast puutumatuna ainult kaks : Vilma ja Kaarel . 
2908	NA	 Ja nende naervad näod fotodel , mida võin sugulastele kinkimiseks kas või raamida . 
2909	NA	 Vahel oli ta küsinud , kus Vilma ja Meinhard olid enne suurde salka minemist , enne Kaarliga kohtumist , ja siis oli Vilma põigelnud , et siin ja seal , ja ei kunagi midagi täpsemat . 
2910	NA	 Siis oli Vilma leidnud päästva vormeli : Meil olid omad varjamise paigad ... 
2910	NA	 See , mis kaks inimest omavahel tunnevad või räägivad , on nendevaheline asi ... 
2910	NA	 Sa pead aru saama , et mehe ja naise vahelisi asju edasi ei räägita ... 
2910	NA	 Ning tema oli hüüdnud - jälle hüüdnud ja hõiganud - , et ta ei üritagi mingeid intiimsusi välja pinnida , ta küsib ainult , kus nad end enne suurde metsavendade salka minekut varjasid . 
2911	NA	 Ja Vilma oli just nagu küsimust kuulmata vastanud : Kõigepealt oli Meinhard mu mees . 
2911	NA	 Mina sinu meeste järele ei küsi , jäta siis sinagi minu omad rahule . 
2912	NA	 Meinhard oli mu isa ja kõik , mis tema elusse puutub , huvitab mind . 
2912	NA	 Äkki saan nende teie varjamiskohtade kaudu mõne isa sugulasega tuttavaks . 
2913	NA	 Meinhard oli minu mees , korranud Vilma rõhukalt , ja mis meie vahel oli , jääb igavesti meie vahele . 
2913	NA	 Kuidas sa nii lihtsast asjast aru ei saa ? 
2914	NA	 Ma räägin ju muust . 
2914	NA	 Kuula mind ometi ! 
2915	NA	 Sinu isa on hauas . 
2915	NA	 Temast ei ole enam midagi rääkida . 
2916	NA	 Mul on isa foto , oli ta väsinult ja ilma igasuguse mõtteta lõpuks ütelnud . 
2917	NA	 Minul niisugust fotot ei ole , vastanud Vilma , ja kui ka oleks , mis ma sest fotost enam vahin . 
2917	NA	 Meinhard on surnud ja pildi vahtimine teda ellu ei ärata . 
2917	NA	 Kõik on möödas - kes kuhugi auku visatud , kes lolliks piinatud või vahetusse aetud - ja midagi muuta enam ei saa . 
2918	NA	 Ja sa ei või sedagi rääkida , mis inimene tema oli . 
2919	NA	 Harilik inimene oli , muud ma ei mäleta . 
2919	NA	 Olin nii noor , kui mehele läksin . 
2919	NA	 Ema ütles , et peab minema . 
2919	NA	 Meie hooned olid ju kõik ära põletatud , kuskil oli vaja elada . 
2919	NA	 Sõda käis , Meinhard tahtis keset sõda lapsi , palju lapsi tahtis tema . 
2919	NA	 Sinugi varjamisega oli tegu , mis siis sündimata jäänutest rääkida . 
2920	NA	 Ma olen mõelnud , et rohkem tööd teha üks inimene enam ei saa , kui mina seal Moorakülas tegin . 
2920	NA	 Rohkem tõesti ei saa , ütleb Vilma ja hakkab haledalt nutma . 
2921	NA	 Isa ... 
2922	NA	 Sinu isa oli sõjas . 
2922	NA	 Mina sellest rääkida ei oska . 
2922	NA	 Sõda räägib enese eest . 
2922	NA	 Küsi sõjalt oma isa järele , kui sa muidu ei saa . 
2922	NA	 Minul ei ole sulle midagi ütelda . 
2922	NA	 Sina oma vanemaid ei austa ja ka sinna ei saa ma midagi parata . 
2922	NA	 Niisugune on minu elu . 
2923	 59 . 	 59 . 
2924	NA	 Sirelid õitsesid , Austria-Ungari keisririigist alates sirelid , ja ma teadsin , et kui ta kodustest puudest ja põõsastest alustab , jõuab ta lõpuks vähemalt Kesk-Euroopasse . 
2924	NA	 See oli mul nii imelik kogeda , et ikka jõudis ta välja kuhugi mujale , et oma siinolemist esile tõsta . 
2924	NA	 Siis selgus ka , et seitseteist aastat tagasi istutatud sirelihekk oli taimi tuues vahetusse läinud : sõber , kes pidi ostma harilikud , pea kõikides koduõuedes lillatavad sirelid , oli kogemata saanud ungari omad . 
2924	NA	 Kas ungari sirelitel ja keisririigil oli üldse seost , ei huvitanud teda enam . 
2924	NA	 Sõnake ungari tähendas rohkem . 
2925	NA	 Sirelid õitsesid nagu küünlad , hekk on mul pügamata , ja nüüd on õues helelillatav sein , mis kange tuule käes voogas ja lainetas . 
2925	NA	 Väljas oli täitsa torm , kuigi vihma ei sadanud . 
2925	NA	 Elan mäe peal , sellepärast nõnda . 
2925	NA	 Tuul puhub seintest ja minu kõrvadest läbi , tuul pühib umbkorgid lahti ! 
2925	NA	 Ungari sirelid ei lõhna ka nõnda , õied on neljaharulised ja väiksemad . 
2925	NA	 Kodukask , metsakask , harilik kask kasvab keset õue , sirelihekist seespool , istun kase all vahetevahel , vahin korstnasuitsu . 
2925	NA	 Või lihtsalt pilvi , mis mäe otsast vaadates on veel kõrgemal , veel kaugemal , öisest täiskuust või tähtedest ma parem ei räägigi . 
2926	NA	 Mida enam hetkesse süüvin , pärinemist jälgin - ja siis näib , nimelt näib , kujuteldav maastik tasane - , seda peadpööritamapanevam on sisselõige aegade kaugusse . 
2927	NA	 Ei mäleta mina , kui kaugele meie ( tema ja mina ) enesekinnituses , et Austria-Ungari keisririik oli vaid viirastus , ja enesesüüdistuses , et me ei tundnud piisavalt oma esivanemaid , olime jõudnud , kui helises telefon . 
2928	NA	 Telefonil oli kalduvus tuua halbu sõnumeid ja mulle tuli meelde üleeilne nädalatagune unenägu siinsamas , sellel mäel , kuhu meil oli õnnestunud isegi telefon hankida . 
2929	NA	 Loobun siiski meie-vormelist , sest see pole meid kumbagi aidanud , ja räägin ikka ja endiselt segiläbi , kuigi ei tea miks ja kas nendel pöördumiste erinevustel on üldse mingit tähendust . 
2930	NA	 Oma maakivist lauda 1890. aastal ehitatud osas oli ta ühel ööl kohtunud isa esivanematega . 
2930	NA	 Noore vanaisa ja vanaema oli ta tundnud fotode järgi ära , teiste näojoonte sarnasus näitas vaid sugulust . 
2931	NA	 Ta oli täitsa juhuslikult hoone esiotsa ehitatud kolikambrisse sattunud - laudadest seinad ja põrand , riiuleil kaste ja kompse ja kes-teab-mida-veel ning keset ruumi söögilaud - , ta tundnud praeliha ja auravate kartulite lõhna , selle lõhna peale õieti tema-teada-muldpõranda ja kiviseintega ruumi üldse sisse astunud . 
2932	NA	 Mitte keegi ei pannud mu ruumitulekut tähele , ma olin nähtamatu , kuigi seekord riides , ja seega kogu situatsioon enne seda ööd vaadatud unenägudest tuttav . 
2932	NA	 Sellest hoolimata olin nii õnnelik , et ei leia kirjeldamiseks sõnu isegi praegu . 
2933	NA	 Ta oli vanameeste halle vuntse ja väärikat olekut kui ilmaimet vahtinud , kuid hüüet - te olete võib-olla kogu aeg siin viibinud ja mina ei ole märganud midagi ! - ei olevat kuulnud neist keegi . 
2934	NA	 MA SAIN ARU , ET UNI ON VAHEL . 
2934	NA	 Minu uni on vahel ja ühest ajamõõtmest teise ei kosta ka seekord midagi . 
2934	NA	 Seltskond lõpetas lõuna , pakkis asjad ( ? ) kokku ja kõik läksid tamme alla jäetud hobuvankrite juurde . 
2935	NA	 Jooksin nende poole , kuis jõudsin , karjudes : te ei tohi sõnagi lausumata ära minna . 
2935	NA	 Olen teid kogu elu otsinud . 
2935	NA	 Jätke vähemalt aadress , kust võiksin teid leida . 
2936	NA	 Vanaisa oli kontrollinud rakmeid , vanaema seadnud end keset vedruvankrit istuma . 
2937	NA	 Nüüd , just nüüd nad lähevad ja mina ei kohta neid enam kunagi ! 
2938	NA	 Ta oli hakanud jooksma värava poole - just nagu aegluubis ülikiiresti jooksma - ning pole majatrepist palju kaugemale jõudnudki . 
2939	NA	 Ma kukkusin ja nii õnnetult , et vasak käsi jäi keha alla , käsi oli täitsa kahekorra keeratud . 
2939	NA	 Aga ma olin südi , ma hakkasin paremaga end just nagu roomates värava poole vedama ja märkasin siis , et vaba käe sõrmed on murukamara üles kraapinud ja küünealused on täis verd ja mulda . 
2940	NA	 Ma hüüdsin ja nemad ei kuulnud , sellest sain aru , et minu hääl ei kostnud nendeni , kuigi mina kuulsin neid hästi . 
2940	NA	 Hobuste higi ja rakmete lõhna tundsin , ja sõitma hakkavate vankrite käginat . 
2940	NA	 Nad sõitsid sammu , mägi on kõrge , kaelatrikk olnuks lahkuda traavides . 
2941	NA	 Kui telefon helises , tulnud tal unenägu nii selgesti meelde , nagu jätkuks too uni lõpuks ka ilmsi . 
2941	NA	 Aga ei jätkunud . 
2941	NA	 Teiselt poolt - kõnetraadi teisest otsast - küsinud Harry-Ott Trabandi mehiseks timmitud hääl , kas tema on tema , ja siin olnud võimalik ainult jaatavalt vastata . 
2942	NA	 Trabant oli talle kohe esimeses lauses teatanud , et Kaarli suhtes on teil õigus . 
2942	NA	 Mees saadeti KGB poolt metsa sihikuga , nagu te millalgi ütlesite . 
2942	NA	 Ja kohe oli neile ka selge , et Kolgal tapetud mees on teie isa . 
2943	NA	 Ma sain Kaarel Kolgametsalt imeliku kirja , oli mees pärast pausi ütelnud . 
2943	NA	 Olete muidugi kuulnud ? 
2944	NA	 Ei ole . 
2945	NA	 Mina küll ei usu , et ta maa all elas , oli seletanud edasi Trabant , kellele ta võlgnes metsavendade fotod , Kaarel Kolgametsa mälestused , ligipääsu arhiivile . 
2945	NA	 Nii- või teistsugused telefonivaidlused agendi üle , kelle hüüdnimi oli Mutt . 
2945	NA	 Temal ( minul ) oli selle Muti algnime suhtes tekkinud kahtlusi ja ta oli Trabandiga neid millalgi jaganud . 
2945	NA	 Aga et Trabant viitas tookord Asta Saarele kui agendile , polnud nad Muti-teemat enam puutunud . 
2946	NA	 Tõsi , ta ise oli tuntud ja teada metsavendade uurijaga Mutist millalgi rääkinud ning too uurija oli hüüdnud : ega te ometi Krotti ei mõtle ( mutt on vene keeli ju krot ) , ma olen mitu aastat sellenimelist mõrvaragenti jahtinud , meie kandis tegutses tema ju ka ! 
2947	NA	 Jah , ikka seda maa all elavat looma on mõeldud ka siitkandi Mutiga , oli ta vastanud , aga mis tema maapealne elunimi oli või on , seda ei oska ma ütelda . 
2948	NA	 Ja nüüd tuletab Trabant ise maa all elamist meelde ! 
2949	NA	 Tal oli peas korraga lühis tekkinud : Kaarel kirjeldab mälestustes üht oma viimastest ja just maa alla ehitatud punkritest , kuhu mahtus vaid roomates sisse , ja Agatha öelnud , et tema ikka aitas Kaarlit nende mälestuste kirjutamise juures ka . 
2950	NA	 Et Jumalaga vahekorrad sirgeks saada , peab ülestunnistuses tsutike ka tõtt sees olema - Jumal räägib meiega võrdpiltides ja inimene räägib temaga nõndasama - , aga SIIS polevat ta põrmugi mõistnud , mida tahab Agatha selle lausega ütelda . 
2950	NA	 Agatha oli ainult naernud tookord kavalasti ja vaadanud teda kui eelajaloolist last , igavest last , kes iial täiskasvanuks ei saa . 
2951	NA	 Trabandile ei öelnud ta aga Kaarli maa all elamise kohta midagi . 
2951	NA	 Harry-Ott Trabant on endale ise vastanud , mõelnud ta möödaminnes ja oma ükskõiksust nagu imekski pannes . 
2952	NA	 Ma kohtasin naist , kes siia saadetud spioonidel , õigem oleks vist küll öelda , et KGB agentidel , kes spioone mängisid , juukseid lõikas . 
2952	NA	 Lõikas neil ja metsavendadel ühekorraga , oli ta hoopis ütelnud . 
2953	NA	 Ah te olete siis nii kaugele juba jõudnud , vastanud Trabant , nagu oleks ta tähelepanu juhtinud täiesti enesestmõistetavale asjale . 
2953	NA	 See pidi hea juuksur olema , töö on fotodeltki näha . 
2954	NA	 Jah , kuklad kõik kenasti paljad , nagu oleks juuksur näinud tänast moodi ette . 
2955	NA	 Kuidas teie ema tervis on , oli mees seepeale küsinud . 
2956	NA	 Ei tea . 
2956	NA	 Ei ole kuulnud , et temaga midagi iseäralikku oleks juhtunud . 
2957	NA	 Siis oli vestlusse tekkinud paus ja läbi telefoni kostnud , kuidas Trabant - või kes ? - arvutiklahve sõrmitseb . 
2958	NA	 Te olete muidugi kuulnud , et mõrvaragent Paulovi asi on jõudnud Riigikohtusse ? 
2959	NA	 Olen küll . 
2960	NA	 Siis olid nad taas mõnda aega vaikinud . 
2961	NA	 Ma siin mõtlesin , et mis teie arvate , kui annaksime ka teie emale ristikese ? 
2961	NA	 Metsas ta ikkagi oli ja Kaarel on neid autasusid saanud ju hulgi . 
2962	NA	 Saanud hulgi , saanud hulgi , saanudki hulgi , oli tal kõrvus kumisenud otsekui kaja . 
2962	NA	 Ja veel oli ta mõelnud , et on ligilähedast situatsiooni mingis julgeoleku protokollis märganud . 
2962	NA	 Aga kus , see ei tulnudki meelde . 
2963	NA	 Miks te seda minu käest küsite , oli ta vastanud , tajudes üllatusega pooleks , et see täiesti jahe ning rahulik hääl kuulub tõepoolest talle . 
2964	NA	 Aitäh , oli Trabant teinud pisut nagu pinevile tõusnud tooniga häält , ja pärast rõhutatult viisakat hüvastijättu katkestasid nad kõne peaaegu ühekorraga . 
2965	NA	 Siis oli ta äkki püsti tõusnud - kes-teab-kust väljailmunud külaliste keskel laua ääres püsti tõusnud , nagu kavatseks kõnet pidada - ning rääkinud kaua Sinimägedest , Tartu ja Emajõe lahingust . 
2965	NA	 Ta oli Neuhammeri laagri nime vihaselt hüüdnud ja veel paljusid teisi paiku nende meeste mälestustest , kellega isal oli olnud üks sõjatee . 
2965	NA	 Ta oli Eesti Vabariigist rääkinud , tuhandetest hukkunud eludest , Baltikumist ja sõnadest , mis Eestimaast üle on käinud , ning jõudnud lõpuks Kolgani välja . 
2966	NA	 Tuul oli vakatanud ja kuu paistnud maja avatud uksest sisse kui hiiglasuur taldrik . 
2966	NA	 Ta oli seisnud üksi oma maamaja köögis , laual põlenud küünal ja ühtegi inimest polnud näha . 
