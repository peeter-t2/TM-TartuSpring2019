par_nr	head	sentence
1	 Maa ja armastus 9 	 Maa ja armastus 9 
2	NA	 Arno Kasemaa 
3	 9. 	 9. 
4	NA	 Taas oli Tereese niisuguses olukorras nagu paar aastat tagasi , kui ta linna tuli , ilma peavarjuta , ilma teenistuseta . 
4	NA	 Kuhu minna ? 
4	NA	 Kas ehk koju , Vaherpõllule ? 
4	NA	 Kuid selle mõtte tõrjus Tereese kohe peast . 
4	NA	 Ta kujutas ette , millise näo ema ja Leonoore teevad ning milliste sõnadega õnnistavad , kui ta praegu Vaherpõllu uksest sisse astuks . 
4	NA	 Terve päeva hulkus ta sihitult ühest kohast teise , muremõtted peas . 
4	NA	 Kevadõhtu hakkas hämarduma ja linnas süttisid tuled . 
4	NA	 Lootusetult istus ta pargipingile ning ei suutnud kuidagi pisaraid tagasi hoida . 
4	NA	 Millise õnnetu tähe all oli ta küll sündinud , et kõik tema elus aina viltu vedas . 
4	NA	 Nagu oleks kellegi nähtamatu kuri käsi tema saatust juhtinud . 
4	NA	 Tereese sulges silmad ning püüdis oma olukorrale mitte mõelda . 
4	NA	 Kui ta linna tuli , sattus ta nagu poolkogemata õnneliku juhuse peale , sest Tereese pidas kohtumist tolle heledapäise härraga enda jaoks tõepoolest õnnelikuks juhuseks . 
4	NA	 Praegu aga paistis küll sedamoodi , et vähemalt tänane öö tuleb tal veeta siinsamas pargipingil . 
4	NA	 Meel oli sedavõrd nukker , et Tereese andis silmis kipitavatele pisaratele vaba voli . 
4	NA	" "" Mis sul viga on ? "" küsis keegi järsku tema kõrval . "
4	NA	 Tereese avas silmad . 
4	NA	 Võõras heledapäine tütarlaps oli märkamatult samale pingile istunud ning silmitses nüüd kaastundlikult nutvat Tereeset . 
4	NA	" "" Vaatan juba tükk aega , kuidas sa silmi pühid , ega oska ära arvata , miks . "
4	NA	" Mis sind nõnda muretsema paneb ? "" – "" Mul pole kusagile minna , "" nuuksus Tereese vastuseks . "
4	NA	" "" Kas sa oled alles maalt tulnud ? "" – "" Ei , sügisel saab juba kolm aastat . "" "
4	NA	" – "" Kus sa siiasaadik olid , et nüüd järsku enam kusagile minna pole ? "" – "" Härra juures . "
4	NA	 Aga eile õhtul ta solvas mind . 
4	NA	 Lõin teda selle eest näkku . 
4	NA	" Tema aga viskas mu korterist välja . "" "
4	NA	" – "" Kas see oli tolle härra korter ? "" – "" Jah . "
4	NA	" Ta maksis selle ning ka toidu eest , pidas mind üleval , "" tunnistas Tereese puhtsüdamlikult . "
4	NA	" Tütarlaps vaikis pisut , siis lausus : "" Ma võtaksin sind enda juurde . "
4	NA	 Seal on küll pisut kitsas , aga kui sa sellega lepid , siis lähme . 
4	NA	" Ja et sa kohe alguses teaksid , ka minu juures käivad härrad , kuid sellega harjud ära . "" "
4	NA	 Ning tütarlaps asus minekule . 
4	NA	 Tereese viivitas pisut , kuid siis tõusis temagi ning mõlemad hakkasid kesklinna poole astuma . 
5	NA	 Korter , kuhu võõras heledapäine neiu Tereese viis , oli tilluke tuba Müürivahe tänaval . 
5	NA	 Kitsas , tugevasti kulunud kivitrepp viis teisele korrusele . 
5	NA	 Toas oli ainult voodi , luitunud diivan , laud ja paar vineerpõhjaga tooli . 
5	NA	" "" Kui sa sellega rahul oled , võid seniks minu juurde jääda , kuni midagi mõistlikku leiad . "
5	NA	 Sa ehk tahad uuesti mõne härra juurde . 
5	NA	" Oled veel väga noor ja prink , sinu välimuse juures pole raske endale püsivat härrat leida , "" rääkis neiu mantlit seljast võttes . "
5	NA	 Tereese vaatas toas ümber . 
5	NA	 Siin oli tõepoolest ruumi üpris vähe , kuid parem ikkagi kui lausa uulitsal . 
5	NA	 Kuid ülalpidamine ? 
5	NA	 Kust hakkab ta seda saama ? 
5	NA	 Tütarlaps nagu taipas , millele Tereese mõtles ning asus selgitama . 
5	NA	" "" Mina olen vähe kodus . "
5	NA	 Käin tööl Rataskaevu tänaval . 
5	NA	 Võib-olla oled ehk tähele pannud , et seal ühe maja ees põleb kollane tuli . 
5	NA	 See on niisugune maja , kus minusugused härradega ja üldse igat sorti meesterahvastega kokku saavad . 
5	NA	 Siis ei pea alati tänaval hulkuma . 
5	NA	 Meil on perenaisega leping sõlmitud . 
5	NA	 Kui sa tahad , ma võin ka sind soovitada . 
5	NA	 Ma usun , et ta võtab sind hea meelega , sest sa oled noor ja ilus . 
5	NA	 Osa tulust saab perenaine endale . 
5	NA	 Aga kui rohkem tahad teenida , siis võid noormehi koju tuua . 
5	NA	 Mina ka toon . 
5	NA	 Veerenni tänaval on aga meiesuguste jaoks kontrollpunkt , seal peavad kõik käima , arst kontrollib , haiguste pärast . 
5	NA	" Narva maanteel on restoran "" Rooma "" . "
5	NA	 Ka seal töötavad tüdrukud numbrites . 
5	NA	 Seal käivad kõige rikkamad härrad , kes tüdrukutele hästi maksavad . 
5	NA	" See oleks sulle võib-olla kõige sobivam . "" "
5	NA	 Tüdruk vaikis . 
5	NA	 Nähtavasti oli ta nüüd kõik ära rääkinud , mis Tereesele oma edaspidise elu korraldamiseks vaja võis minna . 
5	NA	 Kuigi Tereese polnud meeste suhtes enam kogemusteta , tundus see kõik siiski võõras ja ebameeldiv . 
5	NA	 Kuid Tereese harjus . 
5	NA	 Harjus nii , nagu väga paljud temataolised maalt linna tööd otsima tulnud neiud . 
5	NA	" Ning Tereesest sai päris tavaline lõbutüdruk restoranis "" Rooma "" , kus ettekandjad numbritubades ka härrasid vastu võtsid . "
5	NA	 Peagi köitis jumekas pruunisilmne Tereese ühe rikka härra tähelepanu . 
5	NA	 See rikas härra muretses talle korteri ning Tereesest sai tema alaline armuke . 
5	NA	 Üldkokkuvõttes ei erinenud elu seal peaaegu mitte millegagi sellest , mis eelmisegi härra juures . 
5	NA	 Ka tema külastas Tereeset paar-kolm korda nädalas , maksis toa ja ülalpidamise eest ning andis ka raha hädavajalike ostude tegemiseks . 
5	NA	 Vahetevahel käis Tereese Müürivahe tänaval tolle heledapäise neiu juures , kes talle alguses ulualust andis , kui eelmine härra ta minema kihutas . 
5	NA	 Seal kohtus ta ka üsna sageli noormeestega ning sai pisut taskuraha , millest tal nüüd alatasa nappus oli . 
6	NA	 Kui järgmine laadapäev kätte jõudis , küsis Kaarel Ann-Leena käest puskarit , et sellega hobune purju joota ning siis laadal maha paristada . 
6	NA	" "" Mis puskarit ? "" tõmbas ämm silmad vidukile . "
6	NA	" "" Millal sa oma puskari minu kätte andsid ? "" – "" Sedasama puskarit , mida sa ajad ja külarahvale müüd , "" vastas väimees kannatamatult . "
6	NA	" "" Oled sa selle ajamist või müümist näinud ? "
6	NA	" Ja kui mul teda ka oleks , siis sinusugusele joomakaltsule ma seda küll ei annaks , ka kalli raha eest mitte . "" "
6	NA	" – "" Et sa , kurat , loll oled , sellest saan ma aru , aga et sa nii kangekaelne ka veel oled , sellest ma küll aru ei saa , "" arvas väimees südametäiega . "
6	NA	" "" Olen mis ma olen , aga puskarit sa minu käest küll ei näe . "
6	NA	 Ütle parem , kuhu sa mu saani panid ? 
6	NA	 Ma kirjutasin hobuse sinu nimele , saani mitte . 
6	NA	 Saan oli minu . 
6	NA	 Ja ma tahaksin näha , kellega sa kevadel põllule lähed . 
6	NA	" Kas sellesama kreksutiga , kes iga paari-kolme sammu järel sulle kust vastu vahtimist viskab või ? "" – "" Mis see sinu asi on , vana nõianuustik . "" "
6	NA	" – "" On küll minu asi . "
6	NA	 Koht on alles minu nimel ja seda ei anna ma käest , kuni mina elan , ära mitte loodagi . 
6	NA	" Aitab sellestki , et sa mu hobuse ja saani persse panid . "" "
6	NA	" – "" Too puskar välja , ära tänita ! "" – "" Mine oma mära saba alla ja hoia suu lahti , küll see sulle annab ühe hea sahmaka kõrisse , kui ta sul väga kuivab . "
6	NA	" Või mina andku sulle viina ka veel ! "" "
6	NA	 Ning Ann-Leena läks oma tuppa , et mitte kauem väimehe tänitamist kuulata . 
6	NA	 Kaarel tegi ämma suunas siivutu liigutuse ning saatis ta pikemalt mõtlemata niisugusesse kohta , kuhu ükski inimene minna ei saa . 
6	NA	" "" Kuradi tont ! "
6	NA	" Niisugune raisk tuleks teiste hirmuks maha lüüa . "" "
6	NA	 Ja kuidas ka Kaarel ei soovinud , et keegi ämma teiste hirmuks vagaseks teeks , elas Ann-Leena edasi , sest vaatamata igatsugu muudele sulitempudele ei saanud väimees ämma mahalöömisega hakkama . 
6	NA	 Et Kaarel Ann-Leena käest puskarit ei saanud , pani ta jopi selga ning kõmpis külasse , et sealt pudelitäis merepiiritust osta ja selle abil hobune laadale viimiseks ette valmistada . 
6	NA	" Kui väimees läinud , küsis Ann-Leena Elviiralt : "" Mis see Kaarel selle samagonniga tahtis teha , et nii peale ajas ? "" – "" Vist hobusele kõrva valada . "
6	NA	 Siis pidavat taltsaks jääma . 
6	NA	" Niimoodi ei saa teda ju kellelegi müüa . "" "
6	NA	" – "" Mina mõtlesin , et tahab tagant otsast sisse kallata , et nii palju vett välja ei ajaks . "
6	NA	 Ütle lolli praegu ! 
6	NA	 Ilus hobune oli käes , aga ei , vaja oli laadal viina eest maha paristada . 
6	NA	 Nüüd häda käes , et ei saa sellest kreksutist lahti . 
6	NA	" Et ma ka ise nii loll olin ja oma hobuse selle paadialuse kõrisse toppisin . "" "
6	NA	 Veel kaua õletas Vaherpõllu Ann-Leena oma väimeest taga , kes olevat maailma loodud nuhtluseks ja hukatuseks teistele inimestele . 
6	NA	 Kaarel tuli koju alles kesköö paiku , silmini täis , vaevaliselt edasi tuigerdades . 
6	NA	 Ta räuskas ning lällutas tuba mööda ringi ning nõudis ämma ukse taga kloppides sisselaskmist , sest ta tahtvat nüüdsama sellele nõianuustikule otsa peale teha . 
6	NA	 Kas Ann-Leena väimeest kartis ning tema ähvardusi tõsiselt võttis , ei tea , kuid sellest ööst alates hoidis ta alati teravat kirvest löögiriistana oma voodipäitsis , et Kaarlile vastu hakata , kui sel tõesti peaks tahtmine tulema tema elu kallale kippuda . 
7	NA	 Kaarel magas joodud peatäit kuni järgmise päeva lõunani ning läks siis uuesti külasse , et pead parandada . 
7	NA	 Nõnda kestis see mitu päeva . 
7	NA	 Alles nädala pärast jõudis ta lõpuks niikaugele , et täidetud viinapudeliga külast tagasi tuli ning hobuse rohitsemine võis alata . 
7	NA	 Mida ta märaga tallis tegi , kas kallas viina kõrva või söötis talle midagi muud sisse , kuid laadapäeva hommikul oli hobune rahulik nagu tallekene ning jõhvideta sabajuppigi hoidis ta viisakalt longus . 
7	NA	 Ann-Leena vaatas minejale vanatoa õuel seistes järele ega uskunud oma silmi . 
7	NA	 Väimehele endale soovis ta aga kõige koledamate piinade läbi surma ja hukatust . 
7	NA	 Peaks ometi nõnda juhtuma , et ta , redu , enam tagasi ei tuleks . 
7	NA	 Lööks keegi ometi ta laadal maha koos selle hobusekreksutiga . 
7	NA	 Ja kui Kaarel kolmepäevase äraoleku järel lagedale ei ilmunud , hakkaski Ann-Leena salamahti lootma , et tema õilis soov on täitunud . 
7	NA	 Elviira käis ringi punaseksnutetud silmadega ning hoidis öösi välisukse lahti , et mees tulles ukse taga asjatult ei ootaks ega külmetaks . 
7	NA	" "" Mis sa tast sitast taga nutad . "
7	NA	" Pane kaks kätt kokku ja täna jumalat , kui niisugusest joomakaltsust lahti saad , "" tähendas ema , kui väimeest ka neljanda päeva õhtuks koju ei tulnud . "
7	NA	" "" Jah , sul hea öelda , et pane kaks kätt kokku . "
7	NA	" Mul hakkab ju jälle laps tulema , ega ma siis muidu , "" nuuksus Elviira . "
7	NA	" "" Mis abi sul temast laste kasvatamisel on . "
7	NA	 Näed isegi , kuidas ringi löödab , ühelt laadalt teisele . 
7	NA	 Küllap laseb selle kreksuti ka kõrist alla , siis hakkab kevadel vist ise põllul atra vedama . 
7	NA	" Kui paremat meest ei ole , siis niisugust lakkekaussi ka pole vaja . "" "
7	NA	 Kuid Elviira nuttis edasi . 
7	NA	 Ja kui Kaarel ka viienda päeva õhtuks ei saabunud , pani Elviira mantli selga ning läks külasse kuulatama , kas keegi laadal juhuslikult tema meest ei kohanud . 
7	NA	 Nigula peremees , kes ka laadal käis oma noort hobust müümas , teadis rääkida , et Kaarel olnud oma halli märaga küll samas tema lähedal , kari mustlasi ümber , ise kenakesti auru all , kuid kas ta hobuse müüdud sai või kuhu ta läks , seda tema ei tea , sest tema sai oma hobusest juba lõuna paiku lahti , kuid Suleroo Kaarlit ta siis enam ei näinud . 
7	NA	 Ka mustlased olid kadunud . 
7	NA	 Teisi Kivinõmme mehi ta aga laadal ei kohanud . 
7	NA	 Elviira oli sama tark kui minneski , kuid ootas siiski veel . 
7	NA	 Seitsmenda päeva õhtul , kui Ann-Leena juba uskus , et tema palav soov on täitunud ning väimees kusagil maanteekraavis mahalöödult röitsutab , kobistas keegi ukse taga . 
7	NA	 Elviira tõttas avama ja astus kohkudes tagasi . 
7	NA	 Lävel seisis tundmatuseni moondunud näoga Kaarel . 
7	NA	 Üks silm kinni paistetanud , nina jäme nagu kartul , näol verised kriimud ning sinised muhud , käed verega määritud . 
7	NA	" "" Mis sinuga juhtunud on ? "
7	NA	" Kas röövlid ? "" küsis Elviira . "
7	NA	 Kaarel ei vastanud midagi , vaid tukerdas pliidi ette ning vajus oiates madalale taburetile . 
7	NA	 Ann-Leena katsus , et ruttu oma tuppa sai , pani ukse haaki ning vaatas , kas löögiriist on käepärast , sest väimehe välimus oli sedavõrd hirmuäratav . 
7	NA	 Mida tütar oma mehega köögis rääkis või mis seal toimus , seda ei saanud ta näha ega kuulda , kuigi väga oleks tahtnud . 
7	NA	 Alles hommikul , kui teised alles magasid , hiilis Ann-Leena vaikselt oma toast välja ning köögis pliidi ees väimehe verekorpas särki ning pluusi nähes tegi järelduse , et seda lakekaussi on laadal kõvasti pussitatud . 
7	NA	 Ja kui Ann-Leena lauda juurde lehmale heinu läks ette andma , piilus ta ka vargsi hobusetalli , et näha , missuguse imeeluka Kaarel seekord laadalt koju tõi . 
7	NA	 Seal ei näinud ta mingit hobust . 
7	NA	 Ka rege polnud õues . 
7	NA	 Nüüd oli Vaherpõllu perenaisel selge pilt . 
7	NA	 Tema oletused ei petnud teda . 
7	NA	 Väimees laskis ka selle halli kreksuti kõrist alla voolata ning oli nüüd jalamees . 
7	NA	 Vähe puudus , et ennast tahedaks ei tehtud . 
7	NA	 Paras kuradile . 
7	NA	 Et need mustlasemolkused ka ei märganud siis õigel taval anda , kui kord andmas olid . 
7	NA	 Niisugune paadialune paneks terve talu mõne kuuga pudelisse . 
7	NA	 Elviirale ei rääkinud ta oma avastusest midagi . 
7	NA	 Õiendagu omavahel . 
7	NA	 Kuid tütar tuli ise emale kurtma . 
7	NA	 Mustlased olevat mitmekesi kampa löönud ning hobuse Kaarlilt lausa käte vahelt jõuga ära röövinud . 
7	NA	 Ja kui Kaarel hobust tagasi nõudis ning politseile ähvardas teatada , tulnud nad talle kallale , lohistanud kusagile hoovi ning peksnud vaeseomaks . 
7	NA	 Pärast aga virutanud veel pussiga paar korda selga . 
7	NA	 Ilmselt tahtnud talle otsa peale teha . 
7	NA	 Kui kaua ta seal hoovis külmetas , ei mäletavat ta ise ka enam . 
7	NA	 Sealt aga korjanud keegi vanamees ta üles , viinud enda poole ja rohitsenud teda kõik need päevad . 
7	NA	" "" Hea , et ikka veel eluga pääsis , "" lõpetas Elviira silmi pühkides . "
7	NA	 Ann-Leena mõtles aga hoopis vastupidist , kuigi ta seda tütrele ei öelnud . 
7	NA	 Tema oleks näinud väimeest meelsamini sealsamas hoovinurgas oma veresaastas kärvanuna . 
7	NA	 Oleks niisugusest kuradist ometi lahti saanud . 
8	NA	 Kuid Suleroo Kaarlil oli visa hing ja mustlastelt saadud nahatäis ei murdnud tema tervist ega ka võitlusvaimu . 
8	NA	 Juba nädala pärast ajas ta enda Ann-Leena suureks imestuseks ning meelehärmiks jalule ning kõndis , käed püksitaskus , lõbusat vilet lüües Vaherpõllu õuel ringi nagu täisväärtuslik peremees kunagi . teiste majalistega rääkis ta vähe ega lasknud paista , mis tal plaanis . 
8	NA	 Ann-Leena ootas põnevusega , kust väimees hobuse võtab , kellega põllule läheb , sest aeg kiskus vägisi kevadesse . 
8	NA	 Kuid Kaarel ei teinud hobuse muretsemisest asjagi , vaid hulkus niisama , kuigi majapidamistööd olid ripakil . 
8	NA	 Heinte- ja sõnnikuveoks laenas ta hobuse kord Tagaväljalt , kord Nigulalt ja isegi kahe versta tagant Mõrdojalt . 
8	NA	" Kui Ann-Leena kord nagu muuseas tähendas , et küte on otsakorral , haopinu aga karjakopli teises servas , et peaks neid nagu hobusega tooma , vastas Kaarel : "" Kui sul p … e jäässe läheb , küll sa siis tead , kus haopinu on . "
8	NA	 Oma hobust ma sulle nagunii ei annaks , ära mitte loodagi . 
8	NA	" "" "
9	NA	 Päev enne jüripäeva laata oli Kaarel korraga kadunud . 
9	NA	 Kui ema Elviira käest küsis , kus vana redu on , et pole teda õue peal taarutamas näha , ei mõistnud tütar midagi vastata . 
9	NA	 Tema maganud alles , kui Kaarel enda riidesse kohmitses ning toast välja astus . 
9	NA	" "" Ehk läks laadale hobust ostma , "" õrritas Ann-Leena . "
9	NA	" "" Millega . "
9	NA	 Pole rahasentigi majas , ei saa enam lambiklaasigi poest kätte , rääkimata millestki enamast . 
9	NA	 Pole tal laadale põhjust minna . 
9	NA	 Eks ta Kivinõmmele läinud . 
9	NA	" Täkukalda Sohvi pidi puskarit ajama , küllap ta sinna nüüd läks . "" "
9	NA	" – "" Usu sa seda . "
9	NA	" Kaarel on laadal , ei kusagil mujal , "" arvas Ann-Leena . "
9	NA	 Jälle ei tulnud väimees ei sel ega ka järgmisel päeval koju ning asi tundus taas kahtlane . 
9	NA	" "" Ehk löödi nüüd ometi maha , "" hellitas Ann-Leena salamahti lootust , sest kaua need mustlased teda ikka niisama pussiotstega torgivad , küllap ükskord annavad nii , et jääb . "
9	NA	 Kuid Vaherpõllu perenaise lootused ei läinud ka seekord täide , sest Kaarel ilmus laada kolmanda päeva õhtul ootamatult koju , ilus must mära ohelikkupidi järel . 
9	NA	 Jälle ei saanud Ann-Leena muud kui tagus imestuse pärast käsi kokku . 
9	NA	 Kust ta põrguline ometi selle raha võttis , millega niisuguse ilusa , klantskarvaga mära laadalt ära tõi . 
9	NA	 Kaarli nurgeline nägu lausa säras õnnest ning endaga rahulolust . 
9	NA	 Elviira küsimuse peale , kust ta hobuse ostmiseks raha sai , ei vastanud mees midagi , vaid keeras selja . 
9	NA	 Alles tüki aja pärast lausus ta , et see ei olevat naise asi , kust mees hobuse ostmiseks raha välja kougib , peaasi , et ta on ostetud . 
9	NA	 Kuid hobuse ausal teel saamises hakkas kõige enne kahtlema Ann-Leena , siis aga ka Elviira . 
9	NA	 Ei olnud ju ometi võimalik , et niisugune ilus loom kusagil tee ääres ilma peremeheta vedeles , et muudkui aja aga päitsed pähe ning too ära . 
9	NA	 Ning Kaarel sai ämmalt otsekohe austava nimetuse – hobusevaras . 
9	NA	 Veel samal päeval võttis Ann-Leena jalad selga ning jalutas Õllepoele , et Leontiinele uudisest teatada . 
9	NA	 Ja kui juba Õllepoe Leontiine midagi teadis , siis teadsid seda paari-kolme päeva pärast kõik Kivinõmme ja Väliku küla inimesed . 
9	NA	 Asi läks ruttu suure kella külge ja kui Kaarel pärast laadaväsimuse lõplikku väljamagamist Täkukalda Sohvi käest hobuseliikudeks puskarit läks nuruma , teati sellest ka seal juba . 
9	NA	" "" Mihukese hobuse liikudeks sul seda puskarit vaja on ? "" vidutas Täkukalda Sohvi Kaarli poole silmi . "
9	NA	" "" Kas selle varastatud musta mära liikudeks või ? "" – "" Mis möga see on ? "
9	NA	" Kes sulle sihukest plära ajas ? "" – "" Eks su oma ämm ikka . "
9	NA	" Oli käinud Õllepoe Leontiinele kuulutamas , et tema elab nüüd hobusevargaga ühe katuse all . "" "
9	NA	" – "" Nüüd ma selle nõianuustiku küll maha löön . "
9	NA	" Enam ma teda kuradit elusse ei jäta , "" otsustas Vaherpõllu väimees ja kastis Täkukalda Sohvi pruulitud märjukesega kuivama kippuvat kõri . "
10	NA	 Kuid ämma mahalöömisest ei tulnud miskit välja , sest Ann-Leena oli ennast ettenägelikult varustanud lisaks teravale kirvele ka veel vana Jüri pika seatapmise pussiga ning tundis ennast riivitatud ukse taga üpris kindlana ja ladus raevutsevale ning sissepääsu nõudvale väimehele sõnu , mida sülg parasjagu keelele kandis . 
10	NA	 Küll tõotas Kaarel ukse maha lüüa ning vanamoori vagaseks teha ja lõpuks veel tulegi räästasse torgata , kuid ämmale ei avaldanud ta ähvardused mingit mõju . 
10	NA	 Ann-Leena arvates olid trumbid seekord tema käes . 
10	NA	 Tal tarvitseb ainult Seliveresse jalutada ning politseile teatada , et Vaherpõllu tallis on varastatud hobune ning et selle looma vedas sinna viimasel laadapäeval Suleroo Kaarel , ning väimehe vangiminek on kindlustatud . 
10	NA	 Vist ei olnud hobuseparisniku südametunnistus tõesti kõige puhtam , sest politseiniku nime kuuldes tuigerdas ta ämma ukse tagant minema ning vajus voodisse . 
10	NA	 Ann-Leena aga kõndis terve õhtu toa ja köögi vahet , terav seatapu puss löögivalmilt käes , et ennast vajaduse korral väimehe rünnaku vastu kaitsta . 
11	NA	 Kuni järgmise laadapäevani elati Vaherpõllul enam-vähem rahulikku elu , sest millegipärast vältis Kaarel ämmaga kokkupuutumist ja kui nad ka köögis või õuel teineteist nägid , pigistas Kaarel suu kinni ning vaatas kõrvale , kuna ämma paljas nägemine kiskuvat tal vande- ja sajatamissõnad üle huulte , nagu ta kord Elviirale ütles . 
11	NA	 Ann-Leena seevastu saatis vihatud väimehele hävitavaid pilke ja kui need mürki täis pilgud kedagi oleksid tapnud , poleks Suleroo Kaarlit enam maa peal olemaski . 
11	NA	 Elviira pealekäimisel alustas Kaarel isegi kevadiste põllutöödega ning kündis esimeste külvide alla minevad põllud üles . 
11	NA	 Kuid laadapäeva eelõhtul kadus ta jällegi ühes hobusega . 
11	NA	 Keegi polnud ta lahkumist märganud . 
11	NA	 Seekord ei lasknud aga Kaarel ennast kuigi kaua oodata , vaid ilmus juba järgmise päeva õhtul koju , noor must märasälg käe kõrval . 
11	NA	 Kuhu ta eelmise hobuse pani või kellele maha paristas või kust see sälg talle käekõrvale sattus , selle kohta ei andnud ta kellelegi aru . 
11	NA	 Paari-kolme päeva pärast ilmus aga Vaherpõllule vallavanem ja ühe tundmatu mehe saatel Selivere politseinik . 
11	NA	 Nimelt kandunud tema kõrvu , et Suleroo Kaarel varjab enda juures eelmisel laadapäeval varastatud hobust . 
11	NA	 Ann-Leena , kes juttu pealt kuulis , hõõrus juba heameele pärast käsi . 
11	NA	 Kuid tema rõõm oli varajane . 
11	NA	 Võõras tundmatu meesterahvas oli varastatud hobuse omanik . 
11	NA	 Kaarel käitus nagu kõige ausam inimene kunagi . 
11	NA	 Julgelt viis ta mehed talli juurde ning tegi ukse lahti . 
11	NA	" "" Palun , minu hobune on siin . "
11	NA	" Missugust teie otsite , seda mina ei tea . "" "
11	NA	 Ka pass hobuse jaoks oli olemas . 
11	NA	 Tema ostnud sälu Rakvere laadalt . 
11	NA	 Kõik paistis olevat korras ning mehed lahkusid . 
11	NA	 Kui politseinikul oleks vaid mõttesse tulnud Ann-Leenat küsitleda , oleks asi võtnud Kaarli suhtes võib-olla vägagi halva pöörde , kuid et nad piirdusid vaid peremehelt saadud seletusega , tuli Kaarel sellest hobusevarguse loost puhtalt välja . 
12	NA	 Kui Tagavälja peremees üleaedse noort märasälgu nägi , hakkas see talle meeldima . 
12	NA	 Ta oli oma vana mära maha müünud , noor oli aga täkk . 
12	NA	 Kuid Juhan oli harjunud noori hobuseid kasvatama ning tahtis seda ka edaspidi teha . 
12	NA	 Seepärast tegi ta naabri Kaarlile ettepaneku – müügu oma noor mära temale . 
12	NA	" "" Nagunii viid sa ta järgmisel laadapäeval mustlastele ning paristad maha . "
12	NA	 Ega sa teda endale nagunii ei jäta . 
12	NA	" Ta ju noor alles , põllutööks kõlbmatu . "" "
12	NA	 Kaarel mõtles veidi ning oli naabri ettepanekuga nõus . 
12	NA	 Veel samal õhtul võttis Kaarel sälu käekõrvale ning viis Tagaväljale . 
12	NA	 Juhan maksis kakssada krooni ning Vaherpõllu oli taas ilma hobuseta . 
12	NA	" "" Hoia nüüd raha ilusasti alles , selle eest saad korraliku tööhobuse , "" õpetas Juhan , raha Kaarlile peo peale ladudes . "
12	NA	 Kevad aga edenes ja kartulite mahapanek oli käes . 
12	NA	 Et Vaherpõllul hobust ei olnud , läks Ann-Leena naabrite jutule , sest väimehele lootes oleksid kartulid jäänudki maha panemata . 
13	NA	 Kuid Kaarlil oli rahaga sama raske ühes majas elada kui noore ilusa hobusegagi . 
13	NA	 Mõlemad otsekui põletasid teda , neist oli vaja esimesel võimalusel lahti saada . 
13	NA	 Nii suurt raha ei olnud Suleroo Kaarel veel kunagi varem oma taskus kandnud ning see tegi ta uhkeks ja upsakaks . 
13	NA	" Kui ämm ääri-veeri põlluleminekut meelde tuletas , sest teised olid juba külvitöid lõpetamas , vastas väimees : "" Pea suu , ära mölise ! "
13	NA	 Kui liiga palju kamandad , pistan raha tasku ja lasen jalga . 
13	NA	" Künna ise oma liivasussi , kui tahad . "" "
13	NA	" – "" Küllap künnaksin , kui sa mu hobust poleks ära röövinud , va paadialune , "" nähvas Ann-Leena vastu . "
13	NA	 Sõnasõda lõppes sellega , et ülimalt ärritatud ämm kannatuse kaotas , sabad kaenlasse kiskus ning naiste viimased trumbid välja pani . 
13	NA	 Kaarel ei lasknud ennast sellest heidutada , vaid kadus mõne päeva pärast koos Tagavälja Juhanilt saadud rahaga ega tulnud enne kui alles nädala pärast – suure , kuid tohutult lahja hobusekronuga . 
14	NA	 Mida rohkem Allika perepreili oma edaspidise elu üle mõtteid mõlgutas , seda kindlamini jõudis ta veendumusele , et ta peab abielluma Haraldiga , mitte Edmundiga . 
14	NA	 Kuhu nad elama asuvad või millest elama hakkavad , selle pärast Manda ei muretsenud . 
14	NA	 Ta teadis , et Haraldi sugune mees ei jää kusagil hädasse . 
14	NA	 Ja kui siis Edmund jälle üle hulga aja Allikale ilmus ning õhtul peretütre juurde magama heitis nagu kunagi oma kihlatud mõrsja kõrvale , tõusis Manda sõnalausumata voodist , pani enda riidesse ning istus toolile . 
14	NA	" "" Noh , mida siis see peab tähendama ? "" tõstis Edmund oma süsimusti kulmukaari . "
14	NA	" "" See tähendab seda , et meie vahel on minu poolt kõik lõpetatud . "
14	NA	 Ma ei abiellu sinuga . 
14	NA	 Ja minu pärast ei maksa sul enam Allikale tulla . 
14	NA	 Sina ei ole minu mees . 
14	NA	" Kõik oli suur eksitus . "" "
14	NA	" – "" Aga Allika ? "" – "" Ei lähe mulle korda . "
14	NA	 Kui isa talu sulle tahab anda , andku . 
14	NA	 Mul pole sellest kahju . 
14	NA	" Mina abiellun mehega , keda ma armastan . "" "
14	NA	 Nende sõnadega tõusis Manda toolilt ning astus ukse poole . 
14	NA	" "" Ja kuhu preili nüüd läheb , kui tohib küsida ? "" – "" Oma mehe juurde . "" "
14	NA	" – "" Ah nii on lood . "" "
14	NA	" – "" Jah . "
14	NA	 Ma ei taha meest , kes juba enne pulmi teenijatüdrukutega magab ja nendele lapsi teeb . 
14	NA	" Ma tahaksin näha , kuhu sa selle lapse paned , kui Linda selle ükskord sulle ukse taha toob . "" "
14	NA	 Edmund kargas voodist ning vaatas Mandat laial pilgul . 
14	NA	" "" Mis plära see on ? "
14	NA	" Kes sulle niisugust möga ajas ? "" – "" Linda ise . "" "
14	NA	" – "" Valetab ! "" karjatas Edmund . "
14	NA	" "" Miks ta peaks valetama ? "
14	NA	 Sa arvad , et kui sina ise valetad , siis teevad seda ka kõik teised . 
14	NA	 Sa käisid tema juures terve suve läbi . 
14	NA	 Ja ometi tulid sa veel minu juurde nagu aus mees kunagi . 
14	NA	 Mul on vastik sind vaadata . 
14	NA	 Mis imeväel sa isa ära oled suutnud võluda , seda ma ei tea . 
14	NA	" Ausa jutuga igatahes küll mitte . "" "
14	NA	 Manda astus uksest välja . 
15	NA	 Saunaaknast paistis valgus , tähendab , Harald ei maganud veel . 
15	NA	 Manda tõttas üle õue sauna poole ja tundis , et ta ei ole enam Allika koolitatud peretütar . 
15	NA	 Peretütre õigused pani ta praegu vabatahtlikult maha , jättis üles ärklituppa , sinna , kus tema neiupõlve voodis pikutab mees , kes tema kaudu Allika talu kätte tahtis saada . 
15	NA	 Pikutagu . 
15	NA	 Ta võib sinna jäädagi , kui isa niimoodi on otsustanud . 
15	NA	 Tema aga ei taha olla mingiks abiventiiliks Allika ja Edmundi vahel , vaid vaba ja Allikast täiesti sõltumatu . 
15	NA	 Tema abiellub Haraldiga , kui Harald teda vastu võtab . 
15	NA	 See selgub varsti . 
15	NA	 Ning Allika perepreili koputas saunauksele . 
15	NA	" "" Kes seal on ? "" küsis Harald . "
15	NA	" "" Mina , Manda . "" "
15	NA	 Sees valitses tükk aega vaikus , enne kui Harald vastata suutis . 
15	NA	" "" Oota , ma kohe . "" "
15	NA	 Ning sulane avas ukse ja laskis peretütre sisse . 
15	NA	" "" Mis juhtus ? "" – "" Ei midagi erilist . "" "
15	NA	" – "" Minu teada tuli kavaler sulle õhtupoolikul külla . "
15	NA	" Miks sa ära tulid ? "" – "" Tulin – ja ei lähegi enam tagasi . "" "
15	NA	 Harald vaatas ukse kõrval seisvat Mandat ega saanud millestki aru . 
15	NA	" "" Tule , istu ja räägi , mis lahti on ? "" – "" Ma ju ütlesin , et tulin ära . "" "
15	NA	" – "" Noh , ja siis ? "" – "" Ma ei abiellu temaga . "
15	NA	" Tulin sinu juurde , kui sa mu vastu võtad . "" "
15	NA	" – "" Kuidas seda mõista ? "" – "" Olen teid kogu aeg mõttes kõrvutanud , sind ja Edmundit . "
15	NA	 Ja nüüd on vaekauss lõplikult langenud ja sinu kasuks . 
15	NA	 Võib-olla et ma oleksin sellega veel viivitanud , sest ma ootasin algatust sinu poolt . 
15	NA	 On ju niisugune tava , et mees kosib naise , mitte naine mehe . 
15	NA	 Aga olgu . 
15	NA	 Ma ei taha enam niimoodi . 
15	NA	 Tahan kuuluda ainult sinule . 
15	NA	 Ja nüüd on sinu kord kosta . 
15	NA	 Mina jätsin mõistuse kõrvale ja kuulasin , mida süda ütleb . 
15	NA	" Tee sina sedasama , siis oled sa õige mees . "" "
15	NA	" – "" Aga Allika ? "" – "" Tehku isa temaga , mida tahab . "
15	NA	 Mina olen temast huvitatud ainult koos sinuga , muidu mitte . 
15	NA	 Ma ei armasta teda , sest ma pole õppinud teda armastama . 
15	NA	" Ma pole tema pärast vaeva näinud , seepärast ei oska ma temast ka lugu pidada . "" "
15	NA	 Harald tõusis ning tõmbas Manda endale lähemale . 
15	NA	" "" Kui sina temast lahti ütled , siis ütlen ka mina . "
15	NA	 Minu otsus on , et Allika ei tohi meie mõistust ja tundeid mõjutada . 
15	NA	" "" "
16	NA	 Kui Manda hommikul saunakambrist lahkus ja üles ärklituppa läks , oli Edmund kadunud . 
16	NA	 Manda hingas kergendatult . 
16	NA	 Nüüd pole sel aferistil enam põhjust siia tulla . 
16	NA	 Tema otsustas oma saatuse üle ise , tehku isa Allikaga mis tahab . 
16	NA	 Kuid isa jutule tuleb minna ja veel täna . 
16	NA	 Saaks ükskord ometi asjad ühele poole . 
16	NA	 Ära on tüüdanud need kõhklused ja kaksipidi mõtlemine . 
17	NA	 Nähes tütart sulase seltsis tuppa astumas , aimas Kustu süda halba . 
17	NA	 Oleks Manda tulnud üksinda , oleks ta aina rõõmustanud , sest juba ammu tahtis ta tütrega nelja silma all kõnelda , kuna suhted Edmundi ja Manda vahel ei paistnud olevat kaugeltki korras . 
17	NA	 Ja oma südames uskus Allika peremees , et Manda ja väimehe vahel seisis põigiti ees just see vihatud sulasenärakas , kes tütre kaudu Allika talu kätte tahtis saada . 
17	NA	 Kuid ennem läheb vares valgeks ja hakkab Umboja jõgi vastupidi jooksma kui tema , Allika Kustu , talu mingile Vainu Haraldile annab . 
17	NA	 Ärgu mitte lootkugi . 
17	NA	" "" Isa , me tulime sinu jutule , "" alustas Manda ilma sissejuhatuseta , "" et arutada , kuidas me edaspidi Allikal elama hakkame . "" "
17	NA	 Kustul virasid kuumad ja külmad judinad vaheldumisi üle higiseks tõmbuva selja . 
17	NA	" "" Et sa kohe alguses teaksid , millest jutt on , ütlen ma sulle ära , et meie otsustasime Haraldiga abielluda . "
17	NA	" Eile õhtul tegin selle teatavaks ka Edmundile . "" "
17	NA	" – "" Teie otsustasite ! "" kogeles Kustu kuivavast kurgust . "
17	NA	" "" Kellega sa tahad abielluda ? "" – "" Haraldiga . "" "
17	NA	 Kustu kartis , et saab südamerabanduse . 
17	NA	 Ta silme ees muutus tuhmiks ning hing kippus rindu kinni jääma . 
17	NA	 Pärani silmil vaatas ta tütrele otsa , ilma et oleks sõna suust saanud . 
17	NA	 Mida see Manda ometi sonib ! 
17	NA	 Tahab abielluda Haraldiga , Allika talu sulasega ! 
17	NA	 Sulasega , keda tema , Kustu , rohkem vihkab kui madu aiateiba varjus . 
17	NA	 Ja mis saab siis Allikast ! 
17	NA	 Kes maksab pangavõla , kui Edmund peremeheks ei saa ? 
17	NA	 Kustut valdas järsku hirm ja õudus . 
17	NA	 Tal oli tunne , nagu hoiaks Harald tal praegu oma raudsete sõrmedega kõrist kinni ning pigistaks aina kõvemini ja kõvemini . 
17	NA	" Tükk aega vaatasid isa ja tütar teineteisele pingsalt otsa , siis sai Kustu oma kõnevõime tagasi ja pahvatas : "" Sa oled hulluks läinud ! "
17	NA	 Sa hukutad Allika , meie esiisade talu ! 
17	NA	" Kas sa ka mõtled , mida sa teed ! "" – "" Mõtlen küll . "
17	NA	 Kuid mulle paistab , et sina ise ei mõtle . 
17	NA	 Sul on aina Allika ees ja taga , nagu poleks mind olemaski . 
17	NA	 Meie ei taha sinu Allikat . 
17	NA	 Tee temaga , mida heaks arvad . 
17	NA	" Anna ta Edmundile või kellelegi teisele-kolmandale , see meid ei huvita . "" "
17	NA	" – "" Mis sa siis minu juurde tulid ? "" – "" Tulin sulle ütlema , et pulmi Edmundiga ei tule , tulevad Haraldiga . "" "
17	NA	" – "" Ja sa tahad tõesti oma isakodu maha jätta ning sulasega ilma mööda hulkuma hakata ? "" – "" Peremees , "" sekkus nüüd ka Harald kõnelusse . "
17	NA	" "" Me ei lähe kusagile hulkuma , vaid jääme Allikale . "
17	NA	" Anna meile ainult maad , nii et me ära elada saaksime . "" "
17	NA	" – "" Ma ei anna sulle maad . "" "
17	NA	" – "" Miks peaksid sa seda mulle andma ? "
17	NA	" Anna oma ainukesele tütrele . "" "
17	NA	" – "" Temale annan ma terve talu , kui ta niisugusele mehele läheb , kes teda väärt on . "" "
17	NA	" – "" Kas mina ei ole teda väärt ? "" – "" Ei . "
17	NA	" Oled sulane ja sulasele ma oma koolitatud tütart ei anna ega talu ammugi mitte . "" "
17	NA	" – "" On see sinu viimane sõna ? "" – "" Jaa . "
17	NA	 Nüüd aga katsu , et sa minu majast kaod ! 
17	NA	 Ma ei taha sind kauem oma katuse all ega õue peal näha . 
17	NA	" Mandal on peigmees olemas . "" "
17	NA	" – "" Ma ei lähe enne mitte kusagile , kui sa mulle kolme aasta palga välja maksad . "
17	NA	" Ja ka siis lähen ma ainult koos Mandaga . "" "
17	NA	" – "" Minu käest ei näe sa sentigi . "" "
17	NA	" – "" Siis ära loodagi , et sa minust lahti saad . "" "
17	NA	" – "" Isa . "
17	NA	 Edmund ei ole minu peigmees . 
17	NA	 Ma ei taha niisugust meest , kes juba enne abiellumist teenijatüdrukutega magab ja nendele lapsi teeb . 
17	NA	" Sa tead seda sama hästi kui minagi , et Linda ootab Edmundilt last . "" "
17	NA	" – "" Ma ei usu seda . "" "
17	NA	" – "" Usu või ära usu , aga mina temale ei lähe . "
17	NA	" Minu mees on Harald . "" "
17	NA	 Ja Manda lahkus toast . 
17	NA	" "" Peremees ! "
17	NA	" Kui sa Mandat peaksid minuga abiellumast takistama , siis saad , näed , seda ! "" "
17	NA	 Ning Harald torkas oma hiiglasuure kondise rusika peremehele nina alla ning astus siis uksest välja . 
18	NA	 Kui Manda ja Harald toast lahkusid , vajus Kustu jõuetuna toolile . 
18	NA	 Nüüd oli siis kõik otsustatud . 
18	NA	 Kui Manda tõesti oma lubaduse täidab ning Haraldiga abiellub , on Allika läinud . 
18	NA	 Seda pangavõlga ei suuda tema eluilmaski maksta . 
18	NA	 Varem või hiljem läheb koht haamri alla . 
18	NA	 Ainuke võimalus oleks see , kui Edmundi käest raha tagasi saaks . 
18	NA	 Ega ta siis ometi võõrast raha nii ülekohtusel teel endale ei jäta . 
18	NA	 Kuid et väimeespoega viimasel ajal Allikal üpris harva näha oli , tegi Kustu järelduse , et ta meelega kõrvale hoiab . 
18	NA	 Mis selle Manda arus ometi oli ! 
18	NA	 Võib-olla oleks ta pidanud siiski pangavõlast ka tütart ning naist informeerima , ehk oleks Manda siis Haraldist loobunud ning Edmundi kosjad vastu võtnud . 
18	NA	 Nüüd oli aga kõik vist juba hilja . 
18	NA	 Jääb üle vaid oodata , millal oksjonihaamer Allika korstna otsas kolksub . 
19	NA	 Pärast seda kui Manda ja Harald Kustu jutul käisid , ei varjanudki nad enam omavahelisi suhteid . 
19	NA	 Harald käis nüüd päris avalikult ärklitoa ja saunakambri vahet ega teinud Kustust väljagi . 
19	NA	 Allika peremees ise oli aga meeleheite piiril , sest aeg läks ning võlaprotsentide tasumise tähtaeg lähenes Kustu arust kohutava kiirusega . 
19	NA	 Kust aga võtta raha , millega panka minna ? 
19	NA	 Ja Allika peremees plaanitses linnaminekut , et seal Edmund üles otsida ning temalt nõu küsida , mis ja kuidas . 
19	NA	 Kuid Kustul polnud vajagi seda tülikat teereisi ette võtta , sest ühel päeval ilmus Edmund ise . 
19	NA	 Ta ei läinudki üles ärklituppa nagu tavaliselt , vaid otsis peremehe üles , sest tal olevat vaja temaga tähtsa asja pärast nõu pidada . 
19	NA	 Kustu tundis väimehe tulekust head meelt ja Edmundi seltsis ei paistnud isegi pangavõlg enam nii kohutavates värvides . 
19	NA	" "" Vaata , äiapapa , mul kipitab Allika pärast üks asi südamel . "
19	NA	 Nimelt pole võlaprotsentide tasumise tähtaeg enam mägede taga ja seepärast ma tulingi , et asja pisut arutada , kuidas seda tasumist korraldada , et talu selle pärast ei kannataks . 
19	NA	 Ma arvan , et ega sul seda raha nagunii kusagilt võtta ei ole , kuid maksta ta tuleb , muidu on pristav kohal ning hakatakse varandust müüma . 
19	NA	" Või oled ehk kusagilt raha juba hankinud ? "" ning Edmund vaatas Kustule küsivalt otsa . "
19	NA	" "" Pole mul raha praegu ega saa olema ka edaspidi , "" vastas Allika peremees süngelt . "
19	NA	" "" No näed , ma taipasin õigesti . "
19	NA	 Mul on üks väga hea plaan varuks , kui ma ainult julgeksin sellega välja tulla . 
19	NA	 Enne aga , kui sellest rääkima hakata , peaksin ma teadma , mida Manda mõtleb . 
19	NA	 Viimane kord , kui ma siin käisin , turtsus nagu vihane kassipoeg ja ajas rumalat juttu . 
19	NA	 Sonis sulasele meheleminekust . 
19	NA	" Kas ka sina sellest asjast midagi tead ? "" – "" Tean , ta ütles ka mulle . "" "
19	NA	" – "" Ah isegi sulle ! "
19	NA	" Vaata aga vaata . "" "
19	NA	" – "" Jaa . "" "
19	NA	" – "" Ja mis sina talle vastasid ? "" – "" Ütlesin , et oled peast lolliks läinud . "
19	NA	" Sulane oli ka kaasas ning küsis maad , poole Allika kohast . "" "
19	NA	" – "" Ah isegi niimoodi ! "
19	NA	" Ega sa ometi ei nõustunud ? "" – "" Ennem läheb vares valgeks . "" "
19	NA	" – "" Väga hea . "
19	NA	" Ometi kord oskasid sa ennast maksma panna . "" "
19	NA	" – "" Aga mis siis nüüd teha ? "
19	NA	" Kui ehk Mandale öelda , et talu on võlgades ? "" oli Allika peremees nõutu . "
19	NA	" "" Kas ta siis veel ei tea ? "" – "" Ei , "" raputas Kustu pead . "
19	NA	" "" Väga hea , väga hea . "
19	NA	 Siis on kõik trumbid meie käes . 
19	NA	 Kui lugu niimoodi on , siis julgen ka mina lõpuks oma plaanidega välja tulla . 
19	NA	 Vaata , kallis äiapapa , et kogu sellest murerohkest kremplist lahti saada , kirjuta Allika minu nimele . 
19	NA	 Siis ei kanna sa talu eest enam mingit vastutust . 
19	NA	 Kõik tuleb minu kaela peale . 
19	NA	 Sina oled vanem mees , ei tunne seadust ega oska ka paragrahvi oma kasuks väänata . 
19	NA	 Seda läheb aga praegu hädasti vaja . 
19	NA	" Mina tasun võlaprotsendid ning näen kõik asjaajamise vaevad ja raskused . "" "
19	NA	" – "" Aga Manda ? "" – "" Mis Manda ? "
19	NA	" Kas sa mõtled tema suhteid sulasega ? "" – "" Muidugi . "
19	NA	" Ta ütles mulle ju selge sõnaga , et läheb sulasele mehele , mitte sinule . "" "
19	NA	 Edmund puhkes lõbusalt naerma . 
19	NA	" "" Ja sa usud seda ! "
19	NA	 Naised lubavad kümme korda enne pulmi paari minna , kord ühega , kord teisega . 
19	NA	 See ju naiste tuntud trikk , et ennast tähtsaks teha ning oma hinda üles kruttida . 
19	NA	 Ära selle pärast muretse . 
19	NA	 Jäta see kõik minu hooleks . 
19	NA	 Niipea kui Allika minu nimel , ilmun ma pidulikult su tütre kätt paluma ja sa näed , kuidas ta andeksandmist lunides ning oma mõtlematut tegu kahetsedes mulle kaela langeb ja kosjad vastu võtab . 
19	NA	 Las ta saab ainult teada , et olen Allika täisväärtuslik peremees ja Manda vahetab otsekohe plaati . 
19	NA	 Mis viga tal praegu selle sulase-kehkenpüksiga kelkida . 
19	NA	 Ta ju teab , et pärast sind pärib ta nagunii Allika . 
19	NA	 Teisi pärijaid ju pole . 
19	NA	 Sulane samuti . 
19	NA	 Seepärast ta siit Allikalt ära ei lähegi . 
19	NA	 Tema on enda arust kaval , aga oleme meie veelgi kavalamad ning võtame sellel sulasenärakal trumbid käest , nii et ta arugi ei saa . 
19	NA	" Ja kui ükskord kõik korraldatud on , siis pühib ta suu puhtaks nii Mandast kui ka Allikast ja läheb siit , kaks kätt taskus , saba jalge vahel , nagu peksasaanud peni . "" "
19	NA	 Nind Edmund naeris nii , et tuba kajas . 
19	NA	" "" Ja selle pärast , et ma talus kohe uuendustega ei alustanud , kui raha kätte sain , ära muret tunne . "
19	NA	 See viivitamine tuli ju kõik Manda pärast . 
19	NA	 Võib-olla märkasid sinagi , kui tõrges ta sügisel minu vastu oli . 
19	NA	 Ma hoidsin meelega eemale , et las ta rahuldab oma uudishimu selle sulasenärakaga ära . 
19	NA	 Naised ei saagi teisiti . 
19	NA	 Aga küll ta mõistusele tuleb . 
19	NA	 Kannata veel veidi . 
19	NA	" Niipea kui kevadel soojaks läheb , hakkab Umboja kaldale elumaja kerkima , millist pole siinkandis enne nähtud . "" "
19	NA	 Veel kaua rääkis Edmund Kustule kõigest sellest , kuidas Allikal siis elama hakatakse , kui koht tema nimel on ning vihatud sulane , kogu selle segase olukorra peasüüdlane , talust minema on kihutatud . 
19	NA	 Ja Kustu jäi nõusse . 
19	NA	 Endmund vältis Mandaga kokkusaamist ning sõitis kohe pärast peremehega nõupidamist linna tagasi , lubades õige pea äiapapale järele tulla , et linnas notari juures Allika taluasjad seaduses ettenähtud korras ära vormistada . 
19	NA	 Kustu tundis , et vabanes nagu painaja käest . 
19	NA	 Kõige rohkem rõõmustas teda see teadmine , et ometi kord saab ta sulasele korralikult kätte maksta . 
19	NA	 Ta nautis juba ette seda päeva , kui see molkus Allikalt on sunnitud ära minema . 
19	NA	 Kogu elu on ta siin segamini keeranud . 
19	NA	 Aga oodaku ! 
19	NA	 Peagi saabub ka temale mihklipäev . 
20	NA	 Manda ja Harald täitsid oma lubaduse ning viisid abiellumise sooviavaldused vallamajja sisse . 
20	NA	 Ja kui ooteaeg täis sai , lasksid nad end nii nagu kord ja kohus perekonnaseisuametis paari panna . 
20	NA	 Kustu oleks kindlasti vallamajja sõitnud ning tütre abiellumist takistada püüdnud , kuid Allika peremees suhtles väljaspool oma talu piire teiste inimestega vähe ja et tal selle aja jooksul ka vallamaja juurde asja polnud , ei saanudki ta tütre ja sulase kihlusest teada . 
20	NA	 Isale ei rääkinud Manda oma vallamajas käimisest midagi , teadis ainult ema . 
20	NA	 Kuid ka teda palus tütar , et see uudisest isale enneaegu ei räägiks . 
20	NA	 Küllap ta teeb seda ise , kui sobiv moment tuleb . 
20	NA	 Ja Allika perenaine pidas mehe ees suu lukus . 
21	NA	 Nõnda elasid Allikal kõik mingis ootusärevuses , sest keegi ei teadnud , mida homne päev tuua võib . 
21	NA	 Ja kui siis ühel päeval Edmund Allikale ilmus , teatas Kustu naisele , et sõidab paariks-kolmeks päevaks linna , olevat väga tähtsad asjad ajada . 
21	NA	 Kui Elisabeth küsis , mis need kole tähtsad asjaajamised võiksid olla , mis peremehe nii mitmeks päevaks kodust ära viivad , vastas Kustu , et see ei minevat kellelegi teisele korda , liiatigi veel naistele . 
21	NA	 Kuigi Allika perenaine Kustu ja Edmundi plaanidest midagi konkreetset ei teadnud , aimas ta siiski , et käsil on midagi sellist , mis ei Allikale ega ka nendele , kes talus elavad , midagi head ei tõota . 
21	NA	" Seepärast ta siis mehele laususki , kui see ennast pühapäevaselt riidesse sättis : "" Jahid ja sahkerdad selle Edmundiga , kuni oleme kõik puupaljad ja peavarjuta . "
21	NA	 On niisuguseid asju ennegi nähtud . 
21	NA	" Aga noh , eks ta ole sinu oma talu , tee temaga mis sa tahad . "" "
21	NA	 Kustu ei vastanud naisele midagi , vaid kohmitses enda riidesse ja astus õue , kus Edmund teda juba ootas . 
22	NA	 Kui Manda ema käest kuulis , et isa mitmeks päevaks linna sõidab , ütles Manda seda ka Haraldile ning mõlemad leidsid , et perekonnaseisuametis käimiseks on ülimalt sobiv aeg . 
22	NA	 Nii siis juhtuski , et Allika perepreili ja sulase paariminek vormistati samal päeval , kui Kustu oma peremeheõigused käest ära andis ning talu Edmundi nimele kirjutas . 
22	NA	 Kustu ise ei taibanudki , et sellest momendist alates , kui ta Allika Edmundi nimele kirjutas , ei olnud ta enam Allika talu peremees , vaid vilets kerjus , kes oma elu lõpupäevad tõepoolest vaestemajas peab veetma , nii nagu naabrid talle kunagi ennustasid . 
23	NA	 Ühel kargel kevadhommikul , kui päike juba aknast sisse piilus , kuulis Vaherpõllu Elviira , kes alles voodis pikutas , et keegi koputas uksele . 
23	NA	 Alguses ei taibanud ta , kas see oli ilmsi või koguni unes . 
23	NA	 Kui aga koputus kordus , tõusis Elviira voodist , tõmbas igapäevase kleidi selga , kohendas väikese Marie peal tekki ning läks vaatama , kes seal väljas küll niisugusel varasel hommikutunnil sisselaskmist nõuab . 
23	NA	" "" On seal keegi või ? "" küsis ta , käsi ukselingil . "
23	NA	" "" On , on , "" vastas tusane naisehääl väljast . "
23	NA	 Elviira lükkas riivi eest ning seisis silm silma vastu madala naisterahvaga . 
23	NA	" "" Ei tunne ära või ? "" küsiti väljast . "
23	NA	" "" Sina , Aliide ! "
23	NA	 Miks ma ära ei tunne , aga ei teadnud nagu oodata . 
23	NA	" Tule sisse . "" "
23	NA	 Elviira laskis tulija endast mööda , pani ukse kinni ning õed astusid tuppa . 
23	NA	" "" Kust sa siis nüüd tuled ? "
23	NA	 Pole sind teab mis ajast saadik näinud . 
23	NA	" Nagu maa alla vajusid , "" rääkis Elviira riidesse pannes . "
23	NA	" "" Olin kus ma olin . "
23	NA	 Eks igaühel ole maailmas mingi koht , kus olla . 
23	NA	" Kui ise ei leia , siis leiavad teised , "" oli tusane vastus . "
23	NA	" "" Oled näost nii ära lõppenud . "
23	NA	" Ega sa haige ei ole ? "" – "" Tea ma haigusest midagi , aga kui sind oma kolm aastat kinni hoitakse , mis jumet või priskust saab siis enam olla . "
23	NA	" Vaata , et hing sees püsib . "" "
23	NA	" – "" Kus sa siis olid ? "
23	NA	" Ega ometi vangis ? "" – "" Mis sa siis mõtled . "
23	NA	" Vangis ikka . "" "
23	NA	" – "" Miks ? "
23	NA	" Mida sa siis kurja tegid ? "" – "" Allika Kustu väntsiku pärast istusin , "" vastas Aliide hoolimatult ning kiskus rätiku peast ja mantli seljast . "
23	NA	" "" Allika Kustu väntsiku pärast ? "
23	NA	" Ma ei saa aru ? "" – "" Mis seal aru saada . "
23	NA	 Kustu tegi mulle lapse kaela ning kihutas siis minema . 
23	NA	 Redutasin Põldaru metsas ühe vanaeide juures kuni mahasaamiseni . 
23	NA	 Sünnitasin ära ja kägistasin väntsiku surnuks . 
23	NA	 Ei tea , kuhu ma temaga oleksin läinud või mida tegema hakanud . 
23	NA	 Vanaeit läks ähmi täis , kui asjast aru sai , ning sokutas mulle politsei kaela . 
23	NA	" Selle eest pandigi istuma . "" "
23	NA	" – "" Issand jumal ! "
23	NA	" Ja sa raatsisid last ära tappa ! "" imestas Elviira ning vaatas Aliidet , nagu näeks ta enda ees lummust . "
23	NA	" "" Ei tea , mis seal raatsida . "
23	NA	" Süda tuleb kõvaks teha , muidu jääd elule jalgu . "" "
23	NA	" – "" Mis sa sest vanamehest enda juurde lasksid , eks sa teadnud kohe , et temast sinu võtjat ei ole . "" "
23	NA	" – "" Ära tule mind õpetama . "
23	NA	 Mis sa arvad , et mõni vallaline mees paremini võtab kui Allika Kustu . 
23	NA	 Ühesugused on nad kõik . 
23	NA	 Meestel ju muud mõttes polegi kui ainult see , kuidas tüdrukule lapse saaks kaela teha . 
23	NA	 Äravõtmise plaani pole kellelgi . 
23	NA	 Alimentide maksmisest hiilivad kõrvale , ütlevad , et pole tema tehtud laps . 
23	NA	 Salgavad oma vere maha . 
23	NA	" Sead ! "" lõpetas Aliide süngena . "
23	NA	" "" Olgu kuidas on , aga mina niisugust Allika Kustu sugust küll endale ligi poleks lasknud , "" arvas Elviira . "
23	NA	" "" Mis sul viga rääkida . "
23	NA	 Sul on mees , kelle juurde sa iga õhtu magama lähed , aga mis mina pean tegema ? 
23	NA	 Ma olen sinust ainult kaks aastat vanem . 
23	NA	 Ma tahan ka mehega magada . 
23	NA	 Ja kui sul niisugust pole , kes meeldib või kellest võtjat on loota , lased lõpuks ükskõik kelle endale juurde , peaasi , et ta mees on , kes rahuldust toob . 
23	NA	 Tagajärgedele ei mõtle sel momendil keegi . 
23	NA	 See on niisugune asi , millele keegi vastu ei suuda panna . 
23	NA	" Loodus on selle juba niimoodi seadnud . "" "
23	NA	 Elviira ei vastanud õele enam midagi , vaid kohmitses pliidi juures , et tuld alla teha . 
23	NA	" "" Mul lehmad alles lüpsmata . "
23	NA	" Eks sa mine tuppa ja heida pikali , kuni ma laudast tulen . "" "
23	NA	" – "" Kas vanaeit ikka elab veel või on juba tagumik tahe ? "" küsis Aliide . "
23	NA	" "" Mihuke vanaeit ? "" vidutas Elviira õe poole silmi . "
23	NA	" "" Eks meie oma ikka . "
23	NA	" Va Ann-Leena . "" "
23	NA	" – "" Elab küll . "
23	NA	 Praegu magab alles . 
23	NA	 Koht on nüüd meie käes , ega tal midagi suuremat teha pole . 
23	NA	" Lehm tal ikka veel on , aga see on praegu kinni , "" seletas Elviira , võttis lüpsiku ning tõttas lauda juurde . "
23	NA	 Vaheuks avanes ning Ann-Leena vaatas kööki . 
23	NA	" "" Kellega sa siin räägid ? "" "
23	NA	" Nähes Aliidet toolil istumas , küsis ta : "" Kust sina tuled ? "
23	NA	" Juba mitu aastat pole näinud . "" "
23	NA	" – "" Mis see sinu asi on , kust ma tulen . "
23	NA	" Aga kui sa just väga teada tahad , siis – vangist . "" "
23	NA	" – "" Vangist ? "" küsis ema vastu ning astus kööki . "
23	NA	" "" Jaa . "
23	NA	 Nüüd sa küsid muidugi , miks ma seal olin . 
23	NA	 Ja ma vastan sulle kohe , et lapsetapmise pärast . 
23	NA	 Korjasin endale väntsiku kaela , nii nagu sinagi omal ajal tegid . 
23	NA	 Vahe seisab ainult sellest , et minule tehti üks , sulle aga kaks tükki korraga . 
23	NA	 Vahi nüüd , jah , silmad munas peas . 
23	NA	" Sellesama väntsiku ma mättasse lõingi ning selle eest pandi mind ka istuma . "" "
23	NA	" – "" Ja kuhu sa siis nüüd kavatsed minna või mida tegema hakata ? "
23	NA	 Koht on Elviira ja Kaarli käes , mul pole endalgi enam õiget olemist . 
23	NA	" "" – "" Ära karda , sinu käest ei taha ma punast krossigi . "
23	NA	 Mul on endal veel käed otsas . 
23	NA	" "" "
24	NA	 Ja Aliide jäi terveks suveks koju . 
24	NA	 Kevadel kohe , kui ilmad soojenesid , läks ta metskonna taimeaeda tööle . 
24	NA	 Et tal olid kärmed käed , kutsuti teda ka taludesse päeviliseks , küll kartuleid valima ja maha panema , küll sõnnikut vedama ja laotama . 
24	NA	 Ja kui heinaaeg kätte jõudis , polnud enam tööst puudus . 
24	NA	 Kodus oli ta morn ja sünge nagu varemgi . 
24	NA	 Emaga rääkis ta vähe – ja kui rääkiski , siis oli toon terav ja halvustav ning sõnad solvavad , nagu oleksid nad enne suust väljaütlemist sulaselge mürgi sisse kastetud . 
24	NA	 Paistis , et ema ja tütre vaheline igipõline vaen ei olnud kustunud , vaid kestis edasi . 
24	NA	 Ann-Leena ja Kaarli nääklemised Aliidet ei huvitanud . 
24	NA	 Kuigi ta tihti leidis , et emal väimehega kakeldes tuline õigus oli , hoidis ta oma südames siiski Kaarli poole ning parastas , kui Ann-Leena alla jäi . 
24	NA	 Kui Kaarel keset kõige ilusamat heinaaega jooma kukkus ning terve nädala ennast niidukaarel ei näidanud , võttis Aliide vikati kätte ning läks Elviiraga koos Tümamaale , et seal õele abiks olla . 
24	NA	 Ema pidi aga üksinda oma heinatööga toime tulema . 
24	NA	 Kui Ann-Leenal lõpuks Porrasteotsa aasus saod valmis olid , nõudis ta , et väimees need hobusega kokku veaks ja küüni hanguks , kuna niisugune punkt olevat kontrahtis sees . 
24	NA	 Äsja joomise lõpetanud Kaarel sattus raevuhoogu ja saatis ämma ilma pikemalt mõtlemata sooja koha peale ning pikutas koplis suure kivi taga viluvarju otsides edasi . 
24	NA	 Ann-Leena õiglane süda täitus vihaga . 
24	NA	 Ta püüdis ise hobuse koplist kinni ning otsustas ka heinasaod aasus küüni juurde kokku tõmmata . 
24	NA	 Kuid nüüd astus Kaarel vahele . 
24	NA	" "" Kuhu sa , nõianuustik , minu hobuse viid ! "" karjus ta kivi taga röitsutades Ann-Leenale järele . "
24	NA	 Ämm ei teinud pohmeluses vaevlevast väimehest väljagi , vaid sammus , köis õlal ning hobune ratsmeidpidi käekõrval , mööda väljavaheteed heinamaa poole . 
24	NA	" "" Kuhu sa , kurat , mu hobuse viid ! "" karjus Kaarel uuesti . "
24	NA	" "" Silmapilk lased lahti ! "" – "" Ära söön ! "" viskas Ann-Leena üle õla ning astus edasi . "
24	NA	 Nüüd ajas Kaarel enda kivi najal püsti , jõllitas tükk aega pikaajalisest joomisest roosatavaid silmamune ning hakkas ämmale järele ukerdama . 
24	NA	" "" Hobune siia ! "
24	NA	" Kuulsid , vanamoor ! "" "
24	NA	 Ann-Leena ei teinud väljagi . 
24	NA	 Väimees lisas sammu , kuid et see oli väljamagamata peatäie tõttu veel üsnagi ebakindel , kaotas ta kivisel väljavaheteel tasakaalu , komistas ja kukkus . 
24	NA	 Kaarli suust kostis kõige koledam sõim . 
24	NA	 Vaherpõllu perenaine naeris harva , sest ta oli oma eluea vältel harjunud oma tundeid , nii rõõmu kui ka muret endale pidama , kuid seekord ta tõesti naeris , sest niivõrd halenaljakas oli tolmusel põlluvaheteel siplev väimees , kes püstitõusmisega kuidagi hakkama ei saanud . 
24	NA	 Kui tõusis pea ja ülapool , vajus taguots maha tagasi , kui ta aga tagumiku püsti suutis upitada , ei saanud ta pead kuidagi maa küljest lahti . 
24	NA	 Kaarel vandus tulist kurja , lubades vana nõianuustiku vagaseks teha , kui ainult kätte saab . 
24	NA	 Kuid et ta pingutustele vaatamata püsti ei suutnud tõusta , jäi ka ämm maha löömata . 
24	NA	 Ann-Leena viis aga hobuse Porrasteotsa aasu , hüüdis üle jõe Nigula peremehe endale appi ning tuli alles õhtul tagasi , kui heinasaod küünis . 
24	NA	 Kaarel magas ristseliti keset teed , seal , kuhu ta ennist oli kukkunud , ja ärkas alles siis , kui alt Umboja jõest üles kerkinud külm udu maa peale laskus ning väsinud joomamehele põue puges . 
25	NA	 Kuigi Tereese elu uue härra juures väliselt väga vähe muutus , oli härra ise oma eelkäijast mitmeti erinev . 
25	NA	 Ta oli vanem ja kuidagi tasakaalukam , mitte nii kiivas kui eelmine . 
25	NA	 Ta rääkis rohkem ja püüdis ka Tereeset rääkima meelitada . 
25	NA	 Härra lemmikkõneaineks oli tavaliselt mehe ja naise omavahelise suhtlemisega seotud küllaltki keerulised küsimused , mille sisu Tereese tihti ei mõistnud . 
25	NA	 Miks ta üldse sellest nii palju rääkis ? 
25	NA	 Sealjuures tegi härra seda kuidagi niisugusel toonil ja väljendas ennast selliste sõnadega , mis Tereese vihale ajasid . 
25	NA	 Armuavaldustes oli ta otse solvavalt toores ja jõhker . 
25	NA	 Peaaegu mitte kunagi ei külastanud ta Tereeset ilma joovastava joogita . 
25	NA	 Ikka oli tal kaasas pudel konjakit , likööri või paar pudelit head veini . 
25	NA	 Olles mõne klaasikese joonud , muutus ta erakordselt jutukaks ning püüdis teravmeelitseda . 
25	NA	 Nii juhtus see ka ühel sügisõhtul . 
25	NA	 Härra asetas konjakipudeli lauale , täitis klaasid , jõi ise ning keelitas ka Tereeset jooma . 
25	NA	 Tereese jõi ilmse vastumeelsusega , kartes meest äraütlemisega solvata . 
25	NA	 Ta teadis juba ette , milline toores vägivald niisugusele sissejuhatusele järgneb . 
25	NA	 Tereese oleks tahtnud näha meest pisutki leebemana , õrnemana . 
25	NA	 Ta vajas hellust , mida iga noor naine vastassoolt ootab . 
25	NA	 Teda häiris armukese toores elajalikkus , see jõhker omavoli , millega mees teda kohtles . 
25	NA	 Ilmselt lähtus see koletis seisukohast , et kui ma maksan , on mulle kõik lubatud . 
25	NA	 Tereese tajus seda ja see tegi ta tigedaks . 
25	NA	 Juba ammu kipitasid tal teravad sõnad keelel , kuid ta ootas sobivat momenti , et neid tollele kiilaspäisele kretiinile näkku paistata . 
25	NA	" "" Ma ei vaata kunagi tagasi ühegi naise poole , ükskõik , kas ma olen ta siis võitnud või kaotanud . "" "
25	NA	" – "" Kas mina kaasa või maha arvatud ? "" – "" Muidugi kaasa . "
25	NA	" Miks sa mõtled , et sina mingi erand oled ? "" – "" Seda nüüd küll , aga siiski , oleksid võinud , "" vastas Tereese erutust maha surudes . "
25	NA	" "" Ei , oled liiga tavaline . "
25	NA	" Anna andeks , kui ma sind solvan , aga see on nii . "" "
25	NA	" – "" Sa oled häbematu jõhkard ! "" – "" Väga meeldiv kuulda , "" naeratas härra . "
25	NA	" "" Kas tõesti ? "" – "" Aga muidugi . "
25	NA	 Sest kui ma olen sinu arust häbematu jõhkard , siis olen ma su vähemalt vihale ajanud ja ma ei ole sulle ükskõik . 
25	NA	" Järelikult võid sa mind ka armastama hakata , "" muigas mees ning vaatas Tereesele otsa . "
25	NA	" "" Sind armastama ! "
25	NA	 Ära aja naerma . 
25	NA	" Mida on sinusuguses mühakas armastada ? "" – "" Kui minus muud armastusväärset ei ole , siis minu raha on ometi see , mida armastada tasub , "" lausus härra irvitades . "
25	NA	" "" Mina ei armasta ei sinu ega ka kellegi teise mehe raha . "
25	NA	 Mind kisub tühi kõht rahaka mehe poole , mitte süda . 
25	NA	" Ja mees , kes armuvahekorra eest maksab , on naisele tihti vastik paratamatus . "" "
25	NA	" – "" Kas tõesti ! "
25	NA	" Aga kuhu jääb siis mehelt saadav nauding ? "" – "" Seda ei ole , kui mees on vastumeelt ja eemaletõukav . "
25	NA	 Kas sa siis tõesti ei taipa , et iga korraga , kui naine läheb voodisse mehega , keda ta ei armasta , annab ta endast tükikese väärtuslikku ära , saamata ise midagi vastu . 
25	NA	 Ma olen ainult andnud , sest mehed tulevad minu juurde ilma armastuseta ja nendelt pole vastutasuks midagi loota . 
25	NA	" Kui mees naisele järele kõnnib , on tal ainult üks mõte peas ja see mõte on üpris otsekohene : et naist rutem kätte saada . "" "
25	NA	" – "" Ja kui naine mehe eest põgeneb , õigemini põgenemist teeskleb , siis on tema soov see , et mees ta rutemini tabaks . "
25	NA	 Nii et kiirustavad mõlemad . 
25	NA	 Sealjuures on naine mehest järjekindlam . 
25	NA	" Kui mees naist esimesel võimalusel ei taba , laseb selle kõige parema momendi mööda minna , lööb naine käega ja valib uue mehe , kes on eelmisest aktiivsem . "" "
25	NA	" – "" Mulle paistab , et sa oled harjunud suhtlema ainult niisuguste naistega , keda raha eest osta saab . "" "
25	NA	" – "" Aga teistsuguseid naisi ju polegi . "" "
25	NA	" – "" Kas tõesti ? "
25	NA	" Kas sa siis kõikidele maksad , kellega sa läbi käid ? "" – "" Mitte just kõikidele . "
25	NA	" Abielunaistele , kes minuga voodisse tulevad , maksavad selle eest nende oma mehed . "" "
25	NA	" – "" Sinu eest ? "" imestas Tereese . "
25	NA	" "" Muidugi . "
25	NA	" Miks peaksin mina nendele selle eest maksma , kui nad ise seda tahavad . "" "
25	NA	" – "" Kas siis niisuguseid abielunaisi ka leidub , kes oma mehe teadmata sind vastu võtavad ja selle eest veel oma mehi makstagi lasevad ? "" – "" Kas oma mehe teadmata , seda ei oska ma kõikide kohta öelda , kuid et nad tulevad , see on fakt . "
25	NA	" Mulle tundub küll , et paljud mehed seda teavad , kellega nende naised väljaspool kodu suhtlevad . "" "
25	NA	" – "" Ja kas nad on siis sellega rahul ? "" – "" Mis neil üle jääb , peavad olema . "
25	NA	" Ma ju ütlesin , et teistsuguseid naisi polegi . "" "
25	NA	" – "" Mina küll seda ei usu . "" "
25	NA	" – "" Miks ? "
25	NA	" Sa ju ise ka . "" "
25	NA	" – "" Mul ei ole meest . "
25	NA	 Aga kui mul oleks , siis ei näeks ma kedagi teist tema kõrval . 
25	NA	" Kuuluksin jäägitult ainult temale . "" "
25	NA	 Tereese ütles seda kuidagi kurvalt , valus toon hääles , nagu oleks tal sellest ääretult kahju , et tal pole meest , kellele jäägitult kuuluda võiks . 
25	NA	 Ka härra vaikis ja vaatas oma vastas istuvat tütarlast , püüdes mõistatada , mis toimub praegu tema hinges . 
25	NA	 Unistab ta tõesti puhtast armastusest ? 
25	NA	 Usub ta ehk koguni , et niisugune mees kusagil olemas on , kes naisest samuti mõtleb , nagu ta ise , siiralt , ilma kõrvalkaalutluseta . 
25	NA	 Kas ei erinenud see maalt tulnud pruunisilmne lõbutüdruk siiski mõningal määral oma ametiõdedest , kes ainult raha peal väljas olid ? 
25	NA	 Ehk ootas ta mehelt ka midagi muud kui ainult raha ? 
25	NA	 Kas või momendikski mingit tundevälgatust , mis pisutki hinge oleks soojendanud . 
25	NA	 Võibolla külmetas Tereese ka tema kõrval , mõeldes kellelegi teisele . 
25	NA	 Ehk kandis ta oma südames tõesti mõnda meest , keda ta kätte ei saanud , sest millest muidu niisugused vastakad mõtted . 
25	NA	 Ja mehes tekkis soov Tereese hinge kallal praegu pisut torkida , talle haiget teha , et näha , millega lõbutüdruk talle vastab . 
25	NA	" "" Öeldakse , et naine on meeste hingede lihunik . "
25	NA	 Kui mehe hinges on kas või kübekenegi inimest , siis tapab naine selle , sest naine ei taha , et mees on inimene . 
25	NA	 Ta tahab , et mees oleks ainult mees , kiskja , kes kohe murrab . 
25	NA	 Ta ei vaja midagi rohkemat . 
25	NA	 Ja kui mõni naine seda peakski tahtma , mida muide väga harva juhtub , siis on mõistus ta maha jätnud . 
25	NA	 Ja kui mõistus jätab naise maha , jätab ka mees tema maha . 
25	NA	 Sest kui naisel mehe pärast aru kaob , on ta armunud . 
25	NA	 Armunud naist ei kannata aga ükski mees välja . 
25	NA	 Naistele meeldivad rumalad mehed , meestele targad naised . 
25	NA	 Seepärast püüavadki naised mehi peast lolliks ajada , et neid kergem oleks kätte saada . 
25	NA	 Tark mees ei lase ennast kunagi püüda , loll aga küll . 
25	NA	 Võib-olla lootsid sinagi , et ma sind armastama hakkan ning peast lolliks lähen , et sul oleks siis mind kergem ümber sõrme mässida ja raha välja pumbata . 
25	NA	" Või lootsid ehk koguni , et ma sinuga abiellun ? "" – "" Ei , lootsin , et sa mind kohtled nagu inimest . "" "
25	NA	" – "" Uulitsatüdruk ei ole inimene . "" "
25	NA	" – "" Aga mina olen inimene ! "
25	NA	" Südame ja hingega , mitte nii nagu sina ! "" karjus endavalitsuse kaotanud Tereese vastu . "
25	NA	" "" Ka mina oskan armastada , kuid meest , kes mehe nime väärib , mitte sinusugust jõhkardit ! "
25	NA	" Sa oled jätis ! "" – "" Jää vait , sa müüdav näru ! "" – "" Jah , ma müüsin ennast sulle , kuid ainult oma keha , mida sa vajasid . "
25	NA	 Oma hinge ja oma südant ei müü ma kellelegi , mitte mingisuguse raha eest . 
25	NA	" Need kuuluvad igavesti mehele , keda ma armastan . "" "
25	NA	 Tereese haaras mantli ja lahkus . 
25	NA	 Siia ei tule ta enam kunagi tagasi . 
25	NA	 Mees vaatas talle järele , täidetud konjakipits näpu vahel . 
25	NA	 Ta ei oodanud lõbutüdrukult niisugust vastuseisu . 
25	NA	 Ta oli harjunud sellega , et nad olid kuulekad ja talusid kõike . 
25	NA	 Ja momendiks oli tal isegi kahju sellest pruunisilmsest tüdrukust , kelles oli midagi enamat kui päris tavalises libus . 
26	NA	 Seekord ei muretsenud Tereese eriti selle pärast , et ta korterist ja ülalpidamisest ilma jäi . 
26	NA	 Ta läks otsekohe Müürivahe tänavale tuttava neiu , Riina poole ning kurtis talle oma häda . 
26	NA	" "" Oled liiga keevaline ja tormakas , "" arvas ametiõde . "
26	NA	" "" Meiesugused peavad kõigega leppima ja solvamised välja kannatama . "" "
26	NA	" – "" Mina ei saa . "
26	NA	 Kuidas ma võin rahulikuks jääda , kui mulle öeldakse , et ma pole inimene . 
26	NA	 Ma ju ometi olen . 
26	NA	 On siis tema ise parem ? 
26	NA	 Mina müün ennast , aga tema ostab . 
26	NA	" Ärgu siis tulgu minu juurde , kui ma inimene ei ole . "" "
26	NA	 Tereese ei suutnud kuidagi pisaraid tagasi hoida . 
26	NA	 Niivõrd tugevasti olid selle ülbe mehe toored sõnad talle südamesse läinud . 
26	NA	 Järgmisel hommikul aga , kui ta oma tusatujust võitu oli saanud , läks ta koos Riinaga Rataskaevu tänava lõbumajja , kus perenaine ta tema ilu ja värske väljanägemise tõttu meelsasti vastu võttis . 
26	NA	 Ning Tereesest sai päris tavaline lõbutüdruk , kes elas küll linnas oma korteris , kuid käis avalikus majas tööl , nagu ikka tööl käiakse . 
26	NA	 Lisateenistuse saamiseks võtsid nad mõlemad Riinaga külalisi ka oma korteris vastu . 
26	NA	 Tereese oli tekkinud olukorraga isegi rahul . 
26	NA	 Nüüd ei olnud ta kellegi ees millekski kohustatud . 
26	NA	 Tal polnud kellelegi vaja aru anda , kus ta käis või kellega kohtus . 
27	NA	 Ühel õhtul juhtus aga midagi niisugust , milleks Tereese polnud ette valmistatud . 
27	NA	 Ka unes poleks ta osanud sellist olukorda ette näha . 
27	NA	 Oli juba hilja ning mõlemad tüdrukud voodis , kui uksele koputati . 
27	NA	 Selles polnud midagi imelikku , sest noormehed külastasid neid vahel veelgi hiljem ning Riina tõttas avama . 
27	NA	 Tuppa astusid kaks noormeest . 
27	NA	 Ka Tereese tõusis ning ta pilk langes ukse kõrval seisvatele külalistele . 
27	NA	 Pikk ja heledapäine oli Tereeset varem korduvalt külastanud ning mõlemad neiud tundsid teda . 
27	NA	 Noormees astus lähemale ning osutas naeratades madalakasvulise ja laiaõlgse seltsimehe poole ukse kõrval . 
27	NA	" "" Tõin seekord ka sõbra kaasa . "" "
27	NA	 Tereese jahmus ning tardus paigale , sest ta seisis silmitsi ei kellegi muuga kui oma lihase venna , Vaherpõllu Leoga . 
27	NA	" Vend mõõtis õde üllatusest päranikiskuvate silmadega , siis aga välgatas neis vihatuluke ning ta pahvatas : "" Kusti , kurat ? "
27	NA	" Ah et tulid linna litsi lööma ! "" "
27	NA	 Ütles , ning volksatas uksest välja . 
27	NA	 Riina ning külaline vaatasid Tereesele küsivalt otsa . 
27	NA	" "" Kavaler ? "" lausus Riina lõpuks ning naeratas virilalt . "
27	NA	 Tereese ei vastanud midagi , niivõrd rabatud oli ta vennaga kohtumisest . 
27	NA	 Ta puges nurka , et teised tema pisaraid ei näeks , ega väljunud enne , kui Riina noormehega voodisse läks ja tule ära kustutas . 
28	NA	 Oli mustade jõuludega pikk ja lumeta sügis . 
28	NA	 Alles pärast aastavahetust pöördus tuul põhja ning Umboja jõgi hakkas kaanetuma . 
28	NA	 Allika Linda kõndis nüüd tihti kaldast alla jõe äärde ning vaatles jää alla suletud elu . 
28	NA	 Vaikse vooluga hauakohas paistsid vee põhjas kollased vahtra- ja haavalehed ning aeglaselt edasi-tagasi ujuvad turbaparved . 
28	NA	 Linda polnud kunagi jäätuvat jõge niisuguse pilguga vaadelnud nagu praegu . 
28	NA	 Tema õnnistatud olukord ei läinud tal nüüd enam hetkekski meelest . 
28	NA	 Ta mõtles sellele lakkamatult . 
28	NA	 Mida teha , kuhu lapsega minna ! 
28	NA	 Edmundit polnud ta enam ammu näinud . 
28	NA	 Ja mis tolku sellestki , kui ta temaga oleks kohtunud . 
28	NA	 Küll oli Harald teda alguses keelitanud , et ta tallu jääks ning Edmundi käest lapse kasvatamiseks alimente nõuaks . 
28	NA	 Kuid nüüd , kus loodetav väimees vaid haruharva Allikal oma nägu näitas ja sedagi üsna lühikeseks ajaks , heitis Linda selle mõtte peast . 
28	NA	 Ka polnud Manda ja Edmundi pulmadest , mida juba kevadest saadik oodati , mingit märki . 
28	NA	 Ja Linda kaldus arvama , et neid ei tulegi . 
28	NA	 Küll aga pani ta tähele , et Harald õhtuti üles ärklituppa kadus ja sealt alles hommikul lahkus . 
28	NA	 Peremees ei rääkinud kellegagi sõnakestki , nohises ainult ja vaatas enda ette maha , nagu otsiks ta lakkamatult midagi . 
28	NA	 Üldse valitses Allikal nüüd niisugune õhkkond , kus igaüks elas omaette elu , millega teistel polnud asja . 
28	NA	 Keegi ei avaldanud , mida ta mõtles või tundis , keegi ei seganud ennast teiste asjadesse . 
28	NA	 Kõik olid nagu ootel ja lasksid päevadel minna oma rada . 
28	NA	 Seepärast kõhkles ka Linda ega teadnud , mida ette võtta . 
28	NA	 Oli nõrkusehetki , kus ta tõesti otsustas Umboja jääaugus kõik lõpetada , kuid jõe äärde jõudes sai ta ikka ja jälle endast võitu ning mõtles ümber ja lonkis pisaraid valades kaldast üles koju tagasi . 
28	NA	 Lõpuks rääkis ta oma meeletust plaanist ka Haraldile . 
28	NA	" "" Ära sa seda lolli tükki küll tee , et endalt elu võtad . "
28	NA	 Ei sa seda enam tagasi saa , kui kord käest ära annad . 
28	NA	" Igasugune elu , olgu ta nii raske kui tahes , on seda väärt , et elada . "" "
28	NA	" – "" Aga kuhu ma lapsega lähen ? "
28	NA	" Kus on see koht ja kes on see inimene , kes mind vastu võtab ? "" – "" Aga sa kunagi ütlesid , et ema elab alles . "
28	NA	" Kas ta sulle siis ulualust ei anna ? "" – "" Ma pole julgenud talle rääkida . "" "
28	NA	" – "" Mine nüüd ikka . "
28	NA	 Minu teada kasvatas ema sind ka üksinda . 
28	NA	" Ta peaks sind mõistma . "" "
28	NA	" – "" Eks ma siis pea minema , kui muud paremat ei ole , "" lausus Linda alistunult . "
29	NA	 Ning Linda läks . 
29	NA	 Läks nii , nagu Allikalt juba aastaid karjaplikad ja teenijatüdrukud olid läinud , kes suure nutuga , silmad peos , kes vandudes ja tulist kurja sajatades . 
29	NA	 Vahe seisis ainult selles , et Linda ei sajatanud ega soovinud surma ja hukatust mitte peremehele , Allika Kustule , nagu tema eelkäijad , vaid tema sajatas Allika väimeest , kes päris väimeheks polnud veel saanudki . 
30	NA	 Oli taas suvi ja heinaaeg kätte jõudmas . 
30	NA	 Terve talv läbi oli Suleroo Kaarel ühelt laadalt teisele sõitnud ning vahelduva õnnega hobuseid paristanud . 
30	NA	 Vaherpõllul olid sellega juba kõik harjunud , nii Elviira kui ka vana Ann-Leena . 
30	NA	 Kui väimees laadapäeva eelõhtul või siis hommikul vara hobusega kodust välja sõitis , ei pööratud sellele enam tähelepanu , sest sinna ei saanud keegi midagi parata . 
30	NA	 Kaarel ei suutnud kuigi kaua ühte ja sama hobust omaks pidada . 
30	NA	 Ta pidi sellest ilmtingimata lahti saama , sai ta siis selle tehingu pealt kasu või kannatas kahju . 
30	NA	 Tihti juhtus nõnda , et ta viis laadale mingi armetu setuka , tuli aga tagasi ilusa täissöönud hobusega . 
30	NA	 Kuidas see tal õnnestus , seda ei osanud peale Ann-Leena keegi ära arvata . 
30	NA	 Vaherpõllu vanaperenaise arust polnud seal mingit muud saladust , kui selge puhas vargus . 
30	NA	 Ja Ann-Leena ootas pikisilmi , millal va redu ja joomakalts ükskord ometi varguse pealt tabatakse ning trellide taha vee ja leiva peale toimetatakse . 
30	NA	 Kaarel oli eelmiselt , jüripäeva laadalt koju toonud erakordselt suure helepunase mära , kellel priskustki parasjagu peal ning Vaherpõllu väimees tundis õigustatult uhkust oma Donna üle , sest ei ligidal ega kaugel teadnud keegi nii suurt hobust . 
30	NA	 Ann-Leena oli surmkindel , nagu ta Õllepoe Leontiinele kinnitas , et hobune on varastatud , sest lombaka ruuna vastu vahetades , kelle Kaarel laadale viis , ei võinud ükski täie mõistusega inimene niisugust toredat traavlit anda . 
30	NA	 Küll püüdis Elviira mehele kainet aru pähe panna ning palus jumalakeeli , et mees Donnat jaanilaadale ei viiks ega maha ei paristaks , sest vaatamata oma suurusele oli Donna rahulik ja sõbralik loom , kellele ka Elviira hädakorral , kui Kaarel jooma kukkus , päitsed pähe pani ning rangid kaela ajas ja veskil või Kundaski ära käis . 
30	NA	 Kuid Kaarel ei pannud naise juttu millekski , vaid rakendas laadapäeva hommikul päikesetõusu ajal Donna vankri ette ning sõitis Rakvere laadale , öeldes , et tema ei lähe seekord tõesti mitte hobust vahetama , vaid hoopistükkis põrsaid ostma . 
31	NA	 Ka Allika sulane Harald sõitis jaanilaadale . 
31	NA	 Mandale ja vanaperenaisele ütles ta , et läheb laadalt põrsaid vaatama . 
31	NA	 Kuigi Kustu talle niisugust korraldust polnud teinud , taipas ta ilma ütlematagi , et tallu põrsaid vaja on . 
31	NA	 Allika peremees ei tegelenud viimasel ajal üldse enam taluasjadega , nagu ei läheks see talle põrmugi korda , mis Allikal sünnib . 
31	NA	 Ta kõndis õuel , pea norus , või istus kusagil kuuris või tallinurgas , kus teised teda ei näinud , ja vaatas tuimal pilgul enda ette maha . 
31	NA	 Seepärast ei pidanud siis ka Harald vajalikuks Kustut oma linnasõidust informeerida ega ka põrsaste ostmiseks raha küsida , sest ta teadis juba ette , et peremehel raha nagunii ei ole . 
31	NA	 Harald võttis linnaminekuks vajaliku raha oma säästudest , lohutades ennast sellega , et küll ta talvel selle metsaveol peremehe hobustega tagasi teenib . 
32	NA	 Põrsad ostetud , asus Harald koduteele . 
32	NA	 Tal oli vankri ees Allika noor hobune , alles viis aastat vana , ilus linalakk mära , keda naabriperemehed Mädasoo Mart ja Kusikabu Aabu tema hea lahtise sammu ning kiire jooksu pärast kadestasid . 
32	NA	 Polnud teda vaja sundidagi , ainult istu peale ja las linalakk läheb . 
32	NA	 Pärast Arknat kuulis Harald enda taga kulgevat vankrikolinat ning meeste hääli . 
32	NA	 Ta vaatas tagasi ning nägi kahte kõrvuti kihutavat hobust . 
32	NA	 Peagi jõudsid võiduajajad Haraldile järele . 
32	NA	 Need olid Vaherpõllu väimees Suleroo Kaarel oma tohutusuure Donnaga , temast neli-viis sammu eespool Õllepoe August , kellel oli vankri ees ilusa kerge jooksuga hiirekarva hall traavel . 
32	NA	 Et Vaherpõllu Donna oli Kivinõmme küla kõige suurem hobune , oli Kaarel tema peale väga uhke ning püüdis , viinakilk peas , laadateel teistest omaküla meestest mööda kihutada . 
32	NA	 Aga vaatamata oma suurusele oli Donna üsnagi vilets jooksja . 
32	NA	 Samm oli lühike ja kuidagi takerduv ning vaatamata peremehe ja hobuse ühistele pingutustele ei õnnestunud Kaarlil Õllepoe Bettyst mööda sõita . 
32	NA	 See täitis hobuseparistaja südame vihaga . 
32	NA	 Ta laskis Donnal pisut hinge tagasi tõmmata , kargas siis põlvili vankrisse ning üritas , Donnale ohjalengiga laudjale tagudes , uuesti Õllepoe Bettyst möödasõitu . 
32	NA	 Betty laskis Donna üsna enda kõrvale , vajutas siis pea pisut alla , keerutas vihaselt saba ja oligi mõne hoogsa sammuga võistlejatest tükk maad ees . 
32	NA	 Kaarel raevutses ja saagis hobust suuraudadest , kuid miski ei aidanud , Betty ei lasknud Vaherpõllu Donnat endast mööda . 
32	NA	 Et tülikast võiduajajast vabaneda , keeras Õllepoe August Visuoja teeotsast Mõislõpe ja Pehka küla peale , et sealtkaudu koju sõita . 
32	NA	 Nüüd jäi Suleroo Kaarli ette Allika Harald oma linalakaga . 
32	NA	 Äsjasest äpardusest raevunud , tublisti nokastanud Kaarlis polnud aga võitlusvaim veel kaugeltki raugenud ning ta otsustas ka selle eessõitjaga proovida . 
32	NA	" Ta andis Donnale ohjalengiga mitu head laksakat ning karjus Haraldi selja taga : "" Eest ära ! "
32	NA	" Muidu ajan üle ! "" "
32	NA	 Harald polnud kunagi ühegi hobusega võidu sõitnud ning talle tuli Vaherpõllu väimehe väljakutse lausa üllatusena . 
32	NA	 Ka ei teadnud ta , kuidas Luki niisugusele meeletule ajamisele vastu peab . 
32	NA	 Kuid Suleroo Kaarli suurustav ja ülbe toon solvas teda ja tal tekkis kange tahtmine ärplejat pisut õpetada . 
32	NA	 Luki nagu taipas oma peremehe mõtteid ja enne veel , kui Harald teda jooksma ergutada jõudiski , andis Luki jalgadele valu ja jättis vihaselt karjuva Vaherpõllu peremehe ning tema Donna kaugele maha . 
32	NA	 Harald naeris ning laskis võistleja päris lähedale tulla , sest marusse sattunud Kaarel oli otsustanud ükskõik mis hinna eest Allika sulasele peale jääda . 
32	NA	" "" Eest ära , sulasekönn ! "
32	NA	" Muidu ajan üle ! "" kordas Kaarel oma raevust käsklust uuesti . "
32	NA	" "" Sul pole ju hobust ! "" hüüdis Harald vastu . "
32	NA	" "" Minul on , aga sul sital endal pole ! "
32	NA	" Istud Allika Kustu vankris ! "" oli solvav vastus . "
32	NA	" "" Istun küll võõras vankris , aga sind ikkagi mööda ei lase . "
32	NA	 Osta endale hobune , siis tule võidu ajama ! 
32	NA	" Mustlastelt parseldatud setukas võidusõiduks ei kõlba ! "" hüüdis Harald üle õla ning pingutas ohje . "
32	NA	 Luki jooksis kõige ilusamas traavis ja alles siis , kui Harald juba enam kui kümnest laadalisest oli möödunud ning Suleroo Kaarlit enam nähagi polnud , laskis ta Lukil sammu sõita . 
32	NA	 Kuid Kaarel oli visa ning kõvasti oma mõtte juures kinni . 
32	NA	 Miks pidi tema , kellel oli kõige suurem hobune üle mitme küla , oma Donnaga mingile Õllepoe Augusti hallile setukale alla vanduma ja mis kõige hullem , isegi Allika sulasele , kes kuulduste kohaselt juba kolm aastat ilma palgata vana Kustut orjab , laadateel jalgu jääma . 
32	NA	 Ning Kaarel üritas pärast Essu silda Katela küla meestest mööda ajada . 
32	NA	 Neid oli arvult tükki kümme . 
32	NA	 Viimased mehed lasksid ülbe Vaherpõllu väimehe rahulikult mööda ega teinud suurest vahtu aetud Donnast väljagi , kuid kõige esimene andis oma madalale kõrvile piitsa ning nüüd algas tõeline laadatee võidusõit . 
32	NA	 Donna pani välja viimase , mida ta suutis , kuid Katela mehe kõrb oli uskumatult visa ning peagi märkas Kaarel , et Donna jõud hakkab raugema ning teine läheb mööda . 
32	NA	 Nii juhtuski . 
32	NA	 Teised laadalised , kes sammu sõitsid , olid kaugele maha jäänud . 
32	NA	 Kaarel ponnistas veelgi , kuid Donna jõuvarud olid lõplikult läbi . 
32	NA	 Katela mees naeris , tõusis vankris põlvili ja tegi Kaarli suunas siivutu liigutuse . 
32	NA	 Vihast vahutav Vaherpõllu väimees ei jätnud veelgi jonni . 
32	NA	 Uuesti laskis ta Donnal sammu sõites pisut jõudu koguda ning üritas veel kord Katela mehe kõrvist mööda saada . 
32	NA	 Kuid jällegi sama lugu . 
32	NA	 Kõrb oli Donnast kiiruses üle . 
32	NA	 Nüüd ei andnud Kaarel oma tegude kohta endale enam aru . 
32	NA	 Suure hooga kihutas ta Katela mehe kõrvale . 
32	NA	 Käis raksakas , sõidukite rattad läksid ragisedes kokku ja Vaherpõllu väimehe vankrijuhe katkes . 
32	NA	 Hobused takerdusid , kõrb lõi vihaselt tagant üles ning vedas Kaarli juhtmeta vankri põigiti keset teed . 
32	NA	 Vihane Vaherpõllu hobuseparisnik hüppas maha , haaras maanteelt rusikasuuruse kivi ning virutas sellega Katela mehele vastu pead . 
32	NA	 Kasvult väiksem ja vanem mees oli jõu poolest ilmselt pikale ja tugevale Suleroo Kaarlile alla ning varises pähe saadud löögist vankri põhja kokku . 
32	NA	 Enesevalitsemise kaotanud Vaherpõllu väimees aga tagus kiviga edasi , kuigi vastane enam mingit elumärki ei avaldanud . 
32	NA	 Nähes , mis ees toimub , kiirustasid teised Katela mehed kohale ja päästsid õnnetu naabrimehe hullunud Kaarli käest , kes , vihast poolsegane , ka appitõttajaid kiviga püüdis rünnata . 
32	NA	 Kuid et teisi oli palju , kaldus ülekaal nende poole . 
32	NA	 Kaarlil seoti käed ja jalad kinni , asetati ta põrsakasti kõrvale , siis parandati purunenud vankrijuhe ning saadeti hobune Kivinõmme poole teele , kuna üks Katela meestest tundis Vaherpõllu väimehe ära . 
32	NA	 Läbipekstud , verine laadaline aga viidi kiires korras Rakvere haiglasse , kus arstid imekombel ta elu suutsid päästa . 
32	NA	 Suleroo Kaarlile läks see võiduajamine laadateel aga kalliks maksma . 
32	NA	 Kannatadasaanu naine kaebas Kaarli kohtusse ning Vaherpõllu hobuseparisnik kandis haiglakulud ja pidi kolm aastat vanglas oma tegude üle järele mõtlema . 
33	NA	 Elviira nuttis , Ann-Leena juubeldas . 
33	NA	 Ometi kord sai va redu ja joomakalts , mida ta otsis . 
33	NA	 Eks olnud see ju ammu ette näha , et niisugune taarutamine lakkutäis peaga ühelt laadalt teisele heaga ei lõpe . 
33	NA	 Kaua see undrehti asi pidi siis kestma . 
33	NA	 Tööst ei teinud kodus asjagi . 
33	NA	 Selle mõne aastaga on ta kogu Vaherpõllu talu kihva keeranud . 
33	NA	 Pooled põllud söötis , ei puujuppi tagavaraks , mida pliidi alla panna . 
33	NA	 Kui naine hakkab tuld tegema , läheb koplist tooreid kadakaid raiuma . 
33	NA	 Ei ole niisugust kohapidamist enne veel keegi näinud . 
33	NA	 Mees nagu põdrapull , magab joobnuna maas , taguots püsti . 
33	NA	 Need olid sõnad , millega Ann-Leena väimeest õletas , kui Kaarli ebaõnnestunud laadasõit külas teatavaks sai . 
34	NA	 Pärast kohut aga , kui Kaarel kolmeks aastaks kinni läks , ei suutnud Ann-Leena väimehe nappi karistust kuuldes oma imestust ja suurt pettumust kuidagi varjata . 
34	NA	 Ainult kolm aastat ! 
34	NA	 Mõelda vaid ! 
34	NA	 Taob teise inimese peakolu munakaga pehmeks ja saab ainult kolm aastat ! 
34	NA	 See ju peaaegu võrdne mõrtsukatööga. Tsaariajal oleks sihukese asja eest otsemaid Siberisse sunnitööle saadetud , kulda jõe põhjast koukima või midagi veelgi hullemat . 
34	NA	 Ja nüüd kükitab see mõrtsukas ainult kolm aastat trellide taga ning tuleb välja nagu õige inimene kunagi . 
34	NA	 Küll oleks Ann-Leena meelsasti kohtusse läinud ning kohtusakstele ära rääkinud , kuidas see joomakalts möödunud aastal laadalt noore musta mära varastas ning Vaherpõllu talli vedas , kuid Ann-Leena kartis , et väimees ta selle eest maha lööb , sest kui ta teise mehega nii lahedasti toime tuli , et kohe tee pealt korjatud munakaga vastasel pealuu nagu süldikausi pehmeks kolkis , asi see tal siis ka ämm vagaseks teha , nagu ta juba mitu korda oli ähvardanud . 
35	NA	 Et Vaherpõllule enam meestööjõudu majasse ei jäänud , siis ei tulnud ka Elviira kohapidamisest enam midagi välja . 
35	NA	 Ta müüs oma loomad maha ning kolis linna tagasi . 
35	NA	 Donna aga , kes oma saamatusega Kaarlile kogu selle õnnetuse kaela tõi , andis Elviira emale . 
35	NA	 Oli ju väimees hobuse esimesel Vaherpõllule tuleku aastal pettuse teel Ann-Leena käest ära kiskunud . 
35	NA	 Nigula peremees viis Donna laadale ning müüs seal maha . 
35	NA	 Raha sai Ann-Leena endale . 
35	NA	 Kuigi Vaherpõllu perenaine elueas jumalat ei uskunud , pani ta praegu ometi tänutundes kaks kätt kokku , et vihatud väimehest lõpuks lahti sai . 
