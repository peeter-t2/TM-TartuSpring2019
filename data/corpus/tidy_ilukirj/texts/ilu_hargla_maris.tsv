par_nr	head	sentence
1	 Maris stella 	 Maris stella 
2	NA	 Ma teenin Jumalat , piiskoppi , hertsogi ja muusat – ja just sellises järjekorras – ning nii oleksin ma pidanud ütlema tollele salapärasele aadlikule , kuid ta teadis võlusõna , mis murdis minu hinges pitseri , millega me ehk liiga vara ja tihti kipume pühitsema end vagadusele ja hülgama seiklusjanu . 
2	NA	" Veel enne kui ta ütles "" Jehanne "" , veel enne kui ta kaval silmapilgutus andis mõista , et ta teab võlusõna , olin ma tema ettepanekuga juba soostunud . "
2	NA	 Jah , tunnistan seda , et olin nõus hülgama oma kohustused Cambrai's ja viivitama oma reisiga tagasi Rooma . 
2	NA	 Ma olin nõus edasi lükkama Savoia hertsogi Amédéé meelitava kutse ja Rimini Malatesta perekonna ettepanekud . 
3	NA	 Sest too mees teadis võlusõna . 
4	NA	 Ta oli sisenenud hämarasse katedraali missa lõpu poole kui lauldi Deo Gratias and Laus tibi Christe , olin teda oreli tagant silmanud - ka seda , et ta lahkumisega viivitas , ta lasi end piiskopil viimasena õnnistada ning hiljem oli ta mulle noogutanud ja kummardanud . 
4	NA	 Ta ootas mind katedraalitrepil ja see väga tõsine ja murelik helk tema silmades kinnitas , et kutse isand Vriesi trahteris juua kann veini ja süüa üks korralik burgundia noor kukk on mõeldud sissejuhatuseks millelegi olulisele . 
4	NA	 See aadlik kandis tagasihoidlikku rõivastust , ta ei tahtnud endale tähelepanu tõmmata ning oma nägu varjas kõrge krae ning kübaraga . 
5	NA	 Algul ma mõtlesin , et see võib olla seoses minu heategija hertsog Philippe'i visiidiga Cambrai'sse , lootsin ehk tähelepanuavaldust õukonna poolt või tellimust kirjutada missa Burgundia hertsogi saabumise puhul . 
5	NA	 Tol ajal liikusid - vähemalt nendes ringkondades , kus minul oli au lävida - kuuldused hertsogi loodud uuest õilsast L'ordre De La Toison D'or'ist , mille esimese kapiitli kokkukutsumisega Lille'i linnas kõik suured isandad ametis olid . 
5	NA	 Räägiti ka , et hertsog soovib sündmuse jaoks väärikat muusikapala . 
5	NA	 Nii et , jah , muidugi ma järgnesin sellele aadlikule . 
6	NA	" Kuid kohe kui ta kõnelema hakkas , olin ma kindel , et ta pole burgundlane ja juba tema esimeste sõnade peale : "" Isand Dufay , ma viibin Cambrai's incognito ja kui te ei soovi kõneleda mehega , kes Jumala tahtmisi võitleb teie isandate vastu , siis ma lahkun viivitamatult ja vannun , et ei tülita teid enam , "" oleksin ma pidanud vastama , et ma teenin Jumalat , piiskoppi ja alles siis muusat . "
6	NA	 Ning olles seadnud oma lojaaluse kõrgeaulise Cambrai' piiskopi sammude järgi , on minu kohus kõiges järgida hertsog Philippe'i poliitikat . 
7	NA	 Auahnus ja uudishimu said minust võitu . 
8	NA	" "" Ma ei ole salakuulaja , "" sõnas mees järgmiseks . "
8	NA	" "" Mind tuntakse siin selleks liiga hästi . "" "
9	NA	" "" Te olete armanjakk ? "" küsisin ma . "
10	NA	" "" Eelkõige olen ma prantslane , "" kostis mees uhkelt . "
10	NA	" "" Bretoon , burgundlane või pikardlane - me kõik oleme ühtemoodi prantslased . "" "
10	NA	 Ja nende sõnade saatel liigutas ta kaelasidet , paljastades viivuks oma näo . 
10	NA	 Kas mõõgahoobist või ammunoolest - seda polnud võimalik öelda - kuid ta parem põsk , lõuast laubani oli saanud hirmsa hoobi . 
10	NA	 Kogu näopool oli sellest krimpas ja kõveras , andes talle kuriendeliselt irvitava ilme . 
11	NA	" "" Neil päevil on ka sellistes ilmselgetes tõdedes lihtne kahelda , "" vastasin . "
11	NA	" "" Sõda on kõik segi paisanud . "" "
12	NA	" "" Kas Itaalias ei sõdita ? "" küsis tundmatu muiates , mis ta näole veelgi saatanlikuma ilme lisas . "
13	NA	" "" Te näite minust palju teadvat . "" "
14	NA	" "" Jah , "" sõnas ta lihtsalt . "
14	NA	" "" Kaunis muusika ja kiidusõnad tema loojast võivad liikuda kiiremini kui mees ise . "
14	NA	 Ma pole tõesti salakuulaja , kuid ärge arvake , et armanjakkidel neid Burgundias ei ole . 
14	NA	 Ma võitlen armanjakkide poolel , võitlen Prantsuse kuninga eest , ehkki parema meelega laseks ta mul pea maha raiuda kui oma vägede eesostas näha . 
14	NA	 Aga teist tean ma tõesti palju . 
14	NA	 Hertsog Philippe'i abiellumise puhul Portugali Isabellaga Brüsselis on saadetud sõna kõigile Burgundia koja muusikutele , kes kaugel maal oma kunsti täiendavad . 
14	NA	 Nende seas ka teile , Willemet de Fayt , Guillaume Dufay , Willermus du Fayt 
14	NA	 .... 
14	NA	 Nagu mul on au teada , jõudis hertsogi sõna teieni Savoias , Amédéé VIII õukonnas . 
14	NA	 
14	NA	" Te olite juba teel koju . "" "
14	NA	 
15	NA	 Ma vaid noogutasin kinnituseks . 
16	NA	" "" Burgundia pulmad peavad oleme kõige suurejoonelisemad maailmas , "" jätkas mees . "
16	NA	" "" Aga mitte nende pärast ei võtnud te ette teed kaugelt Roomast Cambrai'sse . "
16	NA	 Uskuge mind - ilus muusika reisib teist kiiremini . 
16	NA	" Ka meil lauldakse juba teie hüvastijäturondot Laoni kaunitaridele ja veinidele ; ka meie kurvasteme noore Pandolfo Malatesta surma üle ja langetame leinas pea , kui kuulame Mon chier amy'd ... "" "
17	NA	" "" Te meelitate mind . "" "
18	NA	" "" Ei , mitte sugugi , tahan vaid näidata , et noorest east hoolimata oma , olete te Prantsusmaal nii kuulus , et kuuldused teie reisidest ja asukohast jõuavad ka meieni Bretagne'i . "
18	NA	" Nii et te ei pea imestama , et ma tean , miks te katkestasite õpingud Roomas ja tõttasite tagasi Burgundiasse . "" "
19	NA	" "" Tõepoolest siis - miks ? "" "
20	NA	 Mees sirutas seepeale käe põue ja poetas lauale veinikannu kõrvale äärmiselt kõneka ja kiusatusliku väljanägemisega kukru . 
21	NA	" "" Teile pakutakse teenistust , "" sõnas ta . "
21	NA	" "" Ma ei salga - see võib olla ohtlikum kui pidustused Burgundia õukonnas , missad Cambrai' kuulsas katedraalis või muusikaõpingud maestro Antonio Squarcialupi juures . "" "
22	NA	" "" Teie isand on hiljaks jäänud , "" vastasin ma , meenutades oma sõpru Medici perekonnast - ära kunagi ilmuta huvi esimese pakkumise peale . "
23	NA	" "" Vastupidi , "" naeratas mees nukralt . "
23	NA	" "" Hoopis teie jäite hiljaks . "
23	NA	 Hertsog kavatseb Jehanne'i müüa inglastele , ta istub küll praegu ahelates Beuarevoir' vangitornis , Cambrai'st vaid paari tunni ratsasõidu kaugeusel , aga teil pole mingit võimalust näha neidu , kelle pärast võtsite ette teekonna Roomast Burgundiasse . 
23	NA	 Hei , ärge vahtige mind niimoodi , ei mingit nõidust , lihtsalt juhtumisi oli teiega samal ajal Savoia õukonnas üks Bretagne'i kaupmees . 
23	NA	 Ja teie muusika võib vallutada ka kaubitsejate südameid , uskuge mind . 
23	NA	 Ta lahkus enne teid ... 
23	NA	" Jah , tema ütleski , et pühendasite Jehanne'ile kauni ballaadi "" Vergene bella "" ja tõttate Burgundia poole , et näha Neitsit , kellest kõnelevad kõik õukonnad üle Euroopa . "" "
24	NA	 Võlusõna oli öeldud . 
25	NA	" "" Te just ütlesite , et Philippe on mind kutsunud . "" "
26	NA	" "" Kuid kas polegi see nii hea ettekääne , et näha La Pucelle'i ? "
26	NA	 Kuid ma ei taha keerutada , arvestades veel olukorda , milles ma siin viibin . 
26	NA	" Tahan vaid näidata , et tean teist üht-teist ja võin vaid aimata pettumuse suurust , kui kuulsite , et Jehanne on vangistatud . "" "
27	NA	 Pettumuse suurust ... 
27	NA	 Olles kodumaast kaugel , muutuvad selle aasad igihaljaks , veinid kõige magusamateks ja neiud kaunimateks maailmas . 
27	NA	 Kodumaale löödud haavu tunned sa oma enda ihul , iga tapetu oleks kui piisk su enda südameverd . 
27	NA	 Roomas , kuurias ja Medicite juures ei suudetud mõista , mis toimub Prantsusmaal . 
27	NA	 Nad küsisid minu käest . 
27	NA	 Kes on too Jehanne ? 
28	NA	 Ma olin lahkunud Burgundiast noorelt , ja hertsogi enda õnnistusel . 
28	NA	 Oma kunstiga teenin ma Burgundiat ; võim , hiilgus ja jumalikult salvitud veri on minu jaoks alati voolanud hertsogisoos . 
28	NA	 Jah , loomulikult teenin ma Burgundiat . 
28	NA	 Ma pole kunagi näinud Prantsuse kuningat , ei toda eelmist , nõdrameelset ega tema poega , dofään Charles'i , kes nii reeturlikult lasi mõrvata hertsog Philippe'i isa Jehani . 
28	NA	 Ma sündisin aastal , mil Inglismaa ja Prantsusmaa vaheline rahuleping oli neljandat aastat jõus ja mil mitmed uhked prantsuse ja burgundia rüütlid löödi Nicopolise all ristisõjas puruks . 
28	NA	 Kasvasin üles jutustuste saatel nende vangipõlvest türklaste juures , vabaksostmisest ja seiklusrikkast koduteest . 
28	NA	 Ka Neversi krahv , minu tulevane isand ja heategija , hertsog Philippe oli nende hulgas . 
28	NA	 Ma lahkusin Cambrai'st aastal , mil üle Prantsusmaa kõlas ikka veel Azincourti surmav kaja , mil Troyes's kaotas Prantsusmaa õiguse kuningale . 
28	NA	 Aga Burgundia oli joovastuses . 
28	NA	 Jah , me leinasime mõrvatud hertsog Jehan Kartmatut , kuid kõikjal räägiti , et liit inglastega toob Burgundia hertsogisoo Prantsusmaa troonile ... 
28	NA	 Peaaegu iga minu eluaastaga on Prantsusmaa kaotanud oma ihust ühe tüki , nagu Burgundia koda on iga aastaga kosunud . 
28	NA	 Ma olen rõõmustanud koos iga burgundlasega ja nutnud koos iga prantslasega . 
28	NA	 Aga ei kusagil – ei Roomas , Bolognas , Savoias – ei küsita , millist muusikat kuulatakse Bourges'is , milliseid rõivaid kannavad Charles VII aadlikud . 
28	NA	 Ei , nad küsivad Burgundia õukonna kohta . 
28	NA	 Millised kunstnikud , luuletajad , rätsepad , ehistusmeistrid on Burgundia koja teenistuses Brüsselis , Gentis ja Dijonis ? 
28	NA	 Mida arvab Tema Hiilgus hertsog Philippe ühest või teisest asjast ? 
28	NA	 Medicite perekond krimpsutab nina , kui räägin neile , kuidas dofään Charles lasi mõrvata hertsog Jehani . 
28	NA	" Aga nad pilgutavad kavalalt silma ja noogutavad mõistavalt , kui kõnelen , kuidas dofääni vanemad vennad Jehani "" eestkoste "" ajal surid või kuidas Jehan oli lasknud tappa Orleans'i hertsogi . "
28	NA	 Nad ei ütle selle peale midagi , nad vaid noogutavad pilukil silmadega . 
28	NA	 Ja siis küsivad uuesti - kes on see Jehanne , Neitsi , Prantsusmaa päästja , Burgundia vaenlane ? 
28	NA	 Ja sinjoor Crapelli , kojaastroloog , mees kes teab vist kõigest kõike , sosistab - muidugi , Neitsi on tulnud päästma oma kuningasugu . 
29	NA	 Kes on Jehanne , milline ta on , miks ta on ? 
30	NA	" "" Te ei vasta mulle midagi , isand Dufay ? "" "
31	NA	" "" Te pakute mulle raha ja võimalust näha La Pucelle'i ? "
31	NA	" Kui te lähemalt ei selgita , siis on mul raske vastata . "" "
32	NA	" "" Mitte ainult muusikat pole te Itaalias õppinud , "" muigas mees . "
32	NA	" "" Loomulikult selgitan ma teile lähemalt . "
32	NA	" Kõigepealt , kas te teate , kes ma olen ? "" "
33	NA	" "" Selleks olen ma kodumaalt liiga kaua eemal viibinud . "" "
34	NA	" "" Siis ei ütle ka Arthur de Richemont'i nimi teile midagi ? "" "
35	NA	" "" Püha Jumal ... "" veinipeeker , mis liikus mu suu poole , peatus teel . "
36	NA	" "" Nii et siiski ütleb . "" "
37	NA	" "" Konnetaabel , "" kogelesin ma , "" Teie Hiilgus ... "" "
38	NA	" "" Vaid lihtne sõjamees , kui lubate . "
38	NA	" Praegu pole ma midagi enamat . "" "
39	NA	" "" Siiski . "
39	NA	" Prantsusmaal on vaid üks konnetaabel . "" "
40	NA	" "" Ja ainult üks selline , kes on Tema Majesteedi juures pidevas ebasoosingus , ja keda ei lubatud isegi tema kroonimisele , sinna , kus oli tema seaduslik ja auline koht , hoolimata sellest , et Jehanne ise talle kõik patud andeks andis . "
40	NA	 Ei , ärge arvake , et ma olen kibestunud , lihtsalt ei tähenda sõna konnetaabel alati nii palju kui võiks . 
40	NA	" Seega , te tunnete mind ? "" "
41	NA	" "" Tegude järgi , Teie hiilgus . "" "
42	NA	 Muidugi on igaüks Burgundias temast kuulnud . 
42	NA	 Bretagne'i hertsog Jehan V vend , kes võitles vapralt Azincourti all ja langes seal vangi . 
42	NA	 Ma lahkusin Burgundiast siis , kui Richemont oli juba vabastatud ja teenis ihu ja hingega Burgundia hertsogit . 
42	NA	 Nüüd aga - armanjakk ? 
42	NA	 Nagu oleks kõrgeauline isand mu mõtteid lugenud , lisas ta : 
43	NA	" "" Teile võib teada olla , et mul oli see au osutada Burgundia kojale kunagi mõningaid teeneid , lõppude lõpuks on hertsog ju minu õemees . "
43	NA	" Tänu aga ühele kohtumisele naisega , kelle palvel kõnelen ma siin praegu teiega , teenin ma nüüd kuninga leeri . "" "
44	NA	" "" Te olite Jehanne'iga ... "" pomisesin mina . "
45	NA	" "" Jah , "" tõsines mees . "
45	NA	" "" Jah , ma olin temaga . "
45	NA	 Kõigis lahingutes , ma olin ta kõrval . 
45	NA	" Aga mitte tema ei saatnud mind . "" "
46	NA	" "" Kes on siis see naine , kes tunneb huvi ühe tühise moosekandi vastu ? "" "
47	NA	" "" Kes ? "
47	NA	 Kauneim naine kuningriigis , kõige ilusam ja targem printsess kristlikes maades , naine , kellel on mehe süda , Nelja Kuningriigi Kuninganna , Anjou' hertsoginna ja Provence'i krahvinna . 
47	NA	" Või peaksin ma ütlema - Prantsusmaa tegelik valitsejanna ? "" "
48	NA	" "" Yolande , "" sosistasin mina . "
48	NA	" "" Aragóni Yolande . "" "
49	NA	 Sel päeval kui Gilles de Rais' ette oli toodud Kristuse Maa leidnud mees , oli ta oma Machecouli lossi tagusel harjutusväljakul sõjahaamriga tapnud juba seitse inglise sõjavangi . 
49	NA	 Nii oli Prantsusmaa marssal leidnud sobiva vastulöögi igavusele ja kärsitusele , kuni ta ootas elutähtsaid sõnumeid võitluskaaslaselt , Orleans'i hertsogi sohipojalt Jehanilt , keda ta pidas oma ainsaks rivaaliks Prantsusmaa vapraima rüütli tiitlile . 
49	NA	 Vangid aga olid mingi Lincolni krahvi sõjasulased , kellele nende isand juba mitmendat kuud polnud palka maksnud ja nii nad tulid Poitou'st üles , Loire'i poole , Pays de Rais'sse , rüüstasid pisemaid külasid , vägistasid naisi ja röövisid . 
49	NA	 Rais' salk tabas nad hõlpsasti , tal oli hertsog Jehani luba oma maades kõiki inglasi omal käel jahtida ja karistada . 
49	NA	 Kakskümmend vangi oli Rais' võtnud , ülejäänud kas löödi kohapeal maha või pääsesid putku . 
49	NA	 Ja nüüd täna , sel tuulisel sügisesel päeval , mil iilid toovad merelt rusuvalt tormlevat ja pekslevat vihma , lasi ta saduldada hobuse ja tuua vangid aasale , kus ta tavaliselt piigivõitlust harjutas . 
49	NA	 Ükshaaval lasid ta sõjasulased vangid köidikutest lahti ja nad jooksid - oma inglise pühakute nimed ja vanadesõnad ahnest kõrist välja paiskumas - ja nad jooksid põhja suunas , oma räpase ja vastiku Inglismaa poole , täpselt nagu kana , kel pea maha raiutud jookseb metsa poole , jooksid senikaua , kuni Rais' sõjaratsu neile kannule jõudis . 
49	NA	 Siis lasi Prantsusmaa marssali parem käsi ratsmed lahti , libises puusale , haaras sõjahaamri järele , ja mõõdetud ning täpselt ajastatud liigutusega purustas ülevalt rabades inglase kolba . 
49	NA	 Mida rohkem mehed oma kaaslaste surma nägid , seda kiiremini nad jooksid . 
50	NA	 Kolmteist neist jäid sel päeval ellu , kuigi olid juba mõtteis hingepalve ja neednud igaveseks ajaks põrgutulekätte kõik prantslased ja oma isandad , kes nad siia sõdima olid toonud . 
50	NA	 Nad teadsid , kelle vangid nad on , nad olid kuulnud Gilles de Rais' tegudest Orleans'i all ja Patay's , nad olid lootnud ainult , et haamrilöök on kiire ja täpne . 
51	NA	 Nad jäid ellu , sest isand Gilles'i ette toodi teine vang , keda juhmid rannavahid olid esialgu vaenlase salakuulajaks pidanud , hiljem - ja mitte kuigi veendunult - tormis eksinud iiri kaluriks , siis taani kaupmeheks kuni lõpuks nende mõistus otsa sai . 
52	NA	 Ilm oli olnud selge , torm oli möllanud päev varem Belle-Ile'i kandis , kuid mitte siin , Rais' rannikul . 
52	NA	 Nad märkasid kummalist laeva juba kaugelt , kui see oli ettevaatlikult karide vahelt läbi aerutanud , masti oli laev tormides kaotanud . 
52	NA	 Ja see laev oli enam kui kummaline , pikk , kitsas , madal , algeline , keskelt lai . 
52	NA	 Kui rannavahtide hulgas oleks olnud mõni õpetatum mees , oleks võinud ta märgata laeva juures teatavat sarnasust Bayeaux' vaibal kujutatutega . 
52	NA	 Aga rannavahid olid lihtsad bretoonid ja Bayeaux's polnud nad kunagi käinud . 
52	NA	 Küll aga tundsid nad merd ja laevatamist ning seesugust laeva nägid elus esmakordselt . 
52	NA	 Sellisega ei too inglased oma sõdureid , sellisega ei purjeta Poitou' , Gaskooni , Veneetsia ega Portugali kaupmehed Inglismaa ega Flandria vahel ja ammugi ei käi bretooni kalurid sellisega turska püüdmas . 
52	NA	 Laeva oli isegi pentsik galeeriks nimetada , pigem sarnanes see pika paadiga , kuid sellisega , mille kohta vilunud silm ütles kohe , et tormisel merel püsib see hästi ja soodsa tuulega jätab veneetsia galeeri kaugele maha . 
52	NA	 Mõneti sarnanes laev vibuga , selle nina ja ahter olid kui üles ja kõveraks keeratud . 
53	NA	 Kuid neil polnud pikalt aega laeva üle imestada . 
53	NA	 Kiirete aerutõmmetega lähenes see kaldale , olles ilmselt kaugelt silmanud rannal , pankrannikul kõrguvat kabelit , mis meretähiseks oligi mõeldud ning pidi ka meresõitjatele ka head õnne tooma . 
53	NA	 Kabel oli püstitatud mitusada aasta tagasi ühe laevahuku mälestuseks ja senise oli see oma ülesannet hästi täitnud . 
53	NA	 Jumal valvas Rais' ranniku üle . 
53	NA	 Laev jõudis kaldale päris lähedale , siis jooksis selle põhi vastu liiva kinni ja pardalt viskus vette mees , kes pikkade sammudega rannavahtide poole kahlas . 
53	NA	 Ülejäänud meremehed tõusid aerude tagant , hüüdsid midagi võõras keeles . 
53	NA	 Pööramata tähelepanu võõra veidrale üleni karusnahkadest rõivastusele ega arusaamatule kõnele , tahtsid rannavahid käituda nii , nagu neil kohuseks on . 
53	NA	 Nad haarasid oma relvad , et tundmatu vahistada , arestida tema laev ja viia ta selgitamiseks Rais' isanda ette . 
54	NA	 Kuid kuivale maale jõudes langes tundmatu esiti põlvili , sirutas käed laiali ja hüüdis midagi pangal kõrguva kabeli suunas . 
54	NA	 Siis suudles ta maad ja hakkas hardunult ja valjult palvetama . 
55	NA	 Rannavahid ei söandanud teda püha toimingu juures häirida . 
56	NA	 Hiljem tegid nende piigid siiski selgeks , et võõral tuleb neile järgneda . 
57	NA	 Kui nad mõne aja pärast koos vangiga kabelist möödusid , langes too jälle põlvili , et palvetada . 
58	NA	 Munk Gustave , kes seal parasjagu küünaldega toimetas tuli välja , et kummalist võõrast vaadata . 
58	NA	 Ta tabas tema keelest mõned ladinakeelsed sõnad ning kõnetas teda . 
58	NA	 Mees vastas , kuid munk ei mõistnud teda . 
59	NA	" "" Mida ta räägib , Gustave ? "" küsis üks rannavaht . "
59	NA	" "" Kas see on mõni iirlane või ? "" "
60	NA	" "" Vaevalt , "" raputas munk kahtlevalt pead ja küsis võõralt midagi ladina keeles . "
60	NA	 Vastuseks arusaamiseks pidi ta oma küsimust kordama ja kogu oma keelefantaasiat pingutama . 
61	NA	" "" Ta ütleb , "" sõnas siis munk pead vangutades , "" et ta tuli oma isanda palvel otsima Jeesus Kristuse maad ja on selle leidnud . "
61	NA	 Ma ei tea , mida ta sellega mõtleb . 
61	NA	" Parem kui te ta paruni ette viite . "" "
62	NA	 Ja õhtuks jõudiski protsessioon Machecouli , säästes nii mitme inglise röövli elu . 
62	NA	 Prantsusmaa marssal Gilles de Rais polnud sugugi vihane , et teda vangide hävitamise tähtsa töö juures katkestati . 
62	NA	 Seitse laipa tunduski hetkel piisavat . 
62	NA	 Gilles de Rais tahtis verd siis kui ta veri kees ning tema sisemine torm sai seitsme haamrilöögiga juba piisavalt leevendust . 
63	NA	 Salapärane vang , keda Gilles nüüd oma lossihoovil sadulast põrnitses , ei võinud teada , et ta oli just selleks katalüsaatoriks , mis aitab marssalil minna ühest minast teise . 
63	NA	 See Prantsusmaa üks rikkamaid mehi ja maavaldajaid , kelle õukonna suursugusus konkureeris vaid vahest Burgundia omaga , kelle teenistuses oli terve armee paaže , parimaid moosekante , näitlejaid ja luuletajaid , kes ka ise võis komponeerida andeka muusikapala või kirjutada koguni müsteeriumi ja kes korraldas pidusid , mille hüsteeriline lõbus kaja kõlas Bretagne'ist kaugemalegi kui Bourges'i , kus see varjutas kuningahoovi halenäljased meelelahutuste immitatsioonid , see mees vajas vaid väga lühikest aega , et muutuda verejanulisest lõvist lahinguväljal pillavaks ja ülemeelikuks kaunite kunstide metseeniks ja nautlejaks või ladinakeelseid usutraktaate uurivaks teadlaseks . 
64	NA	" "" Hei , mis hulguse te olete oma isanda ette toonud ? "" hüüdis nüüd de Rais , kuid sugugi mitte kurjalt . "
65	NA	 Talle selgitati , kust see hulgus välja ilmus ja talle anti edasi munga sõnad , et see mees olla leidnud Kristuse Maa . 
66	NA	" "" Kas ei otsi seda mitte iga jumalakartlik hing ? "" küsis de Rais vastuseks . "
66	NA	 Huvi temas oli tärganud , verejanu kustunud . 
66	NA	" "" Te ei pea ju seda vaest merehädalist inglise salakuulajaks , mis ? "
66	NA	" Kui ta ei oska sõnagi prantsuse keelt , siis mida võiks ta siin sala kuulata ? "" hüüdis de Rais ja pahvatas siis oma nalja peale mürinal naerma . "
66	NA	 Kogu hoov ühines temaga . 
66	NA	 Marssal kargas sadulast maha , andis käsu katta laud , ja küsis siis vangilt ladina keeles : 
67	NA	" "" Mis toob sind Rais' randa , võõras ? "" "
68	NA	 Mees kummardas ja seletas midagi pikalt vastuseks . 
69	NA	" "" Olgu ma neetud , kui su jutu mõttest midagi mõistan , "" lausus de Rais . "
69	NA	" "" Ometi tunnen ma ära mõne sõna . "
69	NA	 Sa kõneled nagu inimene , kes on kunagi õppinud prantsuse keelt ja oskab ka veidi ladinat , ehkki ta ema rääkis umbes nagu need Holsteini palgasõdurid , kelle kompanii teenib Burgundia väes . 
69	NA	 Aga küll me hakkama saame . 
69	NA	" Vean issanda ihu õnnistuse nimel kihla , et paar peekrit anžuu veini ja hirvepraad sinu keele mulle arusaadavaks teevad . "" "
70	NA	 De Rais' kaaskondsetele tuli isanda meelemuutus lausa õnnistusena . 
70	NA	 Nii mõnigi neist - eriti need , kes ühtlasi marssali endiselt mõjuvõimsa , kuid juba haigevoodis hingevaakuva vanaisa Jehan d'Craonile pojapoja tegudest ja käitumistest ette kandsid , hingasid kergendatult . 
70	NA	 Alates sellest ajast , mil Gilles Neitsi Jehanne'i väest tagasi pöördus , pärast seda kui Neitsi reetmise tõttu burgundlaste kätte vangi langes , polnud marssal enam endine . 
70	NA	 Peod tema lossis muutusid küll üha suurejoonelistemaks ja hoogsamateks , isanda kitsiduse üle polnud kellelgi põhjust kurta , kuid selle välise lõbususe taga võis tunda millegi külma ja kurja jäist hingust . 
70	NA	 Sedamööda , kuidas suure sõjasalga ülalpidamine ja rikkalike lõbustuste korraldamine olid de Rais' rahakotti tühjaks pumbanud , olid äng , raev , masendus , kättemaksuhimu ja kirg , mille olemust ka de Rais' kõige lähemad sõbrad ei suutnud või ei tahtnud seletada , temast imenud inimlikkust . 
70	NA	 Seda ise võibolla vaevu hoomates üritaski marssal kaduvat tasa teha . 
70	NA	 Bretagne'is või Maine'is hulkuval näiteseltskonnal või moosekantidel oli teada , et Rais' lossidest leiab alati teenistust . 
71	NA	 Gilles de Rais veetis oma vangiga tõepoolest lõbusa õhtupooliku . 
71	NA	 Mõistatusmängud ja intellektuaalsed saladused kuulusid samuti tema lemmikmeelelahutuste hulka . 
71	NA	 Ometi ei kujunenud õhtu lõpp - või õigemini varajane hommikutund - kärarikkaks ja kombelõdvaks prassimiseks nagu tavaliselt . 
71	NA	 Isand de Rais' pale ei õhetanud mitte joodud veinist või lõbujanust . 
71	NA	 Tema sügavad tumedad silmad ei tõmbunud veini mõjul häguseks vaid pingsast mõttetööst hoopis pilukile . 
71	NA	 Mida arusaadavamaks oli muutunud talle võõra kõne , seda enam oli rüübanud veini mõtete ergutamiseks , mitte joobumiseks , millega ta tavaliselt neid piduöid mööda saatis . 
72	NA	 Lõpuks kutsus de Rais oma kõige võimekama käsualuse de Bricqeuville'i kellega ta oli Orleans'i ja Patay' all teise ilma saatnud sadu inglasi , laskis tuua endale paberi , kirjasule ja pitserivaha . 
73	NA	" "" Nii mu sõber , "" sõnas marssal kui oli kirjutamise lõpetanud , "" kuniks see lontrus Sohipoeg näib olevat meie sihid unustanud ja kindlasti kusagil mõnda krahvinnat piirama asunud , on mul Anjou'sse endal tähtsaid sõnumeid saata . "
73	NA	" Sa asud teele viivitamatult , ajad surnuks nii palju hobuseid kui vajalikuks pead , et see kiri kõige kiiremas korras Saumuri jõuaks . "" "
74	NA	" "" Saumuri ? "
74	NA	 Nii äkki , sinna on ju kolme päeva tee . 
74	NA	" Ja kelle kätte ma pean selle kirja toimema ? "" "
75	NA	" "" Kuidas kelle , "" mühatas de Rais . "
75	NA	" "" Aga loomulikult kuningriigi Hea Ema kätte , selle kuningahakatise Charles'i ämma , naise kätte kellest ripub minu hingeõnnistus ja Jehanne'i elu või surm . "" "
76	NA	" "" Aragóni Yolande kätte järelikult , "" taipas de Bricqeuville . "
77	NA	 Vilhjem Gudbjorgssoni ( keda kutsutakse ka Guillaume Godbourgiks ) saaga Reickhardssoni kuningasoost , milles loetakse üles selle perekond ja põlvnemine ja kõik vaprad teod , mida kuningad korda saatnud . 
78	NA	 Olafrist ja Richardist 
79	NA	 ... Olafr oli Vestfoldi kuninga Harald Grenske poeg ja Harald Håårfagre Halvdanseni pojapojapoeg . 
79	NA	 Too Håårfagre oli võimas viiking , kelle valitsemise all oli kunagi kõik Norra väiksemad pealikud , nii et Olafr soontes voolas väega veri ja tema nime hakati kartma rannikutel juba siis kui ta alles väike poiss oli . 
79	NA	 Olafri isa suri kui Olafr polnud veel sündinud ja teda kasvatasid kuninganna Åsta Gudbransdottir ja kasuisa Sigurd Syr , kes oli Ringerike kuningas . 
79	NA	 Sigurd oli rahuliku meelega mees ega hoolinud suuremat taplemisest . 
79	NA	 Aga Olafri ema Åsta teadis hästi , mis verd tema poeg on ja tema nõudmisel harjutas Olafr hoolega mõõgavõitlust ja vibulaskmist . 
80	NA	 Nüüd , kui Olafr oli alles väike tuli Vestfoldi Norra kuningas Olafr Tryggvasson , kes oli Püha Rooma riigi keisri Otto teenistuses vastu võtnud ristiusu , mida ta nüüd Norras misjonäri kombel kandis ja sellest jutustas . 
80	NA	 Ka Vestfoldis kõneles Olafr Tryggvasson ainsast ja õigest usust , nii et Sigurd ja Åsta selle vastu võtsid , ennast ristida lasid ja lubasid kabeli ehitada . 
80	NA	 Olafr Trygvasson oli noore Olafri ristiisa . 
80	NA	 Ja nii oli Olafr Jumalast ära märgitud . 
81	NA	 Aga kui kuningas Olafr lahkus , unus tema jutt Vestfoldi valitsejate meelest ja nad kasvatasid Olafrit edasi nagu viikingit ega kõnelenud temale sugugi pühadest asjadest . 
81	NA	 Kui Olafr sai kaheteistkümne aastaseks , leidis Åsta , et ta on juba küllalt tugev , osav ja vapper , et meeste ja laevadega rikkust ja kuulsust koguda , ja ta saatis Olafri viikingiks Idamerele ja andsid talle kaasa ühe sõdalase nimega Hrane , et see poisile kõiki tarkusi õpetaks , mida merel ja võitlustes tarvis läheb . 
81	NA	 Palju linnu ja külasid leidis Olafr ja kogus neist kõigist rikkusi ja kogu Idameri värises tema vapruse ees . 
81	NA	 Taanimaal kohtus Olafr veel ühe vapra viikingiga , kelle nimi oli Thorkell Pikk ja üheskoos purjetasid nad Inglismaa peale , nii nagu oli olnud viikingite komme juba mitmeid aegu . 
81	NA	 Kuningas Aethelred nägi , et need on ühed vahvad mehed ja kui nad tema teenistusse ei astu , siis astuvad nad tema vaenlase ja nii sai Olafrist Inglise kuninga mees , kes pidi tema heaks taanlased maalt välja ajama Koos Thorkilliga külvasid Inglismaa ristirahva peale palju vaenu , tapsid inimesi , nii inglasi kui taanlasi , ja võtsid neid orjadeks , põletasid nende maju ja röövisid . 
81	NA	 Olafr ja Thorkill piirasid ka Londoni linna , aga ei suutnud seda enda alla heita ning läksid mööda jõge Oxfurti , mille nad maani maha põletasid . 
81	NA	 Kui nad olid inglise rahvast oma kirve ja mõõgaga juba mitu aastat piinanud , maksis kuningas Aethelred neile neli tuhat kaheksasada naela hõbedas . 
82	NA	 Ja kui kuningas Aethelred suri , oli Olafr tema sõjamees olnud juba kolm aastat ja siis purjetas ta üle mere lõunasse Vallandisse . 
82	NA	 Olafr oli olnud kaks suve ja ühe talve Vallandis ja kolmteist aastat oli möödas kuningas Olafr Trygvassoni surmast . 
82	NA	 Selle aja jooksul olid jarlid Norrat valitsenud , esimene oli Haakoni poeg Eirik ja siis Svein ja pärast Eiriki pojad Hakon ja Svein . 
82	NA	 Hakon oli kuningas Knuti õepoeg . 
82	NA	 Sellel ajal oli Vallandis kaks valitsejat , William ja Robert ja nende isa oli Roueni hertsog Richard . 
82	NA	 Nemad valitsesid Normandia üle . 
82	NA	 Nende õde oli kuninganna Emma , kelle kuningas Aethelred oli naiseks võtnud ja nende pojad olid Edmund , Edward , Edwy ja Edgar . 
82	NA	 Roueni isand Richard oli Richardi poeg , kelle isa oli William Pikkoda , kes oli Göngu Hrolfi poeg , kes oli esimene jarl , kes esimesena vallutas Normandia . 
82	NA	 Püha Prantsuse kristlik kuningas andis talle maa lääniks ning oma tütre Gisella naiseks . 
82	NA	 Sellest ajast saati valitsesid Hrolfi järglased Normandiat aga nemad olid vastu võtnud ainsa ja õige püha usu ja võtsid seda kõigi oma tegude aluseks , nii nagu Merovingidest saati on kõik Prantsusmaa vürstid teinud . 
82	NA	 Ja Göngu Hrolf omakorda oli olnud Ragnvald Tugeva , More'i jarli poeg . 
82	NA	 Göngu Hrolfi järglased on kõik Roueni valitsejad , kes on end kõik pidanud Norra kuningate sugulasteks ja neid niipalju austanud , et on olnud nende parimad sõbrad ja iga norra mees leiab Normandias lahket vastuvõtmist . 
82	NA	 Ja kui Olafr Normandiasse tuli , tervitas Richard teda , nagu sugulast on kombeks ja võttis tema enda teenistusse 
83	NA	 Nüüd , sellel hertsog Richardil oli poeg , kelle nimi oli Richard , ja kes kõigi õiguste järgi , oleks pidanud pärima Normandia hertsogiriigi . 
83	NA	 Richard ja Olafr said headeks sõpradeks ja harjutasid kogu talve üheskoos mõõgavõitlust . 
83	NA	 See Richard oli vapper ja vaga noormees ja kui Olafr talle rääkis , et ta on ristitud , sai Richard õige kurjaks , et Olafr pole missal käinud ja oma kohuseid usu ees täitnud mitte . 
83	NA	 Selle talve läbi käis nüüd Olafr Rouenis missal ja käis katedraalis , mille vägevus tema hinge haaras . 
83	NA	 Ja Olafr ja tema mehed käisid kloostrites ja nägid munki ja nunne ja piiskoppe ja olid sagedased külalised peapiiskopi juures , kes jutustas talle Karl Suurest , kellest sai Olafri eeskuju nii sõnas kui teos , nii et tema oma kõige uhkemale laevale Karlshöfsi nimeks andis . 
83	NA	 Olafr Haraldsonist sai lõpuks tõeline kristlane , ta andis katedraalis tõotuse , et kui kogu Norra tema võimu alla saab , siis võtab ka iga norralane ainsa ja püha usu oma südamesse . 
84	NA	 Kui talv mööda sai , andis hertsog Richard Olafrile ülesandeks minna karistama tema vaenlasi Poitou's , ja Olafr läks ja võttis oma mehed kaasa , noor Richard tuli samuti kaasa ja nad purjetasid laevadega lõunasse , vallutasid palju kindlusi , said sõjasaaki ja vange . 
84	NA	 Aga veel ei pöördunud Olafr tagasi , sest veelgi rohkem lõunas pidi küllaldaselt sõjasaaki olema ning tema hing ihkas näha uusi ja kaugeid maid . 
84	NA	 Nii purjetasid Olafr ja Richard veel edasi Guyenne'i , Kastiiliasse , Astuuriasse ja sõitsid ümber Ibeeria Vahemerele . 
84	NA	 Igal pool olid nad võidukad , said saaki ja rikkusi . 
85	NA	 Nüüd , Olafr Haraldsson oli juba hea kristlane ja kloostreid ega pühakodasid ei vallutanud ega nendest tema ei röövinud . 
85	NA	 Kui tema teele juhtus kirik , käis ta palvetamas . 
85	NA	 Selle suve jooksul , millal ta Vahemerel purjetas , kuulis ta mitmel pool legende Maria Magdalenast , mida mõnel pool küll ainult sosistati , sest nii mõnedki inimesed , kes sellest valjult rääkisid olid ära tapetud . 
85	NA	 Olafr ja Richard ei saanud teisiti , et pidid enne tagasipöördumist minema La Sainte-Baume'i grottosse , kus Neitsi üksinduses ja vagaduses veetis oma viimased kolmkümmend eluaastat , pärast seda kui tema oli koos Laatsaruse ja oma pühade lastega põgenenud Palestiinast ningtoonud Provénce'i sellise ristiusu , mida oli kuulutanud tema abikaasa Jeesus . 
85	NA	 Kaua ja hardunult palvetasid Olafr ja Richard Püha Neitsi grottos ning inimesed , kes saladust teadsid , hakkasid vapratesse sõjameestesse uskuma ning kõnelesid neile , et Neitsi , kelle üsa oli Püha Graal , tõi Provénce'i oma Jeesuse , kes abiellusid ja kelle järglastest said pikkade juustega Merovingide kuningad , kelle sees voolas püha veri . 
85	NA	 Ja sealsamas Neitsi haual andsid Richard ja Olafr tõotuse , et oma elu ja võitluse pühendavad nemad püha Neitsi Maria Magdalenale ja kannavad tema nime ja et edaspidi nimetavad nemad oma sõprust ja liitu Püha Neitsi Orduks . 
86	NA	 Yolande d'Aragon armastas raskeid jutuajamisi , selliseid , kus tema tahe pidi lõpuks peale jääma ja kus ta ei saanud otseselt kedagi käskida , vaid pidi soovitava tulemuse välja rääkima , veenma oma vastast ühes ja ainuõiges lahenduses , kasutades selleks naisterahva sarmi , kuninganna autoriteeti ja kristlase halastust . 
87	NA	 Ja nii saavutas ta alati parima tulemuse , veendes , kombineerides , kord kergelt rünnates , kord mõningatelt positsioonidelt taganedes , kord varjatult ähvardades , kord taevariiki lubades . 
87	NA	 Yolande oskas veenda , ja oskas ka käskida . 
87	NA	 Kuid käskida sai ta ametlikult vaid kui Anjou' hertsoginna , aga need käsud ei toonud lähemale saavutusi , mida vajas tema , tema lapsed ja Prantsusmaa . 
87	NA	 Täpselt sellises järjekorras , sest Yolande'i julgeolek tagab tema perekonna julgeoleku , kes omakorda tagab Prantsusmaa julgeoleku . 
88	NA	 Ja praegu sõltuvad kõik need kolm asja , kuidas tal õnnestub veenda Orleans'i hertsogi sohipoega Jehani ja Prantsusmaa ühte vapramat rüütlit ja parimat väejuhti selles , et Orleansi'i ning Prantsusmaa parimad huvid ripuvad praegu ära kavalusest , diplomaatiast ja tarmukusest , mitte taplusest lahinguväljal . 
88	NA	 See on raske , kuid mitte nii raske kui selles enda veenmine . 
88	NA	 Yolande ei kõhelnud , kui ta andis käske kedagi tappa . 
88	NA	 Või muidugi mitte käske - kirjeldas veenvalt olukorda , et ühe või teise isiku , näiteks dofääni soosikute Giaci või Beaulieu' viibimine selles ilmas on veninud liialt pikaks ja juba vastuolus krooni huvidega . 
88	NA	 Arthur de Richemont näiteks mõistis Yolande'i poolelt sõnalt ning Giac lõpetas oma maise tee Seine'i voogudes . 
88	NA	 Aga Richemont on Richemont , ta on pooli vahetanud . 
88	NA	 Orleans'i Jehan aga ... 
89	NA	 Selle kergemeelse võrgutaja ja pillaja Orleans'i hertsogi sohipoja peale võib alati kindel olla - ta ei reeda iialgi . 
89	NA	 Võõrasema surivoodil vandus ta kättemaksu isa mõrtsukale Burgundia hertsogile , Orleans ja Valois'de võitlus on tema ainus pühendumus ja vaenlased on selged - burgundlased ja inglased . 
89	NA	 Jehan ei reeda iialgi , Jehan võitleb lõpuni , kaitseb suguvõsa au , maksab kätte isa mõrtsukale , vallutab inglastelt tagasi Orleans'i ja muidugi teeb ta kõik , et päästa oma poolõe elu . 
90	NA	 Yolande mõtles kaua , kuidas Jehan'i kõige paremini vastu võtta . 
90	NA	 Kindlasti ei taha ta seda teha siin , oma kambris , ega lossi suursaalis . 
90	NA	 Kindlasti on parem seda teha lossi ees . 
90	NA	 Jehan ei armasta kinniseid ruume ega losside hiilgust , võibolla sellepärast , et sohipojana on ilma jäänud õukondlikust suursugususest , kuid seda enam on jumal teda õnnistanud andega olla võitmatu sõjaväljal . 
90	NA	 Kui see vapper rüütel ärkab - ja praegu magab ta pärast kolmepäevast ratsasõitu õiglase und - viib Yolande 
91	NA	 ta Saumuri lossi ette jalutuskäigule , sinna kus kõrgub turniiririnnatis , ja kus avaneb vaade viinamarjapõõsastega kaetud orule . 
91	NA	 Jah , just sinna , sest ka Yolande ise armastas seda vaadet - tõesti seda , mis avaneb orupealselt lossile , maailma kõige ilusamale lossile , Anjou' dünastia aule ja uhkusele , valgele seitsmeteistkümne torniga iludusele . 
91	NA	 Siin , Anjou' südames , Loire'i jõeorus Saumuris on Yolande'i kodu , see on tema kodumaa , koht , mis peab olema puutumatu vägivallast . 
91	NA	 Ja selle nimel ta võitleb . 
92	NA	 Õhtupoolikul , kui Jehan d'Orleans ärkas , lasi Yolande teda toita ja siis juhatada lossist välja , kus ta juba kahe seltsidaamiga teda ootas . 
92	NA	 Aeglaselt hakkas Yolande kõndima , Jehan tema kõrval , seltsidaamid järel ning nende taga omakorda Jehani kannupoiss . 
92	NA	 Õhtupäike heitis lossitornidest nende jalge ette varje , orus lõpetasid talupojad oma tööpäeva ja kummardasid kaugelt oma heale emandale . 
92	NA	 Suveõhtune Loire hingas nende ümber , soe hoolitsev ja igavene . 
93	NA	 Nad alustasid viisakusest . 
93	NA	 Ja kuna Jehan polnud õukonnakoolitusega meelitaja , siis teadis Yolande , et need komplimendid on siirad . 
93	NA	 Tema vanuses tähendas see palju . 
93	NA	 Siis kurtis Jehan , et miks tal niikaua magada lasti ja nüüd oli Yolande'i kord oma rüütlit kiita , et tema kaotamine üleväsimuse tõttu on Prantsusmaale korvamatu . 
93	NA	 Naine ei kiirustanud teema juurde asumisega , kuid teadis ka , et Sohipoeg ei lase end kõrvalekaldumiste ja meelitustega petta . 
94	NA	" "" Niisiis , Jehan , te tulete otsejoones Pikardiast ? "" küsis ta lõpuks . "
95	NA	" "" Jah , "" noogutas rüütel . "
95	NA	" "" Ja raha , mis Teie Hiilgus mulle andis on viimse mündini oskuslikult kasutatud . "" "
96	NA	" "" Mina pole teile ühtegi teenarit andnud , "" muigas Yolande . "
97	NA	" "" Kuningas andis , teie pealekäimisel , hea küll , "" noogutas Jehan . "
97	NA	" "" Ma ei küsi seda juurde , summa oli piisav . "
97	NA	" Need , keda saab ära osta , on ostetud , need , keda saab palgata , on palgatud . "" "
98	NA	" "" Siiski jääb vist kenake hulk neid , keda ei saa osta ega palgata ? "" "
99	NA	" "" Nende jaoks ongi palgatud sõjamehed . "
99	NA	" Me tapame nad . "" "
100	NA	" "" Rääkige , Jehan , rääkige , ma kuulan . "" "
100	NA	 Yolande teadis asjade seisu põhjapool kindlasti paremini kui Jehan d'Orleans . 
100	NA	 Salakuulajate ja diplomaatide vool ei peatunud päevakski . 
100	NA	 Yolande saatis nad Burgundiasse ja Normandiasse , kuulas siis üle ja läkitas oma käskjalad kuninga juurde , kes muide oli samuti teel Saumuri , et oma ämmaga arutada ühe eelseisva sõjakäigu üksikasju . 
101	NA	" "" Jehanne on Beaurevoir'is . "
101	NA	 Ta on nimeliselt Jehan de Luxembourgi , ehk tegelikult Burgundia Philippe'i vang , kes peab läbirääkimisi tema inglastele üleandmisest . 
101	NA	 Philippe pole oma jah-sõna veel tehingule öelnud , aga ta teeb seda kindlasti . 
101	NA	 Kuuldavasti on summaks kümme tuhat liivrit . 
101	NA	" Pierre Cauchon korraldab neid läbirääkimisi , aga nagu ma tean , olete te temaga juba rääkinud ... "" "
102	NA	" "" See pole hetkel tähtis , "" pistis Yolande kiiresti vahele . "
103	NA	" "" Mul õnnestus saata Jehanne'ile üks läkitus ja selles ma palusin tal tungivalt teile kirjutada . "
103	NA	 Kokku saada mul temaga ei õnnestunud . 
103	NA	" Räägitakse , et ta on meeleheitel ... "" "
103	NA	 Mehe hääles kõlas kerge etteheide . 
104	NA	" "" Kui kauaks ta Beaurevoir'sse jäätakse ? "" küsis Yolande . "
105	NA	" "" Niikauaks kuni müügis on kokkulepitud . "
105	NA	 Arvestades , et hertsog kavatseb liikuda Arras'sse , on tõenäoline , et ka Jehanne viiakse sinna . 
105	NA	 Mul on kokku kolmsada meest , kõik Hainaut's ja Artois's , ja ma saan nad ühe päevaga liikvele . 
105	NA	 Nad ootavad vaid minu käsku . 
105	NA	 Me ründame konvoid . 
105	NA	 Nad ei oska oodata , et mu mehed on juba Burgundia südames ja valmis . 
105	NA	" Nad ootaksid de Rais' armeed , aga tema teeleasumine oleks mitmesaja ljöö peale ette kuulda ... "" "
106	NA	 Yolande vabistas õlgu . 
106	NA	 Talle ei meeldinud de Rais' nime kuulmine , see ärritas ja hirmutas teda ühteaegu . 
106	NA	 Jah , marssal oli vapper sõjamees ja vähe oli talle lahinguväljal võrdseid . 
106	NA	 Samas oli välise suursugususe ja lõbususe taha peidetud midagi tõeliselt kohutavat . 
106	NA	 Iga kord kui Yolande Rais' isandat nägi , käis temast läbi seletamatu hirmuvabin . 
106	NA	 Võibolla seepärast , et ükskord oli ta näinud enda arvates selle loori taha , mis varjas lõbujanuse ja toretseva marssali tõelist palet . 
106	NA	 Ja seda ei tahtnud Yolande enam meenutada . 
106	NA	 Ta pelgas seda meest ja tahtis temaga võimalikult vähe tegemist teha . 
106	NA	 Pealegi oli see mees liialt lähedastes suhetes La Tremoille'iga ning veel oli ta loll . 
106	NA	 Lobamokk ja edev . 
107	NA	 Ja nii Yolande ka Sohipojale ütles . 
107	NA	" "" Te ei mõtle ometi tõsiselt Jehanne'i vabastada de Rais' abiga . "
107	NA	" See mees on ju puruloll . "" "
108	NA	 Rüütel ei vastanud kohe , ta otsis sõnu . 
108	NA	" "" Mitte et teil pruugiks kahelda minu andumuses Neitsile , aga ... "
108	NA	" Kui on keegi , kes Jehanne'i vabastamise nimel on nõus jätma oma elu ja minema läbi laibamägede ... "" "
109	NA	" "" Hea küll , "" Yolande raputas pead . "
109	NA	" "" Jätame praegu tema . "
109	NA	" Nii et teie kava on rünnata konvoid , mitte piirata vangitorni ? "" "
110	NA	" "" Kindlasti mitte . "
110	NA	 Arras's on juba Philippe'ile ustav flaami sõjasalk ja koos hertsogiga tuleb neid veel juurde . 
110	NA	" Pärast Arras'd - ma ei tea küll , kuhu ta viiakse , aga ilmselt on ta siis juba inglaste hoole all . "" "
111	NA	" "" Jajah , "" pomises Yolande . "
111	NA	" "" Seda kindlasti . "" "
112	NA	" "" Teie Hiilgus , "" sõnas Jehan tõsiselt . "
112	NA	" "" Ainult käskige ja ma võidan Neitsi Prantsusmaale tagasi , ainult käskige . "
112	NA	 Või siis ostke Jehanne välja . 
112	NA	" Riigikassa nüüd nii tühi ka ei ole . "" "
113	NA	 Yolande peatus ja silmitses pikalt Orleans'i hertsogi sohipoega . 
113	NA	 Ja jälle leidis ta end mõtisklemas temperamendi üle . 
113	NA	 Kui tema sünnimaal Aragónis oleks vapra rüütli õde langenud vaenlase kätte vangi ja sel rüütlil oleks käsutada sõjasalk , ei kõhkleks too hetkekski ja oma elu hinnaga püüaks õde vabastada . 
113	NA	 Prantslased aga ... 
113	NA	 Isegi Jehan d'Orleans , kes on ihu ja hingega pühendunud sellele võitlusele , ei söanda seda ise teha . 
114	NA	 Yolande astus aeglaselt , ta teadis Jehani loomupärast kärsitust . 
114	NA	 Nii tahtis ta mehele peale suruda oma tempo , allutada ta oma tahtele . 
114	NA	 Ta liikus oruveeru peale , kus tammedeallee ostast avanes Saumuri lossile imekaunis vaade , tema kuldkollane maani kleit peaaegu ei liikunud , pead hoidis Yoalnde samuti kõrgilt püsti ja otse . 
114	NA	 Näis nagu veereks Jehani kõrval kuninglikult riietatud nukk . 
115	NA	 Orleans'i sohipojale , mõtles Yolande , on kõik nii lihtne . 
115	NA	 Tal on mehed , tal on plaan , ta ründab ja vabastab Jehanne'i . 
115	NA	 Ja siis ? 
115	NA	 Mis saab edasi ? 
116	NA	" Ja nii ta küsiski äkki rüütlilt : "" Mis saab edasi , Jehan ? "
116	NA	" Te vabastate Orleans'i Neitsi burgundlaste vangistusest , aga mis saab siis ? "" "
117	NA	" "" Nii , nagu me kavatsesime ? "" kehitas Jehan õlgu , küsimust nähtavasti mõistamata . "
118	NA	" "" Mida me kavatsesime ? "" küsis hertsoginna malbelt . "
119	NA	" "" Et Neitsi vabastab Prantsusmaa , aitab inglased välja peksta , kroonib kuninga . "" "
120	NA	 Millal oli Yolande esimest korda kuulnud ettekuulutust , et kui Prantsusmaa peal on kõige suurem hädaorg , tuleb neitsi , mõõga ja liilialipuga lööb vaenlased maalt välja , annab kuningale seadusliku krooni ? 
120	NA	 See oli vana legend ja Anjou' hertsoginna kõrvu oli see puutunud mitte kellegi käest otseselt , inimesed lihtsalt rääkisid sellest siin ja seal . 
120	NA	 Muidugi Neitsi , kes muu ? 
120	NA	 Aragónist Pariisini võib ristteedel kohata musta neitsi kujusid , üle maa oli templirüütlite ajal ehitatud Notre Dame'ile pühendatud kirikuid , Neitsist jutlustavad frantsiskaani mungad ... 
121	NA	 Neitsi oli tulnud Yolande'i ellu varakult . 
121	NA	 Ta oli sündinud Saragossas , Aragónis ja rännanud enne abiellumist palju Catalünyas ja Roussilonis , ta oli käinud palverännakul Musta Madonna kloostris Montserrat's , muidugi oli ta nooruses palju kuulnud Maria Magdalenast . 
121	NA	 Yolande oli saanud hiilgava hariduse , ta oli õppinud noorelt lugema ja ta luges palju . 
121	NA	" Ka selliseid raamatuid , mida tõi talle tema muusikaõpetaja Guy Scavoir , ja mida ta hoolikalt oma pihiisa eest peitis - Jacobus De Voragine'i "" Kuldse legendi "" näiteks . "
121	NA	 Guy Scavoir oli trubaduur , ta oli õpetanud Yolande'i laulma ja pille mängima . 
121	NA	 Just Guy oli talle esimest korda laulnud Maria Magdalenast , Jeesuse pruudist , kes oli Heroodes Agrippa käest pääsenud ja põgenenud läbi Egiptuse oma lastega Provence'i . 
121	NA	 Maria päästis püha vere ja andis selle laste kaudu Merovingidele , Prantsuse kuningasoole . 
122	NA	 Neid legende sosistatakse igal pool Vahemere ääres . 
122	NA	 Just sealt , Provence'ist läänegootide ja Merovingide maalt tuli ristiusk Prantsusmaale ja seda mäletatakse . 
122	NA	 Rahvas ühte moodi , kirik teistmoodi , nii nagu kirjutavad ette pühameeste elulood , piibel ja paavst . 
122	NA	 Rahvas aga mäletab , et kunagi tuli naine , kes kuulutas armastusest , mehe ja naise ühtsusest ja jumalikkusest . 
122	NA	 Naine , kes nagu Veenus ei pidanud mehe ja naise armastust patuks vaid jumalikuks . 
122	NA	 See naine kuulutas ise ja kuulutas oma mehest , kes teadis , nägi , suutis mõista ja armastas , aga ta polnud jumal , ta oli inimene . 
122	NA	 See naine kandis endas verd , mida peeti pühaks ja nii oli ka Merovingide veri püha . 
122	NA	 Ühe legendi järgi oli Merovingide esiema oli merineitsi ja teise järgi sai Merovee' ema käima peale merekoletisest . 
123	NA	 Siis ei teadnud veel Yolande , et just temast saab Prantsuse kuningasoo kaitsja ja elushoidja , et Jumal ja ajalugu ei jäta talle teist võimalust , et ainult temale on antud iseloomu , tarkust ja tarmukust vedada korra poole seda kaosepesa , mida Prantsuse kuningriigiks kutsutakse . 
124	NA	 Lugu Maria Magdalenast oli kogu aeg tema mõtete tagasopis , ta polnud seda unustanud , kuid noorel ja kaunil tütarlapsel on maailmas ka muud teha , kui vanadele legendidele mõtelda . 
124	NA	 Liikudes Catalünyas kuuled seda legendi igal pool ja näed naisefiguure , mis peaksid olema püstitatud Jumalaemale , on aga tegelikult Maria Magdalenale . 
124	NA	 Ja kui Yolande kuulis , et ta peab abielluma Anjou' Louis'ga , kelle valduste hulka , peale sõdimist nõudva Sitsiilia ja Napoli kuningriigi , kuulub ka Provénce , ja et temast saab Provénce'i krahvinna , oli ta esimene mõte , et see on Jumala juhatus . 
125	NA	 Aegamööda , harjudes Anjou oludega , võttes üle hertsogiriigi juhtimist , mil ta abikaasa Itaalias sõdu pidas , Yolande muidugi unustas , ent esimesel reisil oma valdustesse Provence'is , nõudis ta Louis'lt , et nad kindlasti külastavad ka Saintes Maries de la Meri küla , kus Neitsi kunagi maabus , La Sainte-Baume'i grotot , Saint-Maximine'i kloostrit , kuhu Neitsi hauakohale ehitati oratoorium , ent kuhu sellest hoolimata käiakse palverändudel . 
126	NA	 Hiljem ei saanud ta enam kunagi kindel olla , kas see oli vaid tema ettekujutus või oli ta tõesti oratooriumis kuulnud õhus sosinat . 
126	NA	 Naisehääle sosinat . 
127	NA	 Yolande naases Anjou'sse , sünnitas lapsi , andis neist teise , tütre Marie' naiseks Charles de Ponthieu'le , kuninga kolmandale pojale . 
127	NA	 1417. aastal , kaks aastat pärast parema osa Prantsusmaa rüütelkonna kadumist verre ja hukatusse Azincourtis , sai Charles'ist dofään , troonipärija , mis määras üsna selgelt Anjou' hertsoginna edasiste võitluse sihi . 
127	NA	 Jälle ei saanud Yolande teisiti , kui pidi tänama jumalat , et just talle oli antud iseloom , oskused , meelekindlus , pühendumus , mis lubasid võidelda selle kuningriigi eest . 
127	NA	 Samal aastal suri Yolande'i abikaasa . 
127	NA	 Nüüd oli ta oma viie lapse , Anjou' hertsogiriigi , Jeruusalemma , Sitsiilia ja Napoli kuningriigi ja troonipärija Charles'i eestkostja , hoidja ja ainus lootus . 
127	NA	 Ja vaenlasi , neid oli tal palju - Inglise kuningas , Burgundia hertsog , kadedad ja ahned õukondlased , kuninganna Ysabeau . 
127	NA	" "" Me pole teda hoidnud ja kasvatanud sinu jaoks , et ta sureks nagu tema vennad , läheks hulluks , nagu tema isa või hakkaks inglaseks , nagu sina . "
127	NA	 Ma hoian teda endale . 
127	NA	" Tule ja proovi ta ära võtta kui julged . "" "
127	NA	 Nii kirjutas Yolande Ysabeaule tema pojast ja viis poisi turvalisse Provénce'i . 
128	NA	 Kas ta kuulis ikka veel kusagil mälusopis La Sainte-Baume'i sosinat ? 
128	NA	 Oli tema võitlustel midagi ühist vanade legendidega ? 
128	NA	 Või oli see ainult tahtekindlus ja selge nägemus tulevikust , äkitselt õlule langenud vastutuskoorem oma laste ja oma riigi hea käekäigu üle ? 
129	NA	 Üks oli kindel - peale Yolande'i polnud dofääni lähikonnas kedagi , kes oleks suutnud päästa Prantsusmaad , mida inglased tükk tüki haaval alla kugistasid ja mida neile auahne Lääne Suur Hertsog , Burgundia Philippe suhu toppis . 
129	NA	 Kuninga ämmal läks tarvis liitlasi ja üks esimesi , kelle ta leidis oli vapper bretoon , hertsog Jehan V vend Arthur de Richemont . 
129	NA	 Koos murdsid nad lahti Bretagne'i sõjalise liidu Inglismaaga , koos - Yolande'i plaanide ja Richemonti mõõga abil - eemaldasid nad dofääni lähikonnast kahjulikke nõunikke ja asendasid neid endale ustavatega . 
129	NA	 Siis tuli ka Jehan d'Orleans , Sohipoeg , nagu talle meeldis end kutsuda lasta , tolle Domremy tüdruku poolvend . 
129	NA	 Ja ka Yolande'i nõunik , kunagine Tulle'i küree , isa Pascal , kes naist oli oma teadmiste ja terava mõistusega vapustanud ja kelle Yolande oli seepärast oma lähikondlaseks võtnud , just tema oli see , kes sattus ühe vana ja kummalise salaseltsi jälgedele , mis nimetas end Siioni Prioraadiks . 
130	NA	 Läbi aastasadade kestnud salaühing oli pühendunud Merovingide vereliini jälgimisele , nad pidasid end saladusehoidjaks ja äravalituteks , kuid need , kes Yolande nägi , olid vaid kummalistest ideedest läbiimbunud fanaatikud , kes küll väitsid end palju teadvat , kuid suutsid pakkuda vähe kasulikku . 
130	NA	 Neil läks tarvis patrooni , see tähendab raha , et oma seltsi üldse elus hoida ja uuringuid jätkata . 
130	NA	 Kunagi tahtsid nad troonile tõsta ehtsa Jeesuse soost Merovingi kuninga , kuid nende otsingud olid takerdunud ja innukus raugenud . 
130	NA	 Yolande andis neile veidi raha , lasi oma kümneaastase poja René kuulutada uueks suurmeistriks ja määras tema täisealiseks saamiseni Prioraadi regendiks oma onu Louis' , Bari kardinali . 
130	NA	 Louis oli aga Baris , ega saanud oma uutest kohustest kuigivõrd teadlikuks . 
130	NA	 Sestap korraldas Prioraadi asju taibukas Pascal de Tulle , ehk siis tegelikult Yolande ise . 
130	NA	 Ta ei uskunud Prioraadi ettevõtmisse , kuid tema loomus sundis seda enda kontrolli alla võtma , ja lootma , et kunagi võib sellest üritusest tulu tõusta . 
130	NA	 Ta ei uskunud Prioraadi ettevõtmise teostavusse , aga selle ideaal oli teda omamoodi lummanud . 
130	NA	 Prioraadi eesmärgist enam köitis teda selle vähikombitsate sarnased haarmed , mis ulatused üle maa . 
130	NA	 See oli üks järjekordne õng , mille Yolande kopsakat saaki oodates vette viskas . 
130	NA	 Prioraat oli võimekas , kuid koosnes idealistidest . 
130	NA	 Ja need ideaalid ... 
130	NA	 Maria Magdalena ja püha veri - sellele mõtlemine oli palsam Yolande'i hingele ; magus hereesia ja vormumata unistus . 
130	NA	 Midagi oli Yolande mõistnud , tänu Prioraadi haletsusväärsetele , kuid võimunäljastele vanameestele . 
131	NA	 Sa pead uskuma ja unistama . 
132	NA	 Plaan , kavatsus , soov , kombinatsioon , ambitsioon , sihikindlus ja jonnakus - need kõik on tähtsad . 
132	NA	 Ent ilma nägemuseta , mida sa ei suuda sõnadesse panna , ilma unistuse ja usuta ei tee sa neid iialgi teoks . 
133	NA	 Nägemus , äkki sinusse voogav tunne , et sind on õnnistatud ideega , mis on rohkem kui salaplaan . 
133	NA	 Idee , mida ei saa teoks teha ainult kombineerides , mille edu ei garanteeri mittemiski ja mis ei teostugi kui sa sellesse ei usuks ega sellest ei unistaks . 
133	NA	 Too Domremy tüdruk tuli talle taas meelde . 
134	NA	 Ysabeau , Yolande'i rivaal , kuninga ema , Prantsusmaa kuninganna , lõbujanune ja madal naisterahvas oli nüüdseks kakskümmend kolm aastat tagasi saanud Orleans'i hertsogiga , oma armukesega salalapse . 
134	NA	 Mitte ilma Yolande'i sekkumiseta ja korraldamiseta viidi see tüdrukuke Pariisist ära , kaugele Domrémy'sse , Bari hertsogkonda , kus Yolande'ile ustavad inimesed ta enda kasvatada võtsid . 
134	NA	 Ysabeau'l polnud lapsest sooja ega külma , ka hertsogile tundus veel üks sohilaps liiast , Yolande'i abi oli teretulnud . 
134	NA	 Anjou' hertsoginnal polnud imikuga algul mingeid plaane , ta lihtsalt tahtis päästa tema elu ja ... ja säästa ehk veel üks piisake püha verd , niivõrd , kui seda Valois'des üldse voolas . 
134	NA	 Isa Pascal kinnitas , et piisake siiski voolab . 
134	NA	 Karolingide ajal oli vereside küll katkenud , ent hiljem tagasi tulnud . 
134	NA	 Orleans'i hertsogi kaudu oli Jehanne – nii oli salasündinud tüdrukukese nimi – saanud tilga Maria Magdalena verd . 
134	NA	 Püha verd . 
135	NA	 Seal Domremys ta kasvas ja oli see siis veri või Yolande'i sõprade külaskäigud , aga Jehanne'ist sai fanaatiline Prantsuse kuningasoo poolehoidja ja veelgi fanaatilisem usklik . 
135	NA	" "" Ta elab peaaegu nagu pühak "" , oli keegi Yolande'ile öelnud , "" ta lausa sureb murest trooni pärast . "" "
136	NA	 Ja see oligi viinud alati kombineeriva ja kavaldava Yolande'i mõttele , et kui ettekuulutus ütleb , et Neitsi peab päästma Prantsusmaa , siis peab ka Neitsi Prantsusmaa tõepoolest päästma . 
136	NA	 Kolm aastat tagasi oli ta istunud Saumuri lossis akna all , pea valusatest muremõtetest tulvil ja isa Pascal ustavalt ootamas , mil emand soovib dikteerida järgmise kirja . 
136	NA	 See oli olnud raske , peaaegu lootusetu aasta . 
136	NA	 Inglaste regent Prantsusmaal , Bedfordi hertsog kavatses vallutada Anjou'd ja Yolande'i vastukäiguna kombineeris Yolande Charles'i õukonnas endale ustavate inimeste määramisi , korraldas aadlike vahel abielusid ja liite , mis pidid inglaste ja burgundlaste liitu lõhkuma aga just nüüd oli ta saanud teate , et dofääni nõunikul La Trémoille'il oli õnnestunud Richemont õukonnast minema kihutada . 
137	NA	 Äkki oli see nägemus sündinud ja ühe hetkega tundus see tõesti ainuvõimalik , ainus pääsevõimalus . 
137	NA	 Neitsi , üks tavaline karjapiiga , nagu ütleb legend , tõstab liilialipu ja viib kuninga mehed hulljulgesse võitlusesse . 
137	NA	 Kellelgi pole piisavalt autoriteeti , ei poisiohtu dofäänil ega ühelgi tema aadlikul , dofääni armee koosneb marodööritsevatest jõukudest ja paljude aadlike silmis on dofään alatu mõrtsukas , kes lasi tappa Burgundia hertsogi . 
137	NA	 Aga üks Neitsi , kes on saanud jumaliku ülesande ? 
137	NA	 Kelle lipul oleks kiri JHESUS MARIA ja kes meenutaks rahvale noid igivanu keldi jumalannasid ning neile , kes kuulnud ... ka Prantsuse kuningate päritolu ? 
137	NA	 Üks lihtne ja vaga neitsi rahva seast , kes ulataks dofäänile krooni ? 
138	NA	 See saab olema raske , Yolande'il läheb tarvis palju ja häid abilisi , eelkõige neid , kes mööda maad hakkaks rändama ja vana ettekuulutust kõigile meelde tuletama ; tal tuleb ka dofään nõusse rääkida , kuid kas ta sellega juba mitmeid kordi pole hakkama saanud . 
138	NA	 Kui Neitsi kõrval seisavad sellised sõjapealikud nagu Richemont ja Sohipoeg ja La Hire ... 
138	NA	 Päiksekiir , mis just sel hetkel pilve tagant välja lipsas ja naise nägu soojendas , kõik nooruses kuuldud legendid ja asjade seis tema kodumaal , kõik , kõik , kõik näis viitavat ühte punkti , kõik seosed jooksid ühte kohta kokku . 
138	NA	 Tal läheb tarvis Neitsit . 
139	NA	 Ja loomulikult ka Prioraadi võrgustikku . 
139	NA	 Oli aeg elu sisse puhuda sellele müstikute sektile . 
139	NA	 Isa de Tulle ja Bari kardinal asusid usinalt tööle . 
140	NA	 Yolande ei olnud ebausklik ja usklikki oli ta mõõdutundeliselt , ega jätnud iialgi jumala hooleks rohkem kui tõesti vaid kõige elukaugemad asjad , mida ta oma kombinatsioonidega mõjutada ei saanud . 
140	NA	 Pigem lootis ta , et jumal aitab neid , kes iseennast aiatavad , kuid selle plaani õnnestumiseks , tundis ta , läheb tal ehk kõigekõrgema hoolitsust rohkem tarvis kui kunagi varem . 
140	NA	 See on rohkem kui plaan või vandenõu , see on nägemus . 
141	NA	" "" Isa , "" oli ta siis Pascalile öelnud , "" mulle tundub , et ma tean , kuidas Prantsusmaad päästa . "" "
142	NA	" "" Oo , kas keegi on võinud selles kunagi kahelda ? "" muigas endine küree . "
143	NA	" "" Tunnistan , et mina ise olen seda korduvalt teinud , "" naeratas Yolande . "
143	NA	" "" Aga nüüd tunnen ma , et selle ettevõtmise alguseks , tuleks meil minna kabelisse ja teie juhatusel pidada tänupalve Neitsi Mariale . "" "
144	NA	 Isa Pascal , ehkki dominiiklane , oli vaid vagalt noogutanud ning tõusnud , sest sellel hetkel oleks ta valmis olnud pidama tänumissat ükskõik millisele hereesiale . 
145	NA	" "" Et Neitsi vabastab Prantsusmaa , aitab inglased välja peksta , kroonib kuninga , "" kordas nüüd Yolande Saumuri lossiesisel Jehan d'Orleans'i sõnu . "
145	NA	" "" Ja see õnnestus meil , kas pole . "
145	NA	" Peaaegu õnnestus . "" "
146	NA	" "" Inglased on veel maal , "" nõustus Jehan . "
146	NA	" "" Kuid keegi ei kahtle , et nende domineerimise selgroog on murtud . "" "
147	NA	" "" Meie edu on olnud innustav . "
147	NA	 Anjou on väljaspool ohtu , Orleans on vabastatud , inglased on tõrjutud põhjapoole . 
147	NA	" Akvitaania , Normandia , Calais ja Pariis on ikka veel nende käes , aga meil on mõned trumbid Burgundia vastu ... "" "
148	NA	" "" Meie kõige suurem trump on Jehanne , "" pahvatas Jehan ja peatus . "
148	NA	 Tema pilgus helkis peaaegu meeleheitlik läige . 
148	NA	" "" Teid polnud seal , madame , Orleans'i müüride all , aga mina olin . "
148	NA	" Kuhu La Pucelle läks , sinna läksid mehed järele , kus lehvis tema lipp , sinna jooksid mehed surmapõlgavalt järele ja vallutasid kindlusi , mida nad ilma Jehanne'ita poleks ealeski teinud . "" "
149	NA	" "" Teie ju juhatasite vägesid , mu armas Jehan , teie ja mitte Neitsi . "" "
150	NA	" "" Aga tema hoidis lippu ! "
150	NA	 Tema söandas , tema innustas . 
150	NA	 Mehed järgnesid talle , sest teadsid , et kus lehvib La Pucelle'i lipp , seal ootab võit . 
150	NA	 Ja inglased kartsid teda kui põrgut . 
150	NA	 Algul nad vaid naersid tema üle , mõnitasid , hiljem aga ... 
150	NA	" Hiljem aga nad põgenesid , viskasid oma relvad maha . "" "
151	NA	" "" Nad peavad teda nõiaks , "" märkis Yolande . "
152	NA	" "" Sest nad on oma õllega ajud vedelaks joonud , "" raius Jehan . "
153	NA	" "" Mitte sugugi . "
153	NA	 Bedford ise on selle plaani valmis mõelnud ja ma annan sellele au . 
153	NA	 See on kaval . 
153	NA	 Nad tahavad Jehanne'i üle kohut mõista ja ta nõiaks ja ketseriks tunnistada . 
153	NA	" Nii näitavad nad , et Charles'i kroonis ebapüha hereesia ja tema kroonimine polnud seaduslik . "" "
154	NA	" "" Seda enam tuleb Jehanne tuleriidalt päästa ! "" hüüatas Sohipoeg . "
154	NA	" "" Te ei taha ju lasta teda ära põletada ! "" "
155	NA	" "" Ei , keegi ei taha . "
155	NA	" Mina , kuningas , keegi ei taha . "" "
156	NA	 Keegi ei taha . 
156	NA	 Ja keegi ei tea , mida teha . 
156	NA	 Kuningas on küll Jehanne'ile tänulik , ent kuningas on poliitik . 
156	NA	 Ja sugugi mitte rumal poliitik , sest kasvatanud ja õpetanud oli ju teda ei keegi muu kui Aragóni Yolande . 
156	NA	 Kuningas teab , et ühtegi sõda ei võideta otsast lõpuni sõjavägedega ja lahingutega , et edukale lahingule võib järgneda edukas diplomaatia , mis lahingus saavutatud võitu võimendab . 
156	NA	 La Pucelle oli saavutanud lahinguväljal piisavalt , et pakkuda kuninglikule diplomaatiale pinnast uuteks võitudeks . 
156	NA	 Jehanne oli saavutanud palju , peaaegu kõik , mida Yolande oli esialgselt kavandanud . 
156	NA	 Neitsi vangilangemine - kahtlemata reetmise läbi , aga sellega tegeleb Yolande hiljem - oli ebameeldiva üllatusena , ent kummati ka sobival ajal. 
156	NA	 Korraga olid need lahingud võidetud , mida võita sai , ja need , mida ta võita ei saanud , tuli jätta pidamata . 
157	NA	" "" Mõnikord ei saa ma üldse aru , mida tahab kuningas , "" mühatas Sohipoeg põlglikult . "
157	NA	" "" Kord on ta Neitsist vaimustuses , siis käitub jälle nii , nagu oleks ta ise need võidud saavutanud . "" "
158	NA	" "" Ta käitub kuninglikult , "" lõikas Yolande teravalt . "
158	NA	" "" Ärge unustage , kes teda kasvatas . "" "
159	NA	 Kuningas tahab Jehanne'i päästa , kuid diplomaatiaga . 
159	NA	 Kui see on võimalik ja kasulik , siis on see ka vajalik . 
159	NA	 Ent küsimus jääb - mida teha taltsutamatu Neitsiga edasi ? 
159	NA	 Talle pole rakendust . 
159	NA	 Kui ta saab vabaks , sööstab ta raudrüü ja hobuse järele , haarab lipu ja mõõga ning on küllalt neid , kes talle järgneksid . 
159	NA	 Ja kui ta kaotab selle lahingu ? 
159	NA	 Ja järgmisegi ? 
159	NA	 Praegu kõneleb temast kogu Prantsusmaa ja Euroopa ning - osaliselt Siioni Prioraadi õhutusel - kõneldakse ka , et Jumal ise tuli Prantsusmaale appi . 
159	NA	 Ja isegi kui inglased oma kavatsuse teoks teevad - Yolande lõi mõttes risti ette - ei kao need jutud kuhugi , selle eest Prioraat juba hoolitseb . 
160	NA	 Kahe aasta eest oli René d'Anjou end pühendanud täielikult Prioraadi tegemistesse ning mõnikord oleks Yolande soovinud , et tema poeg pööraks rohkem tähelepanu dünastilistele ja maistele asjadele , harrastaks vähem salateadusi ja astroloogiat , tegeleks vähem raamatute , maalikunsti ja peidetud võtmetega . 
160	NA	 Kuigi Jehanne'i loos oli René tubli olnud . 
160	NA	 Aga seda enam uputas ta end Prioraadi tegemistesse ja isegi nüüd , kus ta kaks kuud tagasi oli oma vanaonu surma järel pärinud Bari hertsogkonna . 
160	NA	 René otsis oma soontest püha verd . 
160	NA	 Mida ei saanud seal olla vähem kui Neitsi Jehanne'il ... ja Orleans'i Sohipojal . 
160	NA	 Seega õige väike piisake , milleks isa de Tulle'i otsingud ka õige veidi lootust andsid . 
161	NA	 Aga ikkagi Neitsi . 
161	NA	 Mida temaga teha ? 
161	NA	 Pagendada see tüdruk kuhugi kaugesse maalossi ? 
161	NA	 Ei , Yolande oli kindel , et Neitsi aeg on läbi . 
161	NA	 Käes on täpselt suunatud diplomaatia aeg ja Jehanne'i taltsutamatu , fanaatiline karakter siia ei sobi . 
161	NA	 Legend on loodud ja sellest oli kasu , legend peab jääma . 
161	NA	 Neitsi oli sümbol ja sümbol peab jääma . 
162	NA	 Lahinguväljal ülekaaluka vaenlase kätte reetmise läbi vangilangemine pole häbi . 
162	NA	 Hulgalised kaotused on . 
162	NA	 Legend ei tohi koost laguneda . 
162	NA	 Kui inglased Jehanne'i ... hukkavad , siis seda enam süveneb rahva viha , legend jääb ning alati saab korraldada uue protsessi , mis inglaste farsi tühistab . 
162	NA	 See kõik tuleks aga pärast . 
163	NA	 Pärast hukkamist . 
164	NA	 Yolande ei tahtnud Jehanne'i surma , ta armastas seda tüdrukut , oli talle tänuvõlgu ja oli nõus tegema kõik , et teda päästa . 
165	NA	 Kõik , peale selle , mis kahjustaks kõrgemaid huvisid . 
166	NA	 Miks burgundlased viivitavad ? 
166	NA	 Selge see - nad tahavad paremaid tingimusi ja inglastel pole veel raha koos . 
166	NA	 Ka Charles'il pole pakkuda kümmet tuhandet liivrit , pealegi on ta hetkel rahuleppemurdja hertsogi peale maruvihane . 
166	NA	 Ent poliitiliselt - selles oli Yolande kindel - on hertsogil kasulikum müüa Jehanne Charles'ile . 
166	NA	 Kuid ainult ühel tingimusel - Jehanne ei tohi enam sõdida Burgundia vastu . 
167	NA	 Kuningas Charles oli nõustunud maksma Sohipojale , et too Burgundias maad kuulaks ja otsiks võimalusi Neitsi vabastamiseks . 
167	NA	 Seda oli tehtud peamiselt nende väepealike ja mõjukate ringkondade rahustamiseks , kes nõudsid Neitsi vabastamist . 
167	NA	 Kibestunud ja oma kuninga peale solvunud väepealik , olgu see Richemont , Sohipoeg , La Hire või isegi de Rais , pole just kõige usaldusväärsem . 
168	NA	 De Rais . 
168	NA	 Ikka ja jälle pöördusid Yolande'i mõtted selle bretooni uhkeldaja juurde tagasi . 
168	NA	 Bretagne'i umbsõlm vajas veel harutamist . 
168	NA	 Polnud sugugi lihtne viis aastat tagasi lõpetada see malemäng võiduga , mis katkestas Bretagne'i hertsogi Jehani liidu inglastega ja tõi Richemondi armanjakkide leeri . 
168	NA	 See võit oli olnud ajutine . 
168	NA	 Sajandeid on bretoonid vaadanud rohkem põhja kui itta , Arthur de Richemond kannab isegi Inglise krahvkonna nime , kuigi seaduse järgi kuulub see tiitel ju praegu hoopis Bedfordi hertsogile . 
168	NA	 Aga Bretagne'iga jääb palju veel teha . 
168	NA	 Yolande peab saama hertsogi nõusoleku oma noorima tütre Yolanda abiellumiseks bretooni printsiga ... ja hertsog Jehan pole teinud saladust , et tema meelest on Gilles de Rais liialt rikas ja liialt paljude läänivalduste omanik . 
168	NA	 Selle kõigega peab ta veel tegelema . 
168	NA	 Ja alles nüüd meenus Yolande'ile , et juba kaks päeva ootab tema vastuvõttu kiirkapakul Machecoulist tulnud de Rais' saadik , keegi Bricqeuville . 
168	NA	 Mida see suurustav marssal jälle Yolande'ist tahtis ? 
168	NA	 Järjekordne palvekiri Jehanne'i vabastamiseks ? 
169	NA	" "" Aeg on juba hiline , Jehan . "
169	NA	 Kõige üle mõeldakse järele , kuningas ise on teel Saumuri . 
169	NA	" Neitsi heaks tehakse kõik mis võimalik , "" ta üritas Sohipojale naeratada oma kõige malbemat naeratust . "
170	NA	" "" Aeg on tõesti hiline , "" nõustus Jehan . "
170	NA	" "" Iga hetk võivad inglased ja burgundlased tehingus kokku leppida . "" "
171	NA	" "" Ärge kiirustage sündmustest ette . "
171	NA	" Minge parem puhkama . "" "
172	NA	" "" Madame unustab , et ma äsja tõusin . "
172	NA	" Ja kiirustasin ma just sellepärast , et sündmustest ette jõuda . "" "
173	NA	" "" Ohjaa , kullerid käivad tänapäeval ju nii kiiresti . "
173	NA	 Muuseas , üks selline on minu juurde tulnud ka Machecoulist , tolle tohmani de Rais' juurest . 
173	NA	 Ma ei tea , mida ta tahab , kuid palun teil juures olla , kui läkituse sisuga tutvun . 
173	NA	" Teie arvamusest oleks mulle suur abi ... "" "
174	NA	 Tund aega hiljem , kui Yolande oli kirja käest pannud - ja kellelegi ei saanud sealjuures märkamata jääda , et tema käed värisesid kergelt - oli hertsoginna arvamus Rais' isandast muutnud . 
175	NA	" "" Kutsuge kiiresti isa de Tulle ! "" nõudis ta ja pöördus siis Sohipoja poole . "
175	NA	" "" Kui see nüüd tõesti tõsi on , "" sosistas Yolande mõtlikult , "" siis pole isand de Rais üldsegi mitte nii loll . "
175	NA	" Oh ei , sugugi mitte . "" "
176	NA	 *** 
177	NA	" "" Vaadake , "" ütles Burgundia hertsog Philippe III , "" te võite olla tolle närukaela sohilaps , kes kunagi vägistas mu ema , ja võite ka mitte olla , mind tõesti ei huvita see . "
177	NA	 Sugulased on tänapäeval kõige vihasemad verivaenlased . 
177	NA	 Ma ei tee midagi sellest lähtuvalt , milline veri teie soontes voolab , nii et jätame selle jutu . 
177	NA	" Ma küsin teilt üht – kas te lõpetate minu vastu sõdimise ja lasete mul tegeleda asjadega , mis on minule kõrgemalt poolt ülesandeks seatud ? "" "
178	NA	 Ta rüüpas veini , mida talle smaragdiga kaunistatud karikas ulatas burgundia punase ristiga rüüs paaž ja libistas käega aeglaselt üle pika sametmantli rinnaesise . 
178	NA	 Kuldne kett , mida Philippe kandis , oli pärandunud talle isalt , Brügge meistrite töö ja selle puudutus rahustas hertsogit alati . 
178	NA	 Hoolimata ümbritsevate kiviseinte rõskusest oli kambris palav ja laia äärega massiivse kübara alt tilkus higi Philippe'i laubale . 
178	NA	 Tema ilus , kõrk , peenete joontega nägu , milles reljeefne ninajuur ja teravatipuline lõug , kuid kõige enam külmad , üleolevad silmad , viitasid kõrgele päritolule , oli pingutusest kipra tõmbunud . 
178	NA	 Kannatlikkus polnud just noore hertsogi kõige tugevam loomuomadus . 
179	NA	" "" Taevaste asjadega ma ei kauple , "" sõnas talle neiu vaikselt . "
180	NA	" "" Kas ma pean sellest aru saama nii , et ... "" "
181	NA	" "" Nii et minul pole õigust võtta endale vabastust nendest ülesannetest , mis Issand Jumal on mulle pannud . "" "
182	NA	 Philippe ohkas sügavalt ja ta üritas järgmise veinisõõmuga oma mõtteid koguda . 
182	NA	 Hertsog istus pehmes ja baldahiiniga kaunistatud toolis , mis tema jaoks siia tornitippu , meheriideid kandev neiu tema vastas seisis , käed rinnal risti ja tema pilk võistles kõrkuses hertsogi omaga . 
183	NA	 Oli raske öelda , kas neiu oli ilus või mitte . 
183	NA	 Tal olid pikad juuksed , mis langesid üle õlgade ja seljale , kuid ta polnud juba ammu nende eest hoolitsenud . 
183	NA	 Sakkus ja talkus juuste alt paistis nägu – äraeksimatult noore naise oma – kuid selline , milles oli vähe naiselikkust . 
183	NA	 Tema näojooned olid veidi rohmakad , otsekui tahutud , ent samas võis neis hoomata verd , mis ei pruukinud olla kõige madalamast soost . 
183	NA	 Philippe oli mitmeid kordi seda nägu näinud ja mõtisklenud , et miks ei oska ta selle kauniduse üle hinnata . 
183	NA	 Nüüd ta vist teadis . 
183	NA	 Nägu on hinge peegel . 
183	NA	 Kannatav ja piinlev nägu võib ilus olla . 
183	NA	 Kuid hing , mis on köidetud fanaatilise kutsumuse külge , ei mõtle näole ega kaunidusele . 
183	NA	 Kui Neitsi laseks oma näo vabaks , kui ta tahaks olla hetkekski lihtsalt üks tüdruk ... siis võibolla . 
183	NA	 Kui ta laseks põlmida oma juuksed soengusse mis on ise kaunis ja elegantne ning laseks ka näo ilusamatel joontel esile tulla . 
183	NA	 Kui ta heidaks oma hingest selle , mis ei lase tal olla Naine vaid sunnib olema Orleans'i Neitsi , jah , siis võibolla saaks ka öelda , et Jehanne on ilus . 
184	NA	" "" Te sõdite edasi ? "" nõudis Philippe . "
185	NA	" "" Kõrgeauline prints , "" vastas neiu . "
185	NA	" "" Alandlikult palun ma teid nagu olen seda juba teinud kirjades , et te kutsuksite ära oma mehed püha Prantsuse kuninga linnadest ja kindlustest , et te ei sõdiks enam püha Prantsusmaa pinnal ja et te teeksite rahu oma venna , Prantsuse kuningaga . "" "
186	NA	" "" See , keda te nimetate minu vennaks , lasi mõrvata minu isa . "" "
187	NA	" "" Ja teie isa lasi mõrvata tema onu , "" kostis neiu südikalt , tõstis julge pilgu hertsogi silmadesse , kuid langetas siis taas pea . "
187	NA	" "" Otsige oma hingest halastust ja leplikku meelt , mu prints . "
187	NA	 Üllas Prantsuse kuningas tahab teiega rahu ... 
187	NA	" Te ju teate seda , ma kirjutasin teile , aga te ei vastanud . "" "
188	NA	 Taas puudutas hertsog oma rinnal rippuvat kuldketti . 
188	NA	 See oli tema kolmas silmast-silma kohtumine Neitsi Jehanne'iga , kuid ikka rääkisid nad samadest asjadest ega suutnud leida ühist keelt . 
189	NA	" "" Ma ei vastanud , kuna selle kirja dikteeris teile kahtlemata Yolande , "" kostis Philippe . "
189	NA	" "" Kuid ka mina tahan Prantsusmaaga rahu . "
189	NA	 Kui te avaksite oma silmad ja mõistuse , siis näeksite , et asjaolud sunnivad mind palju rohkem tegelema Hainaut' ja Brabandiga . 
189	NA	 Aga need on armanjakkide jõugud , kus mu rahvast ja maid rüüstavad ja keda Charles ei suuda valitseda . 
189	NA	 Ma ei hakka teiega vaidlema , miks ja kas mul on õigus enda käes hoida neid linnu ja losse ja mida ma enda käes hoian . 
189	NA	" Halastus ja leplik meel , mida te mulle soovitate , viiks Burgundia hävinguni . "" "
190	NA	" "" Taevase kuninga nimel , mu prints , teadke , et te ei võida Prantsusmaa pinnal mitte ühtegi lahingut , sest need , kes sõdivad püha Prantsusmaaga , sõdivad kuningas Jeesusega ... "" "
191	NA	" "" Teie olukord pole ähvardusteks ja nõudmisteks kõige sobivam , "" katkestas hertsog neiu . "
191	NA	" "" Teie olukord on üsna vilets , hoolimata sellest , kes on teie patroon , ja keda te teenite , kas kuningas Jeesust , kuningas Charles'i , emahunt Yolande'i või saatanat ennast . "
191	NA	 Ja ärge hakake mind hurjutama jumalateotamise pärast , mul on kõrini kõigist õpetajatest ja jutlustajatest . 
191	NA	 Ma ei tea , kes te olete , kas jumala saadik või saatana käsilane või nõid või kõik korraga . 
191	NA	 Ma ei tea , mis kihutab teid lahingusse , ja miks mehed teile järgnevad . 
191	NA	 Ma ei tea , kas ma räägin praegu Yolande'i nuku või ühe nõdrameelse tüdrukuga . 
191	NA	" Aga ma tean üht – teie surm on lähemal kui ta arvate ja see saabub sellesama Prantsusmaa pinnal , mida te pühaks nimetate , kuid mis senini on inglaste valduses .. "" "
192	NA	" "" Teie ordu ei päästa teie hinge , "" sosistas Jehanne . "
193	NA	" "" Olge mureta , ma hoolitsen oma hingeõnnistuse eest ise . "
193	NA	 Ja varsti peate hoopis teie ise oma hingeõnnistuse peale mõtlema . 
193	NA	 Nii et valige , Jehanne du Lys . 
193	NA	 Ma kutsun teid tiitli järgi , kuid mind tõesti ei huvita teie veri . 
193	NA	 Tehke asjad enda ja minu jaoks lihtsaks , ärge jonnige . 
193	NA	 Siinsamas tornis tõotate te mulle , et ei tõsta enam iial mõõka ühegi Burgundia valitsejasoo vastu , et te ei ründa ühtegi kantsi , mida hoiavad enda käes Burgundia väed ega õhuta ka kedagi seda tegema . 
193	NA	 Siis saab Charles kirja , milles küsitakse teie eest sünnis summa . 
193	NA	 Kui Charles ei taha maksta , ajavad de Rais või Sohipoeg ise raha kokku , selles olen ma kindel . 
193	NA	" Niiviisi – kui te enam ei sekku asjadesse , mis teisse ei puutu ega kihuta inimesi üles – pole ka rahu Prantsusmaa ja Burgundia vahel enam kaugel . "" "
194	NA	" "" Rahu teie tingimustel . "
194	NA	" Ta tahate pühast kuningriigist tüki endale hammustada . "" "
195	NA	" "" René on teile pähe toppinud igasugust jama pühast kuningriigist . "
195	NA	 Mõelge vähem sellest ja enda olukorrast rohkem . 
195	NA	" Ja mõelge , et teie saatus on teie endi kätes . "" "
196	NA	" "" Minu saatus , "" pomises neiu , "" on Jumala kätes . "" "
197	NA	" "" Teie nõusolek aitab rahu lähemale tuua . "
197	NA	 Kas te siis tõesti aru ei saa , et kuningas ei vaja teie teeneid enam , et tema õukonnas on palju neid , kes teie peale kadedad . 
197	NA	 Ometi - nad ei tapa teid ja ka minul pole otsest põhjust soovida teie surma , olgu teie vanemad kes tahes . 
197	NA	 Minu soov on teid Charles'ile välja müüa . 
197	NA	 Kuigi mul pole Charles'i vastu mingit sümpaatiat , lepin ma varem või hiljem temaga kokku , sest ma saan aru , et teist teed ei ole . 
197	NA	" Burgundiast aga saab kuningriik . "" "
198	NA	" "" Taevane kuningas ei lase sel sündida . "" "
199	NA	" "" Piisab kui tema asemik Roomas laseb . "
199	NA	 Muu polegi tähtis . 
199	NA	 Niisiis , Jehanne du Lys , valige . 
199	NA	 Kui te tahate olla naine , abielluge ja saage lapsi . 
199	NA	 Kui tahate olle püha , siis minge kloostrisse . 
199	NA	 Kui tahate sõdida , siis keelduge minu ettepanekust ja teid ootab surm tuleriidal . 
199	NA	" Tõotage mulle , et lõpetate oma mõttetu sõja Burgundia vastu ... "" "
200	NA	 Philippe vakatas . 
201	NA	 Neiu oli ta ette põlvili langenud . 
201	NA	 Juuksepahmak varjas ta langetaud näo , ta hääl värises . 
202	NA	" "" Burgundia prints , miks te ei võta kuulda taevast ettekuulutust , ärge sõdige püha kuninga vastu , olge tema vend ja tema truu mees . "
202	NA	 Ma palun teid ja palvetan enda nimel ja nõuan taevase kuninga Jeesuse nimel , kes on mind saatnud . 
202	NA	" "" "" Mitte palvet ei taha ma kuulda , vaid vannet , "" vastas Philippe , kuid tema toonist olid kadunud kõrkus . "
203	NA	" "" Mina olen end ühe teise isanda teener , kõrgema , kui ükski maapealne valitseja , temale olen ma truudust vandunud , tema lipu all sõdinud ja nüüd nõuate teie , et ma oma vandega talle truudust murraksin . "" "
204	NA	 Burgundia hertsog tõusis jahmunult püsti . 
204	NA	 Tema ees põlvitav neiu oli nutma puhkenud . 
204	NA	 Philippe oli kolmandat korda abielus ja kui ta midagi naistest teadis , siis seda , et nutva naisega kõnelemine on mõttetu . 
204	NA	 Ta ei suutnud vastu panna soovile asetada käsi peaaegu hellalt ja julgustavalt Jehanne'i õlale . 
204	NA	 Neiu võpatas kergelt , tema nutuvoog ei lakanud . 
205	NA	" "" Mõelge järele , Jehanne , "" sõnas hertsog lihtsalt . "
205	NA	" "" Mõelge järele ja tehke õige otsus . "" "
205	NA	 Ta pöördus ja asutas end lahkuma . 
205	NA	 Ukse juures meenus talle miski . 
205	NA	" "" Minult paluti luba teie külastamiseks . "
205	NA	 Üks minu muusikuid , Guillame Dufay . 
205	NA	 Mul polnud põhjust keelduda . 
205	NA	" Kui te ise ei keeldu . "" "
206	NA	 Põlvitav neiu raputas läbi nutuhoo pead . 
207	NA	" Kui hertsog väljus , kuulis ta Jehanne'i sosinat : "" Issand Jeesus , neitsi Maria , palun , ma ei taha surra . "" "
208	NA	 *** 
209	NA	 Vilhjem Gudbjorgssoni ( keda kutsutakse ka Guillaume Godbourgiks ) saaga Reickhardssoni kuningasoost , milles loetakse üles selle perekond ja põlvnemine ja kõik vaprad teod , mida kuningad korda saatnud . 
210	NA	 Olafr läheb Norrasse 
211	NA	 ... Nüüd , Olafr ja Richard jõudsid lõunaretkelt tagasi ja tõid kaasa palju sõjasaaki . 
211	NA	 Juba pikemat aega oli Richard kihlatud Prantsusmaa printsessi Adelizaga , kellega tema pidi abielluma , kui vanemad aja soodsa leiavad olema . 
211	NA	 Juhtus nii , et Adeliza oli vahepeal Richardile tütre sünnitanud ja temale sai nimeks Helene . 
211	NA	 Aga siis tuli aeg , et Olafr pidi Normandiast lahkuma ja minema tagasi Inglismaale , kus kuningas Aethelredi pojad ootasid teda võitlema taanlaste vastu . 
211	NA	 Ja jõudis ka Olafri kõrvu , et Norras pole ühtegi õiget kuningat , ja kibe võitlus käib üle maa , üks pealik võitleb teisega ja pühast usust , mida Olafr Tryggvasson kunagi Norrast külvas , pole ükski seeme idanema hakanud . 
211	NA	 Veri voolab ja viletsus on üle maa ning Rootsi ja Taani viikingid kisuvad maa küljest tükke endale . 
211	NA	 Olafr teadis , mida ta peab tegema ja teadis , et ta peab püha usu uuesti üle Norra külvama , ning selles aitab teda ka Neitsi Maria . 
211	NA	 Normandia hertsogi ja piiskoppide ees andis ta vande , et läheb tagasi kodumaale ja viib püha usu sinna tagasi , nii et see sinna igaveseks saab istutatud . 
211	NA	 Ja sealsamas ütles ka Richard , et tema kohus on minna oma verevenna Olafriga kaasa ja aidata teda ürituses , mille Jumal ise tema peale pannud . 
211	NA	 Aga ka Normandial olid rasked ajad , sest bretoonid ründasid pidevalt nende maid ja nii ütles Roueni hertsog , et kui Richard läheb võitlema Norrasse , siis jätab tema oma vanema poja pärandusest ilma ja kui tema läheb , siis läheb tema ilma isa õnnistuseta . 
211	NA	 Piiskopid aga taltsutasid hertsogi keevalist meelt . 
211	NA	 Veel enne kui Richard teele asus , lasi ta Roueni katedraalis Püha Neitsi ordu pühitseda ning mitu vaprat rüütlit astusid selle liikmeks ja mitu Normandia piiskoppi lubasid temaga paganate vastu sõtta kaasa tulla . 
212	NA	 Nüüd , purjetasid Olafr ja Richard koos Inglismaale , kus Olafr müüs oma pikklaevad kahe knarri vastu , pidas taanlastega taplusi , valis välja kakssada kakskümmend kõige paremat meest ja sõudis edasi Norra poole ... 
213	NA	 ... Ringerikes , oma sünnikohas , leidis Olafr oma ema ikka veel elus olevat ja oma kasuisa Sigurdi ja neile ta ütles , et tema on tulnud tagasi , et kogu Norra sünniõiguse järgi enda võimu alla võtta , sest nii nõuab seadus , mis paika seatud Harald Håårfagre tahtmise järgi . 
213	NA	 Oma pärandi saamiseks ei kavatse Olafr oodata ja tema võtab selle sõjakirve ja mõõgaga ja selleks on tal kaasas ustavad mehed , kõige vapram rüütel kogu Kristuse maal Richard ja piiskopid , kelle sõnade järgi saab Norra paganate usust ümber pööratud . 
214	NA	 Sel ajal oli Uplandis palju kuningad , kelle soontes voolas Harald Håårfagre verd ja kes pidasid end seaduse järgi õigeteks kuningateks , aga nende võim oli väike . 
214	NA	 Hedemarki valitsesid kaks venda Hrorek ja Ring , Gudbrandsdalis valitses Gudrod ja Raumarikes oli samuti kuningas ja Hadalandis ja Thotenis ja Valdersis . 
214	NA	 Nende kuningatega rääkis Sigurd ja Olafr kohtus nendega . 
214	NA	 Siis otsustasid nemad Olafrit tunnistada ainsa ja õige Norra kuningana ja hakkasid tema meesteks ja vandusid temale truudust , et taanlased ja rootslased välja ajada . 
214	NA	 Tuli kokku ting ja kuulutas Olafri Uplandi kuningaks . 
214	NA	 Olafr kogus kokku oma mehed ja piiskopid ja alustas käiku läbi Norra , et kogu maa enda võimu alla pöörata ja paganajumalad inimeste südametest ja meeltest välja ajada ... 
215	NA	 ... Kus rahvas ei olnud nõus Jumalat vastu võtma , seal lasi Olafr nad maalt välja ajada või nende käed maha raiuda ja silmad peast välja torgata . 
215	NA	 Valdersi orus juhtus nii , et Olafri vastu seisis tema omast suurem sõjavägi , et tema oleks tapluse kaotanud ja kui Olafr seda nägi , siis saatis ta oma mehed salaja vaenlase külla , kus need kõik majad põlema panid , nende kariloomad veristasid ja viljapõldudele tule otsa panid . 
215	NA	 Alles siis läks Olafr võitlusesse ja rahvas nägi , et kristlaste jumal oli Thorist vägevam , sest paljud Valdersi mehed said selles lahingus surma ja need , kes ellu jäid , olid nõus ristimise vastu võtma . 
215	NA	 Siis saabus Olafri valitsemisaasta teine talv ja mitte kõik Norra maad polnud tema valitsemist veel vastu võtnud ja seisid upsakalt ja kõrgilt oma vanade ebajumalate kummardamise küljes . 
215	NA	 Aga Trondhjemi rahvas oli nõus Olafri vastu võtma , ja sinna Nidarosse , kus juba Olafr Tryggvasson oli valitsenud , läks Olafr talveks ja lasi ehitada kuninga koja ja kabeli , kus ristida inimesi . 
215	NA	 Nidaroses kogus ta makse ja laskis taguda seppadel uusi relvi ja kutsus mehi oma malevasse , et kevadel uuele sõjakäigule minna . 
215	NA	 Piiskopid , kes Normandiast ja Inglismaalt Olafriga kaasa olid tulnud , ristisid Trondhjemi rahvast ja ümbruskondseid , kes end jumalausu alla andsid . 
215	NA	 Aga Richard , see Normandia hertsogisoo pärija , igavles , sest Norras polnud tema leidnud seda rikkust , kuulsust ja au , mida üks risti kandev rüütel võõrsil otsib . 
215	NA	 Tema hing ihales tapluste järele . 
216	NA	 Nüüd , see oli Jumala enda juhatus , et kevadeks , mis sel aastal oli soe ja malbe , nagu oli olnud ka talv , jõudis Nidarose fjordi laev , mis oli tulnud kaugelt ja selle laeva ninas seisis naine , kelle nimi oli Gudridur Thorbjarnadóttir , kes oli talvel matnud oma mehe Thorfinnur Thórdarsoni ja tulnud Nidarosest abi otsima . 
216	NA	 Nidarose teed näitas Gudridurile mees , kes oli siinsamas Olafr Tryggvassoni käest koos Leif Eirikurssoniga ristimise vastu võtnud kuusteist talve tagasi . 
216	NA	 See mees oli Thagur Arnundsson ja tema oli ainus , kes Leifi meestest ellu oli jäänud . 
217	NA	 Juhtus nii , et just Richard oli esimene , kes fjordis Gudriduri laeva nägi ja ta oli väga üllatunud , kui naisterahvas tema ilmus , mereteest vintsutatud , aga ometi kaunis ja salapärane . 
217	NA	 Sel hetkel mõtles Richard Maria Magdalenale , kes tuhat aastat tagasi samal moel Provénce'i randa oli sõudnud , nagu täht mere kohal . 
217	NA	" "" Kes sa oled , üllas neitsi , kes sa tuled kui Maris Stella üle tormise mere ? "" , küsis Richard ja Gudridur vastas : "" Ma tulen ristiinimeste riigist ja otsin sõjameest , kes usu nimel paganate vastu võidelda soovib . "" "
217	NA	" "" Sa oled ta leidnud ! "" hüüdis Richard , sest esimese pilguga oli Gudridur vallutanud ta südame ja hinge . "
218	NA	 Minu muusika ... 
219	NA	 Kas see on helilooja õnn või õnnetus , et sind tuntakse sinu muusika järgi ja sa jääd igaveseks oma loomingu orjaks , sa oled mees , kes kirjutas J'ay mis mon coer'i ja see lehvib igavesti nagu lipp vallumtamtu kindluse kohal nüüd sinu pea kohal . 
219	NA	 Kõik , mis sinuga juhtub , juhtub tänu sinu muusikale ; see , mida sa ütled või arvad ei huvita kedagi . 
219	NA	 Järelikult ütled ja arvad sa läbi muusika ; armastad ja usud jumalat läbi muusika , võidad ja kaotad läbi muusika , sellega sa elad ja sured ja sellest saab sinu surematus . 
220	NA	 Ja on see siis sinu õnn või õnnetus ? 
221	NA	 Ma pole harjunud käes hoidma relva , sest ma olen ju preester , aga Itaalias peab preester oskama ka pistoda käsitleda . 
221	NA	 Mulle õpetati seda . 
221	NA	 Kuid loomulikult ei pöördu keegi minu poole kui tal läheb vaja assassini . 
221	NA	 Mind otsitakse siis kui vaja läheb muusikut . 
221	NA	 Ja ma pean olema õnnelik , et mind otsitakse siis , kui vaja ei lähe lihtsalt üht muusikut , vaid Guillaume Dufay'd . 
222	NA	 Mind lasi otsida Yolande d'Aragón , kes vist kuuleb kõigest Savoiast toimuvast nii kiiresti kui postituvi lennata jõuab . 
222	NA	 Ta lasi mind otsida Prantsusmaa konnetaablil . 
222	NA	 Kui ma hakkaksin mõttes kokku lööma neid mitte kõrgest soost noori muusikuid , keda Nelja Kuningriigi Kuninganna saadab otsima Bretagne'i hertsogi venna , siis pean tunnistama , et mina olen ainuke . 
223	NA	 Mulle pakuti teenistust , mulle pakuti reetmist . 
224	NA	" "" Philippe pole koletis , "" oli isand Richemont mulle jutustanud , kui pärast trahterit läbi õhtuhämaruses Cambrai' tänavate jalutasime . "
224	NA	" "" Oma südames tahab ta olla Burgundia rüütel ja ta müüks hea meelega Jehanne'i Prantsusmaa kuningale , kui Neitsi ainult nõustuks enam mitte Burgundia vastu relva tõstma . "
224	NA	 Kui Jehanne keeldub - ja uskuge mind , ta keeldub - ei jää Philippe'il palju võimalusi . 
224	NA	 Inglastega saaks ta hakkama , sest inglased ei saa ilma temata hakkama . 
224	NA	 Aga oma aadlikega tekiks tal palju raskusi kui Jehanne on nädala pärast sõjaväega Beauvais' müüride all . 
224	NA	" Philippe pole koletis , aga ta pole ka loll . "" "
225	NA	" "" Ja mina pean olema see , kes ... "" "
226	NA	" "" See , kes püüab Jehanne'ile aru pähe panna . "
226	NA	 Mina , de Rais , Sohipoeg või La Hire seda ei suudaks - isegi , kui meid Jehanne'i juurde lastakse - , ta tunneb meid ja meie teda . 
226	NA	 Me räägiksime talle mõistlikku juttu , aga millal on üks naisterahvas varem mõistlikku juttu kuulda võtnud . 
226	NA	 Teie olete aga luuletaja , preester , te olete moosekant , kes teeb Jehanne'ist laule . 
226	NA	" Teie suudate temaga kõneleda hoopis teises keeles , te oskate rääkida kui jumalamees ja teid ta ehk kuulaks . "" "
227	NA	" "" Prantsusmaal on ju preestreid palju . "" "
228	NA	" "" Kuid mitte ükski neist ei ülista Jehanne'i oma muusikaga . "
228	NA	 Pealegi , teilt ei nõuta palju . 
228	NA	 Jehanne peab lubama Philippe'ile , et ta ei tõsta mõõka Burgundia vastu . 
228	NA	" Te peate teda veenma - sõltumata sellest , mida räägivad tema hääled - et on aeg tõsta mõõk teise vaenlase vastu . "" "
229	NA	" "" Mul on väga raske veenda inimest , kes usub end täitmas jumalikku ülesannet , et hoopis mina ütlen talle , mida Jumal temalt tahab . "" "
230	NA	 Siis oli Richemont seisma jäänud , mind põrnitsenud ja tänavalt majanurka lükanud . 
230	NA	 Tema häälest oli tunda , et mul oli õnnestunud teda ärritada . 
230	NA	 Ta oli sasinud mul rinnust põrnitses mind põlglikult . 
231	NA	" "" Mitte keegi kurat , "" sisistas Richemont , "" ei tea , misasjad need Jehanne'i hääled ja nägemused on . "
231	NA	" Aga emand Yolande oli nii taibukas , et ta nägi ära - kui Jehanne'ile piisavalt kaua mingist asjast rääkida , hakkavad tema "" hääled "" ja need pühakud , keda ta näeb , seda järele kordama . "
231	NA	 Vaadake , mina olen sõjamees ja käin korralikult missal ja usun , et meie Lunastaja suri ristil , tõusis kenasti surnuist üles ega puutunud enne seda ühtegi naist rohkem kui pühamehel kombeks . 
231	NA	 Mina ei tea neid posimisi , mida René d'Anjou ja tema Prioraat ajavad , aga kui Jehanne neid usub ja kui need aitavad lahinguväljal võita , siis olen ma nõus seda mängu kaasa tegema . 
231	NA	 Teie tunnete Kuldset Legendi - ärge salake - ja teate ja olete kuulnud seda hereesiat Maria Magdalenast . 
231	NA	 Kui emand Yolande nii ütleb , siis nii ka on ja teie olete see mees , kes saab Neitsiga rääkida keeles ja asjadest , mida ta mõistab . 
231	NA	" Te keeldute ? "" "
232	NA	" "" Ei , "" pomisesin mina , "" ei , ma ei keeldu . "" "
233	NA	" "" Te võite seda teha . "
233	NA	" Unustage see jutt ja me läheme lahku , meie kohtumist pole olnud . "" "
234	NA	" "" Ei . "" "
235	NA	 Võlusõna oli öeldud . 
235	NA	 Ma ei keeldu võimalustest , ma ei keeldu ka rahast . 
235	NA	 Mul õnnestub ehk päästa ühe noore naise hing ja ihu hukatusest , või nii ma endale vähemalt kinnitasin . 
236	NA	" "" Hästi , "" Richemont oli rahunenud , tema keevalisus oli kustunud , ta sikutas kübara tihedamalt silmile ja tõmbas mantlihõlmad koomale . "
236	NA	" "" Täna te magada ei saa , ma hakkan teid õpetama . "
236	NA	 On palju , mida te peate teadma , et teil oleks üldse mõtet hertsogile palvekiri esitada . 
236	NA	 Ma räägin teile niipalju kui tean Jehanne'i häältest , palvetamistest , lootustest . 
236	NA	 Te peate teadma , et temas elab burgundia ristisõdalane - üllas ja aus rüütel , kelle jaoks pole midagi tähtsamat , kui võidelda uskmatute vastu . 
236	NA	 Et kallutada teda uut ülesannet vastu võtma , peate temas äratama ristisõdalase . 
236	NA	 Talle meeldis kõiki üles kihutada võitlusesse türklaste ja Boheemia hereetikute vastu , keda ta ise samuti lubas karistama minna . 
236	NA	 Te peate seda kõike teadma . 
236	NA	 Tõtt , aga mitte legende , sest neid hakkate te ise looma . 
236	NA	" Tõest . "" "
237	NA	 Maris stella . 
237	NA	 On koidik , Vahemeri on peegelsile , idast tõusnud esimesed päikesekiired libisevad ettevaatlikult üle sinava vetevälja . 
237	NA	 Ma seisan kaljul , mu seljataga on mets ja ees mereavarus , ma ootan . 
237	NA	 Sealt eemalt on lähenemas üks täht , meretäht , lootusetäht , ta tuleb teed näitama . 
237	NA	 Ave maris stella , atque semper Virgo , felix caeli porta . 
237	NA	 Juba ma kuulen muusikat , oma muusikat , ma laulan ... 
238	NA	" "" Hei , isand Guillaume ! "" "
238	NA	 Richemont oli mind varrukast sikutanud . 
238	NA	 Ta muigas . 
238	NA	" "" Oodake oma unelustega kuni Neitsi juurde jõuate . "" "
239	NA	" "" Ma ei suudaks talle valetada . "" "
240	NA	" "" Kas muusikud valetavad kunagi ? "" "
241	NA	 Ei , muusika ja luule pole asjad , mida tõe ja vale mõõduga mõõta saab . 
241	NA	 Sa pead uskuma . 
242	NA	" "" Lähme nüüd , "" konnetaabel pööras minekule , "" kiirustame . "" "
243	NA	 Ma kõndisin Arthur de Richemonti järel läbi unele suikuva Cambrai' , et saada reeturiks ja vandenõulaseks ja ma teadsin , et midagi on veel , et midagi peab veel olema , et see mees pole mulle veel kõike rääkinud . 
243	NA	 Aga mis see ka poleks , Guillaume Dufay on nüüd Yolande d'Aragóni ustav teener . 
244	NA	 Järgmistel päevadel õppisin Jehanne'i tundma , ma sukeldusin tema unistustesse ja võitlustesse , tegin koos konnetaabliga läbi tema viimase aasta elutee . 
244	NA	 Mitte alati polnud Richemond Neitsi kõrval olnud , hoopis rohkem oli teda saatnud Sohipoeg ja hiljem Gilles de Rais . 
244	NA	 Kuid konnetaabel oli hea jutustaja . 
244	NA	 Ma kuulasin Prantsusmaa vabastamise lugu , Burgundia vastu võitlemise lugu ja ma ei tea , kas see oli tõe legendiks muutmise lugu või vastupidi . 
244	NA	 Nelja päeva pärast - just nii vähe võttis aega , et Philippe'ilt nõusoleku saamine - asusin ma teele Cambrai'st Beuarevoir'sse , saatjaks konnetaabli ustavad mehed . 
244	NA	 Mul oli lauto ja raha , neil olid relvad , mind ootas kohtumine naisega , kelle pärast olin ma tulnud Roomast tagasi Burgundiasse . 
245	NA	 Ja esimene sõnum , mida ma Beuarevoir's kuulsin , oli see , et vang Jehanne oli öösel vangitornist alla hüpanud . 
246	NA	 Ta ei saanud raskelt vigastada , ainult põrutada ja kui ta tabati seal rohul lebamas , ta palvetas . 
246	NA	 Valvurid ja hertsog arvasid , et ta tahtis end tappa , kuid Neitsi olevat nad suutnud ümber veenda - ta oli kuulnud , et Burgundia väed vallutasid Compiégne'i ja uputasid selle verre , kõik naised ja lapsed tapeti ja ta oli tahtnud vaid linnale appi tõtata . 
246	NA	 See jutt oli vale ja Jehan de Luxembourg asus hertsogi nõudel selgitama , kes seda oli levitanud . 
246	NA	 Neitsi olevat nüüd tugevama valve all , et ta enam ei saaks end trellide vahelt läbi poetada . 
246	NA	 Veel kolm päeva enne kui mul avanes võimalus ronida üles kitsukesest keerdtrepist , et minna kambrisse , kus hoiti kinni Orleans'i Neitsit . 
246	NA	 Ma läksin äratama temas ristisõdijat ja võibolla ka naist . 
246	NA	 Kui mu jalg esimesele trepiastmele tõusis , teadsin ma , et tagasiteed enam ei ole , ja mis ka Jehanne'iga edaspidi ei juhtuks , olen ka mina tema saatust kudunud . 
247	NA	 Kas ma kartsin tol hetkel ? 
248	NA	 Võibolla . 
248	NA	 Ja seda tugevamini pigistasin lautokaela oma käes . 
248	NA	 Tagasiteed enam ei olnud , minust saab osake selles inimeste ja Jumala poolt seatud mängus , mille panuseks on Burgundia saatus , Prantsusmaa vabadus ja ühe noore naisterahva elu . 
249	NA	 Kongiuksest sisse astudes olin ma oodanud mingit pühalikkust , aurat , jumalikku sära , kuid mind tervitas vaid rõske kivimüüride hõng . 
249	NA	 Ruumis oli hämar , läbi trellivõrede immitses põrandale ere triibuline päikeselaik , mis kammitses mu silmi . 
249	NA	 Ta teadsin , ei pigem tundsin , et kusagil seal pimeda poole peal on lavats , milles lebab Neitsi , ma isegi kuulsin ta hingamist , kuid ma ei näinud teda veel . 
249	NA	 Tema aga pidi mind kindlasti nägema , võibolla ta silmitses ja hindas mind , mõtles , kas ma olen sõber või vaenlane . 
250	NA	 Tol hetkel ei teadnud ma isegi , kes on vaenlane ja kes sõber . 
250	NA	 Menestrel oli tulnud lautoga vangitorni juurde , kus hoiti kinni üllast neitsit . 
250	NA	 Ainult vangistaja polnud kuri hiiglane , vaid menestreli enda heategija ; neitsi polnud malbe valgepõskne krahvinna , vaid verd valanud sõdalane , keda taheti nõiaks pidada ja menestrel ise polnud tulnud ülistamisihast , vaid tehingu pärast ... 
250	NA	 Kuid ta tuli teda vabastama . 
251	NA	 See oli Jehanne ise , kes mu mõttelõnga katkestas . 
251	NA	 Pimedusest kuulsin ma vaevaliselt ja madalal häälel laustutud sõnu : 
252	NA	" "" Kas te olete inglane ? "" "
253	NA	" "" Ma ei ole teie vaenlane , "" vastasin . "
254	NA	" "" Kui te olete minu poolt , siis peab teid olema saatnud Jumal . "" "
255	NA	 See kõlas küsimusena . 
255	NA	" Minus oli ikka veel liiga palju itaallast ja liiga vähe burgundlast , ja see sundis mind talle küsimusega vastama : "" Kas kõik teie sõbrad on saadetud Jumala poolt ? "" "
256	NA	" "" Mittevaenlane ja sõber on pole üks ja seesama . "
256	NA	 Kui te olete Burgundia printsi moosekant , ei saa ma teid oma sõprade kilda arvata . 
256	NA	" Te olete burgundlane ja siin oma isanda soovil . "" "
256	NA	 See vaevatud ja kukkumisest haige tüdruk oli hakanud minuga targutama ! 
257	NA	" "" Kas pole mitte ükskõik , kes teile tunnil , mis täis häda ja kurja kuulutust , toob häid sõnumeid ? "
257	NA	" Jah , ma olen burgundlane , kuid siia jõudsin ma Savoiast . "" "
258	NA	 Ikka veel ei näinud ma teda , kuid Savoia mainimine oli teda mõtlema pannud . 
258	NA	 Kindlasti meenutas Savoia talle emand Yolande'i . 
259	NA	 Ma jätkasin . 
259	NA	" "" Jehanne , te olete mehe kombel võidelnud ja nüüd peate jumalalt paluma vaprust oma vangipõlve ka mehiselt taluda . "
259	NA	 Ärge tehke enam katset pageda , sest just teie vaenlased võivad seda soovida , aga sõbrad hoolitsevad selle eest , et te tõesti vabaks saate . 
259	NA	" Ma tean , teile on seda juba lubatud , ja uskuge mind , et ainult nelja silma all , saan ma teile öelda seda , mida ütlema tulin . "" "
260	NA	 Lavats nagises , riided sahisesid . 
260	NA	 Pöörasin pead - ma olin arvanud , et vang lamab kongi tagumises nurgas , kuid ta oli hoopis akna pool . 
260	NA	 Nüüd nägin ma teda juba , nägin end aeglaselt istukile ajavat siluetti . 
261	NA	" "" Kes te olete ? "" "
261	NA	 Hääl oli muutunud uudishimulikumaks . 
262	NA	" "" Minu nimi on Guillaume Dufay . "
262	NA	 Nagu teile teada on antud , olen jumala armust moosekant ja pärit Cambrai' linnast , ehkki viimased aastad olen veetnud Itaalias , õppinud seda kaunist kunsti , milleta ei saada läbi ei preestrid , armastajad ega sõjamehed . 
262	NA	 Muusika on ainus , mida ma oskan ja sellega tahan ma olla kasulik Burgundia hertsogile , kellele pean olema palju tänuvõlgu . 
262	NA	 Ma olen ka preester , jumalamees , kuid siin vähimagi soovita teid pihile võtta . 
262	NA	 Kes mind saatis ? 
262	NA	 Miks ma asusin teele Roomast ? 
262	NA	 Miks ma tulin läbi Lombardia ja Provénce'i Savoiasse , et sealt edasi kiirustada ? 
262	NA	 Kui ma algul arvasingi , et need olid vaid kuuldused teist ja teie tegudest , ja et mind kannustas tagant uudishimu , siis ma eksisin . 
262	NA	 Mere täht , maris stella näitas mulle teed , juhatas ja suunas . 
262	NA	" Mere täht oli mind ammu vangistanud , legend ühest neitsist , kes sõitis kunagi üle mere , et tuua ... "" "
263	NA	" "" Kes teid saatis ? "" "
263	NA	 Neiu seisis nüüd , ma nägin , ta tuikus ja toetus ühe käega vastu seina . 
264	NA	" "" Kui ma ütleksin , et mind saatis jumal , siis räägiksin ma vastu oma preestriseisusele , kuna teaksin kõigekõrgema kavasid ja soove . "
264	NA	 Kui ma ütleksin , et minu hing , siis väidaksin , et ma oskan seda lugeda ja tema tema saladusi , kuid seegi ei saa tõsi olla . 
264	NA	 Ma tulin ostima tabamatut ja leidma seda , mida keegi pole kunagi otsinud . 
264	NA	" Maris stella näitas mulle teed ja Kuldne Legend kutsus ... "" "
265	NA	" "" Ma ei ole see , kelleks te mind peate . "" "
266	NA	" "" Ärge kunagi öelge , et teate , kes te olete , sest meie elu on igavene otsing , mille lõpuni jõudmiseks on palju viise . "
266	NA	 Ja teil on palju nimesid , Jehanne , ja kas liiliaõis teie vapil ise pole märk saatusest , mida te ise pole valinud ? 
266	NA	" Teie saatus on seotud Prantsusmaaga , kuid teie ei või veel teada , mismoodi võib Jumalale olla meelepärane selle täitmine . "" "
267	NA	" "" Burgundlane , "" sosistas hääl põlgusega . "
267	NA	" "" Järgmiseks te ütlete , et ma tõetaksin , et ei tõsta iial mõõka Philippe'i vastu . "
267	NA	 Tema saatis ju teid ? 
267	NA	 Siis oleks ta pidanud teile ka ütlema , et on asju , millega ma ei kauple . 
267	NA	" Jumala tahe - vähemalt nii palju kui see on mulle avanenud - on minu võitlus . "" "
268	NA	" "" Te olete vangistatud , ega saa oma mõõka tõsta . "
268	NA	 Ei burgundlaste , inglaste ega boheemia hereetikute vastu ilma , et keegi siia end vahele segaks . 
268	NA	 Meil on vähe aega , Jehanne . 
268	NA	 Ja teie sõbrad pole kõikvõimsad , te peate aitama neil ennast aidata . 
268	NA	 Ärge küsige mult enam , kes mind saatis , sest juba üle aasta on minu suurimaks sooviks teid näha , teist laulda ja teid tunda . 
268	NA	" Ma ei oleks siin kui ma poleks lasknud oma hinge sõnumit , mida toob maris stella . "" "
269	NA	 Ma nägin , et neiu oli nõrkemas . 
269	NA	 Pingutus püstitõusmiseks oli olnud liiast , ta värises valust ja vajus tagasi voodile . 
269	NA	 Ma astusin sammu tema poole , kuid nägin ta keelavat kätt . 
270	NA	" "" Teid saatis René ? "" jõudis ta sosinal küsida . "
271	NA	" "" Ei , kuid ta ootab kannatamatult sõnumeid , mida ma tahan teilt viia . "
271	NA	 Jehanne , ma lahkun , teid on vaja ravitseda , aga ma tulen veel tagasi . 
271	NA	 Kuid mõelge , et täht , mille juhatusel ma siia jõudsin , säras taevas , mere kohal ammu enne meie sündi , on seal olnud alati ja valgustanud lootusega kõiki meie tegusid . 
271	NA	" Ma ei oleks siin , kui ei usuks ettemääratust , mis on tulnud kõrgemalt poolt ja mille täideviijateks võivad olla mina , teie , nelja Kuningriigi Kuninganna või mõni Prantsusmaa marssal ... "" "
272	NA	 Neiu oigas , ta oli langenud tagasi sängi ja ma rääkisin üha kiiremini . 
272	NA	" "" ... Mõelge , et teie võitlus siin võis olla ainult algus ja kui teile on määratud veel tõsta mõõka , siis nii peab see ka sündima . "
272	NA	" Ma ei oleks siin , kui Burgundia Philippe oleks teie vaenlane , mere täht on juba valgustanud Inglismaad , ent seal on veel palju pimedaid - ja just need on teie kõige kurjemad vaenlased ... "" "
273	NA	 Ma vakatasin , jooksin ukse juurde ja prõmmsin vastu seda . 
273	NA	" "" Ruttu , talle on tohtrit vaja ! "" "
273	NA	 Naised , kes kohe kongi sisenesid , heitsid mulle põlgliku pilgu , mille all polnud mul muud teha kui lahkuda . 
273	NA	 Trepil kohtasin kiirustavat pikas ürbis laia kaabuga meest , kelles võis eksimatult ära tunda arsti . 
273	NA	 Minul polnud aga Jehanne'i tervise eest hoolitsemiseks muud teha kui Beaurevoiri kabelis palvetada ja orelit mängida , mida ma ka järgnevad päevad tegin . 
274	NA	 Tee Anjou'st , Saumurist Bretagne'i lõunapiirile Machecouli võtab kiirel ratsanikul kolm päeva ja umbes kaks hobust . 
274	NA	 Kui reisib hertsoginna , siis tavaliselt kulub selleks reisiks üle nädala , kuid Aragóni Yolande polnud tavaline hertsoginna . 
274	NA	 Valitsedes Provénce'i üle oli ta harjunud sellega , et lõunasse võivad teda kutsuda väga pakilised asjad , ning seisusekohaseks reisimiseks ja rikkaliste pidustustega vürtsitatud vahepeatusteks pole aega . 
274	NA	 Yolande oli koostanud kiire reisiseltskonna - kõige paremad tõllad ja hobused , kõige võimekamad ja taibukamad aadlikud , ei mingeid liialdusi , ei mingit luksust . 
275	NA	 Saumurist Machecouli jõudis Yolande viie päevaga , kusjuures vahel oli tal raske kiusatust küllalt maha suruda , et ise mõne nobedama täku selga karata ja korteež maha jätta . 
275	NA	 See oli esimest korda elus , mil ta tõepoolest tahtis näha Rais' isandat , toda kogukat tumedahabemelist mõistatuslikult mitmepalgelist meest , keda ta tegelikult kartis ja ehk isegi põlgas , kuid kelle läkitus oli niivõrd oluline , et seda ei saanud saata mees , kes pole nutikas . 
276	NA	 Kes pole liiga nutikas , et saata võltsitud läkitus . 
277	NA	 Yolande'iga reisis kaasa loomulikult isa de Tulle ja ühes temaga pool tõllatäit vanu ürikuid ja käsikirju , mida Prioraadi käsi oli viimastel päevadel arutu kiirusega Anjou'st kokku otsinud . 
277	NA	 Osad mehed olid läkitatud saladuskatte all inglaste valduses olevasse Normandiasse ja nemad pidid oma saagi tooma otse Machecouli . 
277	NA	 Ja loomulikult oli Yolande'i saatjaskonnas veel tubli Jehan Sohipoeg , kes vastutas hertsoginna julgeoleku eest . 
277	NA	 Koos Jehaniga ratsutas kaasa kolmekümmend piiki ja paarkümmend Kölni palgasõdurit . 
278	NA	 See oli mõnevõrra tavatu , et Anjou' hertsoginna ja kuningriigi üks mõjukamaid isikuid ise ühe Bretagne'i hertsogi vasalli juurde tõttab , olgugi , et too on Prantsusmaa marssal ja osalenud ka kuninga kroonimisel . 
278	NA	 Kuid Yolande'il oli selleks oluline põhjus . 
278	NA	 Ta tahtis veenduda , et see kummaline külaline ja tema lugu on tõesed , ning selleks tahtis ta näha nii laeva kui selle meeskonda . 
278	NA	 Aga kui see oli mingi isand de Rais' vandenõu , siis on selles kõige hõlpsam järeldusele jõuda koha peal , sooritades marssalile üllatusvisiit . 
278	NA	 Kui kuningas Saumuri jõuab , on Yolande'il asjade seisust selge pilt ja ta saab oma kõrgest soost väimehele esitada loo nii , et iga kivike selles klapib . 
279	NA	 Gilles de Rais'le kuuluvatele maadele jõuti juba tublisti enne Machecouli ennast , õnnestunud äritehingud ja kaasavarad oli bretooni parunile toonud lääne ka Anjou's , mille üle Yolande just eriti õnnelik ei olnud . 
279	NA	 Praegu tegid talle aga Champtoce'is kaaskonnaga liitunud de Rais' sõjasalklased talle ainult heameelt . 
279	NA	 Kogu linn oli tulnud läbisõitvat hertsoginnat tervitama . 
279	NA	 Ja nad oskasid tervitada . 
279	NA	 Gilles de Rais' kasvatus . 
280	NA	 Yolande ei lasknud juubeldavast Champtoce'ist end häirida ja kiirustas mööda roomlaste rajatud teed edasi läände , jättes seljataha Loire'i oru haljendavad aasad . 
280	NA	 Bretagne'i ja Anjou piiri maastikud on vaheldusrikkad , üks läheb siin teiseks üle ja Yolande'ile tundus , et samasugune on ka Rais' isanda iseloom . 
280	NA	 Ta tahab olla kui viinamägede maa joovastuslik lopsakus , ent sisemuses jäigavad tal vaid Bretagne'i kõledad kivinukised kaljurüngad . 
281	NA	 Tuulisel , kõledal ja vihmahooge täis päeval jõudsid nad Machecouli müüride ette . 
281	NA	 De Rais' lossi jõudmiseks tuli sõita läbi linna ja põldudega pikitud küla , kuid marssali poolt läkitatud saatkond , kes juba teist päeva oma isanda kõrget külalist ootas , teatas , et de Rais on linnas ja kus mujal kui kirikus . 
281	NA	 Missal . 
281	NA	 Emanda ja tema lähikonna jaoks on seatud valmis ruumid lossis , ülejäänutele on linnas korterid otsitud . 
281	NA	 Et armuline kõrge emand oleks oma tulekust varem ette teatanud siis ... 
282	NA	 Yolande d'Aragón võttis kaasa isa de Tulle'i , Sohipoja ning õuedaamid ja laskis end kirikusse juhatada . 
282	NA	 Kui ta ehk arvaski , et see missa on mingi lavastus , siis peagi tema kahtlused kadusid . 
283	NA	 Hiljuti oli Gilles de Rais kinni maksnud ja lasknud kokku koguda Machecouli ümbruskonna kõige parema poistekoori . 
283	NA	 Kuuldavasti olid tema käsualused noori poisse otsinud isegi Anjou'st ja Poitou'st ; nende vanematele maksti kõva raha ja nad toodi Machecouli , kus nad koos laulma ja elama sobitati . 
283	NA	 Linnarahva seas oli isand de Rais sellest jällegi veelgi populaarsem . 
283	NA	 Nüüd jõudis Yolande kirikusse just siis , kui poistekoor laulis ja laulis nii , et hertsoginnal jäi võlvidel vastukajava laulu ilust uksel hing kinni . 
284	NA	 Kirikus oli veel linnarahvast ja kohalikke aadlikke , esiridades istusid de Rais' paažid ja marssal ise - tema tundis Yolande ka selja tagant ära - põlvitas koos kahe kaaslasega otse altari ees . 
285	NA	 Laulvad poisid polnud ise ilmselt teadlikud ilust ja vaimustusest , mida nende hääled kannavad . 
285	NA	 Yolande seisis jahmunult kirikuuksel ja tundis , kuidas tema hing tahtis olla korraga suurem kui maailm , mida see mahutab . 
285	NA	 Koraal rabas teda oma rahu ja samas keerukusega , midagi sarnast polnud Yolande kunagi kuulnud . 
285	NA	 Ja koraali sõnad olid need , mis lõikasid kõige valusamalt , sest üht Neitsit oli Yolande ju isegi päästma tulnud . 
286	NA	 Ave maris stella , 
287	NA	 Dei mater alma 
288	NA	 Felix caeli porta . 
288	NA	 Vitam praesta puram , Solve vincla reis , Profer lumen caecis , Mala nostra pelle , Bona cuncta posce . 
289	NA	 Kui laul lõppes de Rais tõusis , pöördus ümber ja astus Anjou' hertsoginna poole , kuhu olid pöördunud ka kõigi kirikusviibijate pilgud . 
289	NA	 Kui de Rais lähemale jõudis , nägi Yolande , et mehe silmad olid nutetud pisaratest märjad . 
290	NA	" "" Kes on selle imelise laulu loonud ? "" oli ainus , mis Yolande küsida suutis . "
291	NA	" "" Toosama burgundia preester , kes need teisedki kaunid laulud , "" vastas Gilles de Rais ja pühkis häbenemata pisaraid , mis ta tumedasse habemesse tilkusid . "
291	NA	" "" Ta õppis Roomas ja räägitakse , et on praegu Savoias . "
291	NA	" Guillaume Dufay on tema nimi . "" "
292	NA	" "" Siis on mere täht tema peale läbi taevase valguse värava kumanud , "" vastas Yolande . "
293	NA	" "" Nagu on tema ka Neitsi Jehanne'i võitlusi juhatanud , "" kostis de Rais vastuseks . "
293	NA	" "" Kõrgeauline emand , see missa oli pühendatud Jehanne'ile , ma ... "" "
294	NA	" "" Hiljem , "" sõnas hertsoginna ja tõstis marssali vaigistamiseks käe . "
294	NA	" "" Ja kas see mees , kes seisab teie kõrval , ongi too salapärane külaline , kelle pärast mul oligi au Machecouli tõtata ? "" "
295	NA	" "" Tema ise , "" noogutas de Rais . "
295	NA	" "" Armuline hertsoginna , mul on au teile esitleda Outremeri peapiiskoppi , Püha Neitsi Ordu meistrit Odot . "" "
296	NA	 *** 
297	NA	 Neil päevil toimus Jehanne'i ümber palju aga tema juurde lasti ainult väheseid . 
297	NA	 Neitsi oli kukkumisest ikka veel haige , teda ravitseti ja sõnumid tema tervisest olid linnarahva kõige olulisem uudis . 
297	NA	 Isegi hertsog Philippe pidi Noyonist kohale saabuma , sest just siin pidi ta kohtuma Beauvais' piiskopi Pierre Couchoniga , kes etendas inglaste vahemehe osa . 
297	NA	 Kui õhk suudaks rääkida , siis sosistaks see , et Neitsi müümise tähtaeg läheneb ja hertsogi kannatus on katkemas . 
297	NA	 Ärevust jagus kogu pisikese Beaurevoir'i peale ; siia saabusid ka Jehanne'i vennad , kes üritasid tema juurde pääseda , kuid kuna nad ei esindanud kedagi , ega neil polnud midagi pakkuda , siis ei Jehan de Luxembourg ega hertsog tundnud nende vastu huvi . 
298	NA	 Mul tuli oodata seitse päeva ja kulutada mitukümmend teenarit , et vangikongi uks minu ees lõpuks ometi paotuks . 
298	NA	 Sel päeval lõpuks nägin ma teda . 
299	NA	 See oli pärastlõuna , väga palava päeva pärastlõuna , nii et isegi kivitorni rõskus ei summutanud päikesekuumust . 
299	NA	 Üle mitme päeav oli Jehanne nõustunud toitu vastu võtmast . 
299	NA	 Mind lubati tema juurde just siis , kui ta oli söömise lõpetanud , kongis segunes keedetud juurviljade hõng naisterahva higiga . 
299	NA	 Kui mitte see lõhn ja pikad juuksed , oleks võinud minu ees seisvat kogu vabalt meesterahvaks pidada . 
299	NA	 Jehanne kandis endiselt meherõivaid , ja mitte naiselikku väärikuse vaid pigem puhtuse ja silmailu pärast oleks ta pidanud laskma need ammu välja vahetada . 
300	NA	 Nüüd ta seisis mu ees valgussõõris , nüüd ma nägin teda . 
300	NA	 Helepruunid langesid voona ta näole , ma isegi aimasin nende taga kibedat muiet , kui neiu need käeliigutusega kõrvale pühkis . 
301	NA	" "" Te olete visa , Guillaume Dufay , "" ütles ta vaikselt ja lasi mul enda silmadesse uppuda . "
301	NA	" "" Te tulite jälle mind veenma , et ma kunagi enam Burgundiaga ei sõdiks . "" "
302	NA	" "" Kui te vaid suudaksite uskuda , et ma ei tee seda hertsogi tahte pärast , vaid teie sõprade soovil . "
302	NA	" Teid on ootamas hoopis teine sõjaretk , milles vähem au ja kuulsust ei peitu ... "" "
303	NA	" "" Kas te arvate , et ma sõdisin au ja kuulsuse pärast ? "" "
303	NA	 Jehanne oli mind katkestanud häälel , milles peitus nii nördimust , põlgust kui pettumust . 
304	NA	" "" Ei , "" vastasin ma kiiresti . "
304	NA	" "" Kuid paraku käivad au ja kuulsus sõdadega kaasas . "
304	NA	 Ka kõige pühamatel eesmärkidel ettevõetud sõjaretked , meenutage kasvõi meie esivanete vapraid sõdimisi Outremeris , Pühal Maal , tõid neile kõigile kuulsust , mis kestab tänini . 
304	NA	 Rene d'Anjou on senini veel Jeruusalemma kuningas ja kas mitte teie ise ei õhutanud inglasi ja burgundlasi loobuma sõjast Prantsusmaa vastu ja minema ristiretkele türklaste ja boheemia hereetikute vastu . 
304	NA	 Kui need sõdimised õnnestuksid , ei kahtle keegi nende eesmärkide vagaduses , kuid ka võitjate aus ja kuulsuses mitte . 
304	NA	 Jehanne , teist räägib praegu kogu Prantsusmaa ja enamgi veel - kogu Euroopa . 
304	NA	" Au ja kuulsus käivad pühadusest ja vagadusest ees . "" "
305	NA	" "" Kas teie siis ka ei mõista , et mina mitte omast peast ise ei mõelnud välja vabastada Prantsusmaad , veid pühakud ise ilmusid mulle ja selle ülesande minu peale panid ? "" "
306	NA	" "" Kuid kas te olete nende soovist aru saanud nii , et mitte ühtki eksimisvõimalust pole ? "
306	NA	 Kas püha tahe peab end alati ühtemoodi ilmutama ? 
306	NA	 Äkki teid lihtsalt pannakse proovile . 
306	NA	" Mis siis kui need pühakud on end ilmutanud ka Yolande d'Aragónile ja käskinud teid saata ristiretkele mujale kui burgundlaste vastu . "" "
307	NA	" "" Kas on ? "" küsis Jehanne teravalt . "
308	NA	" "" Mina ei võta enda peale seda otsust määrata , mis on Taevase kuningriigi valitseja tahe . "
308	NA	" Aga kui ma loen neid märke , mida minu vaga meel peab Taeva märkideks , siis näitavad need kõik ühte suunda . "" "
309	NA	" "" Te keerutate , Guillaume Dufay , "" ütles neiu . "
309	NA	" "" Te tahate , et loobuksin võitlusest , mille Taevane kuningas on minu peale pannud ja väidate , et nüüd on ta pannud uue , kuid keeldute ütlemast millise , ega too ka ühtegi tõendust , et see tõepoolest nii on . "" "
310	NA	" "" Jehanne , kas te siis ei näe , et see võitlus , mida te alustasite , on lõpule viidud ? "
310	NA	 Teist kõneleb kogu Prantsusmaa , teist räägitakse kui pühal tahtel ilmunud vabastajast . 
310	NA	 Inglaste võimu selgroog on murtud , Orleans on vabastatud ja Prantsusmaa on ärganud . 
310	NA	" Mu Jumal ! "" ma peaaegu karjatasin seda , astusin talle sammukese lähemale ja ma puudutasin teda . "
310	NA	" "" Jehanne , ärgake teiegi ! "
310	NA	 Ärgake ükskord ja ometi ! 
310	NA	 Ma ei tea , kas kulub veel aasta või kümme aastat kui inglased on Prantsusmaalt välja löödud ja kui Charles ja Philippe lepivad ära ning sünnib Burgundia kuningriik . 
310	NA	 Kuid teie olete juba korda saatnud selle , milleks teid kutsuti . 
310	NA	 Kas te ootate iga oma uue sammu kohta taevast märki ? 
310	NA	" Hästi , kui nii , siis oodake , otsige ja vaadake , vaadake mind , vaadake ometi . "" "
311	NA	 Mu käsi puudutas ta lõuga , ma tõstsin ta pea ja tema sügavate pruunide silmade pilk lõi mind hetkeks tummaks . 
311	NA	 Ta vaatas mind vaikides , otsekui ootaks , et ma edasi kõneleksin . 
312	NA	" "" Vaadake mind , Jehanne , "" suutsin ma jätkata kui olin end kogunud . "
312	NA	" "" Te olete vangis , teid hakatakse müüma inglastele . "
312	NA	 Nemad tahavad teid tappa . 
312	NA	" Kui te olete jonnakas , siis nad tapavadki teid ... "" "
313	NA	" "" Ma pole teinud midagi ei jumaliku ega inimeste seaduste vastast , "" sosistas ta . "
313	NA	" "" Ma suudan end kaitsta . "" "
314	NA	" "" Kas te arvate , et inglased tahavad teie üle kohut pidada selleks , et te end kaitsta saaksite ? "
314	NA	 Kas neid huvitab tõde teie missioonist ? 
314	NA	 Nad tahavad teist teha nõia ja põletada . 
314	NA	 Nii et mis teil üle jääb ? 
314	NA	 Olge jonnakas ja laske end müüa inglastele , kas te arvate , et seda sundisid teid pühakud tegema ? 
314	NA	 Kas nad ütlesid - võitle , Jehanne , lase end vangistada ja hereetikuna põletada , nii täidad sa meie tahet ? 
314	NA	 Ei , nad suunasid teid võitlusele , juhatasid kätte tee ! 
314	NA	 Nii nagu tulin mina Roomast maris stella kutsel , tulin pühast linnast läbi Provénce'i Prantsusmaale , järgisin Mere Tähe lootuselist kutset , võtsin kuulda hääli ja märke ja tulin , sest ma uskusin . 
314	NA	 Uskuge teie samuti , Jehanne . 
314	NA	 Kas maris stella oleks mind juhatanud teie juurde , kui see poleks taevane märk . 
314	NA	" Uskuge , et sõnumid , mida ma toon , on määratud teie jaoks ja uskuge , et teie võitlus ei ole veel lõppenud ! "" "
315	NA	" "" Ma tahan teid tõesti uskuda , "" sosistas ta väga vaikselt ja suunas pilgu maha . "
316	NA	" "" Oo , ärge mängige oma saatusega , see on teil ainus . "
316	NA	" Ja ka kõigil neil , kes teid armastavad . "" "
317	NA	" "" Miks nad saatsid just teid ? "" "
318	NA	" "" Ma ei tea . "
318	NA	 Ma ei küsitle kõigekõrgema tahtmist . 
318	NA	" Kui mulle on antud teid päästa ja juhatada teid edasi sellel põhal missioonil , siis tahan ma seda teha . "" "
319	NA	" "" Guillaume . "" "
319	NA	 Neiu sosin oli segatud nuuksega , ma vaevu kuulsin teda . 
319	NA	 Trepilt kajasid sammud , valvurid hüüatasid midagi . 
319	NA	 Minu aeg hakkas jälle otsa saama . 
319	NA	" "" Te ütlesite , et tahate minust laulda . "
319	NA	 Laulge siis , laulge . 
319	NA	" Kus teie lauto on ? "" "
320	NA	" "" Te märkasite seda ? "
320	NA	" Siis kui ma esimest korda tulin ? "" "
321	NA	" "" Ma märkasin kõike . "
321	NA	 Ka seda , et te mind ei karda . 
321	NA	" Ainult minu vaenlased kardavad mind . "" "
322	NA	 Raske uks keerati lukust lahti , keegi astus sisse . 
323	NA	 Sel ööl valgustasid Beaurevoir'i tuhanded tähed . 
323	NA	 Ma ei pöördunud neist ühegi poole ja kõigi poole korraga , kui ma istusin linna lähedal künkal ja sõrmitsesin lautot . 
323	NA	 Öö oli tuulevaikne , ometi tundsin ma õhus Vahemere hõngu , soojade helesiniste lainete laksumist vastu kaldakaljuid . 
323	NA	 Mõrkjas anžuu vein , mida ma otse kannust jõin , tuletas meelde mahedate lõunatuulte käes kasvanud viinamarja magusat joovastust . 
323	NA	 Taamal ähvardavalt terendav lossitorn oli kui La Baume'i mägi , kus Maria Magdalena oli veetnud üksinduses oma elu kolmkümmend viimast aastat - need kõige julmemad iga naise elus . 
323	NA	 Ta oli toonud püha vere kehas , mida ihaleti ja ihaleti seni , kuni see muutus vanaks ja et legendi elus hoida , pidi Maria minema grottosse - pimedusse , üksindusse . 
323	NA	 Et olla puhas ja juhatada teed . 
323	NA	 Nõrk küünlavalguse kuma paistis Beaurevoir' torniaknast ja see juhatas mulle teed . 
324	NA	 Ma sõrmed libisesid üle lautokeelete , ma laulsin . 
325	NA	 Ave maris stella , 
326	NA	 Dei mater alma 
327	NA	 Felix caeli porta.Vitam praesta puram 
328	NA	 Ma ärkasin sealsamas künkal , oli varahommik , mu riided olid kastemärjad , kuid lauto olin ma jõudnud enne uinumust rinnale panna ja instrument polnud hommikuniiskusest kahjustatud . 
328	NA	 Ma viskusin püsti ja vaatasin Beaurevoir' linna enda ees . 
328	NA	 Linnud laulsid , päikesekiired libisesid üle halli lossitorni , kus hoiti Jehanne'i . 
329	NA	 Hetke ma seisin , siis juba jooksin , tormasin nagu meeletu läbi õunapuuaedade ja põllulappide lossi poole tagasi . 
329	NA	 Isegi kui minu sööstust midagi ei muutu pidin ma kiirustama , sest hinges pakitses kohutav eelaimus . 
330	NA	 Lossihoovis seisid rautatud vanker ja hertsogi tõld , tema flaami palgasõdurid olid ümbruse sisse piiranud . 
330	NA	 Kuid mind teati ja lasti läbi . 
330	NA	 Hertsog seisis torniukse ees ja tema kõrval mees , kelles tundsin ära Beauvais' piiskop Pierre Cauchoni . 
330	NA	 Nad olid mõlemad süngete nägudega , nagu ka lossikondsed , kes ärevalt ringi sagisid . 
331	NA	 Neitsi toodi tornist hetk hiljem . 
331	NA	 Ta rabeles ja püüdis kahe vahisõduri haardeks vabaks väänelda , kuid loomulikult ei lastud sel sündida . 
332	NA	" "" Mis siin toimub ? "" suutsin ma ühelt flaami sõdurilt küsida . "
333	NA	" "" Räägitakse , et see nõid viiakse Arras'i ja antakse seal inglasele üle , "" vastas too . "
334	NA	" "" Nii et tehing on sõlmitud ? "" "
335	NA	" "" Ju vist , "" kehitas flaam õlgu . "
336	NA	 Vaatasin , kuidas rabelev Neitsi talutati hertsogi ette . 
337	NA	" "" Ma olen nõus , Burgundia prints , "" hüüdis Jehanne . "
337	NA	" "" Ma tõotan teile , et ei iial tõsta enam mõõka teie ega teie alamate vastu , ma olen nõus . "" "
338	NA	 Philippe kehitas kahetsevalt õlgu , vahetas mõne sõna piiskopiga ja raputas pead . 
338	NA	" "" Hilja , Jehanne de Lys . "
338	NA	" Mul on kahju . "" "
339	NA	 Kui Neitsit vankrisse suruti nägi ta rahvahulgas mind , kes ma seisin seal jahmunud ja löödud ilmel . 
339	NA	" Ta nägi mind , vaatas mulle kaugelt silma ja hüüdis : "" Ma kuulsin sind ! "
339	NA	 Ma kuulsin su laulu , inglid tõid selle minuni . 
339	NA	" Ave maris stella , ma tulen , päästa mind , oh sõnumitooja ! "" "
340	NA	 Vilhjem Gudbjorgssoni ( keda kutsutakse ka Guillaume Godbourgiks ) saaga Reickhardssoni kuningasoost , milles loetakse üles selle perekond ja põlvnemine ja kõik vaprad teod , mida kuningad korda saatnud . 
341	NA	 Leifur Eirikurssonist 
342	NA	 Nüüd , elas kunagi mees , kelle nimi oli Eirikur Thorvaldsson , keda kutsuti ka tema punaste juuste pärast Eirkur Raudiks ja tema elas Islandi läänepoolses külas . 
342	NA	 Ta oli tugev sõjamees ja osav meresõitja , kuid tema iseloom oli keevaline ja mõned ütlevad , et lausa tige . 
342	NA	 Eirikur läks oma naabritega riidu ja lõi mõned neist lahingus maha . 
342	NA	 Ning vanemad tulid kokku ja mõistsid temale , et tema peab kolmeks aastaks ära minema , võtma kaasa oma naised ja kodakondsed , ning elama seal , kus tema riiakusest teistele kurja ei tõuse . 
342	NA	 Eirikur läks , ning purjetas läände maa poole , mida kunagi oli silmanud tema sõber Gunnbjörn . 
342	NA	 Ta leidis suure maa , ja andis sellele nimeks Grönland , et ka teised selle ilusa rohelise leiaksid ja oleksid nõud tema valitsemise all seal elama . 
342	NA	 Ta purjetas ümber selle maa ja avastas tõesti palju rohelisi aasu ja tuulevaikseid fjorde ja ajupuud ka , nii et kui ta Islandile tagasi läks - kui karistusaeg läbi - leidis ta palju inimesi , kes tema sõnu uskusid ja paremas kohas elama tahtsid hakata . 
342	NA	 Eirikur purjetas Grönlandile tagasi kahekümne viie laevaga , millest küll neliteist ainult kohale jõudsid , ja seal asustati mitu küla . 
342	NA	 Maad olid seal paremad kui Islandil ja loomi ja kala leidus seal , ning elu tõotas tulla küll karm , kuid ikkagi lihtsam kui Islandil ... 
343	NA	 Nüüd , Norrast sõitis üks mees , kelle nimi oli Bjarni Herjólfsson oma sugulastele Islandile küll ja kuuldes , et nemad on koos Eirikuriga hoopis Grönlandile elama asunud , otsustas Bjarni seda uut maad oma silmaga näha ja purjetas sinnapoole , kus juhatuste järgi pidi asuma Grönland . 
343	NA	 Aga tuuled olid kõvad ja Bjarni ei olnud uue mere tujudega harjunud , nii et tema laev seilas palju rohkem lõuna poole , kui Grönland oli . 
343	NA	 Siis märkas Bjarni maad , mis oli rohke metsaga kaetud ja ei saanud olla Grönland , sest seal metsa ei kasva . 
343	NA	 Lõpuks jõudis Bjarni ikkagi Grönlandile ja rääkis , et edasi lõunas on küllaga maad ja metsa , aga rohkem tema sellest ei tea , sest maale ta ei läinud ... 
344	NA	 Ja viisteist aastat läks Bjarni eksireisist mööda , ega kui keegi prooviski tema poolt märgatud maad uuesti leida , ei õnnestunud see mitte ja mitu meest said koos laevadega hukka . 
344	NA	 Viisteist aastat läks mööda , suri ära Eirikur ja tema poeg Leifur kasvas suureks , ning temast sai veelgi taibukam meresõitja kui tema isa oli . 
345	NA	 Nüüd , ühel päeval otsustati saata Leifur Norrasse kuningas Olafr Trygvassonile kinke viima ja kauplema . 
345	NA	 Kõik Grönlandi inimesed rääkisid Norrast ja mõned mäletasid seda , aga oma ihusilmaga olid näinud seda vähesed , aga kõneleti , et seal elab rikas ja võimas kuningas Olafr , kel palju kaupa . 
345	NA	 Nii võttis Leifur neliteist drakkarit ja meeskonna ja sõitis ida poole ja oli kaua teel kuni jõudis Hebriidideks nimetatud saarteni . 
345	NA	 Seal peatus paremaid tuuli ootama ja kohtas pealiku tütart Thorgunnhat , kellele sündis Leifurist poeg , aga mis temast sai , ei ole teada . 
345	NA	 Mõned räägivad , et poisi nimeks sai Thorgild ja Thorgunnha purjetas hiljem Grönlandile , kus Leifur ta armastusega vastu võttis . 
345	NA	 Siis purjetas Leifur edasi ja jõudis Nidarosse kuningas Olafr Tryggvassoni kantsi , kes oli sel ajal Norrat pööramas ristiusku . 
345	NA	 Nidaroses veetis Nidaroses talve ja see oli seesama aasta , mil meie Õnnistegija sünnist oli möödas tuhat aastat ja paljud kõnelesid , et nüüd on tulemas maailma lõpp . 
345	NA	 Kuningas Olafr oli väga rõõmus , nähes noort ja tugevat meest kaugelt Gröönimaalt , kelle isa Eirikuri ta oli hästi tundnud . 
345	NA	 Grönlandi , kus kristlaste usku veel vähe tuntakse , polnud Olafr aga midagi kuulnud ja nii ta palus Leifuril Nidarosse jääda ja sellest maast jutustada . 
345	NA	 Nidarose suursugusus ja uhkus täitsid Leifuri hinge imestusega , sest varem oli tema ainult karjamaasi ja taresid näinud . 
345	NA	 Olafr õpetas Leifuri malet mängima ja ühel talvepäeval kui nad laua taga istusid , kõneles Olafr Leifurile , kuidas ta tema oli ennist austanud neidsamu jumalaid , nagu Leifur aga siis oli tulnud Norrasse hirmus katk . 
345	NA	 Olafr oli siis hakanud kristlaste jumalat paluma ja katk läks ära . 
345	NA	 Olafr jutustas Leifurile palju sellest , et Kristus on palju vägevam jumal kui Thor ja Odin ja selle kinnituseks näitas ta oma kantsi ja jutustas lugusid vangipõlvest Eisthlandis ja Gardarikes , kus ainult usk oli teda päästnud orjapõlvest ja paganate julmuste käest . 
345	NA	 Leifur ja tema meeskond võtsid vastu ristimise ja tõotasid uut usku levitada Grönlandis . 
345	NA	 Seda pani neile Olafr väga südamele . 
346	NA	 Siis purjetas Leifur rohkete kaupadega tagasi . 
346	NA	 Palju oli Islandil ja Grönlandil neid uut usku oma südamesse lasid ja palju oli ka neid , kes endist viisi paganate jumalaid kummardasid . 
346	NA	 Juhtus nii , et Grönlandil tuli kätte suur puudus puudest ja Leifur ostis Bjarni laeva ning läks otsima neid maid , kus ajupuud Gröönimaa randa sõudis ja mida ka ehk Bjarni kunagi näinud oli . 
346	NA	 Ja kui tema küllalt läände ja lõunasse oli purjetanud , leidiski ta maa , millele andis nimeks Helluland , sest see oli kivine , tühi ja paljas . 
346	NA	 Nüüd palus Leifur abi oma uuelt jumalalt ja teised tema mehed palusid Odinilt , et nad tagasi sõidaksid , sest Hellulandis pole ei elu ega maad . 
346	NA	 Siiski purjetas Leifur edasi lõunasse ja tema palvetest oli kasu , sest mitme päeva pärast silmasidki nad metsadega kaetud künkaid ja andsid sellele maale nimeks Markland , sest seal palju puid kasvas . 
346	NA	 Veel edasi lõunasse purjetasid nad , sest Leifur uskus kindlalt , et Kristus talle nüüd teed näitab ja paari päeva pärast jõudsid nad laia jõe suudmesse ja aina edasi purjetasid nad , kuni nägid , et siin kasvab parim ehitusmets ja jahiloomi on siin maal rikkalikult . 
346	NA	 Nad läksid maale ja seal oli üks mees , kes oli käinud Reini jõe ääres ja mäletas viinamarju , ning tema leidis metsast kasvamas marjad , mis nägid välja ja maitsesid samamoodi kui viinamarjad . 
346	NA	 Leifur andis maale nimeks Vinland , veetis seal talve ja tõttas siis kevadel Grönlandile koos puu , karusnahkade ja rõõmusõnumitega tagasi . 
347	NA	 Nüüd , Grönlandil oli palju mehi , kes seiklusi ja uue maa otsimist ära ei põlanud , ja tahtsid elama minna sinna , kus palju metsloomi ja puid . 
347	NA	 Nad leppisid kokku , et igaüks võib saada nii suure maalapi , kui ta jaksab päeva jooksul ümber käia ja põlevate tõrvikutega ära märkida . 
347	NA	 Esimesena purjetas Leifuri vend Thorvald , kes elas kaks talve Vinlandis Leifuri ehitatud majas ja tema oli ka esimene , kes nägi srkellingeid . 
347	NA	 Skrellingid tungisid neile kallale ja tapsid Thorvaldi . 
347	NA	 Need , kes ellu jäid , läksid tagasi ja rääkisid , et Vinland on rikas ja ilus , aga seal elab palju srkellingeid , kellega on raske kaupa teha ja rahus elada . 
347	NA	 Seal oli üks mees nimega Islandilt Thorfinnur Thórdarson , kes kutsus inimesi endaga kaasa , ja palju neid läks samuti , kes koos Leifuriga Norras käinud ja uut usku südames pidasid . 
347	NA	 Thorfinnur läks Vinlandile ja ehitas seal mitu tare ja tara ümber nende ja nad ehitasid Kristusele kabeli ja lootsid , et skrellingid nüüd neid ei puutu . 
347	NA	 Mitu talve elasid nad Vinladil ja tegid skrellingite kaupa ning kõnelesid nendele Õnnistegijast . 
347	NA	 Thorfinnuril oli naine Gudridur Thorbjarnadóttir , kes sünnitas talle poja , kelle nimeks sai Snorri Thorfinnursson . 
347	NA	 Aga gröönimaalased püüdsid liiga palju karusloomi ja raiusid liiga palju metsa , nii et skrellingid seda pahaks panid ja suure sõjaväe kogusid ja nende vastu läksid . 
347	NA	 Thorfinnur sai tapluses surma ja need , kes ellu jäid , tahtsid tagasi Grönlandile minna . 
347	NA	" Gudridur aga ütles : "" Selle maa andis meile Püha Lunastaja ise , sest Leifur lasi end ristida ja siis tema selle maa leidis . "
347	NA	 Vaadake - siin on kõike , mida Grönlandil ei ole ja kui meie tagasi läheme , siis meie lapsed seal kaua elada ei saa . 
347	NA	 Me ehitame uue kabeli ja saadame laevad Islandile ja Norrasse , et tuleks rohkem inimesi siia elama . 
347	NA	 Kui me skrellingid Lunastaja usku paneme , siis nemad meile enam kallale ei tungi . 
347	NA	" Aga kui nemad seda vastu võtta ei taha , siis läheme sõjaga nende vastu ! "" "
347	NA	 Palju vaidlusi oli ja mitmed ei olnud nõus , aga sel Gudriduril oli targa ja nägija naise kuulsus ja varemgi oli ta asju ette näinud , mis hiljem tõeks sündisid . 
348	NA	 Nüüd , nii juhtuski , et Gudridur ise mehitas neli laeva ja otsustas purjetada Norrasse abi järele . 
348	NA	" Ja kohale jõudis tema Nidarosse siis , millal seal valitses juba Olafr Haraldsson ja esimene inimene , keda Gudridur Nidarose fjordis kohtas , oli Normandia hertsogipoeg Richard , kes küsis temalt : "" Kes sa oled , üllas neitsi , kes sa tuled kui Maris Stella üle tormise mere ? "" "
349	NA	 Machecouli lossi neis ruumides , kus peatus Yolande d'Aragón põlesid küünlad veel hilisel öötunnilgi . 
349	NA	 Nelja Kuningriigi Kuninganna oli bretooni paruni lossi vallutanud piiramise ja tormijooksuta , nüüd oli tema seal käskija , ja neil päevadel otsustati Prantsusmaa saatust just sellest lossist . 
349	NA	 Yolande'i usaldusalused ei suutnud algul oma emanda kavatsust taibata - nad oleksid soovinud tegelda sootuks tähtsamate asjadega , kui ühe burgundia moosekandi rännakud . 
349	NA	 Võibolla ainult isa de Tulle oskas arvata , miks oli emandal vaja teada , kust oli Gilles de Rais saanud kõige uuemad Guillaume Dufay noodid ja üle kuulata üks bretooni kaupmees , kes oli moosekanti Savoias kohanud . 
349	NA	 Või kui ta ei osanudki täpselt arvata , siis teadis ta usaldada hertsoginna vaistu , keda see polnud vist iialgi petnud - eriti siis , kui ta oli Tulle'i küree oma teenistusse võtnud või temast Sioni Prioraadi eestseisja teinud . 
349	NA	 Endine küree mõistis , et Prantsusmaa saatus ripub praegu ära selle naise nägemusest ja soovidest , mida ta veel ehk täpselt sõnastada ei oska , seepärast kuuletus ta vastuvaidlematult , kui emand las tal kirjutada üksikasjalise käsukirja enne kuningat Saumuri jõudnud konnetaable Richemontile . 
349	NA	 Ja miks ei võikski need asjad jumala tahtmisi nii käia , et sõjamees veenab moosekanti ja moosekant sõjaneitsit . 
349	NA	 Konnetaabel oli ustav mees ja teadis suurepäraselt , et võib oma hea nime ja maine kuninga juures tagasi saada ainult läbi Yolande'i . 
349	NA	 Kui ta oli kirja ära saatnud , lasi Yolande küree enda juurde kutsuda . 
350	NA	 Oli öö , kuid rikkalikult sisustatud kambris kus hertsoginna töötas ja mida ehitisid flandria seinavaibad , põlesid kõik küünlad . 
350	NA	 Hertsoginna seisis akna all ja vaatas pimedusse . 
351	NA	" "" See on avantüür , mis ? "" küsis Yolande ümber pööramata , kui oli kuulnud , et küree sisse astus . "
352	NA	" "" Kui sellest sünnib troonile ainult head ... "" vastas de Tulle ettevaatlikult . "
353	NA	" "" Ei , ma ei mõelnud seda . "
353	NA	 Minu mõtted ja teod peaksid praegu olema kõige pakilisemate asjade küljes ja kõik sammud peaksid olema hoolikalt läbi kaalutud . 
353	NA	" Selle asemel koban ma pimeduses , teadmata , mis sest kõigest välja tuleb , ja vaid tahan , et asjad sünniksid nõnda , nagu mina neid näha tahaksin . "" "
354	NA	 Isa de Tulle muigas nõrgalt . 
354	NA	 Emand Yolande tahtis kuulda kinnitussõnu . 
354	NA	" "" Ma usun , et teie vaist ei vea teid alt . "" "
355	NA	" "" Jah . "" "
355	NA	 Yolande seisis vaikselt ja osutas siis läbi akna pimedust õhkavasse taevasse . 
355	NA	" "" Vaadake , isa . "
355	NA	 Seal on üks täht . 
355	NA	 Ainult üks . 
355	NA	" Aga tavaliselt on sel aastaajal taevas tähti täis . "" "
356	NA	" "" See on kindlasti jumala märk , "" noogutas de Tulle vagalt . "
357	NA	" "" Kui seda tähte poleks , oleks ma kahtlema löödud . "
357	NA	" Kõik need märgid on nii ... "" naine mõtles veidi ... "" ilusad . "
357	NA	 Ärge salake , isa , et teiegi elus on olnud hetki , mil te olete oma usus ja jumalas kahelnud . 
357	NA	 Mina küll olen . 
357	NA	 Aga kas kirjutaks Guillaume Dufay sellist muusikat , kui ta ei usukus ja kui see usk poleks tõeline ? 
357	NA	 Usk peab olema ilus - selles olen ma veendunud . 
357	NA	 Neitsi ja taeva märkides on nii palju ülevust ja ilu , kas pole ? 
357	NA	" See viis - Ave maris stella , Dei mater alma - kõlab ikka veel mu meeles ja kõrvus ... "" "
358	NA	" "" Prioraadi arhiivid peidavad endas teadmisi , mida ülikoolides pole , "" märkis isa de Tulle . "
358	NA	" "" Alma tuleb ladina keelde muide pärsia pärimustest . "
358	NA	 Al-Mah oli pärsia kuujumalanna , kellele pühendatud templites teeniti teda kõlvatu paganliku kultusega . 
358	NA	 Noori preestrinnasid , kes seda kultust toimetasid , kutsuti samuti almadeks . 
358	NA	 Heebreakeelsed gospelid nimetavad ka Maria Magdalenat almaks , mis tegelikult tähendab vaid noort ja vallalist naisterahvast , ehkki Prioraadis on arvatud , et ka Maria oli mõne paganliku templi preestrinna ... 
358	NA	" Hiljem jõudis see sõna ladina keelde , ja tähendab "" maailma elavat hinge "" . "
358	NA	" Nii et me võime Püha Neitsi algupära näha mõistes "" hingeline õpetaja "" , mis ehk polegi nii vale , kui me meie praegust olukorda vaatleme . "
358	NA	" Andestage mulle see keeleline eksirännak . "" "
359	NA	" "" Mulle meeldib teid kuulata , isa . "" "
359	NA	 Yolande naeratas . 
359	NA	" "" Te oskate öelda seda , et mul on õigus alati kõige kummalisemal ja kaudsemal moel . "
359	NA	 Aga kui mul tõesti on õigus ... 
359	NA	 Miks mul ei võiks olla ? 
359	NA	 Vaadake isa , meie ümber on niipalju julmust ja vägivalada . 
359	NA	 Et ellu jääda ja pärandada oma lastele elamisväärne elu , selleks tuleb olla julm ja vägivaldne . 
359	NA	 Kas mul pole õigust siis uskuda millesegi ilusasse ? 
359	NA	 Seda enam kõik kõik jumalikud märgid kinnitavad selle ettemääratust ja kõik sündmused viitavad ühele ja ainsamale otsusele ? 
359	NA	 See leevendab mu hingepiinu . 
359	NA	" Aga olgu . "" "
359	NA	 Järsu liigutusega pöördus ta akna juurest eemale . 
359	NA	" "" Mõnikord olen ma liiga palju naine . "" "
360	NA	" "" Keegi ei saa seda teile ette heita . "" "
361	NA	" "" See veel puuduks . "
361	NA	 Ja mida ma siis õieti teha tahan ? 
361	NA	 Päästa ühe noore naisterahva elu ja taastada Prantsuse krooni seaduslikud õigused või ehk veidi enam . 
361	NA	 Nüüd , isa , unustage Dufay , temaga tegelevad edasi teised . 
361	NA	 Nüüd on mul tarvis , et te pühendate kõik oma pingutused sellele Outremerile . 
361	NA	 Laske Prioraadil üles otsida kõik ürikud - laske läbi tuhlata kõik lossid , kloostrid ja kirikud , mida peate vajalikuks . 
361	NA	" Te teate , mida otsida ja ärge unustage , et Jehanne'i päästmine alles algab ja nüüd on sellel ehk riigile rohkemgi kaalu kui veel mõne päeva eest . "" "
362	NA	" "" Ma olen selles veendunud , emand , "" noogutas de Tulle . "
363	NA	" "" Teate , mis , "" sõnas Yolande äkki . "
363	NA	" "" Kui see täht juba taevas on , siis tundub mulle , et praegu on aeg palvetada . "" "
364	NA	" "" Kas olen ma tahtnud olla kunagi midagi rohkemat , kui teie hingekarjane ? "" "
365	NA	" "" Palvetame , isa . "
365	NA	" Palvetame , et jumal õnnistaks meie ettevõtmisi , ja et vähemalt sedapuhku saaksime hakkama ilma verevalamiseta . "" "
366	NA	" "" Kas te mõõka käes hoida oskate , isand Guillaume ? "" "
367	NA	" "" Minu seisusele on see ju keelatud . "
367	NA	 Pistoda , tõsi küll , pole mulle päris võõras . 
367	NA	" Aga ma pole kunagi kedagi tapnud . "" "
368	NA	" "" Loodame , et ka nüüd ei tule teil seda teha . "
368	NA	 Kõige tähtsam on see , et nad ei oska rünnakut oodata . 
368	NA	 Inglasi on umbes kolmkümmend , ja neid pole põhjust peljata , me lööme nad pihuks ja põrmuks . 
368	NA	 Flaamlased on teine tera , nad võitlevad raha eest ja on hertsogile piiritult ustavad . 
368	NA	 Loodame , et minu amburid taltustavad veidi nende võitlusindu . 
368	NA	" Enne kui nad midagi arugi saavad , on esimene rida piike nooltest maha niidetud . "" "
369	NA	" "" Kas siiski poleks parem nendega enne rääkida . "" "
370	NA	" "" Hah , kui te teate , et ilma tapluseta asi ei lahene , siis ärge mitte kunagi kõnelega enne nendega , keda te tappa kavatsete . "
370	NA	" Kas teile seda Itaalias ei õpetatud ? "" "
371	NA	 Ma polnud kunagi osa võtnud ühestki sõjalisest operatsioonist , kuigi olen näinud piiramist ja vägede kogunemist . 
371	NA	 Konnetaabel Richemonti tegutsemine jättis mulle seepärast sügava mulje . 
371	NA	 Juba enne , kui Jehanne'i vangivoor Beaurevoir'st liikuma hakkas , olid tema salakuulajad toonud sõnumeid , et Pierre Cauchon on tähtsate uudistega hertsogi poole teel . 
371	NA	 Konnetaabel oli viivitamult käsud laiali saatnud ; otse Beuarevoir' lossi õuelt oli mind keegi tundmatu hobuse selga vedanud , mul jäi vaevu aega pakkimiseks . 
371	NA	 Lauto jõudsin ma vähemalt kaasa võtta . 
371	NA	 Me olime ratsutanud hingekiirul põldude vahelt läbi ja paari tunni pärast kohtusime ühes männisalus konnetaabliga . 
371	NA	 Tema hiilgus oli täies relvis , ehkki ta ei kandnud oma värve . 
371	NA	 Temaga oli veel üks salk ambureid , kelle kõnepruugi järgi võis arvata , et nad pärinevad kusagilt Pikardiast . 
371	NA	 Me ei peatunud pikalt , peagi ühines meiega üks salk ratsureid . 
371	NA	 Ülejäänud , nagu ütles Richemont , ootavad meid kokkulepitud kohas . 
371	NA	 Alles siis sain ma aru , et konnetaabel kavatseb Jehanne'i vangistajaid rünnata . 
372	NA	" "" Minu ülesanne kukkus seega läbi ? "" olin ma talt küsinud . "
373	NA	" "" Kas te arvate nii ? "
373	NA	 Emand Yolande arvaks ilmselt teisiti . 
373	NA	 Vaadake , Jehanne muidugi tahab põgeneda , kuid ilma teieta kihutaks ta oma päästjate juurest kohe minema , et väge koguda ja Burgundia peale tagasi minna . 
373	NA	 Pealegi pole teie ülesanne veel kaugeltki täidetud . 
373	NA	" Teele nüüd , teele ! "" "
374	NA	 See kõik oli toimunud vaevalt kolm tundi tagasi . 
374	NA	 Nüüd seisin ma prantsuse kahe kõige kuulsama sõjamehe Gilles de Rais' ja Arthur de Richemontiga põõsastega kaetud künkal silla ees Arras' teekäänaku ääres , meie ümber olid kohad sisse võtnud umbes poolsada sõdurit , äsja olid tagasi jõudnud piilurid , kes teatasid , et konvoi on poole tunni pärast kohal - kõige ees ratsutavad inglise piigid , neid on kümme , siis tuleb rautatud vanker , milles hoitakse Jehanne'i ja selle järel umbes kakskümmend flaami palgasõdurit . 
375	NA	 Gilles de Rais oli saabunud kümne ratsuri saatel , ja nagu ma konnetaabli jutust teadsin , oli kaugel Bretagne'is emand Yolande ise sundinud teda teele asumisel maha jätma oma paažid , pillimehed ja muu saatjaskonna , kelle saatel see rüütel tavaliselt reisis . 
375	NA	 Richemont rääkis samuti , et kui oli välja töödatud plaan Jehanne'i vabastamiseks , polnud ükski kurat suutnud de Rais'd enam oma valdustes hoida . 
375	NA	 Kuulus bretoon oli minust ehk nooremgi , kuid pikem , laiaõlgne , jõulise näoga ehtne rüütel . 
375	NA	 Ülejäänud sõjasalgast võis teda kergesti eristada rohkete kuldehete ja uhke rõivastuse järgi . 
376	NA	 Varitsuskoht tundus olevat ideaalne . 
376	NA	 Sild oli kitsas ja jõgi mitte kuigi lai . 
376	NA	 Meie asusime künkal koos amburite ja de Rais' karastunud salgaga , kes pidi lõpetama inglaste eelväe . 
376	NA	 Lahinguplaan oli lihtne . 
376	NA	 Kohe , kui inglased jõuavad silla tagumisse otsa ja vanker on vaenlase salga kitsal sillal kaheks lahutanud ; sajab inglaste peale ammunoolte rahe . 
376	NA	 De Rais võtab enda peale inglaste kapteni tapmise – juhul , kui too peaks veel elus olema . 
376	NA	 Samal hetkel teisel pool jõge sööstavad flaamlastele kahelt poolt võsastikust kallale Richemonti valitud mehed . 
377	NA	 Ettevõtmine lihtsalt pidi õnnestuma , meil polnud õigust jätta Jehanne'i vaenlase kätte . 
378	NA	 Ja ikkagi , hoolimata Richemonti ettevalmistusest , piiluritest ja meie ürituse vagadest eesmärkidest , oli see kõik ikkagi seiklus , avantüür , parim , mida konnetaabel suutis nii lühikese aja jooksul ette valmistada . 
378	NA	 Teadsin , et ümbruskonnas on tal veel mehi , kuid need olid jäetud katma teisi võimalikke marsruute ja suurte salkade liikumist oleks tahes-tahtmata märgatud . 
378	NA	 Meil ei saanud rünnakuks olla ka väga palju aega . 
378	NA	 Ootamatus oli meie relv . 
379	NA	 Richemont vahetas de Rais'ga veel viimased sõnad , ratsustas siis üle silla võsastikku poole . 
379	NA	 Vaenlase salk ei saanud olla enam kaugel . 
379	NA	 Silla ümber võttis maad vaikus , selline nagu ikka enne taplust , kus nii mõnedki mehed võivad elu kaotada . 
379	NA	 Kuulsin , et keegi palvetas vaikselt , amburid sättisid nooli relvadele . 
380	NA	 Ja siis nad tulidki . 
381	NA	 Ees ratsutavad inglise piigimehed kandsid kergeid turviseid , nende visiirid olid avatud ja ainult väga täpne ja kiire ammurahe võis neid surmavalt haavata , enne kui nad hobuste ja vankri taha jõuavad varjuda . 
381	NA	 Inglaste kapten kandis Bedfordi hertsogi värve , ma ei näinud ta nägu , ent miski ta olekus reetis valmisolekut ja ärevust . 
381	NA	 Kas nad kahtlustasid midagi ? 
381	NA	 Flaamlased olid relvastatud hellebardide ja lühikeste mõõkadega , mõnel oli ka sõjahaamer või väiksem kirves . 
382	NA	 Hetk enne seda kui de Rais heitis endalt ürbi ja tõi nähtavale vapivärvides mantliga kaetud turvise - ta oli keeldunud võitlemast incognito - ning amburid tõmbasid nooled vinna , kuulsin ma muusikat . 
382	NA	 Tavaliselt sellistel hetkedel jooksen ma oreli taha või haaran lauto , minu muusa on minu juurde tulnud ja kusagilt kõrgustest minu juurde jõudev viis on täiesti ainulaadne , ma ei kuule iialgi seda seda meloodiat ja harmooniat nii nagu sel hetkel . 
382	NA	 See on vaja talletada , jätta see mällu , lasta sõrmedel meloodia jäädvustada . 
382	NA	 Ma ei vali neid hetki , need lihtsalt on jumala õnnistusel . 
382	NA	 Ma ei saa iialgi teada , milline laul mul siis käest libises , sest lauto asemel pidin haarama pistoda ja olema künkal valmis . 
383	NA	 Rünnak algas de Rais' röögatusega - just sel viivul , kui inglaste salk oli üle silla jõudnud ja vanker silla keskel lõksus . 
383	NA	 Kümmekond amburit astusid põõsaste tagant välja ja kiirusel , mida ma pole kunagi varem näinud lasid kõik mehed kolm noolt . 
383	NA	 Seejärel sööstis de Rais ja tema salkkond hobustel künkast alla , inglaste kallale . 
384	NA	 Minu muusa oli kadunud , muusika asemel kumasid kõrvus vaid haavatute valukarjed ja relvade tärin . 
384	NA	 Mulle oli jätnud sügava mulje asjalikkus ja viis , kuidas de Rais ja Richemont olid varitsust planeerinud , nad olid joonistanud isegi plaani ja sel hetkel olid nad mulle meenutanud heliloojat , kes hoolikalt tähendab üles muusa poolt läkitatud noote , katsetab erinevate kõlavärvide , instrumentide ja harmooniaga . 
384	NA	 Plaanil oli olnud kõik nii lihtne ja selge , ja seda kinnitasid ka leitnandid , kellele rüütlid hiljem käske jagasid . 
385	NA	 Lahing , mis kogu oma vägivaldsuses nüüd minu ees rullus , meenutas kõige vähem seda hoolikalt läbimõeldud rünnakut , milles iga instrument teeb täpselt talle määratud tööd . 
385	NA	 Teisel pool silda , kus kahelt poolt oli flaamlastele Richemonti mehed kallale sadanud , olid kõik mehed meeletult kitsale teeribale kokku pressitud , nad raiusid , lõid , tagusid , torkasid , röökisid , kõik segunes ühte summa , millest midagi üksikasjalikumat ma seletada ei suutnud . 
385	NA	 Otse minu ees aga nägin , et neli inglast vähkrevad maas vereloigus ja nende kiivriavast turritavad ammunooled ... 
386	NA	 ... nägin , kuidas veel üks nool tungis inglase näkku , kes just oma ratsu amburite poole oli suunanud ja künkast üles ürutas ratsutada . 
386	NA	 On mingi vahe , seletamatult lühike ajaviiv , sellest hetkest , mil tera läbistav inimese naha , kuid verd veel ei voola , ent ometi piisavalt pikk , et näha mehe näomuutust ja sinna tekkivat õudusesegast raevu tabamisest ... 
387	NA	 ... nägin , kuidas de Rais ja inglaste kapten jagavad sadulast üksteisele kirvehoope ja inglase vasakul õlal on tema turvisesse tekkinud mõra , millest immitseb verd ning de Rais suunab oma hoope just sinna ... 
388	NA	 ... nägin , kuidas vankri kutsar haaras ammu , kuid samal hetkel raius ühe bretooni hellebard tal käe otsast ja see kukkus üle tõkkepuu jõkke . 
388	NA	 Mees ei suutnud oma kaotusest veel arugi saada , kui sama bretooni talle hellebardiga rindu raius ja ta siis samuti vette tõukas ... 
389	NA	 ... nägin , kuidas kaks inglise piigimeest , kelle ratsud on saanud ammutabamuse , jooksevad vankri poole , et hobuste taha varjuda ja piikidega end ründajate eest kaitsta ... 
390	NA	 ... nägin , et lõpuks tekkis üle jõe tandril kaoses mingi kord ja Richemonti ründajad olid flaamlased piiramisrõngasse surunud . 
390	NA	 Kitsal teel vedeles krampides tõmblevaid hobusekorjuseid ja osad loomad olid end hirmunult murdnud võsasse . 
390	NA	" Kuulsin , kuid Richemont röökis : "" Alistuge ! "" aga talle vastati räige flaamikeelse sõimuga ... "
391	NA	 ... ja sain mingil hetkel aru , et ainult minu jaoks oli siin toimunud kaos ja tegelikult oli kõik kulgenud plaanipäraselt ning tee vankrini oli vaba . 
391	NA	 De Rais oli tapnud inglaste kapteni ja kaks ellujäänut oli relvad käest heitnud . 
392	NA	 Ja ehkki lahing kangekaelsete flaamlastega veel jätkus , olid nad surutud vankrist eemale , tagasi sinna , kust nad tulnud olid . 
392	NA	 Me olime võitnud , selles ei saanud olla mingit kahtlust ja ma sööstsin vankri poole , üritades mitte tähele panna maas väänlevaid haavatuid , ma haarasin maast verise sõjakirve ja kasutasin seda , et tagumise luugi ust lahti murda . 
393	NA	" "" Võit ! "" röögatas Gilles de Rais , ta oli hüpanud kutsaripukile ja tõstis oma lipu kõrgele . "
393	NA	" "" Võit ! "" tema hääl oli nii võimas , et kahandas isegi flaamlaste sõjahoogu . "
393	NA	 Ma lõin ukse lahti ja vaatasin pimedasse vankrisse . 
394	NA	" "" Jehanne ! "
394	NA	 Olete te siin ? 
394	NA	" Te olete vaba ! "" "
395	NA	 Algul ei näinud ma midagi , siis hakkas hämaras vankrisisemuses midagi liikuma . 
395	NA	 Aeglaselt . 
395	NA	 Heledates riietes kogu lähenes mulle ja enne kui ma teda nägin , tundsin ma seda sama naisehigi lõhna nagu Beaurevoir' vangitornis . 
396	NA	" "" Jehanne ! "
396	NA	" Jumal tänatud , "" ohkasin ma . "
396	NA	 See oli tema , ta kissitas silmi , tõstis käe päikesevarjuks ette , seisis väärikalt vankriveerul ja lasi pilgu üle lahinguvälja . 
396	NA	 Vankrinurga tagant ilmus Gilles de Rais ja põrkus otsekui ilmutist nähes tagasi . 
396	NA	 Ta hingas sügavalt sisse ja vaatas Jehanne'i . 
396	NA	 Siis ta põlvitas ja langetas pea , sirutas mõõga ette ja toetas selle otsa vastu maad . 
397	NA	" "" Mu neitsi , "" pomises bretooni rüütel vaikselt . "
397	NA	 Ta pühendas oma võitu . 
398	NA	" "" Gilles . "
398	NA	" Ma tänan teid . "" "
398	NA	 Neiu noogutas . 
398	NA	" Ja siis pöördus ta minu poole , vaatas verist kirvest mu käes ja lausus : "" Guillaume Dufay , teid tänan ma ka . "
398	NA	 Viimati , kui teid nägin , hoidsite käes lautot . 
398	NA	 Kuid ka kirves sobib teile hästi . 
398	NA	" Te olete mind mõlemaga hästi teeninud . "" "
399	NA	 Jehanne hüppas vankrilt maha . 
399	NA	 Tundsin , kuidas mingi temast õhkuv vaim levis üle tandri , ka teisele poole jõge . 
399	NA	 Aheldatud Neitsi ja vaba Neitsi on erinevad asjad , flaamlaste käed langesid jõuetult rippu . 
400	NA	" "" Isand Richemont ! "" hüüdis Jehanne . "
400	NA	" "" Säästke nende sõdurite elu ! "
400	NA	" Ma olen andnud Burgundia printsile oma sõna , et ei sõdi enam tema vastu . "" "
401	NA	 Midagi oli toimunud . 
401	NA	 Flaamlased andsid alla . 
401	NA	 Needsamad mehed , kes äsja olid mõõgahoope vahetanud , vahetasid nüüd sõnu , tigedalt ja mornilt , aga siiski . 
401	NA	 See lahing oli läbi ja võitjatel hakkas korraga meeletult kiire . 
401	NA	 Richemont oli hoolitsenud isegi selle eest , et Neitsil puhanud hobune oleks . 
401	NA	 Edasi jagas ta ellujäänud kolmeks salgaks , esimene pidi neitsi ohutult Champagne'i toimetama , teised pidid katma põgenemisteed ja kui vaja , siis oma elu hinnaga inglasi takistama . 
401	NA	 Ja seda nad - nagu ma pärast kuulsin - ka tegid . 
402	NA	 *** 
403	NA	 Vilhjem Gudbjorgssoni ( keda kutsutakse ka Guillaume Godbourgiks ) saaga Reickhardssoni kuningasoost , milles loetakse üles selle perekond ja põlvnemine ja kõik vaprad teod , mida kuningad korda saatnud . 
404	NA	 Ricahrdist ja Gudridurist 
405	NA	 ... teele asuma . 
405	NA	 Seal seisis Normandia Richard ja tema kõrval Gudridur Thorbjarnadóttir , kes oli tõotanud mehele kinkida oma ihu ja südame kui nad kord tagasi Vindlandi jõuavad , ehk ülemeremaale või Outremeri , nagu Richard ja tema kaaslased seda kutsuma olid hakanud . 
405	NA	 Ja seal seisid ja teised vaprad Normandia rüütlid ja sõjasulased ja preestrid , kes oma hertsogivõsu Norra retkel saatma olid tulnud . 
405	NA	 Sest nemad kõik olid nõuks võtnud noorele Richardile järgneda . 
405	NA	 Nii nagu temagi igatses seikluste ja tapluste järele , mida Norras vähe leida oli , igatsesid seda ka tema mehed . 
405	NA	 Kuningas Olafr kinkis neile kuus drakkarit , hobuseid ja sõjariistu ja Norras olid palju tublisid mehi , kes Normandia rüütliga tahtsid ühineda . 
405	NA	 Nemad kõik lasid end ristida ja enne kui laevad teele asusid õnnistas Olafr neid kõiki . 
405	NA	" Richardile ütles ta : "" Mere täht on meile kaks korda ilmutanud ja kui nii on kõrgemate vägede tahtmine , siis pead sina sellele järgnema , sest mina pean hoolitsema oma riigi eest . "
405	NA	" Aga olgu su retkel õnne ja õnnistust ja juhatagu maris stella sulle teed ... "" "
406	NA	 ... Nüüd , nad olid purjetanud juba õige kaua ja üks laev oli merel hukka saanud , nad peatusid Hebriidide saartel , nii nagu on kombeks kõikidel laevadel , mis lähevad Islandile . 
406	NA	 Ja Islandil nägi Richard rõõmuga , et see maa on juba kristlaste võimu all , aga need , kes seda usku ei tahtnud olid Grönlandile läinud . 
406	NA	 Aga kui nad Grönlandile Herjolfnesi külla jõudsid , nägi Gudridur seal mitut peret , kes koos temaga olid enne Vinlandil elanud . 
406	NA	 Gudridur imestas väga ja oli väga pettunud , et teda Grönlandil nii vastu ei võetud , nagu ta lootnud oli . 
406	NA	 Mees nimega Hreida Iorundsson jutustas Gudridurile , et tema äraolekul sõitsid Vinlandi asukad mitu korda merele ja leidsid , et Vinland on hoopis saar . 
406	NA	 Sel ajal aga ründasid skrellingid jälle ja nõudsid , et gröönimaalased ära läheksid . 
406	NA	 Palju mehi ja naisi ja lapsi sai hukka , ning jälle hakati kõnelema , et Vinlandis elamisele jätku ei ole . 
406	NA	 Ja veel jutustas Hreida , et üks asukatest Alfgeir Skardsson oli uurinud suurt maad , mis jääb Vinlandist läände . 
406	NA	 Tema oli ka see , kes hakkas siis kõnelema , et saare peal on vähe metsa ja loomi ja põllumaad aga palju liiga skrellingeid ja gröönimaalasi , et nad kõik seal rahus elada saaksid ja maad omavahel jagada . 
406	NA	 Siis tõusis Vinlandis suur tüli ja vend ei tundnud enam venda . 
406	NA	 Hreida võttis nõuks , et enne kui kõik inimesed hukka saavad , on parem Grönlandile tagasi minna . 
406	NA	 Põllumaad ja metsloomi on seal vähe ja metsa pole üldse , kuid neid saab tuua Marklandist üle mere , ja vähemasti pole Grönlandil skrellingeid . 
406	NA	 Alfgeir aga rääkis , et suurel maal üle mere jagub kõike kõigile ja sealjuures võttis ta suhu veel sõnu , mis teotasid jumalat , ta rääkis , et Leifuri ja Gudriduri usk pole Vinlandis head õnne toonud ja õige on jälle austada Thori ja Odinit . 
406	NA	 Nende jumalate all , jutustanud Alfgeir , jõudsid norralased Islandile ja Grönlandile , aga niikui Leifur tõi Norrast uued jumalad hakkasid viikingite asjad halvasti minema . 
406	NA	 Nii vaieldi ja tapeldi , kuni lõpuks sõitsid osad Hreida juhatusel Grönlandile tagasi ja osad Alfgeiri juhatusel suurele maale ja mis neist saanud on , ei osanud Hreida öelda . 
407	NA	 Seda kuulnud , pidasid Richard ja Gudridur pikka aega aru . 
407	NA	 Normanni rüütlid olid tulnud kaugelt maalt , et võidelda paganate ja võõral maal kuulsust ja au koguda . 
407	NA	 Niisama tagasi minna ei tahtnud keegi . 
407	NA	 Ka gröönimaalased hakkasid nüüd uuesti rääkima , et Vinlandis on kõike külluses aga Grönlandil valitseb puudus . 
407	NA	 Nii otsustatigi minna ja karistada skrellingeid , et nad asunikke tapnud olid ja Alfgeir Skardssoni selle eest , et ta jumala nime maha salgas ja ristimise põrmu tallas . 
407	NA	 Herjolfnesis veetsid Richard ja Gudridur talve ning saatsid sõna ka Islandile , et kõik vabad mehed , kel vara ja kes relva jaksavad kanda ning Jeesus Kristust ja neitsi Mariat tunnistavad võivad nendega liituda ja minna elama Vinlandi . 
407	NA	 Islandilt tuligi siis kümme laeva mehi ja nende seas ka neid , kes Richardi piiskopi Raynoldi käest esimest korda püha sakramendi vastu võtsid . 
407	NA	 Kevadeks kogunes Herjolfnesi suur laevastik , kokku oli seal üle neljakümne laeva , kuhu pandi peale ka naisi , tööriistu , hobuseid , rauda , sõjarelvi ja toidumoona ning siis asuti teele ... 
408	NA	 Nüüd , leidsid nad Vinlandi küla kohalt eest ainult põlenud varemed ja ei ükski tare ei seisnud enam püsti . 
408	NA	 Ja siis otsisid nad üles skrellingite külad ja tapsid kõik maha , keda nägid ja põletasid nende külad maha . 
408	NA	 Aga enam nad Vinlandi saarele jääda ei tahtnud , vaid otsustasid , et Richardi ja Gudriduri juhtimisel purjetavad nad suurele maale . 
408	NA	 Selle maa pühendas Richard neitsi Mariale ja hakkas seda kutsuma Outremeriks ning esimese küla , mis nad mere kaldale ehitasid , ilusa fjordi äärde , nimetas ta Sainte Marie'ks . 
408	NA	 Nad leidsid , et see maa on talvel sama soe kui Normandias ja lund sajab siin harva . 
408	NA	 Nad nägid , et siin on palju metsloomi , kelle nahk pakub kaitset ja sooja ja kelle liha kõlbab süüa . 
408	NA	 Nad nägid , et siin on aasad , kus nende hobused rõõmsalt ringi saavad kapata ja et maa kannab siin hästi vilja ja laaned on paksud ja sügavad . 
408	NA	 Kõik gröönimaalased ja islandlased tunnistasid Richardit oma kuningana , sest tema oli kõige tublim sõjamees ja teised normannid ka . 
408	NA	 Nii elasid nad terve aasta ja alles järgmisel kevadel tulid siia skrellingid . 
408	NA	 Aga tüli nende vahel ei tõusnud , sest skrellingid tervitasid neid lahkelt , imestasid nende elamisi , taresid ja tara ja kirikut ja lubasid ka teed näidata sinna , kus Alfgeiri omad on asunud , sest nad olid Alfgeiriga juba kaupa teinud ja mõned viikingid , kelle naised olid Vinlandis hukka saanud , olid skrellingite seast endale uued kaasad leidnud . 
408	NA	 Richard ütles siis , et tuleb minna ja Alfgeiri jumalasalgamise eest karistada , sest tema keevaline meel ja rüütliau ei tahtnud sobida selle eluga , mida nad Sainte Marie's elasid . 
409	NA	 Gudridur ja veel mõned valitud vaprad mehed läksid siis koos skrellingitega teele ja nad rändasid üksteist päeva , kuni jõudsid külani , mille Alfgeir oli ehitanud . 
409	NA	 Gudridur keelitas neid , et nad vana vaenu unustaksid ja jälle koos hakkaksid elama , sest Thorfinnuri järgi pidas tema end nende teiste valitsejaks . 
409	NA	" Alfgeir tuli siis Gudriduri juurde ja ütles : "" Naine , vaata , mida sa oled teinud ! "
409	NA	 Sa oled ühe verega rahva üksteise vastu ajanud ja palju vimma külvanud . 
409	NA	 Nüüd oleme meie leidnud uue elu ja varsti sünnivad siin lapsed , kes seda maad koduks tahavad pidada . 
409	NA	 Me oleme skrellingitega rääkinud ja teame , et se maa on väga suur ja skrellingeid on siin väga palju . 
409	NA	 Seni kuni meie nendega sõbrana läbi saame , saame siin ka elada , aga kui sõda peaks tuleme , siis võidavad nemad . 
409	NA	 Siin maal on omad jumalad ja skrellingid on meile neist rääkinud , meie targad mehed ja skaldid on ühel nõul , et Thor ja Odin jäid lumiste mägede vahele kaugele maha ning Hugin ja Munin on temale meist sõnumeid viinud . 
409	NA	 Odin tahab , et meie enam Freyale ei ohverdaks , vaid hoopis siinstele jumalatele , nii nagu skrellingid on teinud . 
409	NA	 Meie õpetame neile tarkusi ja näitame , kuidas asju valmistada , millega elus kergemini hakkama saab , nemad näitavad meile , kuidas oma jumalatele ohverdada . 
409	NA	 Me oleme skrellingitel palju õppinud ja tunneme taimi , mis kasvavad siin maal aga Islandile mitte , teame , kuidas paremini jahtida loomi . 
409	NA	 Sinu Lunastaja ei too siin maal meile õnne , Gudridur . 
409	NA	 Siin on oma jumalad juba olemas ja meie neid juurde tooma ei pea , sest selles mullas ei aja nad juuri . 
409	NA	" Mine ja ela rahus ja kui sinu inimesed tahavad meie juurde tulla ja meie ja skrellingite kombel elada , siis on nad teretulnud . "" "
410	NA	 Gudridur oli seda kuuldes väga õnnetu ja ütles , et kõik see maa on pühendatud neitsi Mariale ja kaugelt Normandiast on tulnud siia rüütlid , kes jumalasalgamist tahavad karmilt karistada . 
410	NA	 Siis läks Gudridur tagasi Richardi juurde , kes oli Alfgeiri jultumusest raevus nagu berserk . 
410	NA	" "" Kes on see Alfgeir , "" karjus Richard , "" et ta julgeb solvata mere tähe märki ! "" "
410	NA	 Nii panid normannid sõjaväe kokku ja ütlesid , et nad lähevad karistama seda ülbet Alfgeiri ... 
411	NA	 Nüüd , see sõda sai normannidele palju raskem ja võitu sellest ei tulnudki , sest hoopis skrellingid tungisid suure hulgaga ja tõenäoliselt Alfgeiri salakavalal õhutusel Sainte Marie'le kallale . 
411	NA	 Seal oli ka viikingeid , kes tapsid ja varastasid rüütlite hobuseid , oli hirmus verevalamine ja palju vapraid mehi sai hukka . 
411	NA	 Lõpuks pidi Richard maksma Alfgeirile palju karusnahku ja rauda , et see skrellingid tagasi kutsuks . 
412	NA	 Pärast taplust , kui nad olid matnud oma surnud , kutsus Richard piiskop Raynoldi ja lasi end Gudriduriga paar panna . 
412	NA	" Ta ütles : "" Kolm tõotust olen ma andnud ja nüüd annan ma neljanda . "
412	NA	 Usu kaudu olen ma laulatatud neitsi Mariaga , valatud vere kaudu temale pühendatud maaga ja armastuse kaudu sinuga Gudridur . 
412	NA	" Enne ei lahku ma neitsi Maria maalt , kui iga viimane Alfgeiri hereetik on tapetud . "" "
412	NA	" "" Aga siis , mu kallis mees ? "" küsis Gudridur . "
412	NA	" "" Kas siis jätad sa minu ja hülgad pühad abielusidemed . "" "
412	NA	" "" Ei iial , "" vastas Richard , "" sest sinust saab Normandia printsess ja hertsoginna kui jumal seda soovib . "" "
412	NA	 Ja selle peale ei öelnud Gudridur midagi , sest tema teadis Richardi meelt paremini kui mees ise . 
413	NA	 Siis saatsid nad omad laevad Grönlandile ja kutsusid sealt inimesi Outremeri elama ja paljud tulid . 
413	NA	 Richard lasi ehitada tugeva kantsi ja veelgi suurema kiriku ja saatis mehed otsima , kas sel maal rauda leidub . 
413	NA	 Nii möödus kaks aastat , mil Richard valmistus uueks sõjaks skrellingite ja Alfgeiriga . 
413	NA	 Selle aja jooksul nägid nad väga vähe skrellingeid ja keegi nende elu segama ei tulnud . 
414	NA	 Richard ja Gudridur said poja , kellele anti nimeks Regin . 
414	NA	 Siis tundis Richard lõpuks , et tema võim ja vägi on suured küll , et Alfgeiri karistada ja kogu Outremeris oma võim maksma panna . 
414	NA	 Ta jagas oma mehed kolmeks , kellest üks osa jäi linnust kaistma ja kaks pani ta laevadele . 
414	NA	 Igas laevas oli sada meest , rõngassärkides ja kiivritega ja mõnes veel hobustega . 
414	NA	 Ja kõigil meestel oli valge kilp , millel punane ristimärk . 
414	NA	 Ta lasi missat pidada ja siis liikusid laevad merele , et põhjapool Alfgeiri omadele kallale tungida . 
415	NA	 Nüüd , juhtus nii , et Alfgeiri laevad märkasid Richardi omasid juba kaugelt ja Richard ei teadnud , et vanlasel nii palju laevu on . 
415	NA	 Siis ta nägi , et vaenlase kantsi alla nad murda ei saa , ja käsutas laevad eemale tasasele rannale , sest maal oli normanni rüütlitest paremad võitlejad kui merel . 
415	NA	 Alfgeir oli seal ka ja tema süüdistas Richardit , et too ei mõista rahus elada ja tahtis sõjaga nende kallale tulla . 
415	NA	 Richard aga vastas uhkelt , et Alfgeir on tõuganud õige jumala , kes oma valitseja ja peab Sainte Marie'le maksme maksma . 
415	NA	 Nad vaidlesid pikalt aga lõpuks tungisid normanni rüütlid ratsa vaenlasele kallale ja sellest sai hirmus taplus . 
415	NA	 Mõlemalt poolelt langes palju ja palju said haavata . 
415	NA	 Aga lõpuks ei jäänud Richardile midagi üle kui taganeda , sest metsast tulid skrellingid , kellel olid rauast otstega odad , mida nad viskama hakkasid . 
415	NA	 Nii pidid nad põgenema ja paljud nende laevad jäid vaenlase saagiks . 
415	NA	 Ka Richard sai raskelt odast haavata . 
416	NA	 Kui nad Sainte-Marie'sse tagasi jõudsid oli Richard väga haige , sest skrellingi oda oli mürgiga kokku tehtud . 
416	NA	 Aga järgmisel hommikul tulid Alfgeiri mehed neile laevadega järele ja panid mitu Richardi laeva põlema . 
416	NA	 Maale tulla nad ei julgenud , sest kants oli tugev ja seal oli palju mehi , kes polnud lahingust väsinud . 
417	NA	 Järgmist hommikut Richard ei näinud , sest mürk tema sees põletas sealt elu välja ja ühtegi rohtu sellele naised leida ei osanud . 
417	NA	" Enne kui ta suri , ütles Richard Gudridurile : "" Naine , ma tulin siia sinu kutse peale ja tõin siia Püha Neitsi Ordu . "
417	NA	 See ordu ei saa taganeda ega kaotada . 
417	NA	" Pea meeles , et meie oleme Outremer aga üle mere on Prantsusmaa ja Normandia , mille neitsi Maria ise Jeesus Kristuse poole pööras . "" "
417	NA	 Siis Richard suri ja Gudridur jäi nutma kibedaid pisaraid . 
417	NA	" Piiskop Raynold näitas siis Regini peale ja ütles : "" Siin on meie uus kuningas ! "" "
418	NA	 Nüüd , kui Richard oli maetud , tahtis Gudridur uuesti sõita Grönlandile , et sealt rohkem sõdalasi ja inimesi tuua , aga Alfgeiri laevad jälitasid neid merel ja ründasid neid , nii et paljud laevad uputati ja paljud mehed said surma . 
418	NA	 Enam ei saanud ükski laev teele asuda ilma , et sellele kallale poleks tungitud . 
418	NA	 Ühe vangi nad siiski merel võtsid ja see oli islandlane Guni , kes rääkis , et Alfgeir saatis ka kaks laeva Grönlandile , aga neid ei võetud seal vastu ja oldi tema peale väga vihased . 
418	NA	 Siis pöördus Gudridur tagasi ja pidas nõu ja kõik mehed ja normannid olid kuulutasid , et tema tahtmine on õige . 
418	NA	 Nad peavad Ricahrdi eest kätte maksma ja neitsi Maria maad ei tohi maha jätta , sest see on liiga hea maa ja palju parem kui Grönlandil . 
418	NA	 Nad võtsid nõuks minna sügavamale maale , kus merelt ei ründaks neid Alfgeir , sest maad mööda oli tal palju raskem tulla , ja seal uus kants ehitada . 
419	NA	 Selle naise võim ja tarkus näis olevat otsatu ! 
420	NA	 Nagu tema nähtamatu käsi oleks korraldanud Compiegne'is Jehanne'ile vastuvõtu , mille taolist ei pälvi mõnikord kuningadki . 
420	NA	 Enne linna ootasid meid ühes vasallilinnuses uhked rõivad ja lipud ja imeväel oli samas ka sajapealine kaitsesalk . 
420	NA	 Konnetaabel Richemont lahkus , jättes kõigiga südamlikult hüvasti , et ise Saumuri tõtata . 
420	NA	 Ta ei soovinud endale võiduloorbereid , need jäid Gilles de Rais'le , kui too Jehanne kõrval valgel hobusel Compiegne'i sisse ratsutas . 
420	NA	" Rahvas juubeldas , sest keegi oli meie tulekust kuulutanud , võibolla see sama keegi , kes äkki mu ratsu kõrvale ilmus ja end esitlemata teatas , et üks väga kõrge emand soovib , et ma Compiegne'i kirikus peetaval missal korraldaksin "" Ave maris stella "" laulmise . "
421	NA	" "" Ja veel , "" lisas see tundmatu , "" oleks meie emandal väga hea meel , kui kogu Neitsi teekonda saadaksid laulud . "" "
422	NA	" "" Aga millised siis ? "" ei suutnud ma pärimata jätta . "
423	NA	" "" Lihtsamad , "" vastas mees . "
423	NA	" "" Lihtsamad aga ilusad . "
423	NA	 Ja pühalikud . 
423	NA	 Sellised , mis kõneleksid Orleans'i vabastamisest , Neitsi vangipõlvest ja tema uutest missionidest . 
423	NA	" Kõigest sellest , millest rahvas juba räägib , tahab ta ka laulda . "" "
424	NA	 Ja tõepoolest - nagu oleks kellegi nähtamatu suu neid kuulujutte levitanud - saatsid Jehanne'i võiduparaadi jutud sellest , kuivõrd südikaid , vagasid , väljakutsuvaid ja kindlameelseid kirju oli Neitsi saatnud türklastele ja Boheemia hereetikutele ; kuivõrd innustunult oli ta kutsunud üles pöörama kristlasi oma relvi uskmatute vastu . 
424	NA	 Ja oma suureks üllatuseks kuulsin ma , et ka Burgundia hertsog oli Neitsi vabastamises osaline olnud ; mõned karjusid talle isegi elagu . 
425	NA	 Aga tõesti - vabastatud Jehanne'ilt oodati uut missiooni ja kuidagi olid inglased rahva viha alt pääsenud . 
425	NA	 See triumfikäik Saumuri , mis möödus minu jaoks otsekui unes , oli Neitsi teelesaatmine , mitte tervitamine . 
425	NA	 Ja muidugi saatsid teda kõikjal laulud ja kirikutes missad , mida keegi burgundia noor preester ja moosekant Guillaume Dufay kirjutas , või õigemini tagus , nagu sepp hobuseraudu . 
426	NA	 See kõik oli lakkamatu pidutsemiste ja juubeldamise aeg - rahva jaoks , ning kiirustamise ning mõtete korrastamise aeg - minu jaoks . 
426	NA	 Jehanne'iga ei saanudki ma väga palju koos olla , enamuse aja oli tema kõrval Gilles de Rais , aegajalt nägin ma emand Yolande'i usaldusaluseid tema juures käivat ning vilksatasid ka Richemont ja Jehan Sohipoeg . 
426	NA	 Nad tulid ja läksid , tõttasid edasi järgmisse linna , said minult noodid ja jätsid maha mõned õpetussõnad . 
427	NA	 Orleans'ist võtsime me suuna mööda Loire'i äärt Tours'i poole ja mina ei suutnud ikka veel lahti saada tundest , et viibin vaenlase maa südames . 
427	NA	 See on Prantsusmaa , mida ma polnud kunagi varem näinud , siin kõneldi keelt , millest ma alguses kõigest aru ei saanud , siin elasid teistsugused inimesed kui Burgundias . 
427	NA	 Rääkimata Itaaliast . 
428	NA	 Ka Jehanne viibis neis paigus esimest korda , see oli avastusretk ka temale . 
428	NA	 Ometi pidas ka Touraine'i rahvas Jehanne enda vabastajaks ja Burgundiasse suhtuti siin väga halvasti . 
428	NA	 Mul õnnestus taas Jehanne'iga vestelda , kui olime Tours'i juba selja taha jätnud ja kulgesime Anjou' poole , ta oli sellest kõigest väsinum kui mina , kuid kui mina ihkasin oma väsimust peita endasse , siis tema ihales mõõga ja sõjaretke järele . 
428	NA	 Oli üks küsimus , mida ma Jehanne'ilt ammu olin tahtnud küsida , kuid polnud leidnud sobivat võimalust . 
429	NA	" "" Öelge , Jehanne , "" pärisin ma talt siis , kui meil õnnestus ülejäänud enturaažist mõnevõrra eemalduda , "" tookord Beaurevoir's , tol ööl , kui te otsustasite aga teid oli juba maha müüdud . "
429	NA	" Siis , kas te tõesti kuulsite mu laulu ? "" "
430	NA	" "" Jah , "" Jehanne'i jaoks tundus see olevat nii lihtne küsimus , et ta isegi kehitas õlgu . "
430	NA	" "" Jah , muiudgi . "
430	NA	" Te laulsite mere tähest ja ma sain korraga nii paljust aru . "" "
431	NA	" "" Aga kuidas te saite seda kuulda , ma olin teist ju kaugel ? "" "
432	NA	" "" Inglid . "
432	NA	" Ma ju ütlesin , et inglid tõid laulu minuni . "" "
433	NA	" "" Aga mida te siis ikkagi kuulsite ? "
433	NA	 Saage aru , see on minu jaoks väga tähtis . 
433	NA	" Kas te kuulsite minu häält , inglite häält või lautot ? "" "
434	NA	" "" Te olete nagu mõni kohtunik , Guillaume , tõesti . "
434	NA	 Ma ei oska teile vastata . 
434	NA	 Ma kuulsin muusikat , kõike korraga , ja ma nägin Maria Magdalena tähte . 
434	NA	" Ja sain aru , et teil oli õigus olnud . "" "
435	NA	" "" Milles siis ? "" "
436	NA	" "" Et mind oodatakse . "
436	NA	 Aga mitte inglaste kohtupingis . 
436	NA	 Et ka teie olite saadik . 
436	NA	" Öelge , Guillaume , kas te tulete minuga kaasa ? "" "
437	NA	" "" Ma ju olen teiega kaasas ? "" "
438	NA	" "" Ma mõtlen sinna , kuhu ma teel olen . "
438	NA	" Kuhu teie tulite mind kutsuma . "" "
439	NA	 Me ratsutasime pikka aega kõrvu , enne kui ma suutsin leida sõnad . 
439	NA	" "" Jehanne , sellest ajast saadik , mil ma tulin teie juurde ... ei , kui ma hakkasin Roomast tulema ... olen ma elanud otsekui mingis lummas . "
439	NA	 Ma kirjutan laule , kirjutasn teist ja teile ja ma ei tea , kust see muusika minu sisse voolab . 
439	NA	 Ma taban selle õhust ja puudest ja taevast ja maast ja teist , see lihtsalt on korraga olemas . 
439	NA	 Minu muusa pole mind kunagi varem niiviisi õnnistanud . 
439	NA	 Ma ratsutan teiega läbi Prantsusmaa ja kõikjal laualavad inimesed minu loodud laule . 
439	NA	 Ma pole kunagi varem midagi seesugust tundnud , ma olen õnnelik ja ometi otsekui mingis lummases udus , sest ei tea , kus ma õieti olen , ja miks ma olen . 
439	NA	 Jah , muidugi tahan ma teid saata . 
439	NA	 Niikaugele kui võimalik . 
439	NA	 Kuid ... ma ei tea , kes ma nüüd olen , kas mul on enam õigust end burgundlaseks nimetada . 
439	NA	" Või preestriks . "" "
440	NA	 Ei , ta ei saanud minust aru . 
440	NA	" Sõna "" burgundlane "" peale krimpsutas neiu nina . "
441	NA	" "" Te olete midagi palju enamat , Guillaume , kui burgundlane . "
441	NA	 Te olete prantslane . 
441	NA	 Miks te üldse olete kõiges selles Burgundias nii kinni ? 
441	NA	" Burgunida on ... "" "
442	NA	 Ma ratsutasin vaikides ja kuulasin tema kriitikat minu kodumaast . 
442	NA	 Ma ei süvenenud tema sõnadesse , kuulasin vaid tema kõne muusikat . 
443	NA	" "" Ei , siiski , Jehanne , "" suutsin end lõpuks sundida ütlema , "" te olete ülekohtune . "
443	NA	 Ma saaan aru , et teil on põhjusi Burgundia vihkamiseks , aga ... 
443	NA	 Vaadake , Prantsusmaa ja Burgundia on nagu vennad , nad võivad aegajalt riielda , kuid lepivad siis jälle ära , sest teavad , et ei saa teineteiseta hakkama . 
443	NA	 Nad õpivad vastastikku , nad oskavad erinevad asju ja on neis maailma parimad . 
443	NA	 Mis puutub näiteks riigivalitsemiskunsti , siis osatakse seda kõige paremini Itaalias , meredel , me teame , on kõige paremad portugaallased ja geenualased , pole aga paremaid sõjapealikke kui prantsusmaal ja ka kõigi aegade targemad jumalamehed on Prantsusmaalt . 
443	NA	 Mis aga puutub Burgundiasse , siis kus veel on au sees rüütelikkus ja õilsad kombed , kui mitte Burgundias ? 
443	NA	 Milline koda veel maailmas on kutsunud rohkem maalikunstnikke , muusikuid ja sõnameistreid kui Burgundia koda ja lähetanud nad Itaaliasse õppima ? 
443	NA	 Ja lõpuks Jehanne , ärge unustage , et ka kokakunsti osatakse kõige paremini Burgundias . 
443	NA	" Ma olen reisinud lähemal ja kaugemal , kuid ainult Burgundias osatakse teha selliseid neere , et need viivad lausa keele alla . "" "
444	NA	" "" Teil võib õigus olla , "" möönis neiu , "" kuid parem kui te kõneleksite neist asjadest Gilles'ga . "
444	NA	 Mitte et ilusad asjad mulle ei meeldiks , aga praegu mõtlen ma rohkem sõjale . 
444	NA	" Ja jumalale . "" "
445	NA	" "" Ma võin teiega ka jumalaasjadest rääkida ... "" "
446	NA	" "" Las jääb parem kõik nii nagu on , "" ütles Jehanne , kõhkles veidi , viskas mulle kiire pilgu , milles vilksatas mingi kaval ja nukker säde , kannustas oma hobust ja ratsutas korteeži etteotsa , kust üle kõige paistis de Rais' kollanemust lipp . "
447	NA	 Vilhjem Gudbjorgssoni ( keda kutsutakse ka Guillaume Godbourgiks ) saaga Reickhardssoni kuningasoost , milles loetakse üles selle perekond ja põlvnemine ja kõik vaprad teod , mida kuningad korda saatnud . 
448	NA	 Regini otsusest 
449	NA	 ... koju minna . 
449	NA	 Paremad aastad ühe sõjamehe elus hakkasid nende jaoks mööduma ja siin kaugel maal polnud nende mõõgad leidnud seda kuulsust ja au , mida rüütlid tavaliselt otsivad . 
449	NA	 Nende elukombed olid põhjamaalaste omast väga erinevad , kuigi pärit olid nad ühest ja samast soost ja mõned nende seast oskasid ka veel esiisade keelt . 
449	NA	 Aga nüüd kui Alfgeiri mehed olid nad aastate eest tõrjunud sisemaale , ja kus nad olid pidanud skrellingitega need lahingud , polnud neil ei laevu ega ka neid mehi , kes mereteed hästi tunneksid , sest paljud olid lahingutes hukka saanud . 
450	NA	 Nüüd , nii kange kui koduigatsus ka ei olnud , olid nad siiski üles ehitanud korraliku kantsi , mis nagu Normandiaski kõrgus künkal ja mille kivist müürid hirmutasid kõiki skrellingeid niivõrd , et nad teistele maadele olid tagasi tõmbunud . 
450	NA	 Nad olid siin võidelnud ja verd valanud , nad olid gröönimaalaste naisi endale naiseks võtnud . 
450	NA	 Neil oli piiskop ja kirik ja neil oli maad . 
450	NA	 Ja maad oleks siin neil rohkem , kui kunagi keegi võinuks Normandias saada . 
450	NA	 Nad olid pööranud õigesse usku mõned skrellingite külad , kes nüüd nende heaks tööd tegid . 
450	NA	 Nii et kui rüütlid jälle maha istusid ja kangeks pruulitud tumedat õlut jõid , pääsesid nende keelepaelad valla ja kõik , mis meeltes voolas välja . 
450	NA	 Nad kõik olid Püha Neitsi Ordu liikmed ja neil oli kuningas , kellele nad olid truudust vandunud . 
450	NA	 Nad elasid küll ühes lossis , aga nad tahtsid oma losse ja maad ja kõike seda oli kodus Normandias nende jaoks liiga vähe . 
450	NA	 Siin aga olid maad , kuid polnud kuulsust . 
451	NA	" See oli sel õhtul , kui nad arutasid ja siis tuli piiskop Raynald ja kuulas nende juttu , kuni lõpuks ütles : "" Kui see on jumala tahtmine , siis elame me praegu Prantsusmaa Outremer' kuningriigis . "
451	NA	" Kui see on jumala tahtmine , siis peab see kuningriik õitsema ja kasvama , et keegi ei saaks iial öelda - need mehed tulid ja tõid siia jumala sõna ja pühendasid selle maa Maria Magdalenale , aga siis sõitsid nad koju tagasi , sest nende meel ei olnud küllalt kindel . "" "
452	NA	" "" Mina ei tea , mis on Prantsusmaa ega Normandia , "" ütles seepeale noor kuningas Regin . "
452	NA	" "" Ma tean , et kusagil on need maad , ja Maria Magdalena tõi sinna usu , tõi üle mere , nagu meiegi siia tõime . "
452	NA	 Veel tean ma , et mõned teist tahavad minna läbi metsade mere äärde , ehitada laevad ja koju purjetada . 
452	NA	 Neile ütlen ma : minu maa on siin . 
452	NA	" Seda olen ma tõotanud oma isa järgi valitseda . "" "
453	NA	" Siis ütles rüütel Conrad : "" Mul on kaks poega , kes nagu sinagi Regin , on sündinud siin . "
453	NA	 Ma olen liiga kaua Normandiast ära olnud , et mind seal keegi ootaks . 
453	NA	 Ma õpetan neile kõike , mida ma tean Normandiast ja käsin neil pühaks pidada kõike seda , mida pean minagi . 
453	NA	" Aga ära ma siit enam ei lähe . "" "
454	NA	 Ja seda päeva peetaksegi esimeseks päevaks , millal jumalast õnnistatud riikide hulka tekkis Prantsusmaa Outremer' kuningriik ... 
455	NA	 Nüüd , kui Raynaldi aegade arvamist õigeks pidada , siis oli see Regini valitsemisaasta kahekümne viiendamal aastal , kui Outremeris võeti kinni mees , kes kõneles norra keeles ja keda salakuulajaks peeti . 
455	NA	 Selleks ajaks oli Outremer kõvasti kasvanud ja skrellingite seas ristiusku levitanud , aga nad ei teadnud , kas Alfgeiri omadest on keegi veel elus või mida nemad seal üldse teevad . 
455	NA	 Siis nad saidki teada , et Alfgeiri asemel valitseb Thrand , kelle kõik lapsed on skrellingitega saadud ja nende maa on väga suur ja võimas . 
455	NA	 Paljud skrellingid on end nende võimu alla andnud ja neil on palju jumalaid . 
455	NA	 Neil on laevad ja vahest käivad nad Grönlandil kui tahavad endale väevõimuga uusi naisi võtta . 
456	NA	 Outremer'is olid selleks ajaks asjad aga juba niimoodi , et Normandia mehed skrellingite naistega lapsi saada ei tahtnud ja vabu norra tüdrukuid oli vähe . 
456	NA	 Siis nad otsustasidki , et pakuvad Thrandile vahetuskaubaks kõike seda head , mis neil on , kui Thrand neile naisi toob . 
456	NA	 Aga Thrand ei saatnud mingit vastust ja siis leidis Regin , et aeg on taas sõjaga paganate kallale minna . 
457	NA	" "" Hämmastav , "" lausus Yolande . "
457	NA	 Ta istus laua taga koos Gilles de Rais' , isa de Tulle'i ja Outremer' peapiiskopi , Püha Neitsi Ordu meistrit Odo Arnbjorniga , kes oli oma segases kõnekeeles nende päevade jooksul ja koos Rais' õpetlaste abiga suutnud leida prantsuse keele juured ja nüüd enamvähem vabalt rääkida suutis . 
458	NA	" "" Hämmastav , "" kordas Yolande . "
458	NA	" "" Ma olen küll nime poolest Jeruusalemma kuninganna , kuigi sõna Outremer minus erilist vaimustus ei tekita , kuna sunnib väga valusaid haavu lahti kiskuma . "" "
459	NA	 Ta oli veetnud terve päeva Guillaume Godbourg'i kroonikat lugedes . 
459	NA	 Ja nii nagu Odo oli avastanud enda jaoks kadunud maailma ja selle keelt , avastas Yolande uut maailma . 
459	NA	 Godbourg , seletas Odo vaevaliselt - oli surnud kaks aastat tagasi . 
459	NA	 Ta oli olnud samuti Püha Neitsi Ordu meister ja Outremeri peapiiskop , kes oli enda ümber koondanud õpilaste rühma . 
459	NA	 Need olid poisid , kelle soontes voolas kõige rohkem normandia verd , kelle isade isade vanavanaisad olid olnud Richardi salgas ja kes vaid emaliini pidi olid saanud põhjameeste verd . 
459	NA	 Nad olid Outremeri maa sool , rüütlid - niipalju kui nende isad veel rüütlikombeid veel mäletasid ; aga mitte munkrüütlid . 
460	NA	 Godbourg'i ajaks oli Outremeri elukorraldus läinud üle norra keelele , kuid valitsesid seda maad need vähesed puhta verega preestrid , kelle seast valiti kuningas ja kelle sünniõigust keegi ei vaidlustanud . 
461	NA	 Neil oli kolm reliikviat - Raynaldi piibel , Richardi käsi ja Regini kolp . 
461	NA	 See kolmainsus ja Püha Neitsi Ordu vanne , mida igaüks peast teadis , moodustasid Outremer'i usustunnistuse . 
461	NA	 Nad olid elanud usus , et on pärit Jeesus Kristuse maalt , millest kõnelesid esimesed Raynaldi ülestähendused . 
461	NA	 See maa - Prantsusmaa - oli nende jaoks Püha Maa , millel kunagi oli kõndinud Jeesuse naise Maria jalg . 
461	NA	 Nad olid ehitanud oma kirikuid pärimuste järgi ja kui isa de Tulle kuulis , milliseid missasid seal peeti , lõi isegi tema risti ette . 
462	NA	" "" Kui isand Odo oleks Pariisi Ülikooli kätte sattunud , oleks temast praegu alles ainult tuhk , "" ütles de Tulle Yolande'ile ja naine teadis , et see on tõsi . "
463	NA	 Outremeris olid oma kunstnikud . 
463	NA	 Inimhing on juba selline , et isegi ilma eeskujude ja teadmisteta püüdleb see ikka ilusa jäädvustamise poole . 
463	NA	 Aastasada tagasi oli keegi Berangar Veick jäädvustanud Outremeri ajaloo kootud vaibale . 
463	NA	 Odo oli selle kaasa toonud . 
463	NA	 Nüüd oli see laotatud söögisaali seinale , kaunistades veelgi luksusest pakatavat Machecouli lossi . 
463	NA	 Odo Arnbjorg oli selle kinkinud Rais' isandale , mehele , kes oli ta Pühal Maal vastu võtnud nagu kadunud poja , oli viinud ta kirikusse ja lasknud poistekooril talle esitada Maris stella . 
463	NA	 Enne seda ei teadnud Odo Arnbjorg , mida tähendab rõõmust nutmine . 
464	NA	 See vaip , see vaip ei sarnanenud ühelegi kunstitaiesele , mida Rais's või Anjous's varem nähtud oli , sest seda polnud vorminud õpetatud koolkonna käed . 
464	NA	 Idee , jah , idee võis ära tunda hõlpsalt , üksteise järele lükitud piltide rida . 
464	NA	 Kuid need polnud maalitud muule või lõuendile , need olid kootud . 
465	NA	" "" Skrellingi naised õpetasid Berangari , "" selgitas Odo lühidalt . "
465	NA	" "" Nemad oskavad . "" "
466	NA	 Kuus pilti reas , lihtsad , naiivsed , skemaatilised , kuid ometi nii ilusad . 
466	NA	 Maria Magdalena astumas paadilt Provence'i randa , taevas säramas mere täht . 
466	NA	 Naine põlvitava mehe ees - Maria pööramas Provence'i . 
466	NA	 Kaks meest surnud naisterahva kohal palvetamas - Olafr ja Richard andmas tõotust . 
466	NA	 Naine seismas laevaninas - Gudridur saabumas Nidarosse . 
466	NA	 Mõõkadega mehed võitlemas - esimene lahing skrellingitega . 
466	NA	 Ja lõpuks Regini surm . 
466	NA	 Kuus pilti - vaid killuke ühe rahva ajaloost . 
466	NA	 Aga kui oluline neile , kel on vaid üks piibel ja üks kasetohust valmistatud algelisele paberile kirjutatud kroonika . 
467	NA	" "" Midagi sellist pole ma varem kunagi kuulnud ega näinud , "" olid isa de Tulle esimesed sõnad , kui ta oli Odo loo ära kuulanud . "
467	NA	" "" Nad on hullemad kui ketserid . "
467	NA	 Kui puhas ja vaimuvaene usk neil on - ei mingit teoloogiat ega vaidlusi . 
467	NA	 Ja kui keegi Prioraadis kahtleski Maria Magdalenas sõnumis ja tähenduses , siis kas ei peaks see neid veenma . 
467	NA	 Et see naine oli Jumala enda läkitus . 
467	NA	" Kinnistada sellise jõuga usk nendesse meestesse ja kanda seda edasi läbi sajandite maal , kus ollakse ümbritsetud ainult vaenlastest . "" "
468	NA	" "" Kui see vaid aitaks meid selle maailma asjades , "" oli Yolande õhanud . "
469	NA	" Nüüd - "" Hämmastav , "" kordas Yolande kolmandat korda . "
469	NA	" "" Kui suur on siis maailm , kui te ütlete , et elate maal , millel pole lõppu ? "" "
470	NA	" "" Mere ääres elavad skrellingid tunnevad metsas elavaid skrellingeid , "" sõnas isand Odo . "
470	NA	" "" Ja need kolmandaid , kes elavad mägedes . "
470	NA	 Kolmandad neljandaid ja need elavad tühjadel väljadel . 
470	NA	 See maa on lõputa . 
470	NA	 Kui väljad lõppevad , algavad jälle metsad ja mäed . 
470	NA	 Põhjas ja lõunas . 
470	NA	" Lõunas on kulda . "" "
471	NA	" "" Kulda ? "" kordas Gilles de Rais õhinaga . "
472	NA	" "" Palju kulda , "" täpsustas Odo . "
472	NA	" "" Väga palju . "" "
473	NA	 Gilles de Rais'le ei olnud meeldinud , et tema valdustes elab mees , kes kannab võõrapäraseid rohmakaid riideid ning ajast ja arust soengut , mida kaunistab kümme aastat tagasi moest läinud täishabe . 
473	NA	 Tema rätsepad ja habemeajad olid vaeva näinud - nüüd oli Odot raske teistest bretooni ülikutest eristada . 
473	NA	 Ühtlasi tõmbas see ka vähem tähelepanu . 
473	NA	 Odo näojoontes aga kõneles Normandia . 
473	NA	 Selged , taevakarva kurvad silmad , peene nina ja friisi palgasõdureid meenutavad kitsad huuled , mis nii erinesid prantsuse omadest . 
473	NA	 Nüüd ta istus ja rääkis ükskõiksel ilmel kullast , taipamata isegi , et oli öelnud võlusõna .. 
474	NA	" "" Ja kui kaugel ? "" päris de Rais edasi . "
475	NA	" "" Seda ei tea keegi . "" "
475	NA	 Esiisade kullast kirikus õnnistatud riste kandsid nend järglased kaelas , seletas Odo edasi . 
475	NA	 Kuidagi nad teadsid , et kuld on väärtuslik ja lõunas seda leidub . 
475	NA	 Kas kulla väärtus on inimese hinge sisse kirjutatud , mõtles Yolande endamisi . 
475	NA	 Ja miks ka mitte ? 
475	NA	 Võibolla sunnib kuld neid inimesi kunagi minema lõunasse ja siis saavad nad teada kui suur maailm on . 
476	NA	" "" Aga kas te pole kohanud kunagi , "" küsis Yolande , "" neid hiinlasi , kellest jutustas Marco Polo reisiraamat ? "" "
477	NA	" "" Ei , "" vastas Odo napilt . "
477	NA	" "" Neist ei tea me midagi . "
477	NA	" On nad skrellingid ? "" "
478	NA	 Ju vist , mõtles Yolande . 
478	NA	" Aga valjusti küsis ta : "" Te lubasite rääkida meile oma seiklusest . "
478	NA	" Kuidas te jõudsite Bretagne'i randa ? "" "
479	NA	" "" Me ehitasime laevad , "" vastas Odo , nagu oleks see kõik selgitanud . "
480	NA	" "" Outremer ei piirne ju merega ? "" küsis Yolande . "
480	NA	" "" Kui ma sellest kroonikast õigesti aru sain . "" "
481	NA	" "" Koos skrellingitega ehitasid nood teised mere lõunasse koloonia . "
481	NA	" Juba üle saja aasta polnud me nende tegemisest kuulnud , "" seletas Odo . "
481	NA	" "" Siis and tulid ja ehitasid . "" "
482	NA	" "" Ja siis ? "" "
483	NA	" "" Me võitsime paganaid . "" "
484	NA	" "" Ma ei saa aru . "" "
485	NA	 Odo vaatas kuidagi imestunult Yolande'i poole . 
485	NA	" Ja lisas siis : "" Nad ei oodanud meie rünnakut . "
485	NA	 Me lõime nad enne maha kui nad jõudsid laevadega abiväe järele saata . 
485	NA	" Saime vange ja laevu . "" "
486	NA	" "" Jah , jutustage , "" palus Yolande . "
486	NA	" "" Mida need vangid rääkisid ? "" "
487	NA	" "" Et nüüd valitseb neid keegi segavereline mees , nad kõik on segaverelised . "
487	NA	 Ajavad oma pead paljaks . 
487	NA	 Nende riik on suur , ulatub kaugele läände . 
487	NA	 Ja merel käivad nad nüüd vähem . 
487	NA	" Kunagi aeti nad paganatena Islandilt välja aga Grönlandil ... "" "
488	NA	" "" Jah , rääkige edasi , "" nõudis Yolande . "
488	NA	" "" Mis juhtus Grönlandil ? "" "
489	NA	" "" Pärast seda kui nende laevad olid Islandilt minema aetud , purjetasid nad Grönlandile . "
489	NA	 Seal käidi naiste järel . 
489	NA	 Aga seal , kus kunagi olid külad ja haljad aasad , sealt leidsid nad vaid lumiseid ja elutühje välju ja längus hütte . 
489	NA	" Ja ... "" "
489	NA	" Odo pidas pausi , "" kääbuseid . "
489	NA	" Väikesed räpased inimesed , kes tahtsid nad ära süüa . "" "
489	NA	 Ta silmadesse tekkis kahkjas jäine läige . 
489	NA	" "" Poolinimesed . "
489	NA	" Nad olid poolinimesed , gnoomid . "" "
490	NA	 Odo vaikis , kuid Yolande'il õnnestus ta jutustuse jurde tagasi tuua . 
490	NA	 Outremer oli nüüd taas sõjajalal nende võõrastega , keda mõned vilistideks kutsusid . 
490	NA	 Ligi sada aastat olid kaks kolooniat elanud lahus ja rahus , kummalgi polnud teise tegemistest aimu . 
490	NA	 Ent seda , et ilm muutus oli tunda ka lõunas , Outremeris , uues Sainte-Marys . 
490	NA	 Iga aastaga sadas lund rohkem ja maa kandis vähem vilja . 
490	NA	 Nad pidid raiuma rohkem puid ja tapma rohkem loomi . 
490	NA	 Ja põhjas , vilistide maal , oli võetud vangide kinnituste järgi ilm veelgi karmim . 
490	NA	 Odo arvas , et küllap oli sama häda langenud ka Grönlandile , palju varem ja palju karmimalt . 
490	NA	 See sundis viliste liikuma lõuna poole . 
490	NA	 Sügisel nad tulidki . 
490	NA	 Kui sellest kuulis Outremer praegune kuningas Lion II Reikcardsson , lasi ta viivitamatult kokku ajada sõjaväe ja ründas kiiresti vastast . 
490	NA	 Nad said vange ja nad said neli laeva . 
490	NA	 Nad said võimaluse purjetada üle mere Jeesus Kristuse maale . 
490	NA	 Mõned vangid lubati ellu jätta kui nad näitavad teed Islandini , Odo oli hakanud lugema Godbourg'i kroonikat ja otsima sellest viiteid , kuidas Prantsusmaad leida . 
490	NA	 Paljud Outremeri perekonnad olid säilitanud vanu jutte norralaste meresõitudest , ja üht-teist teadsid vangidki . 
490	NA	 Kogu talve valmistus Outremer merereisiks , nad õppisid rannasõidul laevu kasutama , õppisid tundma navigeerimisinstrumente , kogusid varustust ja palvetasid . 
490	NA	 Jumal ja Neitsi Maria olid armulised . 
490	NA	 Varakevadel asusid nad teele ja jõudsid õnnelikult kunagise Vinlandi idatippu . 
490	NA	 Edasi oli kaks teed - kas purjetada vangide õpetuste järgi Gröönimaa suunas ja sealt edasi Islandile - nagu kunagi norralased ikka sõitnud olid ; või minna kohe itta , kuhugi sinna , kus lõputute veeväljade taga pidi olema Prantsusmaa . 
490	NA	 Ainult otse itta , teadsid nad , ja seal peab olema Püha Maa . 
490	NA	 Nad valisid idatee ja lootsid jumalale . 
490	NA	 Tuuled olid soodsad , meri oleks neid otsekui ise edasi kandnud , nad olid idakursil . 
490	NA	 Siiski oli see karm reis , kolm laeva ei jõudnud kohale , vee- ja toiduvarud hakkasid juba lõppema . 
490	NA	 Kuid siis nad nägid maad . 
490	NA	 Ja jumala tahtmise järgi oli see Bretagne ; maa millest olid pärit nii paljud esimese kuninga Richardi rüütlid . 
490	NA	 Vaid iga kolmas Outremer mees jõudis kohale , ülejäänud hukkusid kangelastena . 
490	NA	 Kangelaslikkus , õnn , Jumala juhatus ja muidugi see täht , lisas Odo , olid need , mis neid lõpuks Prantsusmaa randa tõid . 
491	NA	" "" Täht ? "
491	NA	" Milline täht ? "" päris külalise jutustusest unelevasse meeleollu sattunud Yolande . "
492	NA	" "" Idateed näitas meile üks täht , kõige eredam taevavõlvil . "
492	NA	 See oli pidevalt seal , otse idakursil , juhatas teed . 
492	NA	" Üks täht mere kohal . "" "
493	NA	" "" Maris stella , "" sosistas Yolande ja sulges silmad . "
493	NA	 Läbi tema keha ja meelte voogas taas Machecouli katedraalis kuuldud Guillaume Dufay muusika . 
494	NA	" "" See pidi olema seesama täht , mis näitas teed Maria Magdalenale , "" noogutas Odo . "
495	NA	 Isa de Tulle köhatas . 
495	NA	" "" Kui uskuda astrolooge ja neid mehi , kes taevas tähti uurivad , siis Vahemere kohal ... "" "
495	NA	" Ta vaatas oma emandale otsa ja vakatas , köhatas siis ja lisas : "" Ei , muidugi . "
495	NA	 Kindlasti seesama täht . 
495	NA	" Teie reis oli jumalale meelepärane . "" "
496	NA	" "" Me tulime abi järele , "" jätkas Odo ja vaatas tõsiselt oma vestluskaaslasi . "
496	NA	" "" Isand Gilles rääkis mulle , et praegu käib sõda . "
496	NA	 Et Prantsusmaal on vaenlane . 
496	NA	" Siis tulime me halval ajal. "" "
497	NA	" "" Jumala abiga on halvad ajad möödumas , "" sõnas Yolande . "
497	NA	" "" Meie vaenlased on kandnud suuri kaotusi . "
497	NA	 Enam ei lähe kaua kui me nad välja ajame . 
497	NA	 Sugugi mitte kaua . 
497	NA	" Ehk mõned aastad . "" "
498	NA	" "" Kui me vabastame Jehanne'i , "" põrutas Gilles de Rais äkki , "" juhtub see ainult mõne kuuga . "" "
499	NA	" "" Kes on Jehanne ? "" päris Odo Arnbjorn . "
500	NA	 Nad rääkisid talle . 
501	NA	" Ja pärast seda Odo tõusis , astus laua juurde , millel lebas Beranger Veicki kangas , tõstis pühaduse hellalt üles , rullis ettevaatlikult lahti ja sõnas : "" Sellelt vaibalt on puudu üks pilt . "
501	NA	 See pilt , millel mere täht on juhatanud ülalnimetatud neitsi Jehanne'i ristisõdjatega Outremeri randa ja kus tema püha ristiga lipu all võitlev sõjavägi on puruks löönud vilistid ja skrellingid . 
501	NA	 Ükski kunstnik pole seda pilti veel pununud , aga ometi on see valmis . 
501	NA	 Selles kangas , mida koob meie Issand Jumal , ja mille punumist alustas ta juba väga ammu . 
501	NA	 See oli valmis siis kui Maria Magdalena lootsik jõudis Provénce'i randa ja siis kui Gudriduri laev sõudis Nidarose fjordide vahele . 
501	NA	 Sellest ajast saadik , mil Jumal pani taevasse mere kohale tähe , mis juhatab kõigi õiglaste teed , sellest ajast saadik , mil Jumal punus taevavõlvile selle tähe , punus ta ka Neitsi Maria igavesti Prantsusmaa saatust juhtima . 
501	NA	 Te kahtlete , kas teil õnnestub neitsi Jehanne'i vabastada . 
501	NA	 Sama hästi võiksite te kahelda jumalasõnas . 
501	NA	 Ei , ma saabunud siia sugugi halval ajal. 
501	NA	 Ma saabusin täpselt õigel ajal. 
501	NA	" Nii oligi kõik mõeldud , nii pidigi kõik olema . "" "
502	NA	" "" Jah ! "" ka Yolande oli tõusnud . "
502	NA	 Ta värises kergelt , tema palged õhetasid , äratades seal palju noorema naise . 
502	NA	" "" Jah , "" sosistas ta veelkord . "
502	NA	" "" Teil on õigus , isand Odo . "
502	NA	" Teil on õigus . "" "
503	NA	 Isa de Tulle oli nõudnud endale Machecoulis tagasihoidliku kambrit . 
503	NA	 Ta oli kasinusega harjunud , ta lihtsalt ei vajanud luksust . 
503	NA	 Loss ise oli juba niivõrd kaunis ja suursugune , igal sammul ümbritses teda sära , hiilgus , arhitektuuri kõrgsaavutused , kaunid kunstid , Itaalia ja Madalmaade meistrite tööd , nii Saumuris ja veelgi suuremas koguses de Rais' juures Machecoulis . 
503	NA	 Selle kõleda ja külma lossitorni kambri müürid oli ta kivi kivi haaval läbi koputanud , et otsida võimalikku salakäiku või kuuldeava . 
503	NA	 Yolande'i pihiisa ehk ei taha keegi pealt kuulata või tema kambrisse öösel pistodaga hiilida ; Siioni Prioraadi suurmeistri omasse aga küll . 
503	NA	 Pascal de Tulle ukse taga valvas ööl ja päeval keegi ustav mees , tema enda madratsi all oli pidevalt teravaks ihutud nuga ja vaimulikurüü laias varrukas kandis ta väikest hõbedast kapslit mürgiga . 
503	NA	 Ta polnud neid pärinud mitte Yolande'i endiselt pihiisalt vaid endiselt suurmeistrilt . 
504	NA	 Siit kambrist juhatas ta praegu Prioraadi operatsiooni , luges käsikirju ja ürikuid , võttis vastu käskjalgu ja kirjutas kirju . 
504	NA	 Siin oli ta veetnud viis öötundi Outremeri Odoga ja siin oli ta sõna sõnalt ümber kirjutanud Guillaume Godbourg'i kroonika . 
504	NA	 Nüüd lõpetas ta salakirja ümberkirjutamise , mis lõuna paiku oli laekunud Prioraadi ustavalt mehelt Rouenis , inglaste käes olevast Normandiast . 
504	NA	 Kiri oli olnud lühike , täpne ja konkreetne , ning iga Prioraadi salakeelt mittevaldava inimese käes täiesti tumm . 
504	NA	 De Tulle tõlkis kirja sõna sõnalt Prantsuse keelde , et viia oma emandale . 
504	NA	 Homme õhtuks peaks siia saabuma Neitsi Jehanne'i protsessioon ; homme õhtul peab hertsoginna Yolande jõudma lõplikule otsusele , leidma kompromissi südame ja mõistuse vahel . 
505	NA	 Isa de Tulle ohkas , puistas värskele tindile liiva ja luges kirja veelkord läbi . 
506	NA	 Hugo Vavasseur on kirjutanud selle läkituse Siioni Prioraadi suurmeistrile Pascal de Tulle'ile , sest too oli tema kaudu tahtnud teada Normandia hertsogite päriluslugu . 
506	NA	 Roueni arhiividest sain ma teada nõnda : Normandia Richard , kellest oleks saanud Normandia III hertsog , sündis anno domini 997 ja anno domini 1026 kihlati tema Vermandois' ja Anjou' seitsmeteistaastase krahvitari Adelaide Capet'ga . 
506	NA	 Ürikud tunnistavad , et sõlmiti ka abieeluleping ja ehkki neile sündis enne pühade sidemete sõlmimist tütar nimega Helena , keda hiljem hüüti Heaks ja Normandia Helenaks . 
506	NA	 Hoolimata isa vastasseisut läks Richard sõjakäigule oma sugulaste juurde teiste normannide juurde ega tulnudki enam tagasi . 
506	NA	 Mis temast sai on teadmata . 
506	NA	 Seesinane Normandia Helene aga abiellus hiljem St. Claire'i krahvi Walderoniga . 
506	NA	 Selle sugupuu üksikasju ei õnnestunud minul Rouenis leida . 
507	NA	 Isa de Tulle ohkas veelkord ja tõstis enda ette teise paberi . 
507	NA	 See oli pärit palju lähemalt kui Rouen , otse siitsamast Machecouli lähedalt Nantes'i katedraalist - või vähemalt nii kinnitas raske vahapitser üriku nurgas . 
507	NA	 Ürik ise nägi tõepoolest välja nii , nagu oleks see mitukümmend aastat vana , tegu oli ju tegelikult palimpsestiga ja Prioraat võis vajaduse korral leida vähemalt kolm usaldusväärset tunnistajat sellele , et Nantes'i katedraali arhiivist seesugune dokument hiljuti avastati . 
507	NA	 Isa de Tulle tõstis küünla ja kummardus dokumendile lähemale , hoolega peopesaga varjates , et liigset vaha ei pudeneks . 
507	NA	 Kriitilise pilguga uuris ta uuesti ühte paberi serva jäävat nime ja ohkas uuesti . 
507	NA	 Ka kõige vilunum silm poleks julgenud väita , et Gilles de Rais' suguvõsa üks kauge kõrvalliin ulatub kellegi Walderon St. Claire'ini ja et tolle krahvi valdused ja maad peaksid seeläbi kindlasti läbi d'Craonide suguvõsa nüüd Rais'dele kuuluma . 
507	NA	 Ka kõige vilunum silm poleks osanud tuvastada , et Walderoni nimi oli dokumendile tekkinud vaid paar päeva tagasi , samal ajal õieti , millal sellelt kellegi vähetähtsa Bretagne'i aadliku sugupuu maha kraabiti ja Rais'de omaga asendati . 
507	NA	 Ühe väikse erandiga . 
508	NA	 Tunni aja pärast , veidi enne südaööd tutvustas isa de Tulle oma ajaloolisi leide Anjou' hertsoginnale . 
508	NA	 Yolande oli väsinud , väga väsinud , kuid ei näidanud seda kuidagi välja . 
509	NA	" "" Ja too tegelik krahv de St. Claire ? "" päris Yolande aeglaselt nimetissõrmedega põsesarnu masseerides . "
510	NA	" "" Ilmselt hukks mingis lahingus 1060. aasta paiku , "" vastas isa de Tulle . "
510	NA	" "" Helena suri kümmekond aastat hiljem kloostris . "
510	NA	 Neil oli tütar Alice , kes abiellus Šotimaale de Bruce'ide suguvõsasse ; krahvkonda pole enam alles , see võeti St.Claire'idelt ära juba üle saja aasta tagasi , viimane krahv oli nimelt templirüütel . 
510	NA	" Nüüdseks on see liigendatud ja teisteks läänideks jagatud . "" "
511	NA	" "" Nii et ei mingeid komplikatsioone ? "" "
512	NA	" "" Kelle poolt ? "" kergitas küree kulme . "
512	NA	" "" Gilles de Rais on leidnud õnnelikul kombel veel ühe seadusliku pärandi - kui kuningas selle kinnitab . "
512	NA	 Jääb üle ainult veenda Gilles'i et kuningas soovib , et ta oma uutele valdustele rohkem tähelepanu pööraks kui vanadele . 
512	NA	" Ja kui need vanad talle muret teevad , siis on Bretagne'i hertsog need nõus kohe välja ostma , lisaks andes oma poja veel meie ... see tähendab teie tütrele naiseks . "" "
513	NA	" "" Ja te arvate , et mul on lihtne de Rais'd selles veenda ? "" muigas Yolande . "
514	NA	" "" Ei , teil vahest mitte . "
514	NA	" Aga ma tean kellel on . "" "
515	NA	 Ma vaatasin , kuidas Gilles de Rais ja Jehanne mõõgavõitlust harjutasid . 
515	NA	 Nad mõlemad kandsid vaid musti lohvakaid pükse ja valgeid särki , mõlemad olid oma pikad juuksed kukla taha patsi sidunud ja eemal võis neid eristada vaid kasvu ja liigutuste rütmi järgi . 
515	NA	 Hoolimata pealtnäha välisest rohmakusest ja hiigelkasvust , oli mõõgaga de Rais palju nõtkem , paindlikum ja vilkam . 
515	NA	 Umbes samamoodi oli ta võidelnud ka Jehanne'i vabastades . 
515	NA	 Tundus , et ta seisis paigal , iga tema liigutus oli täpselt kaalutud ja läbimõeldud . 
515	NA	 Ta ründas aeglaselt ja kavalalt , keha peaaegu liigutades , vaid salamahti ja osavalt jalgu tõstes . 
515	NA	 Ja siis äkki , kui ta nägi otsustavat viga vastase kaitses , oli ta mõõk hetkega kohal , osutades fataalsele punktile . 
515	NA	 Jehanne oli de Rais' täielik vastand , ta ründas raevutsedes ja pareeris ka kõige nõrgemat rünnakut seesuguse innuga , nagu oleks tahetud tal pead otsast raiuda . 
515	NA	 Jehanne'i stiil oli keevaline , ta vehkles mõõgaga peaaegu arutult , hüples ringi , jooksis isegi ja üritas vastase kaitset murda hoopide rahega , mitte selle ühe ja fataalsega , nagu tema vastane . 
516	NA	 De Rais jäi alati peale . 
516	NA	 Jälle jäi tema tömp mõõgaots peatuma Jehanne'i kõril või südame kohal , kuigi viiv enne seda , näis ta olevat olnud ametis amatsooni kõige raevukamate löökideseeria tõrjumisega . 
516	NA	 Aga ei - ta võitis jälle , mis tegi ainult Jehanne'i järgmist rünnakut veelgi tormilisemaks . 
517	NA	 Iga kord , kui de Rais mõõk leidis järjekordse stseeni vaieldamatu lahenduse , pääses tema kõrist möiratav naerupahvak , ning siis meenutas ta jälle pigem seda toretsevat ja suurustavat luksusenautijat kui nõtket ja kavalat mõõgavõitlejat . 
517	NA	 Itaalased eksivad , otsustasin ma , inimene võib olla mõõgaga hoopis teistsugune kui elus . 
517	NA	 Nagu ka mina pole päriselt see , millest kõneleb mu vaga muusika . 
517	NA	 Kuiväga ma ei tahaks . 
517	NA	 Ja nende kahe mõõkleva inimese iseloom pöördub kohe sootuks teiseks kui nad relvad käest panevad . 
517	NA	 Siis enam ei meenuta nad kahte noort hundikutsikat , kes teineteist hammastega naksates mänglevalt jõudu proovivad ja võivad isegi verepiisa välja hammustada , kuigi tegelikult teineteist sügavalt armastavad . 
517	NA	 Ei , siis enam mitte . 
517	NA	 Siis on nad jälle Orleansi Neitsi , kelle poole on pööratud kogu Prantsusmaa pilgud ja vapper , kuid veidi kentsakas rüütel Gilles de Rais , Jehanne'i ustav kindral . 
517	NA	 Nad pöörduvad tagasi oma rollidesse , muutuvad etturitteks kuningate ja kuningannade malemängus . 
518	NA	 Me olime jõudnud Anjou'sse , de Rais' valduste piirimaile . 
518	NA	 Paistis , et kõik , kogu rahvas teab - Yolande d'Aragon on lasknud Jehanne'i vabastada selleks , et ta enda juurde kutsuda ja saata ta ristiretkele . 
518	NA	 Prantsusmaa , kuningavõimu ja püha usu kaitsmiseks . 
518	NA	 Neitsi , kes oli kutsunud inglasi üles pöörama oma relvad türklaste ja boheemia hereetikute vastu , ja lubanud neid ka ise karistada , minevat nüüd ise tõepoolest ristisõtta . 
518	NA	 Sellest jutustasid ka mitu laulu , mis kulutulena meie retke saatsid , ette jõudsid , et siis veidi moonutatuna , kuid veelgi ülevamatena tagasi tulla . 
518	NA	 Me olime näinud mitmeid spontaanselt tekkinud relvastatud salku , kes end Jehanne'ile saatjaks pakkusid , kuid Richemond ja Gilles saatsid nad viisakalt kuid veenvalt tagasi . 
518	NA	 Kas läksid nad oma külla või naabreid riisuma - seda me ei teadnud . 
519	NA	 Me ööbisime mingis kindluses , mille nime ma teada ei saanudki , see oli veidi lagunenud , sest sõjalisel otstarbel polnud seda juba ammu kasutatud . 
519	NA	 Kunagi olevat see kuulunud kellelegi St. Claire'ile , kes oli templirüütel , mille eest tal pea maha raiuti . 
519	NA	 Itaalias on minu käest templirüütlite kohta tihti päritud , see kunstnike , kaubitsejate ja jumalameeste rahvus pole kunagi suutnud mõista , miks Philippe nad hävitas . 
519	NA	 Ja mida oli mule neile öelda ? 
519	NA	 Itaalased on seltside , ühingute ja perekondade rahvus , Igaüks on millegi liige , see tekitab kuuluvustunnet ja aitab elus läbi saada , sul on mitu lojaalsust . 
519	NA	 Kuidas sai üks kuningas hävitada üle kogu ma levinud ordu - ei suuda nad mõista . 
519	NA	 Itaalased ei mõista kuningavõimu ideed , sest kes oleks siis papa . 
519	NA	 Nad vihkavad Roomat , aga armastavad paavsti . 
519	NA	 Neile piisab paavstist . 
519	NA	 Kui neil oleks kuningas ... kui neil oleks kuningas kakleksid vürstid veelgi rohkem omavahel . 
520	NA	 Mõtisklesin nende asjade üle enne und kindluseaknal kui Jehanne minu juurde tuli . 
520	NA	 Me vaatasime vaikides tähti ja lõpuks ta küsis : 
521	NA	" "" Mis on täht ? "" "
522	NA	" "" Mis on taevas ? "" küsisin ma vastu . "
523	NA	" "" Mõnikord ma mõtlen , "" ütles neiu , "" et tähed on inglid . "
523	NA	 Nad elavad seal üleval ja vaatavad kõike maa peal toimuvat pealt . 
523	NA	" Kui on tarvis , siis nad lendavad alla ja ilmutavad end. "" "
524	NA	" "" Aga miks neid ainult öösiti näha saab ? "" "
525	NA	" "" Öö on aeg , millal meie peame neid vaatama . "
525	NA	 Vaatama , veenduma ja mõtlema , et nad on olemas ja näevad kõike . 
525	NA	 Ja võibolla ilmuvad inglid meile siis unenägudes . 
525	NA	" Kas see ei võiks nii olla , Guillaume ? "" "
526	NA	" "" Kui me tahame , et tähed oleksid inglid , siis kindlasti see nii ongi . "" "
527	NA	" "" Aga eiole ju tegelikult . "" "
528	NA	" "" Ma ei tea , Jehanne , mis on tegelikult ja mis pole . "
528	NA	 Mis tähtsust on sellel , mis on täht tegelikult , kui me näeme seda nii või naamoodi . 
528	NA	 Näiteks inglina . 
528	NA	 Jumal on nad meie kohale riputanud , järelikult oli tal selleks kindel tagamõte . 
528	NA	" Miks küsida , mis on täht tegelikult , kui nad näitavad meile teed nii merel kui usus ? "" "
529	NA	" "" Ja veel olen ma mõelnud , "" sosistas Jehanne mulle vastamata , "" et kui tähed on inglid , kas ei võiks siis olla nii , et iga inimese jaoks on taevas üht täht , üks ingel . "
529	NA	" Ja kui see inimene sureb , siis täht langeb . "" "
530	NA	" "" Mõni täht ei lange kunagi , Jehanne . "" "
531	NA	" "" Ma kardan neid öid , "" rääkis neiu edasi , "" mil taevas pole ühtegi tähte . "
531	NA	 See on õudne , hirmus . 
531	NA	 Nagu oleks terve maailma välja surnud . 
531	NA	 Ja siis alati ma mõtlen , et millal nad küll tagasi ilmuvad , ja kas nad üldse ilmuvad . 
531	NA	 Ja kas pärast pimedust ilmuvad taevavõlvile tähed või Apokalüptise neli ratsanikku ... 
531	NA	" Kas te teate , Guillaume , milline on Neitsi tähtkuju ? "" "
532	NA	" "" Ei , "" ma raputasin pead . "
533	NA	" "" Mina ka mitte . "
533	NA	 Aga see on ju olemas ? 
533	NA	" Kusagil seal üleval . "" "
534	NA	" "" Kindlasti . "
534	NA	 Me ei pruugi seda siit ainult näha . 
534	NA	" Ka Itaalias on taevas teistsugune . "" "
535	NA	 Jehanne vaikis pikka aega . 
535	NA	" "" Aga milline on taevas seal , kuhu me läheme ? "" "
536	NA	" "" Kuhu me läheme ? "" kordasin ma kajana . "
537	NA	" "" Seal , kuhu mind saadetakse . "
537	NA	" Seal , kuhu juhatab mind maris stella ? "" "
538	NA	" "" Ma ei tea . "
538	NA	" Aga kui see täht mere kohale ilmub , siis te teate , et olete õigel teel ... "" "
539	NA	" "" Mäletate , "" katkestas mind neiu , "" seal teel , ma ütlesin teile , et las jäägu parem kõik nii nagu on ? "" "
540	NA	" "" Jah , "" pomisesin ma . "
541	NA	" "" See on ... "" ta otsis sõnu , "" kummaline tunne kui sinust laule tehakse . "
541	NA	 Ei , ärge segage vahele . 
541	NA	 Ma olen lahingus kandnud lippu ja viinud mehi nii surma kui võidule ja kuulsusele . 
541	NA	 Minu auks on karjutud , mind on ülistatud ja minu hingeõnnistuseks peetud missasid , terved linnad on tulnud mind tänavatele tervitama ja tänama , et ma olen teinud seda , mida Jumal tahtis , et ma teeksin . 
541	NA	 Ma olen käskinud tappa , ja ma olen ise tapnud ja mind on tahetud tappa . 
541	NA	 Need kõik on asjad , milleks sa ei saa ega ei oska ennast ette valmistada . 
541	NA	 Ainult usk aitab , see on sinu kilp ja mõõk . 
541	NA	 Kui ümberringi on ainult vägivald , tapmised , rüüstamised , sõjad ja vägistamised , siis on ainult usk ja Jumal need , kes sind aitavad . 
541	NA	 Usk on sinu kilp , kui sa tahad pageda ja minna kloostrisse , ja sinu mõõk , kui sa tahad lõpetada vägivalla ja sundida inimesi aru saama , et elada saab ja tuleb teisiti . 
541	NA	 Ja usk on nii ilus , Guillaume ja teie laulud on ilusad . 
541	NA	 Maria Magdalena oli ilus ja maris stella on ilus . 
541	NA	 Maailm ilma vägivallata on ilus . 
541	NA	 Aga ainult maailm , kus on usk , on ilus . 
541	NA	 Sõda ei ole ilus , aga kui sa tead , et sõdid usu ja ilu nimel ... 
541	NA	 Guillaume , te kirjutate nii ilusaid laule ja kirjutate minust . 
541	NA	 Kõik laulavad neid , isegi kirikus lauldakse aga ma ei saa lahti tundest , et iga suu , mis laulab Mariast ja maris stella'st ja minust , kuulub teile . 
541	NA	 Mind on tänama tulnud terved linnad ja tean , mille eest on nad mind tänanud . 
541	NA	 Aga ma ei tea , mille eest teie mind tänate ja kiidate . 
541	NA	 Ma tahan , et te minuga kaasa tuleksite , väga tahan , aga ärge laulge enam minust . 
541	NA	" Seda ma tahtsingi teile öelda , et nii nagu praegu on , ongi kõige parem . "" "
542	NA	" "" Kui ma tulen teiega kaasa , "" suutsin sundida end ütlema . "
543	NA	" "" Isegi siis kui te ei tule ... "" ta kõhkles . "
543	NA	" "" On hea kui kõik on nii nagu on . "" "
544	NA	" "" Ma ei tea ju veel , kas mind tahetakse teiega kaasa lasta . "" "
544	NA	 Ma tõesti ei teadnud , minu lumm polnud veel lõppenud . 
544	NA	 Aga siis polnud Yolande d'Aragón veel minuga kõnelenud . 
545	NA	 Yolande otsustas küsimuse lahendada enne kuninga saabumist . 
545	NA	 Esiteks on noorel Charles'il viimasel ajal liiga palju ideid , mis viitab tärkama hakkavale kurikuulsale Valois'de isepäisusele ; teiseks ütles mingi sisemine hääl hertsoginnale , et Charles saaks sellest võimaluste ja valikute kombinatsioonist hoopis teistmoodi aru . 
545	NA	 Ta küsiks kohe , et palju see maksma läheb ja haaraks siis kahe käega peast ning kukuks halama , kui Yolande talle teatavaks teeb , kelle ja millega tal hüvasti tuleb jätta . 
545	NA	 Palju parem on kuningale kõike serveerida kui juba sündinud fakti pähe , ehk isegi vähetähtsa fakti pähe . 
545	NA	 Täpselt nii nagu Jehanne'i vabastamist . 
546	NA	 Enne lõpliku käsu andmist oli Yolande saatnud kuningale ja tema nõukogule lühikese teadaande - avanes võimalus ja ma kasutan seda , aidaku meid jumal . 
546	NA	 Jumal aitas , kõik töötas , Jehanne sai vabaks . 
547	NA	 Kahtlemata tunneb kuningas juba huvi , et mis tema riigis õieti toimub . 
547	NA	" Jehanne'i vabastamiseks ei andnud ta otsest käsku , kuid Yolande mängis ühe majesteedi ammu pillatud fraasile ( "" Nojaa , kui tekib mingi võimalus , tuleb seda kohe kasutada , kuid praegu ei ole ühtegi võimalust . "" ) . "
547	NA	 Kindlasti on kuningas hämmelduses , kuuldes mingist uuest ristisõjast ja Jehanne'i protsessioonist . 
547	NA	 Kuid ta peab olema ka rõõmus , sest inglased pole ootamatust löögist veel toibunud ning Burgundia hertsogil avanes suurepärane võimalus olla nii inglaste kui kuninga ees puhta näoga . 
547	NA	 Phillipe ja Charles on leppimisele sammukese lähemal , Inglismaa ja Burgundia liit lõhenemisele sammukese lähemal , ehkki vormiliselt pole Bedfordil Phillipe'ile midagi ette heita . 
548	NA	 Yolande oli neil päevail vähe maganud , kogu Prioraadi agentuur oli töösse rakendatud . 
548	NA	 Kuningas pannakse sündinud fakti ette , sest Portugalist oli Yolande isegi juba laevad ära tellinud ; Bretagne'i hertsog valmistas salaja pulmi ette ja luges vaimustuses de Rais' maid ja mõisu üle . 
548	NA	 Jääb veel vaid kõige tühisem - asjaosalistele enestele nende saatus teatavaks teha . 
549	NA	 Ta võttis ühe paberi , see oli isa de Tulle'i - ja sedapuhku täiesti tõene - ettekanne . 
549	NA	 Gilles de Rais on alustanud oma maade müümist , ta ei suuda oma luksuslikku eluviisi muidu ülal pidada , kui ei võõranda maid . 
549	NA	 Siis võttis ta teise paberi - selle oli samuti kirjutanud isa de Tulle'i käsi , see oli kuninga edikti projekt , millega keelatakse Bretagne'i hertsogi vasallil Gilles de Rais'l oma maade üksikaupa müük ja kõik ostueesõigused antakse Bretagne'i hertsogile . 
549	NA	 Ja siis oli siin ka kolmas paber . 
549	NA	 See , millega Gilles de Rais tunnistatakse nõndanimetatud Outremeri asekuningaks ja hertsogiks , sest need maad on ta pärinud oma kauge sugulase Walderon St.Claire'i kaudu . 
549	NA	 Ühtlasi kinnitab kuningas kõik seniste da Rais'de maade ja valduse müügi Bretagne'i hertsogile . 
550	NA	" "" Vaid mõned allkirjad , Teie Majesteet , meil on siin suurepärane võimalus luua abieluliit Bretagne'iga ning võita uusi maid kaugel üle mere . "
550	NA	" Üksikasjadega ei pea Teie Kõrgus pead vaevama , vaid mõned allkirjad ... "" "
551	NA	" "" Muuseas , isand de Rais , kas teile öeldi juba , et täiesti hämmastaval kombel olete just teie Outremeri seaduslik kuningas ? "
551	NA	 Mis , kas tõesti te ei teadnudki veel ? 
551	NA	" Veetke siis vähem aega jahil ja Neitsiga mõõgavõitlust harjutades , kõik juba räägivad sellest , kuidas teie siis ei tea ... ja uut tiitlit vastu võttes müüte te ju oma maad Bretagne'i hertsogile , ja-jaa ... "" "
552	NA	" "" Jehanne , kullake , nii kurb , kas pole , et meie esmakohtumine on ka meie lahkumiseks . "
552	NA	" Sa oled jälle oled sa näinud nägemusi , jälle oled sa otsustanud , jälle oled sa minemal pühale missioonile ja on vähe , mida mina sinna parata saan , ehkki katsun sind aidata nii nagu iganes suudan ... "" "
553	NA	" "" Guillaume Dufay ! "
553	NA	 Meie aja kõige imetlusväärsem helilooja , uskuge mind , mul pole sõnu , et väljendada oma ausust ja lugupidamist . 
553	NA	" Minu õukond ootab teid , te olete lõpuks koju jõudnud oma pikkadelt rännuteedelt ... "" "
554	NA	 Ma põlvitasin ja suudlesin tema kleidipalistust , ma ei julgenud tõsta oma pilku , tema ilu põletas endiselt mu nägu ja tarkus mu hinge . 
554	NA	 Tänutunne ja lumm ei lubanud mul talle otsa vaadata ja kurku tõusnud klomp pitsitas häält . 
554	NA	" Ma põlvitasin ja suudlesin tema kleidipalistust ning sosistasin nõrkeval häälel : "" Ei , Teie Hiilgus . "
554	NA	" Ärge lubage mul valida , käskige mind , käskige ! "" "
555	NA	" "" Te käsite mul teid käskida ? "" "
555	NA	 Naise hääl oli külm . 
556	NA	" "" Ei , Teie Hiilgus , ei kunagi ... "" "
557	NA	" "" Tõuske , Guillaume Dufay , tõuske . "
557	NA	" Ärge pange mind piinlikkust tundma . "" "
558	NA	 Hämaralt valgustatud Machecouli lossi kõige suursugusemas kambris oli väga jahe . 
558	NA	 Sügis hakkas oma hiilgusesse jõudma ja ma polnud harjunud Bretagne'i iilide ja vihmadega . 
558	NA	 Läbi tõmbetuule käes värelevate küünlaleekide taga nägin ruumi tagumises otsas istumas morni preesterit , keda oli mulle esitletud Pascal de Tulle'ina . 
558	NA	 Sealsamas istus ka konnetaabel Richemond , kes näis neil päevadel käituvat kui Yolande d'Argaóni kõrgem sõjanõunik . 
558	NA	 Nad oli vaikinud kogu meie õhtutundide saatel toimunud jutuajamise , konnetaabel seepärast , et ta oli teatanud , et Jehanne'i vabastamine on minu lugu ja minul on õigus seda jutustada , tema oli vaid tühine kõrvalaitaja ; isa de Tulle seepärast , et tema oli kuulaja . 
558	NA	" Ta oli mind julgustava muigega tervitanud - "" Esmakordselt oma elus kuulan ma sõjasündmuseid vaimuliku käest , jutustage , mu poeg , jutustage . "" "
558	NA	 Ja ma jutustasin . 
558	NA	 Terve õhtu , kuni päike oli vajunud metsaserva taha ja ruumis süüdati küünlad , olin jutustanud oma rännakust , oma unelmatest ja tegudest , oma muusikast ja pühadest märkidest , sõjast ja tapmisest , veenmistest ja petmistest , lootustest ja hirmudest . 
558	NA	 Ja nüüd tahtis see naine minult neid ära võtta ! 
559	NA	 Mind ei kõigutanud jutud Gilles de Rais' ootamatust õnnest , päritud maadest üle ookeani , kuhu ta nüüd koos Jehanne'iga saadetakse . 
559	NA	 Mind ei huvitanud kuigivõrd kuuldused , et de Rais' maad müüakse Bretagne'i hertsogile , ega ka kuulujutud , et asi pole puhas aga see suurustav parun ei suuda oma hulluses märgata , et teda pügatakse . 
559	NA	 Ta oli oma kinnismõte ja kire küüsis ja selles kadestasin ma teda ja tundsin kaasa , sest patune tunneb patust . 
560	NA	" "" Te üllatate mind , Guillaume Dufay . "
560	NA	" Tõsiselt , "" pomises Yolande d'Aragón ja pöördus järsult , jättes mind langetatud päi põlvitama . "
560	NA	 Ta läks tagasi oma nikerdatud käsipuudega ja kullatud nupuudega tooli juurde ja istus . 
560	NA	" "" Ma ootasin väga teiega kohtumist ... "
560	NA	 Teate , kõigepealt panite te mind nutma , siis piinlikust tundma ja lõpuks jahmatasite . 
560	NA	 Pole just palju mehi , kes sellega on hakkama saanud . 
560	NA	" Kas see ongi see kuulus Burgundia kombestik ? "" "
561	NA	" "" Ma ei tea , kas mul on enam õigus end burgundlaseks pidada , "" vastasin mina , endiselt põlvitades . "
562	NA	" "" Ohjaa , te peate ju end reeturiks . "
562	NA	" Kas saab muusikat kirjutades ja ühte hinge päästes kedagi reeta ? "" "
563	NA	" "" Ennekõike , "" isa de Tulle köhatas , "" teenite te jumalat . "
563	NA	 Ja teda pole te kindlasti reetnud . 
563	NA	 Pigem vastupidi . 
563	NA	" Nii et unustage need mõtted , võttes vastu aulise emada pakkumise ei reeda te kindlasti ei Burgundiat ega jumalat . "" "
563	NA	 Ta ütles seda rahulikul toonil ja veidi tüdinult . 
563	NA	 Kindlasti ei suutnud temagi mõista ei oma emanda innukust ega minu tõrksust . 
564	NA	" "" Kõrgeauline hertsoginna , "" sõnasin mina ja tõusin . "
564	NA	" "" Kui ma midagi olen reetnud , siis on need minu õpingud ja õpetajad Itaalias , kuhu ma enam iial tagasi ei pöördu . "
564	NA	 See on kuritahtlik ande vastu , mille jumal on minu sisse istutanud , aga samas on seal ka vaba tahe . 
564	NA	 Kui te mind käsite , jään ma Anjou'sse ja olen teie ustav teener . 
564	NA	" Kui te lasete mul valida ... "" "
565	NA	" "" Siis lähete te koos Jehanne'iga , "" lõpetas Yolande . "
565	NA	" "" Te lähete kaugele maale , seiklustesse ja hädaohtudesse , tundmatusse , eemale ja ära kõigest , millega olete harjunud ? "" "
566	NA	" "" Kui see on nii , et jumal on pannud Mere tähe ja Neitsi Prantsusmaa üle valvama , siis ... "
566	NA	 Emand Yolande , ma usun seda ja seda rääkisin ma ka Jehanne'ile . 
566	NA	" Kuidas saaksin ma nüüd hüljata selle , mida olen ise uskunud ja aidanud ka teisi uskuma panna ? "" "
567	NA	" "" Oo , "" Yolande kergitas kulme ja tema pilk oleks võinud mind põrmu paisata . "
567	NA	" "" Kas teie ka peate end jumala tööriistaks ? "" "
568	NA	" "" Püüan vaid käituda südametunnistuse järgi . "" "
569	NA	" "" Kas seda ei püüa me kõik ? "
569	NA	" Kuid ajad on sellised , et ... "" "
569	NA	 Naine vakatas ja vaatas abiotsivalt de Tulle'i poole . 
569	NA	 Äkki sigines ta näkku naeratusevine . 
569	NA	" "" Isa , kas te ei aitagi mnd seda õnnetut veenda . "
569	NA	" Ma ju soovin talle ainult head . "" "
570	NA	" "" Kogu minu austuse juures , "" vaimulik köhatas ja silmitses mind leebelt . "
570	NA	" "" Kogu oma austuse juures , pean oma imestuseks tunnistama , et mõistan seda noormeest väga hästi . "
570	NA	 Mäletate , kunagi tegite te ka mulle ettepaneku Anjou' teenistusse astuda ja Anjou'd ja trooni olen ma nüüd oma parema äranägemise järgi ustavuses teeninud . 
570	NA	 Ma mäletan neid kõhklusi ja hirme , mida otsustades pidin läbi elama . 
570	NA	 Teie pilgu all ja teie küsimuste ees vaatab igaüks oma hinge sisse ja leiab sealt õiged vastused . 
570	NA	 Ma arvan , et see noormees juba astus teie teenistusse ja tegi kõik , mis temast sõltus , et teie soov saaks täidetud . 
570	NA	 Nüüd on ta jälle uue valiku ees , kuid ei suuda loobuda esimesest valikust . 
570	NA	 Te paluiste tal midagi teha ja ta tegi . 
570	NA	" Nüüd tahab ta seda vaid edasi teha . "" "
571	NA	 Mingil kummalisel kombel oli see mees sõnastanud täpselt minu mõtted , kuigi tema vaatepunkt oli teine . 
571	NA	 Ma olin talle tänulik , ehkki hoomasin , et minu teenistus Anjou' õukonna kapellmeistrina ei huvitanud teda põrmugi ja ta tahtis selle vestluse vaid kiiremini lõpetada . 
572	NA	" "" On see tõesti nii ? "" pöördus Yolande minu poole . "
573	NA	" "" Minu anne , ainus anne , on muusika , "" sõnasin ma ettevaatlikult . "
573	NA	" "" See on kõik , mida ma oskan ja suudan hoole ja armastusega teha . "
573	NA	 Muusika on minu jaoks ilu , täiuslikkuse ja harmoonia kunst . 
573	NA	 Selles saan ma näha ja tunda ideaale , mis puuduvad tegelikus maailmas . 
573	NA	 Kui ma olen loonud laulu , mis aimab järele neid ideaale , mis tundub mulle ilusa , täiusliku ja harmoonilisena , siis usun , et ka maailm on sellest ehk veidikene muutunud , sest see laul on nüüd maailmas olemas . 
573	NA	 Võibolla valatakse sellepärast üks piisk verd vähem , võibolla on maailmas selle tõttu rohkem usku ja armastust . 
573	NA	 Ma ei pea end jumala tööriistaks , ma arvan , et olen liialt tühine , et mind on pühaks missiooniks välja valitud . 
573	NA	 Ometi olen minagi kogu aeg teel ja olin teel juba enne kui mul oli õnn kohata kaunis Cambrai's konnetaabel Richemondi , kes vaid kinnitas minu rännakusihtide suunda . 
573	NA	 Ma tulin otsima ja tabama imet , ma tulin et näha Neitsit , kellest kõnelevad kõik õukonnad . 
573	NA	 Ma tulin püüdma ilu täiuslikkust ja harmooniat , et seda oma muusikas talletada ... või kas ma üldse suudangi sõnadega edasi anda seda tungi , mis juhatas mind Roomast Provénce'i , Savoiasse ja siis Burgundiasse . 
573	NA	 Ma olin teel , kõrgeauline emand Yolande ja teie suunasite mind minu tõelisele unelmale ning eesmärgile lähemale . 
573	NA	 Ma nägin teda , rääkisin temaga , veensin teda ja jagasin temaga oma usku ja armastust . 
573	NA	 Tema läbi jõudsin ma ilule ja harmooniale veelgi lähemale . 
573	NA	 Nüüd olen ma veendunud , et me kõik oleme jumala tööriistad selles saladuslikus lõimes , mis kulgeb üle aegade , mille alguses on üks üle Vahemere purjetav paat ning keskel Bretagne'ist teele asuvad laevad . 
573	NA	 Ja vaid taevas ise teab , milleni see lõim ulatub . 
573	NA	" Aga ma tean , et olen leidnud oma raja , millest enam pole mul õigust kõrvale pöörata . "" "
574	NA	 Nad vaikisid ja kuulasid mind ja vaikisid ka siis , kui ma olin lõpetanud . 
574	NA	" Lõpuks Yolande d'Aragón ohkas , vaatas küsivalt ringi ja lausus : "" Ma pole vist kunagi varem kuulnud nii pühalikku eneseõigustust . "
574	NA	 Aga olgu , Guillaume Dufay , ma küsin teilt viimast korda . 
574	NA	" Kas te võtate vastu minu ettepaneku ja jääte minu kõrvale , et üht vananevat naisterahvast oma muusikaga arstida ? "" "
575	NA	" "" Kõrgeauline hertsoginna , pole olemas teist ... "" "
576	NA	" "" Jätke ja vastake - kas jah või ei ? "" "
577	NA	" "" Ei . "" "
578	NA	" "" Siis võtke nüüd palun oma lauto ja laulge meile . "
578	NA	" Viimast korda . "" "
579	NA	 Vesi . 
580	NA	 Ääretu vesi , lõputa . 
581	NA	 Kas tõesti on maailmas rohkem vett kui maismaad , nagu väidab meie tubli kapten Diogo de Silves ? 
582	NA	 Kolmkümmend päeva ja ööd oleme me teel olnud , kolmkümmend päeva , mille jooksul päike sillerdab ja vaigistab laineid ja kolmkümmend ööd , mil kõrgel läänetaevas särab maris stella ja juhatab meile teed . 
582	NA	 Kapten Diogo de Silves ütleb hämmeldunult , et ta pole oma Atlandi-reisidel varem sellist tähte näinud , ehkki neli aastat tagasi purjetas ta läände ja avastas saared , millele pandi nimeks Assoorid . 
582	NA	 Ta ütleb , et nüüd rihib ta oma astrolaabi just selle tähe järgi , aga mitte Polarise järgi , nagu varem . 
582	NA	 Maris stella - ka kapten de Silves kutsub seda nüüd niimoodi - hoiab meid õigel kursil . 
582	NA	 Kuidas võinukski see teisiti olla ? 
583	NA	 Meil on kirju laevastik . 
583	NA	" Kõige ees purjetab Outremerist tulnud "" Sainte Marie "" , mis tunneb teed , hoovuseid ja tuuli , see on teistest laevadest nii erinev , ühe suure purjega , madal , piklik ja eest vibuna üles painduva ninaga . "
583	NA	 Nüüd lehvib selle mastitipus lipp , mille ühel poolel on kolm liiliat ja teises must rist kollasel taustal - Prantsusmaa marssali ja Outremeri asekuninga sire Gilles de Laval Rais vapp . 
583	NA	" Siis järgneb de Silvese "" Santo Cristo "" , laev mille annetas Yolande d'Aragónile Portugali prints Henri , kõigi kristlike maade kõige targem mees meresõiduasjanduses ja - nagu ma juhuslikult kuulsin - ühtlasi ka Püha Kristuse ordu meister , mis olla templirüütlite varjatud jätke Portugalis ja mulle mõistmatut niiti pidi seotud saladusliku Prioraadiga , mida käsutab isa de Tulle . "
583	NA	 Aga meil on veel viis laeva , kaks neist pärit samuti Portugalist ja ostetud rahade eest , mille emand Yolande sai Gilles de Rais' maade võõrandamisest Bretagne'i hertsogile . 
583	NA	 Prints Henri näitas üles erakordset armulikkust ( või oli see isa de Tulle'i pikk käsi ) ja rentis kaks oma kõige võimekamat kaptenit Bartolemeau Perestrello ja Gil Eanesi ühes laevadega Outremeri asekuningale . 
583	NA	 Prints Henri , keda Portugalis ka Meresõitjaks kutsutakse , saabus isiklikult eskaadri teeleminekuks kohale , osales pidustustel ja missal ning näis , et kellegi Burgundia Guillaume Dufay' muusika innustas temas kristlikku hardust vaid tagant , kõrgeauline prints kuulutas , et kõigi valitsejate püha kohus on jätkata ristisõdu ja võidelda uskmatutega aga samuti uurida maailma , mille Jumal on inimese jaoks loonud . 
583	NA	 Ja siis veel purjetab meiega bretooni kalurite laev , mida ei kihuta vist tagant niivõrd usuline hardus vaid veendumus , et kui läänest saabuvad Bretagne'i randa tursaparved , siis peab just läänepoolsemates vetes neid eriti rohkesti olema . 
583	NA	 Ning veel on meiega mornid baski vaalakütid . 
583	NA	" Nemad seilavad otse "" Sainte Marie "" kõrval , sest need mehed on enda kinnitusel Outremeri lähedal käinud vaalu küttimas , ning tunnevad samuti tuuli . "
583	NA	 Portugaalased ei usu neid - naabrimeeste kadedus , arvan ma - aga küllap on baskidel siiski õigus . 
583	NA	 Nad räägivad üldse vähe , ning millegipärast pidi ju alati kõiketeadev emand Yolande nad eskaadrisse arvama . 
583	NA	 Pealegi elavad baskid maal , mis varjab palju saladusi Maria Magdalenast ja nende tarmukas enesekindlus on meile toeks . 
583	NA	 Ju nii peab olema . 
584	NA	 Ka meie seltskond on kirju . 
584	NA	 Eelkõige on siin palju sõjamehi , neid , kes ei soostunud Neitsi Jehanne'ile ilma nendeta minna laskma , ja kes olid tema kõrval võidelnud kuulsusrikastes lahingutes Patay's , Loire'i orus ja Orleans'i all . 
584	NA	 Aga siin on ka elukutselisi meremehi , vaimulikke ja õnnekütte , keda tiivustab saamahimu . 
585	NA	 Aga ma ei hooli sellest , ma olen õnnelik . 
586	NA	 Olen isegi siis õnnelik , kui ma vaatan Jehanne'i ja Gilles de Rais'd . 
586	NA	 See ei tee haiget , sest ma olen aru saanud - kõige parem ongi nii nagu praegu on . 
586	NA	 Outremer vajab oma päästjat ja Neitsit , keda maris stella on üle mere juhatanud ; Gilles vajab kinnitust , et ta talitas õigesti hüljates oma maad ja seadusliku abikaasa ning ka Guillaume Dufay talitas õigesti . 
586	NA	 Isegi kui tal ei saa olema publikut , on tal muusa . 
587	NA	 Vesi . 
588	NA	 Ääretu vesi , lõputa . 
589	NA	 Vesi on ilus . 
589	NA	 Ja öötaevas sirav maris stella on ilus . 
589	NA	 See on minu täht , usu täht , mere täht , armastuse , harmoonia ja täiuslikkuse täht , ettetähenduse ja igavese hoole täht . 
590	NA	 Mõnikord õhtuti võtan ma oma lauto ja laulan . 
590	NA	 Jehanne kuulab mind ja teeb näo , nagu oleks ta oma keelu unustanud . 
590	NA	 Ma ei laula Mere tähest , oh ei , ma laulan teisi laule , aga nendes on juttu samadest asjadest . 
590	NA	 Gilles de Rais lubas minust teha Outremeri kuningliku kapellmeistri ja ma nõustusin . 
590	NA	 Miks ka mitte ? 
590	NA	 Ma ei tea , mis meid ees ootab , aga ühte tean ma kindlasti . 
590	NA	 Minu lumm pole veel lõppenud . 
591	NA	 Vana Meguaasaagunk ei olnud saanud sel ööl und . 
592	NA	 Mere poolt uluv tuul oli täis veidraid sosinaid , see tõi temani kummalisi hääli ja helisid , ta ei suutnud püüda tuulest keelt , see oli nii imelik ja võõras . 
592	NA	 Nii ei rääkinud kindlasti mi'kma'kide sõbrad kivist müüriga külas , kus vana Meguaasaagunk oli tihti käinud , et tarkust jagada ja uudiseid kuulata . 
592	NA	 Ometi meenutas sosin talle midagi , mida ta nooruses kuulnud oli , aga see oli nii ammu , et ta ei suutnud meenutada . 
593	NA	 Koidikul oli Meguaasaagunk end üles ajanud ja mere poole komberdanud . 
593	NA	 Ärev tunne ei lahkunud temast hetkeski , ta teadis , et täna peab midagi juhtuma , aga millise jumala tahtmise läbi , seda ei suutnud Meguaasaagunk ära arvata . 
593	NA	 Külm tuul läbistas ta vanu konte , kui ta kõrgel kaldal seisis ja terava pilgu mere poole suunas . 
593	NA	 Ta tunnetas tuult , haistis tuult , maitses tuult . 
593	NA	 Oli selles mingi muusika ? 
593	NA	 Olid selles võõrakeelsed sõnad ja mõtted ? 
594	NA	 Ta seisis kaua , hirvenahast ürpi keha ümber koomale tõmmates ja männiroikale toetudes . 
594	NA	 Ka merelinnud olid ärevil , nad olid lennanud kaugele , hallkotkas teab , kust sel aastaajal saab poegadele parimaid värskeid turski , need on seal , kaldast eemal Miauputeki rahu taga , ning midagi oli kotka pilku häirinud . 
595	NA	 Meguaasaagunk seisis ja ootas . 
595	NA	 Mis see ka ei oleks , peaks ta seda varsti nägema . 
595	NA	 Ta sikutas kotist välja mõned kuivatatud juured ja näris neid , väsimus taandus , nüüd nägi ja kuulis ta veel teravamalt . 
595	NA	 Vend kotkas , anna mulle silmad , palus ta , aga kotkas oli poegade kaitsmisega liiga ametis , et vana teadmamehe palvet kuulda võtta . 
596	NA	 Lõpuks , keskhommiku paiku ta nägi . 
596	NA	 Need olid väikesed täpid , mis taamal mere kohal nähtavale ilmusid . 
596	NA	 Helid muutusid selgemaks , tuul sosistas kurjakuulutavamalt . 
596	NA	 Kindlasti ei olnud need vaalad , sest nende Mi'kma'ki merevelide keelt ja kutsumist mõistis Meguaasaagunk juba ammu . 
596	NA	 Pealegi pole nad sel aastaajal üldse siin , vaid palju rohkem lõuna pool . 
596	NA	 Kivist müüriga küla sõprade paadid ei saanud need ka olla , nemad ei saadaks läbi tuule kurje sosinaid ega seda külmakõlalist pilliviisi , mida Meguaasaagunk nüüd selgelt suutis eristada . 
597	NA	 Täpid lähenesid aeglaselt , väga aeglaselt , otsekui pelglikult . 
597	NA	 Meguaasaagunk seisis seal kuni täpid muutusid purjeteks ja esimesed tähed taevas sirama lõid . 
597	NA	 Vana teadmamees seisis öö lähenedes muutusid ka tema aistingud ja mõtted üha süngemaks . 
597	NA	 Ta otsis abi tuulest ja lainetest ja taevatähtedest . 
597	NA	 Öelge mulle , mida me ootama peame , palus ta . 
597	NA	 Tuul tõi võõraid sosinaid , lained kandsid kurja lõhna , tähed aga sätendasid tummalt . 
598	NA	 Meguaasaagunk vaatas taevast ja ei näinud seal ühtegi võõrast tähte . 
598	NA	 Ta vaatas , kuni silmad kipitama hakkasid ja ei näinud , et seal oleks siranud ükski võõras täht . 
598	NA	 Ta vaatas , aga ei suutnud näha , et taevas oleks ükski täht , mida seal varem poleks olnud . 
599	NA	 Ta vaatas kaua aga ei näinud . 
600	NA	 Indrek Hargla ; 
601	NA	 veebruar - juuni 2003 
602	NA	 Guillaume Dufay ( 1400 - 1474 ) - Oma aja tuntuim muusik , flaami polüfoonilise koolkonna rajaja , kelle töödest on säilinud umbes kakssada . 
602	NA	 1428-1433 õppis ta Roomas , ning tuli tagasi kodusesse Cambrai'sse 1439 , kust ta enam kunagi ei lahkunud . 
602	NA	 Paljud tema laulude tekstid kajastavad ajastu olulisi poliitilisi ja kultuurilisi sündmusi . 
602	NA	 Tema isikust pole teada kuigi palju . 
602	NA	 Ta kirjutas nii kirikumuusikat kui ilmalikke laule , suutis ühildada oma loomingus hardad pöördumised neitsi Maria poole ja kirglikud õhkamised veini ning kaunite naiste järele . 
603	NA	 Arthur de Richemond ( 1392 - 1458 ) - Bretagne'i hertsog Jean V vend , kes tänu Yolande d'Aragóni manipulatsioonidele tuli üle armanjakkide leeri , temast sai Prantsusmaa konnetaabel . 
603	NA	 Ta võitles Jeanne d'Arci kõrval , kuid sattus kuninga juures ebasoosingusse . 
603	NA	 Hiljem tema õigused taastati ja ta aitas Yolande d'Aragónil läbi viia paleepöörde . 
603	NA	 Aasta enne surma sai temast Bretagne'i hertsog . 
604	NA	 Gilles de Rais , sire de Laval ( 1404 - 1440 ) - Bretooni ülik , Prantsusmaa marssal . 
604	NA	 Võitles Jeanne d'Arci kõrval Loire'i oru kampaanias . 
604	NA	 Ühes tema kirjutatud müsteeriumis on nähtud vihjed õrnematele suhetele tema ja Jeanne'i vahel . 
604	NA	 De Rais hukati süüdistatuna pedofiilias ja üle saja lapse mõrvas , ehkki otseseid tõendeid ei leitud ja protsessi põhjuseks võis olla ka de Rais' rikkus . 
604	NA	 Samuti pole leidnud ühest kinnitust , et de Rais' on Gilles Perrault' mõistujutust tuntud Sinihabeme prototüüp . 
605	NA	 Yolande d'Aragón ( 1379 - 1442 ) - Anjou' hertsoginna , Nelja Kuningriigi Kuninganna , Prantsusmaa kuninga Charles VII ämm ja õpetaja . 
605	NA	 Ajaloolased pole tema mõjukuse üle ühel seisukohal , kuid kindel on see , et Yolande oli hilise keskaja üks olulisemaid naispoliitikuid . 
605	NA	 Teda innustas emainstinkt ja mure laguneva riigi pärast , just tema orkestreeris Jeanne d'Arci ilmumise ja võitlused , kuigi ei suutnud teda inglaste tuleriidalt päästa . 
606	NA	 Jeanne d'Arc ( 1412 ? - 1431 ) - Ilmselt üks sõjaajaloo edukamaid lipukandjaid , kes suutis vägedele sisendada religioossust , patriotismi ja võitlusindu , mis saavutasid Prantsusmaale Saja Aastase sõja lõppfaasi võtmevõidud . 
606	NA	 Tema päritolu , ilmumine ja hukk on täis vastuolusid , küsitavusi , saladusi , müüte ja legende . 
606	NA	 1430. aasta suvel hoiti teda vangistuses Beaurevoir'is . 
607	NA	 Jean d'Orleans ( Sohipoeg ) ( 1402 - 1468 ) - Orleansi hertsogi sohipoeg , hilisem krahv Dunois . 
607	NA	 Saja Aastase sõja üks olulisemaid Prantsusmaa väejuhte ja Jeanne d'Arci võitude teostajaid . 
607	NA	 Mõnede allikate järgi võis ta olla Jeanne'i poolvend . 
608	NA	 René d'Anjou ( 1409 – 1480 ) – Yolande'i poeg , Anjou , Provence'i ja Bari hertsog . 
608	NA	 Ta elas pika ja seiklusrikka elu , võitles Jeanne d'Arci kõrval , oli Burgundia hertsogi vang ja oli legend juba oma eluajal . 
608	NA	 René oli ühtviisi romantik , unistaja , poeet , metseen kui ka vapper rüütel ja sõdalane . 
608	NA	 20-aastaselt sai ta Siioni prioraadi suurmeistriks . 
608	NA	 René harrastas salateadusi ja müstikat , jättes endast maha mitmeid mõistatusi . 
609	NA	 Olav Haraldsson ( 995 - 1030 ) - ka Olav Paks ja Olav Püha . 
609	NA	 Ta oli Harald Kaunisjuukse pojapojapoeg , kes esimest korda terve Norra enda võimu alla sai . 
609	NA	 Oli viikingina Inglise kuningas Aethelredi ja 1012 - 1014 Normandia hertsog Richard II teenistuses , kus astus ka ristiusku . 
609	NA	 Koos normannidega rüüstas Lõuna-Prantsusmaad ja seilas Vahemerel . 
609	NA	 1014 sai temast Norra kuningas , viis läbi väga vägivaldset risitusustamist , mille pärast pidi põgenema oma õemehe Jaroslav Targa juurde Kiievisse . 
610	NA	 Gudridur Thorbjarnadóttir - Vinlandi koloniseerija Thórfinnr Karlsefni naine , kes sünnitas ilmselt esimese valge ameeriklase Snorri . 
610	NA	 Koloonia ebaõnnestumise järel pöördus Gudridur Islandile tagasi , külastas hiljem Rooma paavsti ja suri Islandil nunnakloostris . 
611	NA	 Richard III , Normandia V hertsog ( 997 - 1028 ) - Normandia hertsogi Richard II vanem poeg . 
611	NA	 1027 - 1028 oli Normandia hertsog , suri tõenäoliselt mürgitamise tagajärjel . 
611	NA	 Abieelulepingu järgi pidi ta naiseks võtma de Vermandois' ja Anjou' krahvitari Adelaide ( Aliza ) Capet' ( Prantsusmaa kuninga Robert II Capet' tütar ) . 
611	NA	 Richardi surma tõttu abieelu ei toimunud , küll aga jõudis Adelaide talle sünnitada tütre Helena . 
612	NA	 Leif ( ur ) Eirikursson ( 970 - 1020 ) - ka Leif Õnnelik . 
612	NA	 Gröönimaa esimese asustaja Eirikur Punase poeg . 
612	NA	 Kaubareisil Gröönimaalt Norrasse ristis kuningas Olaf Tryggvasson ta ristiusku . 
612	NA	 1002 avastas ta Hellulandi , Marklandi ja Vinlandi , kus veetis ka talve . 
612	NA	 Ta innustas uusasukaid neid maid koloniseerima , kuigi ise jäi Gröönimaale . 
612	NA	 Leif on tõenäoliselt üks esimesi eurooplasest sihipäraseid maadeavastajaid . 
