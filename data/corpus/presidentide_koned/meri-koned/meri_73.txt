Mul on kahju, et Eesti Kongressi kümnendal aastapäeval ei saa teie hulgas olla. Eesti Komiteede liikumine ja Eesti Kongressi kokkutulek kindlustas Eesti riiklikku järjepidevust ja aitas otsustavalt kaasa seadusliku riigivõimu veretule taastamisele Eestis. Euroopa ajalugu ei tunne kodanikualgatust, mis nii jäägitult ja nii suure enesedistsipliiniga oleks haaranud kogu rahva. Eesti Kongressil pandi alus meie tänastele eesmärkidele. Jagan teiega, kallid kongressikaaslased, meie ühist rõõmu sellest ajaloolisest sündmusest ja veendumust, et Eesti Vabariigi saatus on kindlalt rahva kätes. Teie Lennart Meri Londonis 12. märtsil 2000