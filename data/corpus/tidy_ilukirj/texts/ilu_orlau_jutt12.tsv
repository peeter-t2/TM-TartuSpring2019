par_nr	head	sentence
1	 Rannahiidsed 	 Rannahiidsed 
2	NA	 Karen Orlau 
3	NA	 Külajutud on halastamatud ja põhjalikud . 
3	NA	 Mida täpselt ei teata , mõeldakse juurde ja see läheb paljus täppi . 
3	NA	 Eitedel on terav silm , mis tabab ühest ettevaatamatust liigutusest ära selle , mida varjata taheti . 
3	NA	 Neid ära petta on — peaaegu — võimatu , see nõuab liiga palju enesevalitsemist ja ebainimlikku järjekindlust . 
3	NA	 Moorid on uskumatult uudishimulikud . 
3	NA	 Nad ei pea paljuks südaöösel naabri aknast sisse piilumas käia , kui on arvata , et sealt midagi uut näha võib . 
4	NA	 Kunagi ma arvasin , et külanaised teavad kõigist kõike . 
4	NA	 Paadisadama ja poesaba sosinad jäid mu meeltesse kinni nagu sõnumid varjatud saladustest , mida vanemad ja targemad nii enesestmõistetavalt teadsid ning mida mina ise aimatagi ei osanud , sest olulisemad asjad täiskasvanute maailmast ei omanud minu jaoks veel mingit tähendust . 
4	NA	 Saladused , mida lastele rääkida ei tahetud , tekitasid kadedust ja ebamäärast lootust , et kui vanemaks saan , tean kõike nagu nemadki . 
5	NA	 Puhas juhus — pole küll alust arvata , et selles oli midagi seatut — kummutas mu usu külanaiste kõigeteadmisesse . 
5	NA	 Nagu oleks ühe maailma alt avanenud korraga uus , vähemalt sama suur maailm , millest keegi teine peale minu midagi ei aimanudki . 
5	NA	 See on üksjagu kõhe kogemus ja raskestitalutav teadmine , eriti nii noorele . 
6	NA	 Ma ei saanud aru , kuidas nad ometi ei märganud . 
6	NA	 Mõni inimene võib tõesti olla nagu meri , mille pinnalt päikesevalgus vastu peegeldab ja mille põhjas võib olla ... kõike . 
7	NA	 Asi sai tegelikult alguse just külajuttudest . 
7	NA	 Neist imbus minussegi teadmisi ja poolteadmisi ümberkaudseist , suhtumisi ja hoiakuid , ilma et õieti tähelegi panin . 
7	NA	 See on kohaliku päritolu paratamatus ja privileeg . 
8	NA	 Võõrastega on külarahvas napisõnaline , aga kui oled oma veri , siis ei loe seegi , et elad teist põlve linnas . 
8	NA	 Sind kutsutakse südamlikult sisse , pakutakse kohvi ja värsket suitsukala , mis tuuakse lauale koos võitopsi ja kausitäie mundris kartulitega . 
8	NA	 Sinu perekonnanime perenaine ei tea , sest seda pole vajagi . 
8	NA	" Sest sa oled ju see "" Jaanikse tidrik "" ja sellega on asi selge . "
8	NA	 Omakülainime . 
8	NA	 Kõik uudised räägitakse hoole ja armastusega ära . 
8	NA	 Sa kuulad , imestad seal , kus seda oodatakse , ja pärid lähemalt , kui tuleb lähemalt pärida , täites nii omamoodi rituaali . 
8	NA	 Rituaal näeb ette ka seda , et ei küsides ega vastates ei võta kumbki Liivotsa nime suhu . 
8	NA	 Omad seda ei tee . 
9	NA	 Juba väikestena tajusime Liivotsa ümbritsevat salapära , aga see ei tõmmanud ligi , vaid peletas eemale . 
9	NA	 Kindlasti mõjus meile ka täiskasvanute pime hirm selle talu ees . 
9	NA	 Mida vanemaks me saime , seda rohkem hakkasime suurte inimeste juttudest aru saama — varem lasime teatud vihjed ja ümbernurgaütlemised lihtsalt kõrvust mööda ning lihtsustasime need lood nõiamuinasjuttudeks . 
9	NA	 Aga ka see , et hirmu tagamaad selgemaks said , ei vähendanud pelgu sugugi , andis sellele lihtsalt elu ja sügavust juurde . 
10	NA	 Liivotsa oli vana ja käestlastud talu , mis asus teistest eraldi , rannaserva pidi umbes pool kilomeetrit külast väljas . 
10	NA	 See vahemaa poleks mujal ju midagi , aga meil , nagu paljudes teisteski rannakülades , seisavad majad piki mereäärt aed-aia kõrval koos . 
11	NA	 Rand ei olnud Liivotsa all suurem asi . 
11	NA	 Maja alla ulatus vesine ja kivine sodiheinamaa , poolenisti kõdunevat merekõntsa täis , mis soojal ajal üsna hullult haises . 
11	NA	 Liivotsa asus neemenuki taga . 
11	NA	 Küla pool neeme oli väike selgeveeline Liivalaht — ainus rannariba sealkandis , kus oli liivapõhi . 
11	NA	 Teisel pool oli Riimilaht — samasugune sogane pilliroogu kasvanud rand nagu Liivotsa allgi , lisaks jooksid lahte mitmed soo-ojad ning tõid sinna punast turbavett . 
11	NA	 Ujumas ei kõlvanud seal käia , vesi oli punane ja roojane . 
12	NA	 Liivotsa akendel olid pooled klaasid puudu ning see ainult süvendas laokilejäetud maja trööstitust . 
12	NA	 Koja ümber vohasid raudnõgesed ning ka kunagine aed , milles ainult metsistunud õunapuid võis ära tunda , oli umbe kasvanud . 
12	NA	 Hämarikus ei julgenud keegi piki randa Liivotsast mööda minna , ikka tehti sisse suur kaar ja mindi mööda maanteed . 
13	NA	 Ometi elas Liida selles majas . 
13	NA	 Suitsuriba tõusis korstnast ainult pakasega , muidu istus Liida voodis teki sees . 
13	NA	 Külast toodi talle paar korda nädalas toitu . 
13	NA	 Paistis , et see oligi kõik , mida vana naine eluks vajas , sest ta ei käinud kordagi poes ega pidanud peenraid . 
13	NA	 Õieti ei käinud ta päeval üldse majast väljas . 
13	NA	 Räägiti , et öösiti on teda rannas nähtud , Liida olevat jalgupidi Riimilahe punases vees ringi kahlanud ja omaette poolsegaselt pomisenud , nagu ajaks kellegagi juttu . 
14	NA	 Lastele oli antud karm keeld , et nad peale hämaruse saabumist Liivalahes ei mängiks , aga ega me sinna kippunudki . 
14	NA	 Keegi ei tahtnud pimedal rannal Liivotsa nõiaga kokku saada . 
15	NA	 Ühel jaanitulel nägime teda siiski . 
15	NA	 Suuremad poisid ja tüdrukud hüppasid juba üle tule , Merimägede Valmar mängis lõõtsmoonikut ja moorid laulsid . 
15	NA	 Vanemad inimesed istusid luiteharjadel , meie jooksime rannas ja rannalepikus ringi . 
15	NA	 Korraga jättis vana- Valmar mängu katki . 
15	NA	 Liivotsa poolt lähenes peoplatsile suurekasvuline kõhn vanaeit . 
15	NA	 Kõik vahtisid ammulisui , kuidas ta randa mööda külarahva poole rühkis , valged juuksesalgud rätiku alt lehvimas ja paks talvemantel ümber kisutud . 
15	NA	 Liida nägu oli lai ja üleni hallikasvalge , nii et esimese pilguga ei märganud ei suud ega silmi . 
15	NA	 Ta ei vaadanud kellelegi otsa , ei tervitanud kedagi , vaid istus peoplatsi serva maha , teistest veidi eemale . 
15	NA	 Ta nägu oli pööratud mere poole ja sinna ta kogu selle õhtu ainiti vaataski , oma laia ülakeha aeglaselt edasi-tagasi koogutades . 
15	NA	 See oleks võinud mõjuda haletsusttekitavalt , aga kogu Liida hoiak ning tema ilme olid selleks liiga kurjakuulutavad . 
15	NA	 Inimesed nihkusid eemale ja püüdsid mitte tema poole vaadata . 
15	NA	 Emad võtsid väiksemad lapsed sülle . 
15	NA	 Paar moori tõusid püsti ja läksid tasakesi ära . 
15	NA	 Vanematel naistel oli Liida vastu kõige sügavam vimm . 
16	NA	 Sakutatud pidu võttis küll tasapisi tuurid üles , sest kohal oli ometi noori õllekuraasiseid külamehi . 
16	NA	 Hoog ei saanud siiski päris endiseks , kuni see võigas kuju seal istus ja omaette tasakesi koogutas . 
16	NA	 Ühel hetkel tõusis ta aga püsti ja läks ära , samamoodi vaikides ja endassetõmbunult , nagu oli tulnudki . 
16	NA	 Peoliste pilgud saatsid teda , kuni ta hämarusse kadus . 
17	NA	 Me kartsime Liidat ennem juba niikuinii , aga pärast jaanituld tundsime ta ees kabuhirmu . 
17	NA	 Raske öelda , millest see tuli — ilmselt oli ta olekus midagi niivõrd võigast ja ebaloomulikku . 
17	NA	 Õhtuti oli raske magama jääda , kui kujutlesime , kuidas ta pimedas mööda küla käib ja meie akendest sisse vaatab . 
17	NA	 Kui me mängudega videviku peale jäime , läksime kobaras koos külla tagasi , sest üksi minnes tikkus vägisi peale tunne , et vana Liivotsa nõid seisab sealsamas mõne suurema kivi või puutüve taga , astub sealt kohe välja ja sirutab oma suured konkskäpad meie poole . 
18	NA	 Külas teatakse üksteise elulugusid tavaliselt oma kolm-neli põlve ette ja taha . 
18	NA	 Liivotsaga oli lugu teine , sest sealsed asukad ei olnud põliselanikud . 
18	NA	 Vana Liivotsa , Liida isa Juhan , oli tulnud kusagilt Noarootsi kandist . 
18	NA	 Mehel oli kaasas kaks last — poeg Kusta oli paariaastane ja Liida sülelaps . 
18	NA	 Räägiti , et kuigi Kusta on nagu isa suust kukkunud , olevat õde üsna teist nägu . 
18	NA	 Võib-olla , jah , emasse , aga tont seda teab . 
18	NA	 Ema ise olla varsti peale lapse sündi uppunud . 
18	NA	 Rannarahva jaoks küllaltki tavapärane surm , aga eided sosistasid . 
18	NA	 Nemad mäletasid veel neid aegu , kui saartel olid vanad kombed alles ja kui naine sohki läks , jäeti ta tormiga aerudeta paadiga avamerele , hoolimata keisrist , kuradist ja kroonukohtust . 
18	NA	 Mõistagi oli see just selline jutt , mis külamuttidele meeldis ja mida nad mõnuga rääkisid . 
18	NA	 Kes seda uskus või ei uskunud , aga Liivotsale andis see süngust ainult juurde . 
19	NA	 Räägiti veel , et Liivotsa Juhan oli randa tulles hull töömees olnud , koha aasta-paariga üles ehitanud , käinud hoolega kirikus ja oli õige mees võrgupaadis — ühesõnaga , temaga arvestati . 
19	NA	 Omaks ei võetud , sest ta oli morni ja kinnise loomuga ning üldse juhtus harva , et esimese põlve uustulnukas täieõiguslikuks külaliikmeks saab . 
20	NA	 Mida aeg edasi , mida suuremaks Kusta ja Liida kasvasid , seda enam hakkas Juhan jooma . 
20	NA	 Lapsed peitsid end isa viinatuuride ajal naabrite juures Miidutalus , sest Juhan oli raske käega ja kippus purjuspäi lastele kallale — eriti Liidale . 
20	NA	 Tüdruk käis pahatihti sinisekspekstud näoga kõrtsis viina järel , ise morn nagu tormivares . 
20	NA	 Ega ta kunagi kellegagi eriti pikalt rääkinudki . 
20	NA	 Kui keegi teda kõnetas , pomises ta midagi nii ohmakat , et teda peeti mõistuselt puudulikuks . 
20	NA	 Väljanägemiselt tal viga ei olnud — suure kondiga ja lihtsa olemisega tüdruk . 
20	NA	 Vend oli see-eest päris piltpostkaardipoiss , mängis lõõtsa ja käis juba mõneteistaastasena piiritusekuningas Krönströmi paatides . 
20	NA	 Kusta oli vist ainuke , kes nii noorena kaasa võeti ja see andis talle kuraasi veelgi juurde . 
20	NA	 See ei takistanud tal siiski leivaisast pilkelaule tegemast , pealegi olid kuninga hullud eluviisid poisil koguaeg ristipidi hambus . 
20	NA	 Koduse karmi kasvatuse asi — Vana- Juhan ei sallinud kergemeelsust silmaotsaski . 
21	NA	 Kui Krönström , laia joonega nagu ta oli , kinkis külavaestele oma nooda , laulis Kusta kõrtsiukse peal : 
22	NA	 Kes ei jäksa suve oota , eks see tõmma vaestenoota . 
22	NA	 Kui on vaesu liiga vähe , tuleb teisi juure teha . 
22	NA	 Mees võib ikke abi anda , käies nuugalt tädiranda . 
23	NA	 Krönström oli tõesti täies elujõus mees ja mõnelgi külavaesel oli tema nägu peas . 
23	NA	 Sellesse suhtuti nii ja teisiti , mõned naersid , mõned kiitsid takka . 
23	NA	 Piiritusekuningas oli kohalik kangelane , teda tavaliste mõõdupuudega ei mõõdetud . 
23	NA	 Mis muudele meestele patuks pandi , anti talle kergekäeliselt andeks . 
23	NA	 Krönström võis , mida teised ei võinud . 
23	NA	 Nii see lihtsalt oli . 
23	NA	 Rikas nagu mõisnik , ilus , nagu mõned ütlesid , ülbe nagu vanakurat — selles olid kõik ühel nõul — ja naised paindusid ta käes nagu pajuvitsad . 
24	NA	 Krönströmist räägiti veel üht kummalist lugu . 
24	NA	 Et teiste tüdrukute hulgas , kes ta järele rohkem või vähem varjatult õhkasid , olla olnud ka Liida . 
24	NA	 Mitte eriti ilus või ligitõmbav , aga kindlasti süütu ja üksjagu lihtsameelne . 
24	NA	 Võib-olla just see meeldiski Krönströmile , kes oli liigagi elunäinud ja võis teise rikkumatust sellevõrra rohkem hinnata . 
24	NA	 Igatahes oli ta kord külarahva suureks üllatuseks Liidal kosjas käinud . 
24	NA	 Paraku purjus päi ja suurema palaganiga . 
24	NA	 Ja kõigi veelgi suuremaks üllatuseks uksest ilma pikemata välja visatud . 
24	NA	 Mehe rahakotti mõõtma Juhan ei hakanud . 
25	NA	 Piiritusekuningaga sellist nalja teha oli ohtlikum kui palja tagumikuga ussipessa istuda . 
25	NA	 Külarahvas hoidis hinge kinni , sest Krönströmi vihahood olid tuntud . 
25	NA	 Läks aga teisiti — Krönström ei jõudnud midagi õieti ette võttagi , kui sai ise surma . 
25	NA	 Maanteelt leiti sodikssõidetud auto , ning sellest laip , millel koolnukangestuski oli jõudnud juba üle minna . 
26	NA	 Piiritusekuningal oli teisigi vaenlasi peale Liivotsa meeste . 
27	NA	 Eided sosistasid veel midagi : keegi olla näinud Liidat kodumaja taga võpsikus hommikuti öökimas . 
27	NA	 Teadagi , mis . 
27	NA	 Juhan oli küll jälile saanud ning tütre vaeseomaks peksnud . 
27	NA	 Kas sihilikult või kogemata nii , et sohkiminekust ei jäänud jälgegi . 
28	NA	 Siis tulid sakslased . 
29	NA	 Sakslased lasid Liivotsa Juhani ja tema poja Kusta vallamaja taga maha ja sellega oli lugu küll segane . 
30	NA	 Üldiselt jätsid sakslased siitkandi rahva rahule , hoolimata sellest , et vaeses kalurikülas oli parasjagu punaseid . 
30	NA	 Need jõudsid õigel ajal peitu . 
30	NA	 Aga Juhani peale oli keegi kaevanud . 
30	NA	 Rahva suus levis jutt , et kaebaja olnud Liida . 
31	NA	 Seda , miks Kusta maha lasti , ei osanud isegi külamutid mõistatada , aga ühel päeval olid mõlemad mehed läinud ja juba järgmise päeva õhtul kaevati endise vallamaja taha metsa auku . 
31	NA	 Viha tegi tüdruku pimedaks , oletati . 
31	NA	 Mõni sosistas Krönströmi surmast . 
31	NA	 Keegi ei teadnud täpselt . 
32	NA	 Rahvas teadis meeste matmiskohta küll , aga üles ei olnud neid enam keegi sealt kaevanud . 
32	NA	 Neil polnud siinkandis sugulasi ja nad ei olnud omakülainimesedki , kes neid raipeid ikka ümber matma hakkas . 
32	NA	 Liida mitte , sest peale isa ja venna mahalaskmist olla Liida päris ära pööranud . 
32	NA	 Ja mitte ainult mõistuse poolest . 
33	NA	 Kui Vana-Juhan teda varem üksjagu rangelt kodus luku taga hoidis , siis peale isa surma sai tüdrukust lausa sakste hoor . 
33	NA	 Mis aga veel hullem — ega ta külapoissegi pahaks põlanud . 
33	NA	 Mingi imevägi lausa tõmbas neid Liivotsale , hoolimata kogu küla naisteväe ühistest pingutustest . 
33	NA	 Ainus , mis nad saavutasid , oli see , et Liivotsa lits ei julgenud ninagi majast välja pista . 
33	NA	 Aga mis see luges , kui poiss hämariku tulles ise aknast sisse ronis . 
33	NA	 Liida ei jäänud hoolimata oma elukommetest sedapsi ja see pani külanaiste kibelevad keeled veel kiiremini käima . 
33	NA	 Kes rääkis Juhanilt saadud keretäiest , mis esimese lapse ära viis , kes sosistas midagi muud , aga üks oli kindel — vähese üritamise taha Liivotsal see asi küll ei jäänud . 
34	NA	 Mida aeg edasi , seda enam hoiti Liivotsast eemale . 
34	NA	 Külanaised võisid tasumisega oodata küll , nad on kuratlikult kannatlikud ja väga pika mäluga . 
34	NA	 Need ajad , mil Liida võis mehi hullutada , läksid lõpuks mööda ja siis jäi ta üksi . 
34	NA	 Kui mõnel külamehel võiski olla Liivotsaga seotud ilusaid noorusmälestusi , siis kes nende käest küsis . 
34	NA	 Külanaiste tasumisetund oli peale pikka ootamist kätte jõudnud ja mehed püsisid kodurahu huvides vait . 
34	NA	 Rannakülas , kus iga inimene sõltub teistest , kus põldegi haritakse ühiselt , hakates küla ühest otsast pihta ja lõpetades siis , kui kõikidel saak salves , tähendab külast väljaheitmine palju hullemat karistust kui kusagil mujal . 
35	NA	 Aastakümnete möödudes süvenesid nii inimeste põlgus — kui ka hirm . 
35	NA	 Liivotsaga ei olnud asjad päris korras . 
35	NA	 Liidaga kaugeltki mitte . 
36	NA	 Räägiti lugu , kuidas üks naine , kelle Liida olevat ära sajatanud , kuna see teotas teda veel hullemini kui teised , üsna kohe peale needuse ütlemist Liivalahes uppus . 
36	NA	 Ta olnud külarahva mäletamist järgi hea ujuja — nagu sealkandis tegelikult kõik . 
36	NA	" Kaldalolijad näinud vaid , kuidas ta kaugemal vees rabeles ja hüüdis : "" Laske lahti ! "" — justnagu oleks keegi teda vee alla tõmmanud . "
37	NA	 Hirm oli Liidale tegelikult kasulikum kui põlgus . 
37	NA	 Külainimeste hirm hoidis Liidal elu sees . 
37	NA	 Et oma majast õnnetust eemal hoida , hakati kasutama vana head vahendit - viidi nõiale toitu . 
37	NA	 Aga mitte nõia enda kätte , nii võis kuri silm su ikkagi ära teha , komps tuli jätta ukse taha . 
38	NA	 Selle kombe tõttu nägingi ma Liidat teist korda ja see oli üsna jube . 
38	NA	 Õnneks olin siis juba veidi vanem . 
38	NA	 Väikeseid lapsi ei saadetudki kunagi Liivotsale . 
38	NA	 Aga käima seal pidi . 
38	NA	 Oli teada , et täiskasvanuid ei sallinud vana naine silmaotsaski , ja kuna nõia sajatamist kardeti , saadeti iganädalast kompsu kohale viima mõneteistaastased rüblikud . 
38	NA	 Nendega ei juhtunud midagi . 
38	NA	 Kambakesi minnes jätsid nad kompsu trepi peale , üksi ei mindud väravapostist kaugemale . 
38	NA	 Aga mina polnud varem käinud ja olin uudishimulik , kurja silma ma ka miskipärast ei kartnud . 
38	NA	 Ilmselt linnas elatud aastate mõju . 
38	NA	 Ütlesin naabrilastele , et oodaku Liivalahes ja marssisin uljalt läbi sodiheinamaa . 
39	NA	 Liivotsa trepi peal jäin kuulatama . 
39	NA	 Majas valitses täielik vaikus , aga ometi pidi Liida kodus olema . 
39	NA	 Uks oli irvakil ja kojast lõi vastu kõdunemishais . 
39	NA	 Tahtsin just koputada , kui Liida kojaukse lahti tõmbas . 
40	NA	 Ta oli seisnud otse ukse taga , nii et ma oleksin pidanud igal juhul kuulma , kuidas ta hingab , aga ma ei kuulnud . 
40	NA	 Tal oli seljas seesama hall villane mantel ja peas seesama erkroosade roosidega muhu rätik , mida mäletasin ammuselt jaanitulelt . 
40	NA	 Justnagu poleks ta riideid vahetanudki . 
40	NA	 Nii lähedalt paistsid isegi ta vesiselt hallid ja kuidagi laialivalgunud silmad sama värvi näost välja . 
40	NA	 Neis oli ebaloomulikult kalki ükskõiksust , mis lihtsalt halvas . 
41	NA	 Seda kutsutakse vist küülikukangestuseks , kui tahad jooksu pista , aga keha ei kuula sõna . 
41	NA	 Ka vana naise lehk oli nii vänge , et lõi hinge kinni . 
41	NA	 Ja siis , täpselt nagu külalaste kõige hirmsamates tondijuttudes , tõstis Liida oma suure konksus käe ja sirutas selle minu poole . 
41	NA	 Veidi enne , kui ta oleks mind puudutanud , sain liikumisvõime tagasi . 
41	NA	 Surusin talle kompsu pihku ja pistsin jooksu . 
42	NA	" "" Ooda ! "" hüüdis Liida korraga . "
42	NA	 Jäin väravapostide taha pidama , ohutum kaugus , nagu see oli , ning olin iga hetk valmis edasi jooksma . 
43	NA	" "" Ää siis joosse kohe , ütle , mes putru sa ka tõid ? "" "
43	NA	 Eit tõstis kompsu näo ette ja nuusutas häälekalt . 
43	NA	 Ta oli siis nii loomasarnane , et pistsin ikkagi plagama , nagu oleks surm silme ees . 
43	NA	 Elu sees ei ole nii kiiresti jooksnud . 
44	NA	" "" Jaanikse Ann ! "" hõikas ta mulle veel järgi ja ütles siis midagi päris arusaamatut . "
44	NA	" "" Oia täiskuuöösse riimiviest eemal ! "" "
45	NA	 Võib-olla oli see ka midagi muud , sest ma olin juba päris kaugele jõudnud ja rand kajas vastu . 
46	NA	 Mõned aastad hiljem , ühel talvel , kui mina kaugel ära koolis olin , Liida suri . 
47	NA	 Kui lapsed lõpuks isade-emadele rääkisid , et kõik toodud kompsud on väravaposti kõrval puutumata , võeti mehed kokku ja mindi vaatama . 
47	NA	 Krõbedam külm oli juba möödas , kiskus esimesi päevi kergelt sulale . 
47	NA	 Seepärast tundsid nad ka lõhna , kui õueväravast sisse astusid . 
47	NA	 Liida surnukeha oli pakase aegu ära külmunud , aga hakkas nüüd koos kraavipervede ja künkapealsetega tasapisi üles sulama . 
47	NA	 Ta leiti kolde eest , sealsamas hunnikus oli pinu metsaoksi , mitte jämedamad kui mehe sõrm — paistis , et käsitsi murtud , ja tikutops koos kahe väävlitukskraabitud tikuga . 
47	NA	 Oletati mitmeti , millesse ta suri . 
47	NA	 Enamus külamoore leidis , et küllap kuri tuli nõia hinge järele , kui see tuld tegi , ning see oli tal ainult ärateenitud ots . 
48	NA	 Aga siis levis külas kulutulena uudis , mis ladramooride suud lukku pani . 
48	NA	 Arst olla öelnud , et ... 
48	NA	 Liida olnud juba paarkümmet aastat täiesti pime . 
49	NA	 Ta oli kolde ette surnuks külmunud , sest ta oli näljast liiga nõrk , et tikkude järgi minna . 
49	NA	 Poes ei käinud ta ilmselt sellepärast , et ei osanud sinna enam minna , kui kauplus teise majja koliti . 
49	NA	 Sellest oligi peaaegu kaksümmend aastat möödas . 
49	NA	 Külla abi küsima ei läinud ta ammugi . 
49	NA	 Ja selge , mispärast ei läinud . 
50	NA	 Mind oli ta ka võib-olla sellepärast ukse taga oodanud , et tahtis midagi paluda . 
50	NA	 Lapse käest oleks ta ehk abigi küsinud . 
50	NA	 Kurat teab , kui kaua ta seal kedagi oodates seista võis . 
50	NA	 Vaevalt ta sedagi aimas , et tulijat ehmatab . 
51	NA	 Peale seda ei ole külas mitte üks hing Liivotsa nime suu sisse võtnud , isegi need moorid , kelle keeled vanast vaenust aetuna varem kõige kibedamalt sügelesid . 
52	NA	 See pole veel kõik . 
52	NA	 Kuigi võiks olla . 
53	NA	 Mõtlesin mõnikord selle peale , mida too õnnetu nõiakspeetu mulle öelnud oli , aga ei osanud eriti sotti saada . 
53	NA	 Riimilaht asus küll sealsamas , ujumiseks oli see liiga sogane . 
53	NA	 Meid hoiti sealt eemal ka sellepärast , et jõed tõid lahte tumepunast soovett ja see pidi roojane olema . 
53	NA	 Liiati ei käinud me elades öösiti kaugemal ujumas , kui otse oma taluõuede all paadimuulides . 
53	NA	 Nii oleks see Riimilahe lugu küllap saladuseks jäänudki , kui ma poleks Leenega sõbraks saanud . 
54	NA	 Suvel sain vana-Leene paadiliseks . 
54	NA	 Leene oli ütlemata mõnus eit , käbe ja terane , ning laulis iga töö ja tegemise kõrvale . 
54	NA	 Ta teadis peast mitutuhat laulu ja mõned head aastad hiljem , kui ta oli juba kaheksakümmend või nii , sai ta oma heameeleks Tartu etnograafide harda tähelepanu osaliseks . 
54	NA	" Leene laulud on , jumal tänatud , seega kusagil tallel , sest mina mäletan vaid väheseid salme kunagi laiemalt levinud "" Röövel Rinaldiinist "" ja "" Mustast Kaptenist "" , aga Leene enda tehtud lugudest ainult viisijuppe ja üksikuid ridu . "
54	NA	 Küllap laulis ta need etnograafidele rahvalaulude pähe ette ja pidas ise peenikest naeru . 
55	NA	 Miidutalu Leenel oli ehtne indiaalasenägu — kõrgete põsesarnade ja suure kongus kullininaga . 
55	NA	 Tal olid selged ja väga terased helesinised silmad ning juuksed täiesti valged . 
55	NA	 Mitte raugavalged , vaid kerge kollaka tooniga , aga võib-olla tuli see sellest , et ta neid iga kord peale sauna kummelileotisega loputas . 
55	NA	 Pidi juustele head tegema . 
55	NA	 Seda , et ta leotisele sõnad peale lausus , teadsin vist küll ainult mina , aga ma olin sellele ka kogemata peale sattunud . 
55	NA	 Ilmselt ei tahtnud ta , et külainimesed räägiksid . 
56	NA	 Me klappisime omavahel hästi ja võrgupanemise sain ma alles tema käe all õieti selgeks . 
56	NA	 Ühel õhtupoolikul , kui Jaanikse ja Miidutalu lestavõrke sisse viisime , jälle kahekesi paadis , kasutasin juhust ja pärisin Liida järgi . 
56	NA	 Lapsena pidid nad ju üksteist päris hästi tundma . 
57	NA	 Leene , sinder , rääkis päris tavalist — ja päris head — kirjakeelt ka , kui linnas käis , aga rannas ei saanud seda silbivõrragi suust , vaid pruukis keelt , mis oli peaaegu et vana rannamurre . 
57	NA	 Aga mitte päris , linna virtinakooliaastad olid temassegi oma jälje jätnud . 
58	NA	" "" Va viinakuningas Krönström tegi tidriku ää . "
58	NA	 Vaada , lats , kõrralik mies om inemisele mudu ikke roheks , a sie mies oli üits sindrivile . 
58	NA	 Kui taale ütekõrra meski pähä läits , ei siis põld enämb pidamist . 
58	NA	 Va kurjam sai ikke , mis tahtse . 
58	NA	 No ja Liivaotsal olli säänne kõrd , et äi old sial Vana-Juhani silma all määnegist litutamist , lats istsi kodon ja kaik . 
58	NA	 A Liida , va loll , läits trotsi ja akse kodon takka ülõss lüöma niikut aige lehm . 
58	NA	 Eks sie viinakuninga vastalinõ vaim lõi pähä , mes muud . 
58	NA	" Tegid katõkesi tüki ää , jüst ennegu mies isi surma sai . "" "
59	NA	" Leene muigas kõveralt ja lisas : "" Niikut tollest kurjavaimust eläväst piast mihegist kasu oless old . "" "
60	NA	" "" Ja mis siis edasi sai ? "" uurisin , ise mitutpidi põnevil . "
60	NA	 Juhtus ikkagi haruharva , kui sellistest asjadest noortele tüdrukutele räägiti . 
60	NA	 Leene sai sellest ise ka aru , aga lõi siis käega . 
61	NA	" "" Mes ikke . "
61	NA	 Vana-Juhan andse Liidele sihandse koosa , et äi tulnd sialt miskit . 
61	NA	" Ullem viel — Liide pias miski praksahti ja nii sie läits . "" "
62	NA	" "" Hirmus ikkagi , kuidas ta need aastad elama pidi . "" "
62	NA	 kurtsin vastu . 
63	NA	" Leene kätsatas üpris teravalt : "" Kurja vasta äi saa ilusti . "
63	NA	" A mes meil ülõ jäi , süöd sitta vai surõd vällä . "" "
64	NA	" "" Mis kurja ses Liides enam ikka ? "
64	NA	" Või oli vana viha tõesti nii vägev ? "" pärisin mina , kergekäeline kõiki neid mahalaskmisi ja uppumisi unustama . "
64	NA	 Need kõik olid ju ainult jutud , kättemaksuhimuliste mooride lora . 
64	NA	 Natuke puges siiski hirm naha vahele . 
64	NA	" See "" kuri "" tuli Leene suust nii kõlavalt ja see pole üleüldse ega ülepea hea kõlaga sõna . "
65	NA	" "" Äi tuu polõ latsejutt ! "" pani Leene mind teraselt seirates asjad paika ja palus mul lõpetada see aeruga kalapüüdmine . "
65	NA	 Ja sinnapaika see jäi . 
66	NA	 Ja oleks ehk jäänudki , kui me ühel augustikuu hommikul ei oleks lestavõrgust leidnud midagi hoopis hullu . 
66	NA	 Olime jälle kahekesi paadis , sest ainult mõned Miidutalu võrgud olid meres . 
66	NA	 Tuul tõi merest sitta randa ja meil oli kalavaru piisavalt , et mitte päev otsa võrke noppida . 
66	NA	 Aga Leenel oli väike riskikirg veres , et oleks , millele pöialt pidada . 
66	NA	 Seekord läks meil kehvasti . 
66	NA	 Võrgud olid vetikatest rasked ja jumala tühjad . 
66	NA	 Viimane oli veel jäänud . 
66	NA	 Selle pullud ulpisid veidi kaugemas vees , üle neemenina , otsaga juba Riimilahe poole . 
66	NA	 Leene oli aerudel , mina tõmbasin võrku . 
66	NA	 Korraga valendas miski läbi vee nagu suure kala kõhualune . 
66	NA	" "" Siig ! "" mõtlesin , aga kõvasti öelda ei tohi — see sõnub saagi ära , paneb teine viimasel hetkel putku ja naerab sulle näkku . "
66	NA	 Otsi teist lolli ! 
67	NA	 Tõmbasin võrgu sisse ega uskunud silmi . 
67	NA	 Uppunud kutsikas , oletasin võõrastades . 
67	NA	 Mitte äsjasündinud , nagu neid enamasti uputatakse , vaid midagi sellist , milline see loom peaks välja nägema tükk aega enne sündi . 
67	NA	 Ta kehal ei olnud karvaraasugi , see oli paljas ja soolases vees ligunemisest jälgilt valge . 
67	NA	 Laip lebas lõdvana võrgu peal , aga tegelikult ei hoidnud teda ükski niit kinni . 
68	NA	 Leene põrnitses jubedust , kulm kortsus , võttis ta siis minu suureks üllatuseks tagajalgapidi pihku ja tõstis üles . 
68	NA	 Näis , et nad vahtisid üksteisele sel hetkel otsa . 
68	NA	 Järgmisel hetkel libises elukas Leenel käest ja plartsatas vette . 
68	NA	 Tundus , nagu oleks ta end vana naise peost välja väänanud , aga see võis olla ainult silmapete . 
68	NA	" "" Loobitassõ ka igatsugu raipesi vette "
68	NA	 .... 
68	NA	" "" pomises Leene mulle altkulmu pilku heites ja kätt kitlisse puhtaks tõmmates . "
68	NA	 
69	NA	 Tegin lihtsauskse näo , aga kui ta neljapäevaöösel Riimilahte hiilis , olin tal kannul . 
70	NA	 Miidutalu oli küla viimane maja , peale seda tuli Liivalaht ja siis Liivotsa . 
70	NA	" Oletasin varemgi , et Leene , terase silmaga naisterahvas , kes külanaiste hulgas erandina tõesti teadis rohkem kui välja rääkis , teab ka Liidast ja sellest "" täiskuuöisest riimiveest "" rohkem , kui pealtnäha paista . "
70	NA	 Eriti , kui nende majad nii lähestikku . 
70	NA	 Eriti , kuna mu kõrvu oli kostnud sahinaid Liivotsa Kusta naisevõtuplaanidest , aga siiski piisavalt napisõnalisi , sest olgu küla latataradega kuidas on , õige koha peal vaikidaoskamine on samuti see , mis omasid võõrastest eristab . 
70	NA	 Osa jutte olid ainult mooridele enestele , mitte aga noortele plikanattidele . 
70	NA	" "" Äi tuu polõ latsejutt ! "" kuulsin ma sagedamini kui see mulle meeldis . "
71	NA	 Kui ma siis sel suvel peale Liida surma Miidutalu albumeid tuulasin , leidsin kaanevoodri vahelt kaks peidetud pilti : üks leeritüdrukutest , kelle hulgas tundsin ära mõne külainimese , Leene ning Liida . 
71	NA	 Nad seisid kõrvuti ja hoidsid üksteisel pihast kinni . 
71	NA	 Midagi sellist olingi ma otsinud , sest , niipalju kui ma mäletasin , ei olnud Leene kordagi rääkinud n e i d jutte . 
71	NA	 Liida oli seal pildil tõesti selline , nagu külamoorid rääkisid — lihtsa olemisega , endassetõmbunud ja tõsine . 
71	NA	 Esimene mulje jäi , et sirgjooneline ja selge inimene , aga esimene mulje on , teadagi ... 
72	NA	 Teisel pildil oli Leene koos Liida , pikakasvulise noormehega ning vanema mehega . 
72	NA	 Vanamees oli nii äravahetamiseni noorema sarnane , et nende sugulus oli esimese pilguga selge . 
72	NA	 Paistis , nagu oleks pildil üks ja sama mees , üks nooremana ja teine vanemana , isegi silmavaade oli sarnane , rääkimata kehahoiakust . 
72	NA	" Kui noore mehe näol oli enesekindel "" õige mehe "" ilme , siis vanamehe näos oli aeg sama joont süvendanud ning mees oli oma halastamatus askeetlikkuses peaaegu hirmuäratav . "
72	NA	 See kaksainsus jättis omamoodi võika mulje . 
72	NA	 Hiljem olen õppinud kartma inimesi , kes enese õiguses nii kindlad on . 
73	NA	 Leene ja noormees olid üksteise käevangus . 
73	NA	" Kui foto taha vaatasin , leidsin sealt : "" Helene Venström ja August Saar koos Aliida ja Johannes Saarega , 1939 , Talinas "" . "
74	NA	 Leene oli eluks ajaks vanatüdrukuks jäänud . 
74	NA	 Kusta oli plaaninud naist võtta . 
74	NA	 Liida laskis Kustase maha lasta . 
74	NA	 Nii lihtne see oligi . 
75	NA	 Ühesõnaga , hiilisime Riimilahte , oli neljapäev ja kuu oli ümmargune nagu hõbemünt . 
75	NA	 Kangete kontidega ja kõva kuulmisega Leenet ei olnud raske märkamatuks jäädes jälitada , eriti ühel kolmeteistaastasel . 
75	NA	 Kui ta Liivotsast mööda läks , sülitas ta maja poole . 
75	NA	 Paistis , et vana viha oli vägev küll . 
76	NA	 Riimilaht on madal ning üsna pilliroogukasvanud lahesopp . 
76	NA	 Soost ulatus sinna paar jõesuuet ning seetõttu oli kogu Riimilaht turbaveest paks ja veidi verevärvi . 
76	NA	 Ime siis , et külainimesed seda roojaseks pidasid ning ükski naine seal ujumas ei käinud . 
77	NA	 Peitsin ennast pilliroo varju ja jäin ootama . 
78	NA	" "" Mes passite siin ! "" kätsatas Leene , nii et ma süüdlaslikult võpatasin , ja kõndis siis jalgupidi vette . "
78	NA	" "" Äi ole teil siin änam tegemist ! "
78	NA	" Nüid on äraminõmiseaig ! "" "
78	NA	 Ja siis ei olnud see enam Leene , vaid valgete salkudega küürusselgne nõiamoor , kes sajatas päris saagusõnadega . 
79	NA	 Mina ei näinud seda , mida tema nägi , nii ei teagi ma öelda , kes või mis seal oli , aga kui Leene manamise lõpetas , nägin vett liikumas . 
79	NA	 Mõniteist veeviirgu suundusid kaldaveest sügavamale . 
79	NA	 Vesi liikus teistmoodi kui kala kohal , umbes nii , nagu oleks part otse veepinna all ujunud . 
79	NA	 Pinnale ei tulnud nad kordagi . 
79	NA	 Oli selge , et pardid need ... küll ei olnud . 
80	NA	 Nad ujusid lahest minema , otse avamere suunas . 
80	NA	 Leene pomises edasi . 
80	NA	 Korraga lahvatas vesi päris tema lähedal tugevalt üles . 
80	NA	 See polnud enam väike loom , vaid ... väga suur . 
80	NA	 Sama suur kui inimene . 
80	NA	 Ta oli vee all päris Leene lähedal , ujus ümber vana naise kiireid ja ähvardavaid ringe . 
80	NA	 Leene aga seisis seal , poolde säärde vees ning vajus aina enam kühmu . 
80	NA	 Ta hääl tõusis kiledaks ning kui ta käega vastu vett lõi , polnud see võimukas nagu varem , vaid abitu ja hirmul . 
81	NA	 Siis veepind silenes . 
81	NA	 Leene seisis sealsamas ja ootas . 
81	NA	 Ei tea , kas seda , et sõnad mõjuma hakkaks , või sai ta aru , et selle suure peale need ei mõjugi ja ootas midagi muud . 
82	NA	 Pikka aega ei olnud lahes mingit liikumist näha . 
82	NA	 Siis lõi vesi korraga keerisesse ja Leenele lendas larakas Riimlahe seisvast adrukõntsast rasket vett otse vastu nägu . 
82	NA	 Ta ei liigutanudki , lihtsalt seisis ja sopp tilkus omasoodu alla . 
82	NA	 Hais lõi üles ja ulatas minuni välja . 
82	NA	 Jälk hais oli , nagu poleks tegemist merevee , vaid mädaneva verega . 
83	NA	 Siis oligi kõik . 
83	NA	 Lai veeviirg tegi veel ühe laisa ringi ümber Leene ning suundus lahest välja avamerele . 
83	NA	 Väikestele järele . 
84	NA	 Mina olin võsast ammu läinud , kui Leene kord veest välja jõudis . 
84	NA	 Ta ei oleks naljalt andeks andnud , kui keegi teda sellisena näinud oleks , sirge seljaga vanamoor nagu ta oli . 
85	NA	 Võttis aastaid , enne kui ma julgesin Leenega sellest otse rääkida ja tema oli siis ka piisavalt vana , et valetamisel eriti mõtet polnud . 
86	NA	" "" Sina ju teadsid , et Liida pime oli ? "" "
86	NA	 See oli kõige süütum , mida võisin küsida . 
86	NA	 Muul ei olnud ka mõtet , sest olin naiste asjust üht- teist aru saama hakanud ning aimasin niigi , mis seal meres ujusid . 
87	NA	 Leene ei öelnud mitte kui midagi . 
87	NA	 Aga ta ei öelnud ei . 
88	NA	 Kahju , et küsisin , sest Leene hakkas minust peale seda eemale hoidma . 
88	NA	 Päris sõpradeks me enam ei saanudki ning kui ta lõpuks linna haiglasse viidi , võtsin liiga kaua hoogu , et teda vaatama minna . 
88	NA	 Ei tea , mis ta sellest ise arvas — võimalik , et tundis kergendust . 
89	NA	 Peale Leene surma sain kirja . 
89	NA	 Ruuduline vihikuleht oli tihedalt täis kirjutatud : 
90	NA	" "" Õiglus on inimese enese äratundmise asi . "
90	NA	 Enne mõõtmahakkamist mõõda oma mõõdupuu üle , et ikka ulataks . 
90	NA	 Ülekohut karistades teeme seda ainult suuremaks . 
90	NA	 Aga inimese hing on kange ja ei luba niisama jätta . 
90	NA	 Liivotsa Juhan arvas samamoodi , ja Liida ise . 
90	NA	 Mina ka . 
90	NA	 Arvasin , et see , mis minult võeti , on elus kõige tähtsam . 
90	NA	 Surivoodil mõtled teisiti . 
91	NA	 Arvasin , et üksindus on mulle määratud . 
91	NA	 Eriti , kui Kusta suri . 
91	NA	 Ma sain ju hakkamagi . 
91	NA	 Aga praegu , siin haiglas , on üksinda kõhe . 
91	NA	 Oleksin pidanud vist koju jääma , seal oleks ehk parem olla . 
91	NA	 Siin saad elust teistmoodi aru ja üksindus jõuab luuni välja . 
91	NA	 Ma ei saa isegi sellest rahulikult mõelda , sest kujutan kohe ette , mida Liida tundis , ja mul on enese pärast hirm . 
91	NA	 Viha on kadunud , sest surm on nii ligidal . 
91	NA	 Ilma vihata tundub mu tegu mulle esimest korda ebaõiglasena . 
91	NA	 Üks mees ei saa naise jaoks nii tähtis olla kui lapsed . 
91	NA	 Kummaline , et see teadmine võib mõnele jõuda nii hilja . 
91	NA	 Lausa narrilt hilja , ei nüüd pole enam teha midagi . 
92	NA	 Liida maksis kolmteist korda täishinda ja mina arvasin , et ikka pole küll . 
92	NA	 Neist vähestest teadmistest , mis ma vana Maria käest noorespõlves sain , oli paar äraneedmist , mida ma varem ega hiljem pole kasutanud . 
92	NA	 Ainult need kolmteist korda ja iga kord tundus mulle , et see on karistuseks ikka veel liiga vähe . 
92	NA	 Võib-olla sellepärast , et Liida oli vait . 
92	NA	 Isegi siis ei palunud , kui jälle Riimilahte roomas , vererida taga . 
92	NA	 Ta oli küll pime , aga tumm ta ju polnud , armu paluda oleks ta , raisk , saanud küll . 
93	NA	 Ma pole ikka andeks andnud . 
93	NA	 Ega ma tahagi . 
93	NA	 Ainult mõtlen omaette , mis me olime . 
93	NA	 Lihtsalt seda suurt viha enam ei ole . 
94	NA	 Pidas ta ise seda äkki õiglaseks ? 
94	NA	 Siis tundub mu tasumine mulle mannetuna . 
94	NA	 Ei taha ennast paremaks teha , kui ma olen — ma polnud kohtumõistja vaid kättemaksja . 
95	NA	 Küll sa tead , millest jutt , ma ju nägin sind Riimilahes . 
95	NA	 Sõpruse pärast ei teinud ma märkamagi ja sina olid vait . 
95	NA	 Lootsin , et sa ei küsigi , aga sellest pole enam midagi . 
96	NA	 Hoidsin Kustat elus — mälestustes ja mõtetes . 
96	NA	 See andis mulle elamiseks jõudu ja pani samal ajal hinge valutama ... 
96	NA	 Kaotamise kibedusest . 
96	NA	 Küllap ma sain jõudu sellestki . 
96	NA	 Ise hoidsin valu alles . 
96	NA	 Ei tahtnud lahti lasta ja katsuda paraneda . 
96	NA	 Võib-olla ei julgenud . 
96	NA	 Või ei raatsinud . 
96	NA	 Ometi on palju , millest olen sellepärast ehk ilma jäänud . 
96	NA	 Oleks varem nii mõelnud ... 
96	NA	 Ei tea . 
97	NA	 Kes minu üle kohut mõistma hakkab ? 
97	NA	 Eks ma varsti näen . 
97	NA	 Aga hirm on . 
98	NA	 Liida ema jaksas mulle andeks anda . 
98	NA	 Teda ma ei oodanud , kui väikeseid ära saatsin . 
98	NA	 Aga ta tuli ikkagi . 
98	NA	 Küllap sa aimasid , et Liida ei olnud Juhani laps . 
98	NA	 Ja ta ema ei uppunud niisama . 
98	NA	 Võib-olla oli see tema , kes mu loitsud meres risti keeras , nii et need loomakesed ellu jäid . 
98	NA	 Seda ma ka ei tea . 
98	NA	 Olen kogu päeva mõelnud : äkki elavad nad meres kuidagi sarnasel viisil , nagu nad maa peal oleks elanud . 
98	NA	 Äkki hoidis vana näkk oma tütrele ta lapsed alles ? 
98	NA	 Kas see võiks kuidagi minu karistust kergendada ? 
98	NA	 Ma ei tea . 
98	NA	 Ma olen nii vana ja tean nii väga vähe . 
99	NA	 Räägin ka sellepärast , et sa oskaksid aimata , kes ja mis , sest keegi peab vastas olema , kui nad tagasi tulevad . 
99	NA	 Kui täiskuuaegade ringi Riimlahe liiva peal tillukesi jalajälgi näed , mine öösel randa . 
99	NA	 Ohtu ei ole . 
99	NA	 Sa pead nad lihtsalt ära saatma . 
99	NA	 Selles pole mingit kunsti , kirjutan lehe teisele poolele vajalikud sõnad . 
99	NA	 Saad hakkama küll . 
100	NA	 Vähemalt selle mure saan kaelast ära , ülejäänuga pean kuidagi toime tulema . 
100	NA	 Eks ma teadsin seda ette , kui alustasin . 
100	NA	 Praegu sain aru , et ma ei kahetse . 
100	NA	 See , mida kahetsuseks pidasin , on lihtsalt hirm . 
100	NA	 Ma ei kahetse mitte midagi , võibolla ainult seda , et ... 
100	NA	 Aga see ei puutu Liidasse , see oli mu oma narrus . 
101	NA	 Kahetsemata ma siis lähengi , saagu , mis saab . 
101	NA	 Jumalat ei peta . 
102	NA	 Hea oli sinuga siin sedaviisi rääkida , peletan oma üksindust eemale . 
102	NA	 Omi mul ju pealegi pole . 
102	NA	 Aitäh sulle , küllap kunagi saad ise aru , mille eest . 
103	NA	 Ole siis tubli laps . 
104	NA	" Leene . "" "
105	NA	 Vihikulehe teisel küljel oli veel paar rida , arhailiselt ropud lausumissõnad . 
105	NA	 Nende meeldejätmiseks ei pidanud vaeva nägema , nad olid olemas kohe peale lugemist . 
106	NA	 Õige mitu suve on mööda läinud . 
106	NA	 Jalajälgi ei ole senini näinud , loodan , et ei näegi . 
107	NA	 Kui Leene peale mõtlen , ei tule meelde mitte pime Liida , kes näljas ja pimedana surnuks külmus , või Riimilaht , mis oli verine nagu naiste saladus . 
107	NA	 Tunnen vaid aukartust selle ees , kuidas ta suutis olla , kes ta oli , ilma et keegi külast sellest aimu oleks saanud . 
107	NA	 Vägev vaim pidi selleks olema . 
107	NA	 Samamoodi Liidal . 
107	NA	 Et ta kordagi abi või armu ei palunud ... 
107	NA	 Või vanal piiritusekuningal enesel , kelle elujõudu võis paljude aastakümnete tagant tajuda . 
107	NA	 Nad äratavad vaikset aukartust . 
107	NA	 Nagu hiiud . 
108	NA	 Keegi ei tea sellest loost tegelikult kõike . 
108	NA	 Ka mitte külamoorid , sest on asju , mida nad ei märka . 
108	NA	 Või ei oska aimata . 
108	NA	 Või ei taha aimata ? 
108	NA	 Mere põhja ei näe nii kergesti , aga ta kallastel elatakse aegade algusest saadik ja seda peab oskama . 
108	NA	 Kes teine siis üldse oskab , kui mitte nemad . 
108	NA	 Siiski — võib-olla on ka liivalt väikeste jalajälgede otsimine üks tee seda õppida . 
109	NA	 Äi mina ulada rannahiidsete ülõ mõeta . 
109	NA	 On kõrra jo üten külan elatüss ja üten paadin nuota vietüss ... 
109	NA	 Ja polõ mol säänset mõeduriistagi . 
