par_nr	head	sentence
1	 Lihtne lugu lendavate taldrikutega 	 Lihtne lugu lendavate taldrikutega 
2	NA	 Siim Veskimees 
3	NA	 No kui juba kõik räägivad , et UFO-d , miks siis mitte ka mina ... 
4	NA	 Marika ei suutnud enam edasi minna . 
4	NA	 Pimenes juba . 
4	NA	 Räägiti , et siin Alutagusel pidi isegi karusid olema ... 
4	NA	 Tal oli õudne . 
4	NA	 Tema , põline linnalaps oli söandanud üksi teistest eemalduda , ja nüüd ei suutnud ta neid enam leida . 
4	NA	 Ta oli eksinud võõras metsas . 
4	NA	 Kogu päeva oli ta jooksnud ringi , otsinud , hüüdnud . 
4	NA	 Mets oli tihedamaks läinud . 
4	NA	 Sellele , mis teda ootas , kui ta lähemate tundide jooksul kuhugi välja ei jõua , ei tahtnud ta mõelda . 
4	NA	 Ja ta lootis ikka veel . 
5	NA	 Läbi metsa kandus tuulepuhang . 
5	NA	 Lisaks kõigele hakkas tal külm . 
5	NA	 Ta sundis end tõusma , et edasi minna . 
5	NA	 Jalad ei tahtnud kanda . 
5	NA	 Ta vaarus ja toetus ühele oksale , siis võttis end kokku ja sammus edasi pikki ahtakest metsloomarada . 
5	NA	 Kaugused olid tal ammu sassis , mets oli ju täiesti ühetaoline tema pilgule , ja nii tungisid ta mõtetesse tahtmatult pildid viimastest päevadest , ja kibe kahetsus vallutas ta . 
5	NA	 Kui hea oleks praegu olla seal talus , ühe klassikaaslase , Irma , vanavanemate pool , vahtida lõkkesse ja kuulata tasast muusikat . 
5	NA	 Või oja ääres jalutada . 
5	NA	 Või lihtsalt igivanal kiigel kõõluda ja juttu puhuda . 
5	NA	 Irma oli lubanud neile sõja ajal sohu uppunud vene tanke näidata , nad oli karjas minema hakanud , vaevumata toidumoona või midagi muud kaasa võtma , sest sinna pidi olema viis kilomeetrit läbi , metsa , nii et hiliseks lõunaks arvestasid nad tagasi jõudvat . 
5	NA	 Tagantjärele ei suutnud Marika meelde tuletada , mis oli teda niivõrd vihastanud , et ta teiste juurest lahkus , et üksi tallu tagasi minna ... 
5	NA	 Tallu ta ei jõudnud . 
5	NA	 Teadvusse tungis mõte , et teised võib-olla ei teagi veel tema kadumisest , ja nii ei otsi teda veel keegi , ent ta tõrjus selle tagasi . 
6	NA	 Ta oleks peaaegu komistanud mingi juurika otsa . 
6	NA	 Vaevaga tõstis ta jala üle selle . 
6	NA	 Kümnekonna sammu järel oleks ta uuesti komistanud , seekord oli süüdlaseks kivi . 
6	NA	 Ta oigas ja toetus vastu üht tüve . 
6	NA	 Tema valged botased ilmutasid esimesi lagunemise tundemärke , ja valged polnud nad enam ammugi . 
6	NA	" Kuni selle päevani polnud ta suutnud kujutleda , et "" adid "" võivad hõõruda . "
7	NA	 Ta võpatas , sest näis , nagu oleks kaugemal keegi liikunud , kuid ei , need olid ta enda näole langenud juuksed . 
7	NA	 Kibedalt muiates silus ta need kõrvale . 
7	NA	 Tema paksud mustad juuksed langesid sasise pahmakana seljale ja õlgadele . 
7	NA	 Välimus oli tal selle päevaga üldse kannatada saanud - altpoolt põlvi olid teksased lõhki , kõik riided olid täis vaiku ja rohelist taimemahla , ja ta oli üleni tolmune . 
8	NA	 Lagedamates kohtades venisid pikemaks õhtused varjud . 
8	NA	 Tal hakkas kiire . 
8	NA	 Paarkümmend meetrit suutis ta isegi joosta , siis läks edasi käies , kuid üha aeglasemalt . 
8	NA	 Taas sai ta lootust juurde , sest mets hõrenes veelgi , kuid ei , see oli vaid hõrendik , mille teises servas jätkus tavaline tihe mets . 
8	NA	 Midagi mõtlemata sammus ta veel määramata aja , kuni märkas , et silm ei seleta õieti rada - hämardus kiiresti . 
8	NA	 Teda haaras meeleheide . 
8	NA	 Põõsad näisid mingite küürutavate kogudena , igale poole näisid haigutavat lõputud koopad . 
8	NA	 Ta hüüdis veelkord kogu jõust , veel ja veel ... 
8	NA	 Siis kuulatas . 
8	NA	 Vaikus . 
8	NA	 Ta puhkes vaikselt nutma , pea pehmes samblas . 
8	NA	 Kümnekonna minuti pärast hakkas tal külm , ta kogus end tasapisi ja hakkas jälle suunda eriti valimata edasi minema , sest midagi muud tal üle ei jäänud . 
9	NA	 Pime mets tundus vaenuliku viirastusena . 
9	NA	 Iga hääl ja liikumine panid ta võpatama . 
9	NA	 Päeva sõbralik rohelus ja lindude vidin olid asendunud ebamääraste hallide varjude ja kummaliste häältega . 
9	NA	 Varsti ei orienteerunud ta enam suuremat . 
9	NA	 Ei olnud mingit valgust peale tähtede . 
9	NA	 Raja , niipalju kui seda nüüd ka oli olnud , oli ta käest kaotanud ja õige mitu korda tihnikusse takerdunud , nii et pidi muud teed otsima . 
9	NA	 Taas komistas tüdruk ja langes näoli samblasse . 
9	NA	 Hirm tungis talle igast küljest ligi . 
9	NA	 Ta ei julgenud end tükil ajal liigutadagi . 
9	NA	 Siis sähvatas üle metsa välgu valgus , sellele järgnes tuulepuhang . 
10	NA	" "" Äike , see ka veel , "" sosistas Marika . "
10	NA	 Jälle ajas ta end jalule ja jätkas teed , õigemini küll koperdas sihitult ja vaevaliselt läbi tihniku . 
10	NA	 Järsku hakkas kusagil läheduses nohinal ja raginal liikuma mingi suur loom . 
10	NA	 Tüdruku väsimus oli nagu peoga pühitud , kogu jõust jooksis ta teed valimata teisele poole . 
10	NA	 Täiesti hingetuna langes ta maha kaugel eemal sellest kohast , tükk aega kuulatas ta , kuid midagi peale ta oma südame pekslemise ei kostnud . 
11	NA	 Öökulli huikamine tõi talle judinad ihule , ent raputas lahti tardumusest . 
11	NA	 Jälle ajas ta end vaevaliselt jalule . 
11	NA	 Üleelatud õudus oli talle toonud mõtte surmast . 
11	NA	 Ta puhkes uuesti nutma - elu on ju nii ilus 16-aastaselt . 
11	NA	 Taevas sähvatas teine välk . 
11	NA	 Marika otsustas otsida lagedama koha , lootuses , et ta tunneb taevas ära Põhjanaela ja selle järgi saab mingigi ettekujutuse suunast . 
11	NA	 Taevas oli veel selge , mingid tähed paistsid puude latvade vahelt , ent ta ei tundnud neid . 
12	NA	 Mets hakkas tõepoolest hõrenema . 
12	NA	 Korraga arvas ta nägevat valguskuma . 
12	NA	 Julgemata veel loota , sammus ta kiiresti sinnapoole , varsti ei olnud enam kahtlust , eespool olid tuled . 
12	NA	 Marika nuttis ja naeris läbisegi , leides edasi sammudes jõudu isegi kergelt oma välimust korrastada . 
12	NA	 Millegipärast kasvas tal iga sammuga kohutav hirm edasi minna , ta pidi hetke seisma ja ennast veenma , et mets tema taga on palju hullem , kui mistahes inimesed . 
12	NA	 Ta mõtles sellele , et võib jõuda mingi inimtühja lao või jumal teab mille juurde , kuid ka sel juhul on ta vähemalt tagasi inimeste maailmas . 
12	NA	 Valgus muutus selgemaks , ent oli ikka veel kaugel . kaugemal , kui Marika algselt arvanud oli . 
12	NA	 Tema teele jäi väike oja , selle säng ja vastaskallas kadusid madalal maa kohal voogavasse uttu . 
12	NA	 Ojast pääses ta üle mööda hiiglaslikke graniidirahne , mida edasi minnes ka metsa all vedeles . 
12	NA	 Valgus oli juba nii võimas , et võis selle järgi teed leida , puud näisid ebardlikud ja väänatud selles hõbedases kumas . 
12	NA	 Taas sähvatas välk , ja Marika peatus , tundes võõristust - välk näis tulevat eestpoolt sellest valgusest , seda enam , et taevas oli kaetud samuti sealt valguse poolt hoovava tihke uduga , mis kattis kõike nagu kuppel . 
13	NA	" "" Rumalus "" , mõtles ta järgmisel hetkel . "
13	NA	 Välk pidigi altpoolt paistma , sest taevas oli nüüd pilves ja udupilv peaaegu maani . 
13	NA	 Tuul tuli ju sealtpoolt , sealt suunast see torm tulebki . 
13	NA	 Hea , kui jõuaks enne vihma varju alla . 
13	NA	 Ta oli enda peale pahane ja tige selle hirmu pärast , mis näis aina ootavat , et teda eemale metsa ajada . 
14	NA	 Valgus oli nüüd nii ere , et võis näha pisimaidki detaile , lehed ja rohukõrred joonistusid kõik selgelt välja , Marika teksaste rihm ja botaste paelad helendasid ultraviolettvalgusest . 
15	NA	 Teatava ettevaatusega piilus ta välja lagendikku piiravatest põõsastest . 
15	NA	 Siiani oli tal olnud ükskõik , peaasi , et oleks inimesi , nüüd tahtis ta enne uurida , sest ka inimesi on igasuguseid . 
15	NA	 Valguse järgi otsustades oli ta jõudnud otse kuhugi keskusesse . 
16	NA	 Ta ei suutnud hoiduda tasasest karjatusest , kui ta ettevaatlikult oksad laiali lükkas , et välja piiluda . 
16	NA	 Lagedam ala tema ees häilus heledas valges valguses . 
16	NA	 Keset lagendikku otsesuunast pisut paremal ja tagapool hõljus paari meetri kõrgusel suur kaksikkumer ketas , mille mõõtmeid ei suutnud tüdruk ligikaudugi määrata , sest ta oli enamasti udu sees . 
16	NA	 Udu muide puhusid välja meetrise läbimõõduga ja meetripikkused torud , mis võrdsete vahedega metsa ääres hõljusid . 
16	NA	 Eespool ja pisut vasakul tantsiskles ja virvendas maapinnal ja madalal maapinna kohal valgest udust ja värvilisest valgusest paljutipuline täht . 
16	NA	 Tagapool toimus veel midagi , aga see oli sama seletamatu ja võõras , nii et Marika ei hakanud seda üldse uurima . 
16	NA	 Taas oli teda haaranud äravõitmatu hirm , ta pöördus ettevaatlikult , et põgeneda , peas vasardamas vaid üks mõte - UFO , UFO , UFO . 
17	NA	 Korraga oli hirm kadunud . 
17	NA	 See oli nii ootamatu , et ta jäi juhmilt seisma , püüdes endasse süüvida , et toimunust aru saada . 
17	NA	 Talt nagu oleks võrk peast võetud . 
17	NA	 Ainult et kui ta pöördus , seisid tema taga , umbes kümne meetri kaugusel ja samasuurte vahedega kaks metalselt läikivates ülikondades kogu . 
17	NA	 Nad näisid kujudena , seistes liikumatult , ja ka näod olid neil helkivast metallist . 
17	NA	 Marika vaatas tagasi kuuldes samme selja taga . 
17	NA	 Põõsad lükati laiali , seekordne tulija oli valges kombinesoonis pisut üle meeter kaheksakümnene mees , nägu sama valge ja elutu , ainult silmade asemel peegeljast materjalist munad . 
17	NA	 Käes rippus tal mingi hallikassinine püstolit meenutav riistapuu . 
18	NA	 Marika tundis , et ta läheb segi . 
18	NA	 Midagi mõtlemata pöördus ta , et tormata vasakule metsa . 
18	NA	 Juba esimesel sammul nägi ta veel silmanurgast , kuidas hall toru kerkis , siis kadus kõik . * 
19	NA	 Tasapisi hakkas Marikal teadvus tagasi tulema . 
19	NA	 Vaevaga avas ta silmad ja nägi enda kohal puhast valget pinda . 
19	NA	 Ta liigutas käsi ja sai aru , et lamab lina all ja et on soe . 
19	NA	 Aeglaselt pead pöörates sai ta ülevaate kogu ruumist . 
19	NA	 Ta lamas laial lavatsil , mis oli lausa võimatuseni pehme . 
19	NA	 Ruum ise oli umbes tavalise elutoa suurune , ainult natuke kõrgem . 
19	NA	 Otse tema kohal oli voodi mõõtmetega ristkülik , mis kasvas välja voodi peatsis olevast sambast , selle alumist valget pinda oligi ta ärgates kõigepealt näinud . 
19	NA	 Ruum oli peaaegu tühi , ühtlase tumedat puitu meenutava tooniga ja üsna hämar , nii et Marika ei saanud mingit ettekujutust nendest paarist esemest , mida silm seletas . 
19	NA	 Ta vaatas seda kõike suures arusaamatuses , kuni talle järsku kõik meenus . 
19	NA	 Kiiresti tõusis ta istuli , kuid nõrkushoog sundis teda kohe tagasi langema . 
19	NA	 Siis valdas teda kergendus - muidugi , see on haigla . 
19	NA	 Ju ta leiti teadvusetult ja viidi haiglasse , siis ei olnudki mingeid ufosid , need ainult viirastusid ta piinatud ajule ... 
19	NA	 Kuid ei . 
20	NA	 Ühes ruumi seinas oli ukse mõõtmetega muust ruumist pisut heledam kreemikas valgusraam , nüüd selle sisu hajus ja seal seisis - Marika tundis ta ära märkamatult tugevnenud valguses - mees , keda ta oli näinud enne teadvuse kaotamist . 
20	NA	 Ta käed haarasid kramplikult linast , silmad läksid suureks , kuid miski nagu hoidis teda , ei lasknud hirmul tulla . 
20	NA	 Võõral ei olnud nüüd peegelsilmi , vaid täiesti harilikud sinised , nägu ei olnud laipkahvatu vaid tavaline kergelt päevitunud valge rassi nägu , ja riides oli ta samuti helehallis dressis . 
20	NA	 Ta astus kaks sammu lähemale ja muigas : 
21	NA	" "" Kas sa ei saaks seda pisut rahulikumalt võtta , keegi ei kavatse sind nahka pista . "" "
21	NA	 Muigas veel kord ja puudutas üht neist määramatutest esemetest , mille olemust tugevnenud valgus ei olnud mitte selgemaks teinud , pigem vastupidi . 
21	NA	 Voodi jalutsisse jääval seinal hakkasid kiiresti vahelduma arusaamatute kujundite ja mustrite kogumid , tantsisid värvilised kõverjooned , tekkis tulpade viisi laste salakirja meenutavaid märke . 
21	NA	 Mees silmitses neid mõned sekundid , siis pöördus uuesti tüdruku poole : 
22	NA	" "" Heida parem uuesti pikali , su organism on veelgi üsna kurnatud . "
22	NA	" Ja rahune lõpuks ometi , sinuga ei juhtu siin midagi paha . "" "
23	NA	 Marika kuuletus , mis tal muud üle jäigi . 
23	NA	 Mees astus voodi peatsi juurde ja , Marika ei näinud , mida ta seal tegi , voodi peatsiosa tõusis sujuvalt , kuni tüdruk oli poolistukil . 
24	NA	" "" Nii , nüüd ma seletan sulle mõningaid asju . "
24	NA	 Mind võid kutsuda Theclaks . 
24	NA	 See ei ole mu pärisnimi , pigem piisavalt hea lähend . 
24	NA	 Kõigepealt - taolised maandumised , millele sa peale sattusid , ei ole just tavalised , ja ilma erilise vajaduseta neid ette ei võeta . 
24	NA	 On teatud uuringuid , katseid , mida me peame viima läbi planeedi pinnal . 
24	NA	 Ent tehnika ei ole kunagi raudkindel - me varjasime end udu taha ja ümbritsesime hirmuväljaga ( sa kindlasti tundsid seda ) , ent ei oleks olnud mõeldav tekitada nii tugevat kiirgust , mis paneks ka Rakvere elanikud Tallinna suunas plagama , ja nii näiteks sinu puhul oli hirm metsa jääda suurem . 
25	NA	 Miks me su kaasa võtsime ? 
25	NA	 Alustame sellest , et on olemas üldised kosmoseseadused , mida tunnistatakse praktiliselt kogu teadaolevas universumis ja mis ütlevad , et teie arengutasemel tsivilisatsiooniga ei tohi kontakti astuda . 
25	NA	 Me oleksime võinud kohapeal kustutada su mälestused meist ja su sinna jätta , aga see oleks võinud sulle halvasti lõppeda . 
25	NA	 Siis oleksime võinud su ka mujale viia , kust sind oleks kergesti leitud , ent meid hakkas huvitama , kes sa niisugune üldse oled , kust tuled ja kuidas sa meile otse sülle jalutasid , ja selle selgitamine võtab aega , nii et me leidsime , et sulle ei tee paha vahepeal meie külaline olla . 
26	NA	 Needsamad universumi seadused ütlevad , et tuleb hoida igasugust elu ja eriti mõistusega elu , tuleb hoiduda neile tekitamast mistahes vaimseid või füüsilisi kannatusi . 
26	NA	" See on sulle garantiiks , et ükskõik , kuidas sulle see seiklus ka lõppeb , me üritame sind maksimaalsest säästa . "" "
26	NA	 * 
27	NA	" Ei olnud mingit põhjust teda üles tuua . "" "
27	NA	 Tüse keskealine mees toppis särki püksi ja vaatas pahaselt kahte katusel kõõluvat skafandris kuju . 
28	NA	" "" Teil on terve Long Beachi täis lolle libusid , milleks kuradi pärast oli teil tarvis kaasa vedada seda alamõõdulist . "
28	NA	 Ta on ju laps . 
28	NA	" Noh , tuli läbi tõkkevälja maandumistsooni ... "" "
29	NA	" "" Tuli nagu mööda nööri . "
29	NA	 Võib- olla me reageerisime üle . 
29	NA	" Aga ta ajus on varjatud piirkondi . "" "
30	NA	" "" Seda enam , te ajukääbused ! "
30	NA	" Selgusetuks jääb vaid , kas luuresse valitaksegi lootusetuid kretiine või tekitab inimeseks sündimine teadvust jäädavaid kahjustusi ! "" "
31	NA	" "" Jäta . "
31	NA	 Meil on plaan . 
31	NA	" Tegelikult tahame me ta siia tuua . "" "
32	NA	" "" Üle minu laiba ! "" "
33	NA	" "" Seal üleval on ta ainult tüliks jalus , kuni keegi tüdineb ja asitõendite hävitamise meeldivalt ühe meie sõiduki allalaskmisega ühendab . "
33	NA	 Me ei kavatse temasse armuda . 
33	NA	 Planeedi pinnal ei ole ta otseselt jälgitav . 
33	NA	 Anna talle vabadust , vaatame , mis juhtub . 
33	NA	" Meil kulub ettevalmistusteks pisut aega . "" "
33	NA	 * 
34	NA	 Natukese aja pärast hakkas Marika üksi väljas käima . 
34	NA	 Majaperemees , torssis paksuke , kes vaatas teda nagu halvasti maskeeritud mürkmadu , ei öelnud talle õieti teregi , kuigi aitas kõigis praktilistes küsimustes , üldiselt aga hoidus omaette . 
34	NA	 Nii jäigi ta ajaviiteks võtta garaazist mõni auto ja suvaliselt mägedes ringi kihutada . 
35	NA	 Ta ei tundnud võõra maa elu . 
35	NA	 Ta ei osanud korralikult keelt . 
35	NA	 Tal oli legend ja raha ja põhiliselt seebikatest omandatud teadmised , mis hõlmasid ka näiteks kuritegevusest . 
35	NA	 Midagi hullu ei juhtunud ja ta läks ajapikku vägagi häbematuks . 
35	NA	 Ta tundis teatavat karistamatust ja oli selle tõttu kiiresti kohanenud . 
35	NA	" Ja muidugi oli ta väga kiiresti õppinud märkamatult ja pidevalt suhtlema COM'iga , nagu ta teda kutsus - võõrplaneetlaste arvutiga , kes siin peaaegu ta ainus "" sõber "" oli - ja viimane palus tal siin-seal silmad lahti hoida ning aeg-ajalt kedagi jälitada , kasutas ta ka võõrplaneetlaste kaamerat , teiste jaoks lihtsalt keskpärase kiviga juuksenõela . "
36	NA	 Ta ei äratanud tähelepanu sellel hullul maal . 
36	NA	 Imestamapanev , kui paljudel inimestel oli hämarat raha ja mitte midagi pealtnäha mõistlikku teha . 
36	NA	 Jõuka mehe tütar või armuke - kah võimalus ära elada ... 
37	NA	 Kohvik orunõlval ei erinenud millegagi tuhandetest teistest sellistest asutustest . 
37	NA	 Siin mägedes teede ääres oli selliseid iga paari miili takka - suurte klaasidega madal sara , räpased lauad ja friikartulihais . 
37	NA	 Ta jättis masina kohviku ette parkimisplatsile ja sisenes . 
37	NA	 Ruum oli peaaegu tühi . 
37	NA	 Nurgalauas istusid paar elule allajäänud välimusega tüüpi . 
37	NA	 Üks veoautojuht , mõned ilmselt ümberkaudsete asutuste töölised , keegi teksastes ( võib-olla et igavene ) üliõpilane baaripukil . 
37	NA	 Marika koputas võtmetega letile , tagaruumist ilmus baarman . 
37	NA	 Paar lühikest fraasi tegid selgeks , et siit pole saada midagi peale Days Special'i , mis on olnud menüüs juba avamisest saadik - juustuhamburger ja coca . 
37	NA	 Tüdruk viskas letile paar dollarit ja baarman kadus jälle . 
38	NA	 Putka ees kriiksudes pidurdunud auto ei äratanud mingit tähelepanu enne kui kostis kiireid samme , uks paisati lahti ja sisse tormasid maskides mehed , püstolid peos . 
38	NA	 Üks pööras end seltskonna poole nurgas , teine jäi keset ruumi ja kolmas hüppas vastu baarmanile , kes ruumi tagasi tuli . 
39	NA	" "" Käed üles ! "" "
40	NA	 Keegi ei liigutanud . 
40	NA	 Seltskond eemal oli nagu kivistunud , baarman piilus ilma erilise entusiasmita ringi . 
40	NA	 Marika tardus samuti , aga sideks ei olnudki end vaja liigutada . 
41	NA	" "" COM . "
41	NA	 Häire - jama . 
41	NA	" Mida teha ? "" "
42	NA	" "" Peaasi - säilita rahu . "
42	NA	 Tajume sinu püstolit ... 
42	NA	" Nii , nüüd ainult oota , ma ütlen , kui on õige aeg . "" "
43	NA	 Kaks meest lõpetasid relvadega vehkimise ja demonstratiivse pähesihtimise , ilmselt arvates , et on piisavalt muljet avaldanud , kolmas toetas oma tuki baarmanile ribidesse ja osutas kassale . 
43	NA	 Üks meestest hakkas tuulama riiulitel , teine astus Marika juurde . 
44	NA	" "" Vaadake , mis ma siit leidsin . "" "
44	NA	 Ta üritas kätt tüdruku õlale asetada , Marika tõmbus tagasi . 
45	NA	" "" Sinult võib vast suurema noosi saada , kui kassast , mis ? "" ta üritas uuesti tüdrukut haarata , see taandus veelgi . "
46	NA	" "" Viska rahakott baariletile . "" "
47	NA	" Mees võttis ta rahakoti , vaatas sisse , vilistas ja kõhkles hetke , siis suundus teiste juurde tagasi , ühmates : "" Sinuga me veel tegeleme . "" "
48	NA	" "" Langeta käsi relvapärale . "" "
49	NA	 Marika vaatas teiste poole - ükski relv polnud temale suunatud , teda isegi eriti ei jälgitud . 
50	NA	" "" Lase end nüüd juhtida . "" "
51	NA	 Marika tundis , kuidas masin end tema kehasse sobitas , see ei olnud midagi uut ja ta lasi seda rahus sündida ... - ta haaras oma relva . 
52	NA	" "" Paigal ! "" "
53	NA	 Nüüd juhtus kõik väga kiiresti . 
53	NA	 Mees kassa juures hakkas oma püstolit tema poole suunama ja ka teiste relvad kerkisid . 
53	NA	 Marika vajutas päästikule . 
53	NA	 Üheksamillimeetrise Glocki lask lajatas ruumis kõrvulukustavalt . 
53	NA	 Mees leti taga paiskus verepritsmete pilves tagasi . 
53	NA	 Teised tardusid , sest enne , kui pihtasaanu jõudis kokku langeda , oli relv nendele suunatud . 
53	NA	 Baarmanile tuli elu sisse , ta vajutas kuhugi ja haaras lauasahtlist oma püstoli , käsutas mehed näoga seina poole ja jäi nende taha sõjaka ilmaga seisma . 
53	NA	 Marika astus selle juurde , keda ta oli tulistanud , langetas käe ta kaelaarterile ja katsus . 
54	NA	" "" Surnud . "" "
54	NA	 Siis asetas relva baariletile käeulatusse , võttis seinaääres seisja taskust oma märkmiku ja istus baaripukile tagasi . 
55	NA	" "" Ära lase mind nüüd lahti , või ma hakkan karjuma . "" "
56	NA	" "" Ei mõtlegi . "" "
57	NA	 Politseisireen , kummide krigin , ruumi tormavad relvastatud mehed . 
57	NA	 Mõttekiirusel pandi röövlitel käed raudu ja rebiti maskid näolt , topiti autosse . 
57	NA	 Kiirabi viis laiba minema . 
58	NA	" "" Kes tulistas ? "" "
59	NA	 Baaripidaja osutas peaga tüdruku suunas . 
60	NA	 Politseiohvitser astus lähemale , vaatas tema püstolit baariletil . 
60	NA	 Tahtis seda võtta . 
61	NA	" "" See on minu . "" "
62	NA	 Mees oli üsna noor , vaevalt kahekümneviiene , ta vaatas tüdrukut üllatunult . 
63	NA	" "" Te julgesite relva haarata ? "
63	NA	" Te olete väga vapper . "" "
64	NA	 Marika kehitas õlgu . 
65	NA	" "" Politseiohvitser Dillinger 14.-ndast osakonnast , "" tuli mehel meelde end tutvustada . "
66	NA	" "" Ma sooviksin teie dokumente näha ? "" "
67	NA	 Tüdruk ulatas oma märkmikust juhiloa ja relvaloa . 
68	NA	" "" Vabandage , miss . "" "
68	NA	 Ta läks välja auto juurde ja rääkis raadioga . 
68	NA	 Tagasi tuli ta koos teise vahepeal saabunud pisut vanema mehega , kes oli erariietes . 
69	NA	" "" Detektiiv Arrow üldkuritegevuse osakonnast . "
69	NA	 Kas te räägiksite , mis siin juhtus . 
69	NA	" ? "" "
70	NA	 Marika tegi seda ja nägi , kuidas kuulajate nägudel levib hämmastus . 
71	NA	 Detektiiv keerutas ta püstolit käes , ilmselt oli tal raske uskuda silme ees seisvat pilti - 19-lasuline raske Glock pole ju mänguasi ega ka mingi daamipüstol , vaid tõhus lahingurelv . 
72	NA	" "" Kas ma võin ta nüüd ära panna ? "" "
73	NA	 Mees ainult noogutas tummalt . 
73	NA	 Marika pöördus sööma , kuid loobus . 
74	NA	 Keegi tõi tagasi ja ulatas Arrow'le ta dokumendid , noogutades , et kõik on korras . 
75	NA	 Politseiohvitser silmitses neid põgusalt . 
76	NA	" "" Marica De Javetta . "
76	NA	" Kas ma tohin küsida , mida te siin teete ? "" "
77	NA	 Marika kehitas õlgu . 
77	NA	" "" Mitte midagi erilist . "
77	NA	 Mu onul on maja Capaducci tee 58. 
77	NA	 Olen siin teist kuud , sõitsin niisama ringi . 
77	NA	 Siin kohvikus olen esmakordselt , kõht läks teel tühjaks . 
77	NA	" Pool tundi tagasi polnud mul selle koha olemasolust aimugi . "" "
78	NA	 Arrow andis ta dokumendi tagasi ja tõusis , nad ilmselt kõhklesid . 
79	NA	" "" Sir , "" poetas Marika . "
79	NA	" "" Kui on mingeid probleeme , oleks teil võib-olla kasulik rääkida ka mu onu advokaadiga . "" "
79	NA	 Ta ulatas detektiivile visiitkaarti . 
79	NA	 Too luges seda , vaatas tüdrukut pika pilguga , siis noogutas ja ohkas . 
80	NA	" "" Marika , ma võtan nüüd kontrolli maha . "
80	NA	" Valitse end nii kuidas oskad , ent senine külm rahu hakkab muutuma kahtlaseks . "" "
81	NA	 Marika tundis , kuidas temas kasvab paanika , kuidas silme ette kerkib mehe moonutatud kogu , kelle ta oli tapnud , kuidas toit käib maos ringi . 
81	NA	 Nüüd oli tal võimatu kujutleda , kuidas ta võiks midagi süüa . 
82	NA	" "" Te olete šokis , "" ütles politseinik nüüd , nagu oleks taibanud , nähes neid algava kollapsi märke . "
82	NA	" "" Palun katsuge rahuneda . "
82	NA	" Me võime seda vestlust jätkata pisut hiljem . "" "
83	NA	" "" Ma tean , mis minuga toimub - teoreetiliselt . "" "
83	NA	 Marika muigas virilalt . 
83	NA	" "" Küsige aga , küsige kogu aeg , või ma hakkan karjuma . "" "
84	NA	" "" Kas on kedagi , kes võiks siia teile järgi tulla ? "" "
85	NA	" "" Ma arvan , et kõige targem on mu onu residentsi helistada . "
85	NA	 Kui ta ka ise tulla ei saa , siis ehk mu onupoeg - Marcus - saab tulla , ta peaks ka lähemal City's olema . 
85	NA	" Ent küll ma ka ise koju saaksin . "" "
86	NA	" "" Millega teie onu tegeleb ? "" "
87	NA	" "" Ostab , müüb . "
87	NA	 Mu vanaisa alustas naftaga nagu Texases kombeks . 
87	NA	 Kompanii kuulub praegu mu vanimale onule . 
87	NA	" Mu isa elas äriasjade tõttu palju aastaid Kolumbias , Nikaraaguas ja Argentiinas , teine onu asutas kinnisvarafirma , peale tema surma võttis Marcus selle üle . "" "
88	NA	" "" Ja kindlasti on ka teil oma suurepäraselt edenev äri , või vähemalt koht selles . "" "
89	NA	 Marika otsustas ignoreerida küsimuses peituvat irooniat , oli see ju niikuinii pigem jutujätkuks küsitud . 
90	NA	" "" Ei , mulle kuulub muidugi mingi osa nii mõlema onu , kui isa ärist , ent see on kõik . "
90	NA	" Olen õppinud meditsiini - alguses ema juures Pariisis Concorde'i ülikoolis , hiljem Harvardis . "" "
91	NA	" "" Olete te elus palju relvadega kokku puutunud . "" "
92	NA	 Jällegi otsustas Marika ignoreerida tõika , et see oli juba ülekuulamine . 
93	NA	" "" Mu ema oli väga hea laskur , ta on nooruses saanud isegi mingi medali mingitel üleriigilistel võistlustel , muidugi mitte siin vaid Boliivias . "
93	NA	" Ma lasin esimest korda sportpüstolit , kui olin kuueaastane . "" "
94	NA	 Teine mees tuli tagasi . 
95	NA	" "" Marcus pidi paarikümne minutiga siin olema . "" "
96	NA	 Arrow tõusis . 
96	NA	" "" Mina ei pea teid ilmselt kauem kinni , ent palun oodake üks hetk . "" "
96	NA	" Ta rääkis vaikselt teise mehega , Marika suutis püüda vaid üksikuid sõnu : "" ... isal on rohkem miljoneid , kui minu mundril nööpe ... ekstravagantne ... topib oma nina ... "" "
97	NA	 Marika ei teadnud , kas kusagil töötab juba terve masinavärk , et talle identiteeti luua ja politseile andmeid ette sööta või oli legend ammu valmis . 
98	NA	" "" COM , mis nüüd ? "" "
99	NA	" "" Thecla tuleb sulle järele , ta on nüüd Marcus . "" "
99	NA	 Masin väljastas kaardi kujutise . 
99	NA	" "" Ta on seal veerand tunni pärast . "" "
100	NA	 Nooremal mehel ei paistnud midagi selle vastu olevat , et talle seni seltsiks olla , kui suur must tumedate klaasidega auto kohviku ette tekkis ja Thecla tormas sisse . 
101	NA	" "" Marika , on sinuga kõik korras ? "" "
102	NA	 Nüüd võis Marika talle rahus kaela langeda ja nutta . 
103	NA	 Thecla lükkas ta autosse , vestles mõned hetked politseinikega ja nad läksid , olles enne saatnud juhi kõrval oleva mehe ta autot järgi tooma . 
103	NA	 Marika ei küsinud , kes need mehed olid , pisut süüdlaslikult vaatas ta Theclale otsa . 
104	NA	" "" Ma lasin end küll COM-il juhtida , ent idee oli minu . "
104	NA	" Tegin ma palju pahandust ? "" "
105	NA	 Thecla raputas pead . 
105	NA	" "" Kui see oleks olnud vastuvõetamatu , oleks COM teisiti olukorra lahendanud . "
105	NA	 Ent asi on halvem , kui alguses paistis . 
105	NA	 Ei , küsimus ei ole sinu identiteedis , ega selles , mida võidakse arvata . 
105	NA	 Need mehed ei olnud mitte tavalised kaupluseröövlid , vaid kohalik gang . 
105	NA	 Sa sattusid tegelikult keset võimuvõitlust . 
105	NA	" Su liikumisvabadust tuleb oluliselt piirata , targem on sind mujale toimetada . "" "
105	NA	 * 
106	NA	" "" Kas te tõprakotid teate , kui väike on tõenäosus , et tänased sündmused olid juhuslikud ? "" "
107	NA	" "" Ei hakka arvama , number on kindlasti muljetavaldavalt väike . "" "
108	NA	" "" Mis ma rääkisin ! "
108	NA	" Kellelgi on kange tahtmine teda planeedi kaitse alt ära saada . "" "
109	NA	" "" Rääkisid-rääkisid ... olgu , teeme järgmise faasi ära . "" "
109	NA	 * 
110	NA	 Haldur avas ukse ja vaatas Marikale tõsiselt otsa . 
111	NA	" "" Mis on juhtunud ? "" küsis tüdruk , tundes , kuidas ta südame ümber tõmbub kokku külm käsi . "
112	NA	" "" Istu . "" "
113	NA	 Mehe hääles oli midagi uut . 
113	NA	 Mingi vaev . 
113	NA	 Tüdruk ei saanud sellest aru , vaid jäi ootama , pilk teise näol . 
114	NA	 Võõrplaneetlane asus kohe asja juurde . 
115	NA	" "" Ma pean su ära koju saatma . "" "
116	NA	 Ta peatas Marika viipega , kui too tahtis midagi öelda . 
116	NA	" "" Las ma selgitan . "
116	NA	 Õieti öeldes ma ei tea , miks ma seda teen , sest ma pean niikuinii su mälu blokeerima . 
116	NA	" Aga ma olen saanud liialt inimeseks , et toimida alati õigesti . "" "
116	NA	 Ta muigas kurvalt . 
117	NA	" "" Ma ei taha minna , "" ütles Marika . "
117	NA	" "" Ma tahan Thecla juurde jääda . "" "
118	NA	" "" Selles see häda ongi , et ka tema tahab seda , ja ta proovis ka nüüd leida mingit teist võimalust , mingit väljapääsu , kuigi ta teab , et seda ei ole . "
119	NA	 Kuula , ära sega vahele . 
120	NA	 Me oleme sulle palju valetanud . 
120	NA	 Rangelt võttes on see kõik üks suur jama , mis me oleme sulle rääkinud . 
120	NA	 Alustame sellest , et ükski teadaolev tsivilisatsioon ei ole murdnud valgusbarjääri . 
120	NA	 Me teame maailmast määratult rohkem kui teie , ja me kujutame väga täpselt ette maailma struktuuri . 
120	NA	 Meil on teooriaid , kuidas väljuda universumist , ent meie tunnetuse taseme juures teame me , et see on täielikult , totaalselt , absoluutselt võimatu . 
120	NA	 Sulle ei ole see probleem , eks ole ? 
120	NA	 Siit aga järgneb palju muud - me ei ole Magalhãesi pilvest , sest reis sealt siia kestaks minimaalselt sada seitsekümmend tuhat aastat ja see on isegi meie jaoks liig . 
120	NA	 Me ei ole lihtsalt vaatlejad , ka sellest oled sa tasapisi aru saanud . 
120	NA	 Käib sõda . 
120	NA	 Ja me oleme sõdurid . 
120	NA	 Me ei saa , ei või , ei tohi arvestada vaid enda tahtmistega . 
120	NA	 On sõda , ja me ei tohi asjatult riskida . 
120	NA	 Veel enam , meist neljast sõltub liiga palju , me ei tohi ise vähimatki ohtu juurde tekitada , ohte on niigi piisavalt . 
121	NA	 Oht oled sina . 
121	NA	 Me ei tea sinust midagi . 
121	NA	 Esiteks sa sattusid meie juurde eriskummaliselt , see viib paratamatult mõtted sellele , nagu oleks sind juhitud . 
121	NA	 Sa oled näinud siin piisavalt palju , et teada , kui lihtne see on . 
121	NA	 Ja sa tead samuti seda , et sa ei märkaks ise midagi ja sa ei ole selles vähimalgi määral süüdi . 
121	NA	" Sa ei ole mulle rääkinud , miks sa ikkagi teiste juurest ära tulid ? "" "
122	NA	 Marika vaikis mõnda aega . 
122	NA	" "" See oli midagi nii tühist , et ma ei mäletagi seda . "" "
122	NA	 ütles ta siis alistunult . 
122	NA	" "" Mis veel ? "" "
123	NA	" "" Edasi , viimased kolm kilomeetrit , ühtlasi alates meie maandumisest oled sa tulnud baasi poole peaaegu sirgjooneliselt . "
123	NA	 Me kontrollisime , aga on võimatu öelda , mis loom see sind hirmutas . 
124	NA	 Siis see tulistamine Lõuna-Dakootas . 
124	NA	 Seal on nii palju lahtisi otsi , kui halle karvu , mis ma sain seda kontrollides . 
125	NA	 Edasi - sinu ajus on kapseldatud kohti . 
125	NA	 Nende olemasolu ise ei tähenda midagi , pea iga kümnenda inimese ajus on midagi , millele sond ligi ei pääse . 
125	NA	" Ent see kõik on kahtlane . "" "
126	NA	" "" Mida ma siis teha võiksin ? "
126	NA	" Mis sõda see on ? "" "
127	NA	" "" Esimesele küsimusele ma vastata ei oska . "
127	NA	 Teine aga ... 
127	NA	 See on pikk lugu . 
128	NA	" Teie ajaarvamise järgi umbes viis miljonit aastat tagasi saavutas üks tsivilisatsioon siit palju parsekeid eemal ... "" "
129	NA	" "" Kas sa räägid mulle muinasjuttu ? "
129	NA	" Mis ütleb , et see lugu nüüd rohkem tõsi on ? "" "
130	NA	" "" Ega miski ei ütlegi . "
130	NA	 Küsimus on lihtsalt selles , et ma ei tahtnud sind lihtsalt uimastada ja minema saata . 
130	NA	 Thecla palus , et ma räägiksin sinuga ja kapseldaksin su mälu , mitte ei kustutaks , nii et kui praegune lugu lõppeb , saab ta sinuga ühendust võtta . 
130	NA	" Sellest ei tule midagi , kui su viimane emotsioon siin on viha ja solvumine . "" "
131	NA	" "" Räägi siis . "" "
132	NA	" "" Niisiis - kui see sulle midagi ütleb - see täht asub Ahtri tähtkujus ja tal ei ole nime , Päikesest on ta 6000 valgusaastat eemal . "
132	NA	 Viis miljonit aastat tagasi saavutasid nad sõltumatuse oma kehadest . 
132	NA	 Midagi nad muidugi sellega kaotasid , sest osa informatsiooni iga transaktsiooniga paratamatult hävib , lisaks ... 
132	NA	 See on pikk lugu ... 
132	NA	 Kaks või kolm korda on nad omavahel kaklema läinud , seetõttu pole nad kaugemale jõudnud . 
132	NA	 Me ei saa täpselt aru , mida nad teevad , ja miks . 
132	NA	 Igal juhul nad kasutavad eluga planeetide aurat , eluenergia välja , mida neil endil ei ole , nad kasutavad ka teadvusi , ajusid oma masinates , ja nad kasutavad kehasid , kuni hakkavad tootma omi tehiskehasid . 
132	NA	 Igal juhul nad hävitavad kõik algupärase planeedilt väga lühikese ajaga . 
133	NA	 Rahvas , kelle hulka mina kuulun , sattus nende teele kakssada tuhat aastat tagasi . 
133	NA	 Aga me olime neist teadlikud juba palju , palju varem . 
133	NA	 Meil oli hoopis teist tüüpi tsivilisatsioon , mida ma isegi ei püüa sulle kirjeldada , lühidalt - me elasime kooskõlas maailmaga , ja me elasime ilusat elu . 
133	NA	 Me ei olnud ettevalmistamata , kui nad tulid , ent me saime lüüa . 
133	NA	 Osa meie hulgast jõudis põgeneda . 
133	NA	 Ja nüüd kestab see juba kakssada tuhat aastat - meie laevad liiguvad ees üha kaugemale , lootuses kord rahu leida , meil on olnud raske , me oleme vaevu suutnud end koristada , enne kui nad meil taas kannul on . 
134	NA	 Ent siin me oleme peatunud . 
134	NA	 Nad on juba Maast möödunud , ent neid ei ole siin . 
134	NA	 Teie näol me leidsime rahva , kes võib nad peatada . 
134	NA	 On kohutavalt palju , mida ma peaksin sulle selgitama ... 
134	NA	 Kaks tuhat aastat tagasi pommitasime nende lähimat baasi , see asub siit kaheksakümne valgusaasta kaugusel . 
134	NA	 Kulus kaks sajandit , enne kui nad toimunust aru said . 
134	NA	 Veel tuhat aastat kulus neil erinevate luurajate saatmiseks , et lõpuks taibata , kust ja miks löök tuli . 
134	NA	 Me võitsime kaks tuhat aastat , et suunata Maa tsivilisatsiooni arengut , muuta teie rass julmaks ja sõjakaks . 
134	NA	 Te olete tähtedevaheliseks sõjaks võrreldamatult paremini ette valmistatud , kui ükski meile teada olev tsivilisatsioon kunagi on olnud , jah , kaasa arvatud meie . 
135	NA	 Ma ei tulnud siia läbi hüperruumi , ma tulin tehisajus , see oli koos mootoritega neljakümnesentimeetrine ja viis sentimeetrit läbimõõdus silinder . 
135	NA	 Ma tulin kakssada aastat - nii kaugel on üks meie praegusi baase . 
135	NA	 Sellele väikesele silindrile oli võimalik anda valgusele kiirusele väga lähedane kiirus , minu taga tuleb aga hävitusrakettide eskaader . 
135	NA	 Minu ajus on koodid , kuidas neid juhtida . 
135	NA	" Nad ei ole nii head , kui vaenlaste omad , ent võivad avaruumis nende suurtele laevadele palju paha teha ... ja kui asi ebaõnnestub , siis taas Maa hävitada . "" "
136	NA	 Marika kaotas enda üle kontrolli . 
136	NA	 Korraga ärkas tema sees miski , mis võttis juhtimise tema keha üle endale . 
136	NA	 Paar hetke istus ta kangestunult ja tundis inimtaluvusest määratult suuremat õudu , kui võõras tema silmadega maailma uuris ja end tema jäsemetesse sobitas . 
137	NA	 Kiiresti kui välk oli ta puldi juures ja enne , kui Haldur jõudis midagi mõelda või teha , lahvatas leekuri kiir ja Halduri pea eraldus kehast . 
137	NA	 Olend kuulatas läbi tema aju ja võimendi , kuidas üle ruumi kaikus häire . 
137	NA	 Marikani ei jõudnud võõrad emotsioonid , teise teadvuse tajumine oli talle liig . 
137	NA	 Ja siis ta tõstis käe ja rebis puruks oma pea . 
137	NA	 Valu oli kohutav , kuid too teine , kes teda juhtis , ei hoolinud sellest , selle asemel pistis ta käe haava ja tiris midagi välja , esimesel hetkel tundus Marikale , et see on ta peanahk , ent see oli midagi enamat , sest ta asetas selle puldile ja vajutas paari nuppu . 
137	NA	 Laev pöördus ja asus teele , end käigult stabiliseerides , Marika haaras maas lamava pea ja pistis selle eluvedeliku vanni , siis tegi veel mõned lülitused talle võõrastel pultidel ja hakkas midagi klaviatuurilt kirjutama , muidugi taas võõras keeles , pühkides vaid hädapäraselt näolt peahaavast voolavat verd . 
137	NA	 Alles seejärel ravis ta end ja vedas peata laiba desintegraatorisse . 
138	NA	 Möödus kaheksa tundi . 
138	NA	 Päike oli tõmbunud kokku pisikeseks keraks , ümberringi oli kosmose must põhjatus . 
138	NA	 Marikal ei olnud vähimatki aimu , kus nad on ja kuhu nad välja peaksid jõudma . 
138	NA	 Ja too olend ei öelnud . 
139	NA	 Siis olid nad kohal , Marika peatas laeva . 
139	NA	 Mustast tühjusest eraldus konstruktsioon , mille tohutust suurusest sai ta aimu alles siis , kui nad lähemale jõudsid ja see planeedina poolt vaatevälja kattis . 
139	NA	 Ta avas uksed , ja midagi ei juhtunudki , väljas oli õhk . 
139	NA	 Ruumi astus mingi peletislik ämblik , lükates enda ees prügikonteinerit meenutavat käru . 
139	NA	 Kiiresti tõstis ta Halduri pea eluvedelikust konteinerisse , häälestas midagi , hakkas siis krigisema . 
139	NA	 Kuidagimoodi , ilmselt läbi tema aju asustava olendi sai Marika sellest aru . 
140	NA	" "" See ei ole õige ! "
140	NA	" See on mingi tavaline maalane , poollollakas pealegi ! "" "
141	NA	" "" Võta mind siit ära ! "" röögatas Marika peas olev olend võikalt . "
142	NA	 Ja korraga tungis sisse nagu veel midagi , nagu vaikset naeru . 
143	NA	 Raketid tabasid planeeti , ekraan oli täis aatomituld . 
144	NA	" "" Sa maksad oma eksituse eest ise , "" krigises ämblik . "
144	NA	" "" Sinu järel tulid hävitusraketid . "
144	NA	" Aga see siin ei ole ometigi meie baas , see on fooliumist mulaaz . "" "
145	NA	 Ämblik tormas minema . 
146	NA	 Marika peas hakkas rääkima veel üks hääl . 
147	NA	" "" Võib-olla oleks tark poolt vahetada ? "" "
148	NA	" "" Mis ma selle eest saan ? "" "
149	NA	" "" Elu ? "
149	NA	" Standardse teadvuskanderaketi , ( sa tead , et meie omad toimivad päris korralikult ) millega võid suvalise oma maailma suunas kaduda . "" "
150	NA	" "" Mida te tahate ? "" "
151	NA	" "" Teie laeva asukohta . "
151	NA	" Otsusta kiiresti , sest kui sa keeldud , laseme laeva õhku , saame vähemalt tolle ühe kätte . "" "
152	NA	 Olend näis kõhklevat . 
152	NA	" "" Kuidas ma seda saan ? "" "
153	NA	" "" Vii ennast torpeedosse . "
153	NA	 Tüdruk ja laev jäta siia , see niikuinii hävitatakse kohe . 
153	NA	 Torpeedod on kavandatud hukkuvalt laevalt teadvusi ära viima , teie radarid ei avasta neid . 
153	NA	" Järgne tollele tüübile , kes su surema jättis . "" "
154	NA	" "" Aga kui ta ei lähe meie baasi ? "
154	NA	" Ja kuidas te mu pärast kätte saate ? "" "
155	NA	" "" See on meie hind . "
155	NA	 Ei lähe , siis ei lähe . 
155	NA	 Mingis raadiuses on moodul meie poolt juhitav . 
155	NA	 Kui me näeme , et sa meie heaks töötad , on kõik korras . 
155	NA	" Pärast võid minna . "" "
156	NA	 Veel hetk kõhklust , siis pistis tüdruk pea sinisesse helendusse puldi kohal . 
156	NA	 Ta tajus , kuidas ta tahe ja mõistus tagasi tulevad , kui too olend end kokku korjas . 
156	NA	 Ja siis oli ta läinud . 
156	NA	 Valu , kohkumus , abitus , surmahirm . 
157	NA	" "" Ärge jätke mind siia surema ! "
157	NA	" Kuulete , palun !!! "" "
158	NA	 Halastav pimedus lõi tema ümber kokku . * 
159	NA	" "" Nii , ma olen kapslis . "
159	NA	" Kuidas ma juhtimisele ligi pääsen . "" "
160	NA	" "" Sa ei pääsegi . "
160	NA	 Tähendab , juhtimist ei olegi . 
160	NA	 Me tahtsime su inimese teadvusest kätte saada . 
160	NA	" See ei ole päästemoodul , see on standardne arvutiblokk , kus teadvusi hoitakse ja uuritakse . "" "
161	NA	" "" Olge te neetud ! "
161	NA	" Aga mind lastakse koos teie laevaga kohe õhku . "" "
162	NA	" "" Laev küll , aga mitte sind ega tüdrukut , sest teie ei ole Maa orbiidilt kunagi lahkunudki . "" "
163	NA	" "" ÄÄÄÄHH ... "
163	NA	" Ma ei saa end ka hävitada ... "" "
164	NA	 Haldur ja Thecla seisid teadvusetu kogu kohal . 
164	NA	 Haldur vaatas muigamisi teistest eraldatud arvutimoodulit , siis pöördus Thecla poole . 
165	NA	" "" Kas sa viid ta ära ? "" "
166	NA	 Teine mees noogutas . 
166	NA	" "" Ta ei mäleta midagi . "" "
166	NA	 * 
167	NA	 Tasapisi hakkas Marikal teadvus tagasi tulema . 
167	NA	 Vaevaga avas ta silmad ja nägi enda kohal puhast valget pinda . 
167	NA	 Ta liigutas käsi ja sai aru , et lamab lina all ja et on soe . 
167	NA	 Aeglaselt pead pöörates sai ta ülevaate kogu ruumist . 
167	NA	 Ta lamas laial lavatsil , mis oli lausa võimatuseni pehme . 
167	NA	 Ruum ise oli umbes tavalise elutoa suurune , ainult natuke kõrgem . 
167	NA	 Otse tema kohal oli voodi mõõtmetega ristkülik , mis kasvas välja voodi peatsis olevast sambast , selle alumist valget pinda oligi ta ärgates kõigepealt näinud . 
167	NA	 Ruum oli peaaegu tühi , ühtlase tumedat puitu meenutava tooniga ja üsna hämar , nii et Marika ei saanud mingit ettekujutust nendest paarist esemest , mida silm seletas . 
167	NA	 Ta vaatas seda kõike suures arusaamatuses , kuni talle järsku kõik meenus . 
167	NA	 Kiiresti tõusis ta istuli , kuid nõrkushoog sundis teda kohe tagasi langema . 
167	NA	 Siis valdas teda kergendus - muidugi , see on haigla . 
168	NA	" "" Ta tuli teadvusele ! "" "
168	NA	 Tuhvlitega sahistades astus haiglaõde lähemale . 
169	NA	" "" Lama kullake , kõik on hästi . "" "
