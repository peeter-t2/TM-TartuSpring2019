par_nr	head	sentence
1	 Maa ja armastus 8 	 Maa ja armastus 8 
2	NA	 Arno Kasemaa 
3	 8. 	 8. 
4	NA	 Vaatamata sellele , et Vaherpõllu Ann-Leena ühtegi tööd ei põlanud , tundis ta peagi , et üksinda talu pidamine käib tal üle jõu . 
4	NA	 Aastad kiskusid vägisi üle keskea ning terviski polnud enam endine . 
4	NA	 Ja milleks pidigi ta ennast tööga tapma . 
4	NA	 Lapsed suured , ilma mööda laiali , kellele oli tal vaja korjata . 
4	NA	 Kui ei kõlvanud kodus elada ja tööd teha , ärgu siis ka hiljem temalt midagi saama tulgu . 
4	NA	 Ning Ann-Leena otsustas Vaherpõllu käest ära anda , niipea kui aga keegi seda tahtma tuleb , olgu ta siis oma või võõras . 
4	NA	 Ja kui siis Elviira üle mitme aasta koju käima tuli , rääkis ema oma plaanist ka tütrele . 
4	NA	 Oli kriisiaeg ning tööpuudus linnas väga suur . 
4	NA	" Elviira mõtles pisut ja ütles siis : "" Mis oleks , ema , kui sa koha meile annaksid . "
4	NA	 Kaarlil pole juba ammu mingit kindlat tööd . 
4	NA	 Käib hädaabitöödel , seal makstakse üks kroon päevas , mis raha see on . 
4	NA	 Mina olen lastega kodus , õmblen vahel mõne kleidi , seeliku või pluusi , et kuidagimoodi ära elada . 
4	NA	 Kaarel on ju ka maal sündinud ning kasvanud nagu minagi . 
4	NA	" Tal talutöö rohkem käes kui see linnas nokitsemine . "" "
4	NA	 Kuigi Ann-Leena väimeest veel oma ihusilmaga polnud näinud ega teadnud ka seepärast , mis mees ta on , nõustus ta otsekohe tütre ettepanekuga , peaasi et kohast lahti saab . 
4	NA	 Järgmisel kevadel adraga põllule minna ta enam ei tahtnud . 
4	NA	 Tulgu aga tütar oma perega juba talvevarus linnast ära , et kevadiste põllutööde ajaks kõik tööriistad korda saaks . 
4	NA	 Endale lubas Ann-Leena jätta ühe lehma ning seapõrsa ja tükikese kartulimaad Kortekalda põllust . 
4	NA	 Heinamaaks jääb Porrasteotsa aas . 
4	NA	 Elviira oli sellega nõus ning lubas õige pea Vaherpõllule ema juurde kolida . 
5	NA	 Väimehe tulekuga algasid Vaherpõllul sootuks teised ajad . 
5	NA	 Lärmakas ning viinamaias Kaarel oli midagi muud kui alatasa nohisev ning süngelt vaikiv Jüri . 
5	NA	 Kadunud Vaherpõllu peremees polnud ise närviline , vaid terve ja rikkumata inimene , kes harva häält kõrgendas või kellelegi mõne kõvema sõna ütles . 
5	NA	 Et ta ise oli rahulik , siis säästis ta ka teisi inimesi , kellega ta kokku puutus . 
5	NA	 Kuid nüüd olid Vaherpõllu kambrid kisa ja räuskamist täis , sest alatasa purjus väimees ei säästnud kedagi , kõige vähem muidugi oma ämma , vana Ann-Leenat , kellega ta kohe esimesel Vaherpõllule saabumise päeval riidu kiskus . 
5	NA	 Ämm osutus aga tugevamaks vastaseks , kui väimeespoeg oli lootnud ning ei mõelnudki Kaarlile alla anda , vaid püüdis talus endiselt jämedat otsa oma käes hoida , sest kohe alguses nägi Ann-Leena , et Kaarlist ei saa kohapidajat . 
5	NA	 Kuigi maal sündinud ja kasvanud , oli ta juba oma kümmekond aastat linnas elanud ning talutööst võõrdunud . 
5	NA	 Üldse pidas Suleroo Kaarel tööd teise või isegi kolmanda järgu tähtsusega asjaks , mida tasus ainult siis teha , kui muud paremat enam teha polnud . 
5	NA	 Esimesel kohal seisis Kaarli juures muidugi napsitamine , teisel kohal aga laatadel sõitmine ning hobuste paristamine . 
5	NA	 Kohe alguses sirvis ta hindavalt Nigulalt ostetud mitte enam noort , kuid küllaltki ilusat kõrbi mära ning pidas mõttes plaani , kui palju ta selle looma eest mustlaste käest võiks saada . 
5	NA	 Hobune oli aga Ann-Leena nimel ning Kaarli hammas ei hakanud talle peale . 
5	NA	 Vaja oli see enne endale saada . 
5	NA	 Ämm ei tahtnud hobuse väimehele loovutamisest kuuldagi . 
5	NA	 Milleks seda ? 
5	NA	 Kas see ükskõik ei ole , kelle nimel ta on . 
5	NA	 Tööd saab temaga teha ka siis , kui ta vana peremehe nimel edasi seisab . 
5	NA	 Kuid Suleroo Kaarel ei olnud sellega rahul . 
5	NA	 Hobune olgu ilmtingimata tema oma , ainult siis tundvat ta ennast Vaherpõllu täieõigusliku peremehena . 
5	NA	 Vaidlus ja jängutamine kestis mitu nädalat ning lõppes sellega , et Ann-Leena lõpuks tüdines ja väimehele järele andis . 
5	NA	 Oli vastu kevadet , kuid veel võrdlemisi hea reetee . 
5	NA	 Kaarel rakendas mära saani ette ja mõlemad sõitsid vallamajja , et seal hobune väimehe nimele kirjutada . 
5	NA	 Kõik läks libedasti , kuni koju tagasi sõiduni . 
5	NA	 Kaarel oli ämma ees nagu sula mesi , et võta sisse või määri pealt , nii kuidas soovid . 
5	NA	 Kui asjaajamine aetud , tatsas Ann-Leena vallamajast välja ning istus ilma pikemalt aru pidamata saani ja ootas , kuni väimees hobuse lasila küljest lahti päästab , et üheskoos koju tagasi sõita . 
5	NA	" Kaarel tuli – ja selle asemel , et minema hakata , seisatas ta saani kõrval , vaatas ämmale arusaamatuses otsa ning küsis : "" Kuhu sa ronid ? "" – "" Kuhu ma ronin , "" ei saanud ämm väimehest aru . "
5	NA	" "" Koju tahan sõita . "
5	NA	" Päästa hobune lahti , hakkame minema . "" "
5	NA	" – "" No kuule , kuule . "
5	NA	 Ega see enam sinu hobune ei ole , et sa käsutad . 
5	NA	" Hobune on nüüd minu ja sa küsi enne , kas ma sinusugust vanamoorikontsu üldse oma saani istuda luban . "" "
5	NA	 Nüüd alles taipas Ann-Leena , millise parandamatu vea ta oli teinud . 
5	NA	" "" Seda ma nüüd küll sinu käest ei küsi . "
5	NA	" Alles ma ta sinu nimele lasksin kirjutada , tegelikult kuulub ta ikkagi minule , "" püüdis Ann-Leena väimehele vastu vaielda . "
5	NA	" "" Ei , tibukene , hobune on minu ja sina keri saanist välja . "
5	NA	" Mina oma hobusega sind , vana nõianuustikut , küll vedama ei hakka . "" "
5	NA	 Ja kui Ann-Leena ikka veel ei liigutanud , vaid saanis rahulikult edasi istus , võttis Kaarel ämmal turjast kinni ning tiris lumisele hoovile . 
5	NA	 Ise aga istus kähku saani , andis hobusele ohjadega hea nähvaka ning sõitis minema . 
5	NA	 Niisugust ennekuulmatut seatempu poleks Ann-Leena osanud unes ka ette näha . 
5	NA	 Ja selline närakas pidi olema tema väimees , Vaherpõllu tulevane peremees ! 
5	NA	 Ann-Leena oli viha pärast aru kaotamas . 
5	NA	 Kuid parata polnud midagi . 
5	NA	 Et Kivinõmme poole kedagi hobusega minemas polnud , hakkas Ann-Leena jalgsi kõmpima ning jõudis alles õhtuks surmani väsinult koju tagasi . 
5	NA	" Kui Elviira kodus Kaarlilt ema kohta küsis , oli mees natuke aega vait , enne kui vastas : "" Eks ta jäi teele tulema . "" "
5	NA	" – "" Jalgsi või ? "" – "" Muidugi . "" "
5	NA	" – "" Miks ta siis hobusega ei tulnud ? "
5	NA	" Tee tuhmerjas ning tuul vastu . "" "
5	NA	" – "" Hobusega ? "
5	NA	" Mihukese hobusega ? "" kissitas Kaarel naise poole silmi . "
5	NA	" "" Minu teada ei ole tal enam hobust . "" "
5	NA	" – "" Kuidas ei ole ? "
5	NA	" Kuhu sa siis hobuse selle ajaga panid ? "" imestas naine . "
5	NA	" "" Mina ei pannud teda kusagile . "
5	NA	 Vanaeit ise pani . 
5	NA	" Kirjutas minu nimele . "" "
5	NA	" – "" Noh , ja siis ? "" ei taibanud Elviira , mida Kaarel sellega öelda tahtis . "
5	NA	" "" Siis on niimoodi , et hobune on minu ja ma võin temaga teha , mida tahan . "
5	NA	 Ning sõidule võtan ka ainult seda , keda tahan . 
5	NA	 Vanaeit hakkas aga mögisema ning ajas mul hinge täis . 
5	NA	 Võtsin kuradil persest kinni ning tõstsin saanist välja . 
5	NA	 Ja oligi kõik . 
5	NA	" Kõmpigu jala , kui ei taha vallamaja juurde jääda , "" seletas Kaarel . "
5	NA	" "" Sa oled ikka tõesti üks igavene lurjus , kui sa niisuguse tükiga hakkama said ? "
5	NA	" Kuidas me siis ühes majas elama hakkame , kui sa juba alguses kohe viimase kaabakana käitud . "" "
5	NA	 Kuid Kaarel ei teinud naisest väljagi . 
5	NA	 Temale oli ükskõik , mis teised majalised temast arvasid . 
5	NA	 Tema oli nüüd hobuseomanik ja miski muu ei läinud talle praegu korda . 
5	NA	 Homme hommikul vara sõidab ta Viitna laadale ning teeb seal mustlastega head äri . 
6	NA	 Nii nagu Kaarel otsustas , nii ta ka tegi . 
6	NA	 Kui Elviira mehelt küsis , kuhu ta läheb ja millal teda oodata võib , andis Kaarel põikleva vastuse , rakendas hobuse saani ette ning sõitis minema . 
6	NA	 Koju tuli aga alles kolme päeva pärast – ja mitte enam Vaherpõllu kõrviga , vaid aiste vahel oli hoopis hall eblaka olemisega mära , kes paljakspöetud sabakönti edevalt püsti hoidis . 
6	NA	 Ann-Leena , kes parajasti vanatoa õuel seisis , ei uskunud oma silmi . 
6	NA	 Ah siis selleks oligi hobust oma nimele vaja sahkerdada , et teda laadale viia ning seal mingi kronu vastu ringi vahetada . 
6	NA	 Issand jumal ! 
6	NA	 Isegi saani oli väimees jumal teab kuhu jätnud ning selle asemel oli mingi vana reelogudik . 
6	NA	 Reepäral kükitas Kaarel ja hoidis ohje pingul , sest iga natukese aja järel virutas hobune tagant üles ning piserdas sõiduki ja sellel istuja ihuveega üle , ise sealjuures võikalt hirnudes . 
6	NA	 Ann-Leena tõmbus kohkunult kõrvale , sest väimees sõitis suure tuhinaga vanatoa õuele ega saanud oma halli mära enne pidama kui vastu seina sügavas tuisulumes . 
6	NA	 Kaarel ei teinud ämmast , kes ikka veel õuel seisis , väljagi . 
6	NA	 Väimees sahlas põlvist saadik sügavas lumes ning püüdis hobust lahti rakendada , mis polnudki nii lihtne , sest mära tagus lakkamatult tagant üles ning andis vett . 
6	NA	 Kaarel vandus tulist kurja ning tõi kuuldavale kõik olemasolevad ropud sõnad . 
6	NA	 Keda ta nii hirmsasti manas , kas iseennast , oma vastset hobust või koguni neid , kes niisuguse peletise talle kaela määrisid , seda Ann-Leena ei mõistnud . 
6	NA	 Kui Kaarel looma lõpuks aiste vahelt kätte sai , sidus ta selle ketiga rehealuse seina külge kinni , tõi kaldast pika toomingase vembla ning kukkus hobust sugema . 
6	NA	 Iga löögi järel kergitas mära tagumikku ning vingatas vihaselt . 
6	NA	 Ilma jõhvideta sabajuppi hoidis ta püsti , nagu oleks see mingi võitluslipp . 
6	NA	 Kaarel sihtis malakaga hobusele saba alla . 
6	NA	 Mära karjatas , tagakeha kerkis kõrgele õhku ning võimas kollakas veejuga paiskus Kaarlile vastu vahtimist . 
6	NA	 Poolpurjus väimees taganes sügavas lumes , kaotas tasakaalu ning kukkus ristseliti maha . 
6	NA	 Kaarli suust kostis kõige koledam sõim . 
6	NA	 Raevune hobuseparisnik lähenes taas oma hallile küljelt , et uut lööki saba alla anda . 
6	NA	 Ilmselt taipas loom peremehe kavatsusi , sest enne veel , kui löögiks tõstetud vemmal uut hoopi jõudis anda , laskis hobune järsku tagasi , nii et rehealuse sein raksatas ja uus võimas veevool ujutas Kaarli üle . 
6	NA	 Nüüd katkes vapra väimehe kannatus lõplikult . 
6	NA	 Ta ulgus ja röökis , nii palju kui kõrist tuli , ning jagas hobusele hoope , kuni väsis . 
6	NA	 Lõpuks ei tulnud ta kurgust enam mingit häält kuuldavale , ta ainult rögises , valged silmamunad pahupidi . 
6	NA	 Kes teab , millega Suleroo Kaarli hobuse õpetamine oleks veel võinud lõppeda , kui mitte Elviira kära peale õue poleks tulnud . 
6	NA	 Nähes meest oma uue hobuse kallal jõudu proovimas , ruttas ta ligi . 
6	NA	" "" Kaarel ! "
6	NA	 Mis sa ometi teed ! 
6	NA	 Sa tapad looma niimoodi ära . 
6	NA	" Võta aru pähe ! "" "
6	NA	 Mees langetas malaka ning silmitses naist totral ilmel . 
6	NA	" "" Vii hobune lauta ja tule ise tuppa . "" "
6	NA	 Elviira sõnad mõjusid rahustavalt . 
6	NA	 Kaarel viskas malaka lumehange , päästis mära seina küljest lahti ning viis varju alla . 
6	NA	 Hobunegi oli vist momendiks saba kergitamise unustanud , sest ta laskis end rahulikult talli talutada ning hakkas sõimest heinu krõmpsutama . 
7	NA	 Alles järgmisel päeval , kui mees lõplikult oli rahunenud ning laadal joodud peatäie korralikult välja maganud , sai Elviira teada , kuidas mustlased Kaarlil naha üle kõrvade tõmbasid . 
7	NA	 Hall olnud laadal mustlase oheliku otsas taltsas nagu kohitsetud oinas . 
7	NA	 Alles koduteel hakanud ta alguses saba kergitama , hiljem võikalt hirnatama ning lõpuks ka vett saba alt viskama . 
7	NA	 Kui palju ta hobuste vahetamisel vaheltkasu sai või koguni peale maksis , sellest ei rääkinud Kaarel midagi , kuigi Elviira talle peale käis . 
7	NA	 Et vastikut sabakergitamise ning ihuvee viskamise kommet ära võõrutada , toppis Kaarel kartulikoti heinu täis ning sidus hobusele sappa . 
7	NA	" "" Las vehib , kuni isu ära kaob , "" arvas ta endamisi . "
7	NA	 Ka juua ei andnud ta loomale mitmel päeval . 
7	NA	" "" Küll tal kuradil siis see vesi otsa lõpeb , kui kusi tolmama hakkab . "" "
7	NA	 Kuid märaga ei toimunud ei ühte ega teist . 
8	NA	 Kui Kaarel hommikul talli läks , tagus hobune ühtejärge tagant üles ja hinkus vihaselt . 
8	NA	 Sapsud värisesid suurest väsimusest ning vahtu langes tortidena külgedelt . 
8	NA	 Heinakott hobuse sabas aga lausa tilkus ihuveest , mida mära iga tagumiku kergitamisega voolata laskis . 
8	NA	 Ei aidanud ka looma pidev janus hoidmine . 
8	NA	 Vett tuli ikka ühtemoodi . 
8	NA	 Kaarel vandus ja raevutses , Ann-Leena kihistas ning parastas , sest ta ei suutnud väimehele seda seatempu kuidagi andeks anda , mida ta temaga vallamajast tulles tegi . 
8	NA	 Lehmadel lõppesid heinad otsa , vaja oli neid Tümamaalt tooma minna , kuid Kaarel ei söandanud kuidagi mära ree ette rakendada . 
8	NA	 Kuid miski ei aidanud , loomi ei võinud keset talve nälga jätta ja Kaarel tõi ühel hommikul hobuse tallist välja ning rakendas suurte raskustega kuidagimoodi ree ette ja sõitis Tümamaale . 
9	NA	 Oli parajasti säravselge talvehommik , kui Tagavälja Mari õue astus . 
9	NA	 Keset hõredat lepikuvõsa vilkus punetavas päikeses midagi imelikku . 
9	NA	 Mari tõstis käe silmile , et parem oleks vaadata , sest ta ei saanud järsku aru , mis seal lepikus niimoodi vilgub , nagu hoiaks keegi mingit valget lippu üleval . 
9	NA	 Võsast väljus suur hall hobune , paljakspöetud sabajupp püsti . 
9	NA	 Niisugust asja polnud Tagavälja perenaine veel enne oma elus näinud , et hobune koera kombel oma saba püsti hoiab , ja ta kutsus Juhanigi vaatama . 
9	NA	 Iga natukese aja järel kerkis hobuse tagumik kõrgele , kostis vihane hinkumine ning mõlemale vaatajale näis , nagu oleks hobune ree päras kükitavale mehele vett visanud . 
9	NA	 Tulija ei olnud keegi muu kui Vaherpõllu uus peremees , Suleroo Kaarel . 
9	NA	 Kust ta aga niisuguse hobuse välja oli käristanud , seda ei mõistnud Tagavälja omad ära arvata , sest oli ju naabriperes nende teada Nigulalt ostetud kõrb mära , tublisti väiksem kui see hall , kes Kaarlil praegu aiste vahel . 
10	NA	 Kuid Kaarlil ei tulnud heinaveost midagi välja , sest vaevalt oli ta jõudnud paar hargitäit heinu peale panna , kui hobune kannatuse kaotas ning kaldast üles kodu poole ajama pani . 
10	NA	 Viimasel silmapilgul suutis Kaarel veel ohjad haarata , et mitte jalameheks jääda . 
10	NA	 Küll proovis Vaherpõllu väimees mitmeid võtteid ja kunsttükke , et hobuselt tema näotuid pruuke ära võõrutada , kuid miski ei aidanud . 
10	NA	 Mära hinkus edasi , tagus tagant üles ning pildus saba alt vett , nii et võimatu oli ree peal istuda . 
11	NA	 Pärast Õllepoe Augusti hobuse vargust olid Kivinõmme ja Väliku küla elanikud tükk aega ärevil . 
11	NA	 Keegi ei osanud enam midagi ette võtta . 
11	NA	 Kui hobune varastatakse tallist lukustatud ukse tagant , siis ei maksa seda lukurisu ette pannagi . 
11	NA	 Ega siis muidu vanasõna ütle : lukk on looma vari . 
11	NA	 Küllap selles ütlemises ka tõetera sees on . 
11	NA	 Paljud peremehed , kel noored ilusad hobused tallis olid , valvasid ööde kaupa , isegi magasid loomade juures laudas . 
11	NA	 Alles pärast uut aastat rahuneti , sest peale Õllepoe Ulli kadumist ei esinenud enam ainsatki vargust ei ligidal ega kaugel . 
11	NA	 Ka polnud Sirpi ja Vaatsi enam Kivinõmme kandis liikumas näha . 
11	NA	 Kuid siis juhtus midagi niisugust , mis oma jubedusega ka kõige julgemate inimeste südamed hirmu ning õudusega täitis ja mida veel palju aastaid hiljemgi meenutati . 
12	NA	 Umboja jõe kõrgel liivakaldal , üsna Täkukalda Sohvi lähedal elas üksik naisterahvas , Marie . 
12	NA	 Oma nooruses oli ta elanud Peterburis ning teeninud suursuguseid saksu , nagu ta ise oma vähestele sõbrannadele rääkis . 
12	NA	 Et Marie oli vallaline naisterahvas , siis hakati teda kutsuma Maarja-preiliks . 
12	NA	 Pärit oli ta sealtsamast Väliku külast . 
12	NA	 Segastel ilmasõja aastatel , kui rikaste inimeste elu ja vara linnas ohus oli , nagu Marie seletas , läinud ka tema leivaisa kogu oma perekonnaga kaduma , ning tema jäänud nende varandust valvama , kuni ajad paranevad ning pererahvas tagasi tuleb . 
12	NA	" Ei tea , kuidas see nüüd oli , kas kartis Maarja-preili , et ajad veelgi kurjemaks muutuvad , või tulid "" saksad "" tõesti tagasi , kuid Marie ilmus keset sõjakeerist ühel ilusal päeval Väliku külasse oma isakoju . "
12	NA	 Kaasas oli tal kaks tohutu rasket kohvrit , mille sisu ta ühelegi elavale hingele ei näidanud . 
12	NA	 Kuidas ta nende kohvritega Peterburist Väliku külasse jõudis , jäi kõigile arusaamatuks . 
12	NA	" Õige pea , rangest vaikimisest hoolimata levis aga kuuldus , et Maarja-preili olevat röövinud "" sakste "" kulla ja hõbeda ning sellega Peterburist jalga lasknud . "
12	NA	 Et Marie kaks venda sõjas kaduma läksid ning ema ja isa juba vanad olid , kirjutas isa talu Marie nimele , et juba aastates tütar taluomanikuna kergemini mehele saaks ning kohta pidama hakkaks . 
12	NA	 Talutööst võõrdunud tütrele ei tulnud aga keegi kosja . 
12	NA	 Õige pea surid vanemad ning Maarja-preili jäi üksi . 
12	NA	 Arukas tütar nägi varsti , et tema kohapidamisest midagi mõistlikku välja ei tule , lõi talule käega ning müüs selle maha . 
12	NA	 Ise kolis sauna , mille otsas oli ilus avar kamber . 
12	NA	 Liivamäe , nii oli talu nimi , sai uue omaniku . 
12	NA	 Mehelemineku lootused heitis Marie samuti peast . 
12	NA	 Mingit tööd ta ei teinud , vaid elas rahast , mis ta talu eest sai . 
12	NA	 Üldiselt peeti Maarja-preilit külas väga rikkaks inimeseks . 
12	NA	 Tavaliste külainimestega ta ei suhelnud , sest tema arust olid nad kõik harimata matsid , nagu ta armastas öelda . 
12	NA	 Oma kõige lähemat üleaedset , Täkukalda Sohvit ta isegi kartis ega lasknud teda uksestki sisse . 
12	NA	 Ainukesed , keda Marie vahetevahel külastas , olid Paalipere Liina ning Umboja Almiira . 
12	NA	 Viimane oli selle tutvuse üle väga uhke . 
12	NA	 Vahetevahel sõitis Maarja-preili Tallinnasse ning viibis seal , eriti talvel , oma paar nädalat . 
12	NA	 Riides käis ta peenelt , tavalistest külanaistest hoopis erinevalt . 
12	NA	 Peaaegu igasuguse riietuse peal kandis ta tumedat nahkset vööd , mille küljes rippus hõbenaastudega kaunistatud tupes väike musta peaga puss . 
12	NA	 Külarahva seas äratas niisugune naisterahvale ebatavaline ehteasjake imetlust ja võõristust . 
12	NA	 Ainuke elav hingeline Marie juures oli väike valge koerake , Nupsi , kes teda jalutuskäikudel saatis . 
13	NA	 Oli kevad , lumesulamise aeg , mil sillutamata külavaheteed muutusid kohati läbipääsmatuiks mülgasteks . 
13	NA	 Ei saanud liikuda ei vankri ega ka reega , sest kõrgematel lumevabadel küngastel veeres küll ratas , kuid nõgudes vajus sulavasse lumelobjakasse kuni rummudeni sisse . 
13	NA	 Reejalas ei libisenud jälle paljal maal . 
13	NA	 Päeval lõõtsus edelatuul ja oli suur sula , öösi aga pöördus loodesse ning hakkas külmetama . 
13	NA	 Taevas sirasid tähed ja veeloigud kattusid jääga , mis astuja jalge all klirisedes purunes . 
14	NA	 Täkukalda Sohvi ei maganud sel ööl , sest ta valvas oma poegima hakkavat lehma , et see vajalikul momendil ilma inimabita ei jääks . 
14	NA	 Et ihnuskoi vanamees ei lubanud tuld läita , istus Sohvi pimedas toas akna all ning vooris iga natukese aja tagant lauda vahet . 
14	NA	 Oli juba üle kesköö , kui Punik lõpuks perenaise abiga vasika ilmale sai . 
14	NA	 Sohvi lüpsis lehma , andis ka väikesele vastsündinud pullihakatisele ternespiima juua ning tatsas , piimalüpsik näpuotsas , toa poole . 
14	NA	 Järsku kuulis ta üleaedse , Liivamäe Marie sauna poolt imelikku kolinat . 
14	NA	 Sohvi seisatas keset õue ja pani tähele , et Maarja-preili kambriaknas süttis korraks tuli , mis aga õige pea kustus . 
14	NA	" "" Ei tea , midas too vanatüdruk keset ööd kolistab , et ei näe magada , "" mõtles Täkukalda perenaine ja astus tuppa . "
14	NA	 Seal kurnas piima , pani sahvrisse jahtuma , loputas ka lüpsiku ning viis õue aiateibasse valguma ja oli just tuppa minemas , kui Liivamäe poolt kostis koera meeleheitlik kiljumine . 
14	NA	 Nüüd kargas ka Täkukalda Sulli suure lõrinaga kuudist välja ning pistis kõigest väest naabrite poole punuma . 
14	NA	" "" Mida ilmaimet seal Liivamäel ometi täna öösi tehakse , "" lausus Sohvi endamisi ning astus lauda taha , kuhu üleaedse maja paremini näha oli . "
14	NA	 Kuid Täkukalda perenaise silm ei seletanud kirkas kevadöös midagi , kuulis ainult krobelistel kõvakskülmunud lumelaikudel kiireid jooksusamme , mida saatis Sulli vihane klähvimine . 
14	NA	 Siis aga välgatas tuli ja lajatasid revolvripaugud . 
14	NA	 Sohvi kiljatas , sest talle tundus , et tema pihta tulistati . 
14	NA	 Kähku tõmbus ta laudanuka taha varju , et kuulid teda ei tabaks , ning värises seal hirmu ja külma pärast seni , kui arvas , et relvaga paugutajad juba läinud on . 
14	NA	 Sulli aga tuli haledasti niutsudes , üks jalg kaenlas , koju ning puges kuuti . 
14	NA	 Surmani kohkunud Sohvi katsus , et ruttu tuppa sai , ega julgenud sealt enne hommikut väljuda . 
14	NA	 Alles siis rääkis vanamehele , mida ta öösi nägi ning kuulis . 
14	NA	" "" Siis käisid seal kindlasti röövlid nagu Moorasaareski , "" arvas Täkukalda peremees . "
14	NA	" "" Peaks vist vaatama minema , mis Mariega on juhtunud . "" "
14	NA	 Ning Sohvi ja Joosep sammusid üle kõvakskülmunud lume Liivamäe sauna poole . 
14	NA	 Trepi ees külitas surnud Nupsi , keel suust väljas . 
14	NA	 Uks oli lahti ja üleaedsed astusid sisse . 
14	NA	 Toas avanes võigas vaatepilt . 
14	NA	 Keset elutoa põrandat lamas vereloigus Maarja-preili , tumedad juuksed lahti , ööriietus lõhki käristatud ning sassis ja korratu . 
14	NA	 Sohvi kiljatas , kuid võttis siiski südame rindu , astus ligi ning haaras naabrinaise käe . 
14	NA	 See oli lõtv ning pulss töötas nõrgalt . 
14	NA	" "" Joosep , mine ruttu ja teata pererahvale , Marie on veel elus . "" "
14	NA	 Peagi ilmus Liivamäe uus peremees . 
14	NA	" "" Ruttu hobune ette ja Kundasse arsti järele ! "" käsutas Täkukalda perenaine . "
14	NA	" "" Sina , vanamees , mine too kodunt tinkpiiritust ja poomvilla . "" "
14	NA	 Kui mehed läinud , laskis Marie kõrval kükitav Sohvi silmad toas ringi käia . 
14	NA	 Kõik oli segamini paisatud . 
14	NA	 Kummutisahtlid välja kallatud , riidekapi uksed pärani lahti , kus kõlkusid tühjad õlapuud . 
14	NA	 Ilmselt olid röövlid paremad mantlid ning kleidid kaasa võtnud . 
14	NA	 Joosep tuli ning tõi , mida naine nõudis . 
14	NA	 Sohvi asetas nuuskpiiritusega niisutatud vatitopi Mariele nina alla ning mõne aja pärast avas õnnetu silmad . 
14	NA	 Ilmselt oli ta rohke verekaotuse tagajärjel sedavõrd nõrk , et ta ennast liigutada ei jaksanud . 
14	NA	" "" Marie , kas sa tundsid neid , kes sulle kallale tulid ? "" küsis Sohvi ning küünitas kõrva naabrinaise suu juurde , sest talle näis , et Marie huuled liikusid . "
14	NA	 Kuid ainsatki sõna ei tulnud sealt kuuldavale . 
14	NA	 Alles siis , kui arst Kundast kohale jõudis ning südame tugevdamiseks süsti tegi ja kui Sohvi veel kord oma küsimust kordas , liigutas Marie vaevumärgatavalt pead ning olles pisut jõudu kogunud , nihutas käe näo juurde ning osutas sõrmega vasakule põsele . 
14	NA	 Sealjuures vaatas ta Sohvile pingsalt otsa . 
14	NA	 Alles tükk aega hiljem taipas Täkukalda perenaine , mida Maarja-preili sellega öelda tahtis . 
14	NA	 Arvatavasti mõtles ta mõrtsuka haavaarmiga vasakut põske . 
14	NA	 Et Marie tervislik seisukord oli väga tõsine , toimetati ta Rakvere haiglasse . 
14	NA	 Kuid arstid ei suutnud teda enam päästa ja Marie suri . 
14	NA	 Peas oli ühtekokku seitse haava , millest surmatoov oli kuklasse löödud pussihaav . 
14	NA	 Uurijad sõitsid kohale . 
14	NA	 Ainukene inimene , kes tol saatuslikul ööl midagi kuulis ja nägi , oli Täkukalda Sohvi . 
14	NA	 Kuid ka tema tunnistus oli mõrtsukate leidmiseks üpris napp . 
14	NA	 Et veretöö oli toime pandud röövimise eesmärgil , oli kõigile päevselge . 
14	NA	 Marie riidekapist olid kadunud kõik tema hinnalisemad riietusesemed , samuti kaks suurt käsikohvrit , mille olemasolustki ainult Marie vähesed tuttavad ja sugulased teadsid , mis aga seal sees võis olla , seda ei teadnud keegi . 
14	NA	 Sisse olid mõrtsukad tunginud saunaaknast , mis asetses vastu Umboja kõrget liivakallast . 
14	NA	 Küllap akna lõhkumise kolksatused olidki need hääled , mida Täkukalda Sohvi öösi kuulis , kui ta toa ja lauda vahet vooris , et oma poegivale lehmale õigel ajal vajalikku abi anda . 
14	NA	 Tõenäone , et mõrtsukad majast väljudes Täkukalda pool midagi kahtlast märkasid , sest miks nad muidu tulistasid . 
14	NA	 Uurijad olid küll arvamisel , et põgenevad kurjategijad lasksid Täkukalda Sulli pihta , kuid Sohvi väitis surmkindlalt , et tinakuulid olid määratud temale . 
14	NA	 Ja kui tema poleks märganud õigel ajal laudanuka taha varju pugeda , lebaks tema ka praegu surnult hange otsas , tagumik püsti . 
14	NA	 Et tegemist oli ikkagi mõrtsukatööga , mitte mõne hobuse vargusega , ajasid uurijad innukalt kurjategijate jälgi . 
14	NA	 Kõvaks külmunud krobelisel lumel olid aga jäljed halvasti näha ning lumest vabadel laikudel kadusid hoopis käest . 
14	NA	 Siiski suutsid uurijad kindlaks teha , sest siin-seal oli veeloikudele tõmbunud jääkirme põgenejate jalge all purunenud , et mõrtsukad olid liikunud piki jõekallast Kivinõmme küla poole . 
14	NA	 Kohas , kus talvetee otse Umboja jõeni välja viis , olid mõrvarid peatunud ning kiiruga kaasa haaratud riietusesemete seas mingi valiku teinud . 
14	NA	 Vist osutus kaasavõetud varandus liiga kogukaks ning tema toimetamine kindlasse kohta käis mõrtsukatel üle jõu . 
14	NA	 Vanemad , juba kantud kleidid ja mantlid olid visatud Umboja jõe võssakasvanud kaldasse . 
14	NA	 Heledamatel riietel paistsid silma vereplekid . 
14	NA	 Päeva lõpuks jõudsid politseinikud Kivinõmme külasse välja . 
14	NA	 Seal aga kadusid igasugused jäljed . 
14	NA	" Esimene mõte , mille kohalik Selivere politsei välja ütles , oli : "" Sirbi ja Vaatsi töö . "" "
14	NA	 Kuulati üle kõik Kivinõmme küla elanikud , kas pole nimetatud mehi viimasel ajal sealkandis näha olnud . 
14	NA	 Keegi ei teadnud midagi . 
14	NA	 Käidi ka Jõeperel , kuid nii nagu muudki inimesed , polnud ka Miili , vähemalt poole aasta vältel , ühtki kahtlast meest sealkandis näinud . 
14	NA	 Uurijad jätsid ta rahule , panid aga siiski igaks juhuks Jõepere talu salajase valve alla . 
15	NA	 Kui Paalipere Liine Marie koledast surmast uurijate suu läbi kuulis , kohkus ta koledasti . 
15	NA	" "" Alles paar nädalat tagasi käis meil . "
15	NA	" Kas ta vaeseke võis arvata , et niisugune hirmus surm teda ees ootab . "" "
15	NA	" – "" Millal see täpselt oli ? "" küsis uurija . "
15	NA	" "" Täpselt kaks nädalat tagasi . "" "
15	NA	" – "" Mis asjus ta teie pool käis , kui küsida tohib ? "
15	NA	" Või on see saladus ? "" – "" Mis ta nüüd saladus . "
15	NA	 Tahtsin tütrele sünnipäevaks kingitust teha , rääkisin juba ammu Mariele , sest temal oli Peterburist kaasa võetud mõni ilus ehteasjake . 
15	NA	" Nüüd siis tõi , "" seletas Paalipere perenaine ja pühkis silmi . "
15	NA	" "" Kas kedagi teist , ma mõtlen , mõnda võõrast inimest teil sel momendil ei olnud , kui ta teil käis ? "
15	NA	" Ja veel , millise eseme või asjakese ta siis tõi ? "" – "" Ühe väga ilusa kullast kaelakee . "
15	NA	 Alma passitas seda parasjagu kaela , kui Jõepere Miili uksest sisse tuhistas . 
15	NA	" Teisi kedagi ei käinud , "" lõpetas Liina . "
15	NA	" "" Kas Jõepere Miili nägi seda kaelakeed teie tütre kaelas ja kas ta võis aimata , et see oli Marie toodud ? "" – "" Seda ei oska ma öelda , sest kui uksele koputati , astusid mõlemad , nii Alma kui ka Marie otsekohe teise tuppa ja võtsid ehteasjad ka ühes . "
15	NA	 Tal oli neid rohkem kaasas , et Alma saaks valida . 
15	NA	" Kuid üks armband kukkus põrandale maha ja Marie kummardus seda üles võtma just sel momendil , kui Miili sisse astus . "" "
15	NA	" – "" Nii et Miili ikka midagi nägi ? "" – "" Väga võimalik . "" "
15	NA	" – "" Kas Miili lahkus kohe või jäi ta pikemaks ajaks teile ? "" – "" Ei jäänud . "
15	NA	" Nähes , et meil oli võõras inimene , läks ta kohe ära . "" "
15	NA	" – "" Kas teil mingit jutuajamist Jõepere perenaisega ei olnud ? "" – "" Ei . "
15	NA	" Ta ütles vaid niipalju , kui ma talle viisakuse pärast istet pakkusin , et teil on külalised , ei ma hakka istuma midagi ning läks . "" "
15	NA	" – "" Mis te arvate , kas Miili teadis seda , et Mariel ehteasju oli ? "" – "" Seda ma küll ei oska öelda , aga kui Marie Liivamäele elama asus , siis oli küll kuulda , et ta olevat kulda ja hõbedat Peterburist kaasa toonud . "
15	NA	" Väga võimalik , et ka Miili sellest kuulis . "" "
15	NA	" – "" Kas Marie mõnele teisele ka ehteasju müüs ? "" – "" Ei usu . "
15	NA	 Siia kanti küll vist mitte kellelegi . 
15	NA	" Kui vahest ehk linna , oma tuttavate kaudu , kuid selle kohta pole mul andmeid . "" "
15	NA	" – "" Miks siis ainult teile ? "" – "" Sellepärast , et me oleme sugulased . "
15	NA	 Meie emad olid õed . 
15	NA	" Allika Kustu ema oli kolmas õde ja nad elasid kõik Liivamäel koos . "" "
15	NA	" – "" Ah-ah . "
15	NA	 Siis sellepärast . 
15	NA	" Aga kas teie olete sellest mõnele oma tuttavale või sugulasele rääkinud , et Mariel niisuguseid asju on ? "" – "" Mitte kellelegi . "" "
15	NA	" – "" Veel üks küsimus . "
15	NA	" Kas teie tütar hakkas uut ehteasja kohe kandma , nii et seda igaüks näha võis ? "" – "" Hakkas kandma küll , kuid mitte just iga päev . "" "
15	NA	" – "" Kas Jõepere perenaine võis seda teie tütre kaelas näha ? "" – "" Võis , sest Alma õmbles talle uut kleiti ja kui Miili kleiti selga käis passimas , oli kaelakee Almal kaelas . "" "
15	NA	 Uurija pani kõik Paalipere Liinalt kuuldu kirja . 
15	NA	 Jällegi langes teatud kahtlusevari Jõepere Miilile , küll väike ja ebakindel , kuid siiski . 
15	NA	" "" Kui te lubate , küsin ma teie käest veel midagi . "" "
15	NA	" – "" Miks mitte . "" "
15	NA	" – "" Kas Marie ka ise armastas ehteasju kanda , nii et see võõrastes inimestes tähelepanu äratas ? "" – "" Ei . "
15	NA	" Mina küll tähele ei pannud . "" "
15	NA	 Paalipere perenaine vaikis natuke , nagu tuletaks ta meelde , kas Marie juures tõesti mõnda ehteasjakest kunagi polnud , mis tähelepanu oleks äratanud . 
15	NA	" "" Ah jaa . "
15	NA	" Vööl kandis ta tumedast nahast rihma , mille küljes rippus väike musta peaga puss hõbenaastudega tupes . "" "
15	NA	" – "" Kas see oli tal alati vööl ? "" – "" Jah , peaaegu alati , kui mina teda nägin . "" "
15	NA	" – "" Nii et seda pussi võisid näha kõik , kes Mariega kokku puutusid ? "" – "" Kindlasti . "" "
15	NA	" – "" Kas te tunneksite selle rihma ja pussi ära , kui seda praegu näeksite ? "" – "" Tunneksin küll . "
15	NA	" On teil siis teada , kelle käes see on ? "" küsis Paalipere perenaine . "
15	NA	" "" Ei , aga ma mõtlen seda , et uus omanik hakkab niisugust omapärast ehteasjakest kunagi kandma . "
15	NA	 Niisama vaatamiseks teda vaevalt keegi ostab . 
15	NA	 Marie majas seda küll kusagil ei olnud , kui me seal läbiotsimist teostasime . 
15	NA	 Järelikult on mõrtsukad selle kaasa võtnud . 
15	NA	" Ja see on praegu ese , mille kaudu võime kurjategijatele kõige kergemini jälile saada , "" seletas politseinik ning lahkus . "
16	NA	 Kõige kuuldu põhjal püüdis uurija koostada mingi kava . 
16	NA	 Kui Miili Paaliperes käies tõesti Marie käes ehteasja märkas , hiljem aga ka peretütre kaelas , siis meenus talle kindlasti kunagi kuuldud külajutt Marie kallihinnalistest kuld- ja hõbeasjadest . 
16	NA	 Ja missugune naine ütleks niisugustest asjakestest ära , liiatigi veel , kui tegemist on Jõepere Miili suguse naisega , kellele miski pole püha . 
16	NA	 Kas Sirp ja Vaats ilmusid seekord Kivinõmmele Miili kutsel või sattusid siia juhuslikult , ei omanud praegu mingit tähtsust . 
16	NA	 Fakt on see , et nad siin olid ja mõrtsukatöö röövimise eesmärgil toime panid . 
16	NA	 Ka aeg oli hästi valitud . 
16	NA	 Külm , tähistaevaga öö , tugeva sulailma järel , kus palja külmunud maa peale üldse jälgi ei jää . 
16	NA	 Kust aga röövitud esemeid leida ? 
16	NA	 Jõepere on korduvalt läbi otsitud , kuid tagajärjetult ja ka praegu oleks lausa rumalus arvata , et niisugune varandus selles talus varjul on . 
16	NA	 Nii ettevaatamatud nad ühelgi juhul ei ole . 
16	NA	 Kuid igaks juhuks peab Jõepere jääma pideva valve alla ning üsna pikaks ajaks . 
16	NA	 Kuid mingisugune valvamine ei andnud oodatud tulemusi . 
16	NA	 Kuigi Miili käikudel alatasa silm peal hoiti , ei olnud põhjust teda milleski kahtlustada . 
16	NA	 Kuid millegipärast kaldusid politseinikud siiski arvama , et röövitud varandus just Jõeperes varjul on ja varem või hiljem hakatakse seda tasapisi realiseerima . 
16	NA	 Ja kui mitte just realiseerima , siis vähemalt pikkamisi ja märkamatult kusagile kaugemale toimetama . 
16	NA	 Ja Jõeperet valvati edasi . 
16	NA	" Kas Miili ise seda teadis , et tal nõndanimetatud "" saba "" järel oli , mine võta kinni , kuid politseinike arvates oli ta ettevaatlikkus ise . "
16	NA	 Kogenud ja taibuka kurjategijana taipas ta ilmselt , et teda jälgitakse , ning püüdis käituda nii , et igasugune kahtlusevari tema pealt ära langeks . 
17	NA	 Politseinikud olid valvamisest tüdinenud ning vihased ja süüdistasid oma ülemust , kes neid jumalamuidu seda naisterahvast laseb passida , selle asemel et tõelisi kurjategijaid otsida . 
17	NA	 Kuid ülemus oli kindlal veendumusel , et just siit , Jõeperelt ning selle naisterahva kaudu hakkab asi hargnema . 
17	NA	 Igal õhtupoolikul võttis Miili tühja kartulikoti kaenlasse ning jalutas Suuresulli aasu küüni juurde , toppis seal koti heinu täis , vinnas selga ning viis koju lammastele ette . 
17	NA	 Tükk aega ei näinud valvust pidavad politseinikud selles midagi imelikku . 
17	NA	 Siis aga avastas keegi ühel päeval , et tundub pisut veider , miks naine kotiga küünist heinu kannab , kui talus on hobune ning peremees . 
17	NA	 Otsustati asja lähemalt uurida . 
17	NA	 Nii nagu eelmistel päevadel tuli Miili ka sel õhtupoolikul küüni juurde ning läks õige pea , heinakott seljas , mäerinnakust üles kodu poole . 
17	NA	 Et ennast mitte näidata , lähenes politseinik hämaruse saabudes heinasarale tagaküljelt ja jäi suure toomingapõõsa alla varitsema . 
17	NA	 Pimedus laskus maapinnale , õhtu oli erakordselt vaikne . 
17	NA	 Paks udusein kerkis jõe kohale . 
17	NA	 Valvurile kippus tukastus peale . 
17	NA	 Umbes kesköö paiku tundis ta järsku instinktiivselt , et ta pole üksi . 
17	NA	 Ta püüdis pimeduses kedagi näha , kuid asjata . 
17	NA	 Siis aga lähenesid küünile ettevaatlikud sammud . 
17	NA	 Otse toomingapõõsa kõrvalt möödusid kaks inimkogu . 
17	NA	 Hääletult , nagu öögi , astusid tulijad politseiniku peidukohast mööda ning läksid küüni . 
17	NA	 Valvur oli kimbatuses . 
17	NA	 Mida teha ? 
17	NA	 Et mehed olidki samad kurjategijad , keda nad otsisid , selles ta ei kahelnud . 
17	NA	 Et kurjategijatel on relvad , ka see oli enam kui kindel . 
17	NA	 Kas ta suudab neid ootamatult tabades elusalt kinni võtta ? 
17	NA	 Vaevalt küll . 
17	NA	 Heal juhul pääsevad nad tema käest põgenema , halval aga kihutavad talle endale kuuli keresse ja kaovad ikkagi . 
17	NA	 Siis on nende tabamine veelgi küsitavam . 
17	NA	 Ja politseinik otsustas endast mitte märku anda ning selgusele jõuda , mis asju mehed küünis ajavad . 
17	NA	 Seest kostis heinte sahinat , nagu oleks keegi neid ühest kohast teise tõstnud , siis matsatas mingi raske ese maha ja seejärel kostis kõlinat . 
17	NA	 Nüüd oli politseinikul kõik selge . 
17	NA	 Küünis heinte all oli varjul Marielt röövitud varandus , mida mõrtsukad praegu ära tahtsid viia . 
17	NA	 Valvur ei teadnud , mida teha . 
17	NA	 Kui nad nüüd kõik kaasa võtavad , ei tule nad enam siia ning kurjategijate tabamiseks on seega väga vähe lootust . 
17	NA	 Et ta ka nii rumal oli ja siia üksinda tuli . 
17	NA	 Teine mees valvas Jõepere talu juures ega saa teda kuidagi aidata . 
17	NA	 Peab vist ikkagi põõsa alt välja tulema ning püüdma neid peatada . 
17	NA	" Politseinik oli just oma peidikust väljumas , kui kohvri kaas kinni kolksatas ning samas kuulis ta ka summutatud kõnet : "" Üks kord veel – ja ongi kõik . "" "
17	NA	 Jälle sahisesid heinad ning mõlemad mehed hiilisid toomingapõõsastest mööda ja kadusid hääletute varjudena pimedasse öhe . 
17	NA	 Udu oli jõe kohalt lahkunud ning politseinik nägi kahte meest . 
17	NA	 Üks neist oli pikk , teine tunduvalt lühem , kuid rässakam . 
17	NA	 Politseinik laskis meestel võimalikult kaugele minna , enne kui oma peidikust välja tuli . 
17	NA	 Tähendab – nad tulevad veel kord tagasi . 
17	NA	 Siis on ka viimane aeg nende tabamiseks . 
17	NA	 Ta astus küüni ning valgustas taskulambiga selle sisemust . 
17	NA	 Nurgas oli ainult pisut heinu ja peagi leidis politseinik üles ka kohvri röövitud esemetega . 
17	NA	 Ta asetas kõik ilusasti oma kohale tagasi , nii et keegi midagi ei märkaks ning läks teist meest otsima , kes talu juures valvet pidas . 
17	NA	 Seal selgus , et Miili oli õhtul pimeduse saabudes kodust Moorasaare suunas lahkunud ning tuli alles natukese aja eest tagasi . 
17	NA	 Kus ta käis ? 
17	NA	 Milliseid asju ajas ? 
17	NA	 Võimalik , et ta pidas väljaspool oma talu piire nende kahe mehega sidet . 
17	NA	 Nüüd pidi olema eriti valvas ning hoolega jälgima , et Miili midagi kahtlast ei märkaks . 
17	NA	 Niipea kui ta taipab , et tema käikudel silm peal hoitakse , ei tule kurjategijad enam tagasi . 
17	NA	 Mõlemad politseinikud lahkusid ettevaatlikult talu juurest , sest täna polnud mõtet rohkem valvet pidada . 
17	NA	 Ka oli vaja ülemusega kokku saada ning öistest uudistest talle ette kanda . 
17	NA	" Ülemus kuulas meeste jutu ära , mõtles veidi ning tegi siis korralduse : "" Välja tuleb panna tugevdatud valve , juba täna õhtul kohe , sest pole ju teada , millal kurjategijad tagasi tulevad . "
17	NA	" Kinni võtta elusalt , kõik kolm . "" "
17	NA	" – "" Aga kui naine majast ei välju , vaid kodus on , kuidas siis ? "" – "" Ikkagi arreteerida . "
17	NA	 Ta on kaasteadja , selles pole enam mingit kahtlust . 
17	NA	" Kas teid keegi asjaosalistest märkas ? "" – "" Arvatavasti mitte . "" "
17	NA	" – "" Väga hea . "
17	NA	 Sõitke nüüd tagasi ja pidage naist hästi silmas . 
17	NA	 Paistab , et ta käis küüni juures seepärast , et kontrollida , kas varandus on kõik alles ja omal kohal . 
17	NA	 Ilmselt oli neil mingi kokkulepe selle kohta , kas õhk on puhas ja seda pidi tagama Miili oma igaõhtuse heinakoti viimisega . 
17	NA	 Seepärast oleks väga tähtis teada , kas ta ka täna küünist heinu läheb võtma . 
17	NA	" "" "
18	NA	 Politseinikud sõitsid minema . 
18	NA	 Ka ülem ise läks kaasa , kuna tegemist oli tähtsa operatsiooniga . 
18	NA	 Kivinõmmele sõitis terve rühm relvastatud politseinikke . 
18	NA	 Jõeperele lähenemiseks valiti Umboja jõe vastaskallas , kust talu hooned hästi näha olid . 
18	NA	 Ei võinud ju avalikult läbi küla sõita , see oleks sama hea , kui Jõepere ukse ees alarmikella lüüa . 
18	NA	 Vähemalt kahe viimase talu , Umboja ja Jõepere omad ei tohtinud politseinike ilmumisest midagi teada . 
18	NA	 Seepärast peeti hoolega silmas , kas nende talude elanikud päeva jooksul oma talu piiridest väljuvad või mitte . 
18	NA	 Vaherpõllu ning Tagavälja omadest polnud asja , sest nemad jäid teisele poole jõge ega suhelnud ülejõe omadega iga päev . 
18	NA	 Täpselt samal kellaajal nagu alati väljus Miili ka täna tühja kotiga majast ning seadis sammud heinaküüni poole . 
18	NA	 Ümber varitsetava paiga oli asetatud valve . 
18	NA	 Ainult see külg , kust öösi valvet pidanud politseiniku seletust mööda kurjategijad küünile lähenesid , jäeti vabaks ning jälgiti hoolega , kas ei ole seal mingit liikumist märgata , kui Miili täistopitud kotiga kaldast üles ronib . 
18	NA	 Kuid midagi ei täheldatud . 
18	NA	 Üks valvuritest , kes Umboja jõe ääres üsna vee keelel kasvavas pajupõõsas positsiooni sisse oli võtnud , liigutas ennast , et oma asendit muuta ning silmapilk tõusis keset jõge laial kivil kükitanud kosklapaar prääksudes õhku . 
18	NA	 Esimesele järgnes teine , siis veel kolmaski ja peagi tiirlesid erutatud linnud madala aasa kohal , nagu varitseks lähedal tõepoolest mingi oht , mis ei luba neil oma pesapaigale läheneda . 
18	NA	 Miili , kes vahepeal juba kaldast üles oli jõudnud ronida , seisatas , pillas nagu poolkogemata heinakoti maha ja jälgis rahutuid ning valjusti krouksuvaid linde . 
18	NA	 Miks pööras ta lendu tõusnud kosklatele nii suurt tähelepanu ja miks ta heinakoti maha pillas ? 
18	NA	 Kas ei olnud see mingiks märguandeks neile , kes teda ja tema tegevust kusagil varjul olles jälgisid ? 
18	NA	 Valvurid ei julgenud ennast enne pimeduse saabumist liigutada , kartes , et neid jälgitakse . 
18	NA	 Sel ööl ei tulnud küüni juurde keegi . 
18	NA	 Järgmisel päeval , jällegi samal kellaajal väljus Miili taas oma heinakotiga . 
18	NA	 Et naise tegevus oli teada , ei püütudki enam teda jälgida , vaid peeti ümbrust pingsalt silmas . 
18	NA	 Polnud kahtlust , Miili oli mingiks vahelüliks kurjategijate ning küüni peidetud varanduse vahel . 
18	NA	 Parajasti kui Jõepere perenaine oma kandamiga kaldast üles oli jõudmas , pani Umboja vastaskaldas üks binokliga varustatud politseinik tähele , et Suuresulli kõrgel künkal väikeses kuusetukas oksad üleval ladvas kuidagi kahtlaselt liikusid . 
18	NA	 Et õhtu oli peaaegu tuuletu ja loodus ümberringi jäigalt vaikne , äratas see valvuris pisut võõristust ning ta suunas binokliotsa liikuva kuuse poole . 
18	NA	 Ja tõepoolest – tihedate okste vahel istus liikumatult inimkogu ning vaatas üksisilmi Jõepere poole . 
18	NA	 Nüüd oli asi selge . 
18	NA	 Miili oma heinakotiga oli sidepidajaks . 
18	NA	 Kui midagi kahtlast oli märgata , oli see siis kas või hirmunult lendu tõusnud kosklapaar , seisatas ta ja pillas heinakoti maha , läks ta aga rahulikult ilma peatumata kodu poole , oli õhk puhas . 
18	NA	 Kui Miili oma kandamiga hoonete vahele ära kadus , liikusid Suuresulli künka otsas taas kuuse kaharad oksad ning inimkogu libistas enda pikkamisi allapoole ja kadus puude vahele ära . 
18	NA	 Tähendab – täna õhtul võis asi põnevaks minna . 
19	NA	 Politseinikud olid ärevil . 
19	NA	 Kuidas kõike seda niimoodi korraldada , et kurjategijaid elusalt tabada ? 
19	NA	 Öö tõotas tulla vaikne ja pilvitu , selge tähistaevaga . 
19	NA	 Oli enam kui kindel , et mõlemad mehed olid relvastatud ning kergelt alla ei anna . 
19	NA	 Tulevahetus tuleb , see oli vältimatu . 
19	NA	 Heinaküün tuleb ümber piirata ja vabaks jätta ainult Suuresulli poolne kõrge kuusetukaga küngas , kus üks politseinikest puu otsa roninud kahtlast inimkogu märkas . 
19	NA	 Jõekäär oli lage , välja arvatud ainult üksik toomingapõõsas üsna küüni taga , kus paar päeva tagasi valvet peeti . 
19	NA	 Mida teha ja kuidas asetada mehed , et küünile lähenevates kurjategijates mitte kahtlust äratada ? 
19	NA	 Kaua istusid politseinikud koos ning koostasid tegevuskava , et mõrtsukaid mitte käest lasta . 
19	NA	 Ülem võttis binokli ning uuris madalat kaldaserva jõe ja küüni vahel . 
19	NA	 Umbes poolteise meetri kõrgune lauge astang pakkus küll head varjet varitsevatele meestele , kuid kuidas ületada märkamatult Umboja sügavat ning kiirevoolulist jõge , kus kevadise aja tõttu vesi kuni keskkehani võis ulatuda ? 
19	NA	 Ei võinud ju meeste tervist ja elu kurjategijate pärast ohtu seada . 
19	NA	 Ka polnud kellelgi mingisuguseid andmeid röövlijõugu suuruse kohta . 
19	NA	 Neid võis olla tublisti rohkem kui kaks . 
19	NA	 Võib-olla on aareteküün koguni pideva valve all ja kui nüüd politseinikud oma peidikutest välja tulevad ning jõge ületama hakkavad , võib koguni nii juhtuda , et kõik maha kõmmutatakse , enne kui nad jõe ligigi saavad , ja operatsioon on nurjunud . 
19	NA	 Üsna Jõepere talu hoonete kohal oli kõrge , lepapadrikusse kasvanud savikallas . 
19	NA	 Ülema pilk jäi sellele peatuma . 
19	NA	 Mis oleks , kui läbi selle tihniku mehed madala astangu alla sokutada ? 
19	NA	 Jõge võib aga ületada tükk maad allpool , Tagavälja ja Umboja talude vahel , kus purre üle jõe viis . 
19	NA	 Muret tegi veel Jõepere suur koer , kes iga väiksemagi krõbina peale kohe lõrinal haukuma pistis . 
19	NA	 See oli heaks hoiatussignaaliks mõrvaritele . 
19	NA	 Niisugused paadunud , igasuguse inimlikkuse kaotanud mehed nagu Sirp ja Vaats tegutsesid väga ettevaatlikult . 
19	NA	 Otsustati siiski hea õnne peale välja minna ning hämaruse saabudes oma praegustelt positsioonidelt lahkuda , jõgi Tagavälja purdeid pidi ületada ning Jõepere all uued kohad sisse võtta , nii et Suuresulli poolne külg vabaks jääks . 
19	NA	 Niipea aga , kui mõrtsukad on küünis , kähku taganemistee sulgeda ja käsklus anda küünist väljatulekuks . 
19	NA	 Mõistagi üritavad kurjategijad tuldud teed kaudu põgeneda , kuid satuvad revolvrikuulide ette . 
19	NA	 See sunnib neid suunda muutma ning jõe poole jooksma , kus aga madala astangu all politseinikud neid varitsevad . 
19	NA	 Pea kaotanud röövlid võivad aga ka segadusse sattudes eri suundades piiramisrõngast väljapääsu otsida ning lepapadrikust või koguni kõrgest kaldast üles ronida , et tabajate käest pääseda . 
19	NA	 Seepärast jäi politseiülem ise võsa äärde valvet pidama , et põgenejaid tabada , kui nad peaksid seda varianti kasutama . 
20	NA	 Hääletute varjudena hiilisid politseinikud piki jõeäärseid pajupõõsaid ning lepavõsa kindlaksmääratud kohtadele . 
20	NA	 Lagedad paigad ületati roomates , välditi iga mahalangenud kuiva oksa , et see jala alla sattudes ei murduks ja Jõepere koera üles ei ärataks . 
20	NA	 Öö lähenes . 
20	NA	 Talu aknas kustus tuli . 
20	NA	 Kõikjal valitses pahaendeline vaikus . 
20	NA	 Ainult Umboja jõgi kohises ja lumest vabanenud põldudel karjusid kimedal häälel kiivitajad . 
20	NA	 Meeled pinevil , jälgiti Suuresulli künkal kasvavat kuusetukka , kust pidid nüüdsama pimedast ööst hoolimata väljuma ohtlikud kurjategijad , kes juba aastaid Kivinõmme ning Väliku küla inimesi pideva hirmu all hoidsid . 
20	NA	 Varitsejate silmad muutusid pingsast pimedusse vahtimisest kibedaks , kahutavas kevadöös kippusid varbad ja sõrmed külmetama , kuid liigutada ei tohtinud . 
20	NA	 Iga väiksemgi krõbin võis lendu hirmutada jões kividel tukkuvaid kosklapaare või mis veel hullem , haukuma ärritada Jõepere Reksi . 
20	NA	 Minutid venisid ja politseinikele tundus , et aeg seisab paigal . 
20	NA	 Taevas sirasid ja vilkusid tähed , Suur Vanker oli juba tublisti õhtusest asendist väljas , kuid ikka polnud veel kedagi näha ega kuulda . 
20	NA	" "" Ega nad kuradid siis ometi meile märkamatult küüni ei läinud ja aaretega jalga ei lasknud , "" mõtles politseiülem süngelt . "
20	NA	 Samas kuulis ta kõrge kalda all , endast paremal mingit tumedat müksakat , nagu oleks keegi jalaga vastu kivi või kõvakskülmunud mutimullahunnikut tonksanud . 
20	NA	 Kõrge kalda varjus hiilisid lähemale kaks inimkogu . 
20	NA	 Tähendab , kurjategijad vältisid otseteed üle lageda aasa , et mitte võimaliku ohu korral heaks märklauaks olla . 
20	NA	 Nad laskusid Suuresulli künkalt alla ning lähenesid küünile kõrge kalda varjus hiilides . 
20	NA	 Politseiülem kartis valjusti hingata , sest mehed olid temast ainult paari-kolme meetri kaugusel . 
20	NA	 Oleksid nad praegu kahekesi , olnuks suurepärane võimalus neile selja tagant turja karata ning mõlemad mõrtsukad kahjutuks teha . 
20	NA	 Üksinda oleks see aga sama hea kui kindel surmaminek . 
20	NA	 Mehed seisatasid ning piilusid ringi , kas kusagil midagi kahtlast pole . 
20	NA	 Siis lähenesid pikkamisi küünile , mille mustav avaus nad varsti neelas . 
20	NA	" "" Alustada ! "" sosistas politseiülem kõige lähemal lamavale politseinikule lühikese käskluse . "
20	NA	 Ta ootas veel natuke , et varitsejad käskluse üksteisele edasi jõuaksid anda ning küüni taha ja külgedele positsioonid sisse võtta . 
20	NA	" Siis kargas peiduurkast välja ning hüüdis : "" Siin politsei ! "
20	NA	 Relvad maha ! 
20	NA	 Käed üles ! 
20	NA	" Olete ümber piiratud ! "" "
20	NA	 Sees käis mingi kolksatus , millele järgnes vaikus . 
20	NA	" "" Tulge küünist välja ! "
20	NA	" Olete ümber piiratud ! "" kordas ta uuesti . "
20	NA	 Kuid ka sellele käsklusele ei reageerinud küünisolijad . 
20	NA	 Ilmselt tundus nii põgenemine kui ka vastuhakkamine kurjategijatele ebasoodne , miks nad muidu nii pahaendeliselt vaikisid . 
20	NA	" "" Tormijooks küünile ! "" karjus ülem ning pistis ise kõigest väest ohtliku paiga poole jooksma . "
20	NA	 Välkus tuli ning lajatasid revolvrilasud . 
20	NA	 Küünist vastati samaga . 
20	NA	 Ülema selja taga karjatas järsku keegi ning kostis ka kukkumise mütsatus . 
20	NA	" "" Kuradi närakad ! "" kiristas kukkuja läbi hammaste . "
20	NA	 Samal momendil kargasid küünist välja kaks inimkogu ning jooksid erinevates suundades . 
20	NA	 Üks tormas jõe äärde , teine aga kõrge kalda poole , sinna , kust nad enne küünile lähenesid . 
20	NA	 Politseiülem saatis kalda all põgeneva mehe suunas mitu lasku , kuid ei taibanud kurjategijat kohe jälitama hakata ning kaotas ta silmist . 
20	NA	 Jõe ääres paugutati revolvrit , kostis vandesõnu ning keegi kukkus lartsatades vette . 
20	NA	 Ülem sööstis kohale . 
20	NA	 Üks politseinikest oli jõe poole põgenevale kurjategijale järele jõudnud ning ta maha paisanud , saanud aga pussilöögi käsivarde ning röövel rabeles lahti ja hüppas vette . 
20	NA	 Küll lasknud kõik oma laskeriistad põgeneja pihta tühjaks , kuid mees sukeldunud vee alla ega kerkinudki enam veepinnale tagasi . 
20	NA	 Küllap uppus . 
20	NA	 Ainult saabas jäi politseinikule kätte , millest kurjategija välja rabeles . 
20	NA	 Kõik olid maruvihased . 
20	NA	" "" Oleksid pidanud ikka kuraditele kohe pihta laskma , oleksid nad käes . "
20	NA	 Niimoodi lasksime mõlemad põgenema . 
20	NA	" Häbi silmad täis veel pealegi , et ei saanud hulgakesi kahest mehest jagu . "" "
20	NA	" – "" Aga kes siin kukkus ? "" küsis ülem ringi vaadates . "
20	NA	" "" Mina , "" vastati pimedusest . "
20	NA	 Üks meestest oli saanud tabamuse jalasäärde ning lamas natuke maad eemal maas . 
20	NA	 Talle anti kiires korras kohapeal esmaabi ning kaks meest kandsid ta kaldast üles , et linna arsti juurde toimetada . 
20	NA	 Revolvripaugutamisest heidutatud Jõepere Reks , kes kogu aeg oli vaikinud , pistis korraga raginal haukuma . 
20	NA	" "" Näete ! "" sosistas keegi järsku ja viitas kõrge kalda poole , kus taeva heledamal taustal paistis inimkogu , kes aga kohe kadus . "
20	NA	" "" Ruttu üles ! "" kähistas ülem ning tormas kõige ees . "
20	NA	 Nähes nii suurt inimhulka , pistis Reks haukudes kodu poole , kuid ragistas seal edasi . 
20	NA	" "" Siin peab keegi olema , kelle peale koer haukus , "" arvas keegi . "
20	NA	" "" Padrik läbi otsida ! "" käsutas ülem . "
20	NA	 Mehed kadusid kaldasse , igaüks ise suunas . 
20	NA	 Koer sai meeste lahkumisest julgust ning lähenes uuesti kaldapealsele . 
20	NA	 Padrikust roomas välja inimkogu ning püüdis üle põlluriba metsa pääseda . 
20	NA	 Ülem jooksis ruttu lähedale . 
20	NA	" "" Seis ! "" käratas politseiülem . "
20	NA	" "" Olete arreteeritud ! "" "
20	NA	 Nähes , et põgenemiseks mingit lootust pole , jäi inimkogu liikumatult lamama . 
20	NA	 Politseinik lähenes talle ettevaatlikult , laskevalmis revolver käes . 
20	NA	 Olles lamajale üsna lähedale jõudnud , tegi see järsku välkkiire liigutuse ning politseinik tundis teravat valutorget jalas . 
20	NA	 Samas haarati tal teisest jalast kinni ning ta kukkus pikali . 
20	NA	 Silmapilk laskus vastane talle peale ja politseinik nägi oma näo kohal ülestõstetud kätt pika pussiga . 
20	NA	" "" Sure , raisk ! "" kiristas pussiomanik läbi hammaste . "
20	NA	 Sekundi murdosa otsustas kõik . 
20	NA	 Kõlas revolvripauk ning löögiriistaga üles tõstetud käsi vajus lõdvalt alla . 
20	NA	 Politseinik kobas kähku pussi järele ning viskas selle eemale . 
20	NA	 Kuid veel ei olnud vastane võidetud . 
20	NA	 Ta haaras terve käega lamajal kõrist kinni ning pigistas seda otse ebaloomuliku jõuga . 
20	NA	" "" Kärva , verekoer ! "
20	NA	" Loe issameie ära , varsti oled otsapidi põrgus ! "" "
20	NA	 Politseinik rabeles kõigest väest , kuid ei suutnud tugeva vastase haardest vabaneda . 
20	NA	 Siis meenus laetud laskeriist ning ta surus selle otsa kurjategijale tugevasti vastu käsivart ning vajutas päästikule . 
20	NA	 Uuesti lajatas vaikses kevadöös revolvripauk . 
20	NA	 Kostis ka valuröögatus ning kõri pitsitav haare lõtvus . 
20	NA	 Politseinik lükkas kahjutuks tehtud mõrtsuka enda pealt maha ning hüüdis mehed kaldast üles . 
20	NA	 Äratati Jõepere pererahvas ning jalast ja mõlemast käest haavata saanud kurjategija tassiti tuppa . 
20	NA	 Seal seoti ta haavad kinni ja et ta põgenemist ei üritaks , köideti kokku ka jalad . 
20	NA	 Kutsuti Miili . 
20	NA	" "" Kas te tunnete seda meest ? "" küsis politseiülem ning osutas põrandal lamavale pikale mehekolakale . "
20	NA	 Miili näos ei liikunud ainuski lihas . 
20	NA	" "" Ei , "" oli lühike vastus . "
20	NA	" "" Aga kas teie seda naisterahvast tunnete ? "" viitas politseinik pliidi kõrval seisvale perenaisele . "
20	NA	 Lamaja pööras pea Miili poole . 
20	NA	" "" Ei , pole kunagi näinud . "" "
20	NA	" – "" Olete mõlemad arreteeritud , "" teatas politseiülem . "
20	NA	" Ja vangi poole pöördudes : "" Kuidas teie nimi on ? "" "
20	NA	 Vaikus . 
20	NA	" "" Ma küsin , kuidas on teie nimi ? "" – "" See ei lähe teile korda . "" "
20	NA	" – "" Läheb küll . "
20	NA	 Teie nimi on Sirp . 
20	NA	" On teil isikut tõendavad dokumendid olemas ? "" "
20	NA	 Jälle vaikus . 
20	NA	" "" Kes oli too teine mees , kes jõkke hüppas ja uppus ? "" – Lamaja tõstis pilgu üles . "
20	NA	" "" Kes teile ütles , et ta uppus ? "" – "" Minu mehed . "" "
20	NA	" – "" On see kindel ? "" – "" Jah . "
20	NA	" Ja tema nimi oli Vaats . "" "
20	NA	" – "" Ma ei tea . "" "
20	NA	" – "" Teate küll . "
20	NA	 Tema ja Jõepere perenaisega koos käisite Moorasaares röövimas , temaga koos varastasite Paalipere heinaküüni tühjaks , temaga koos varastasite ka Nigula ja Õllepoe Augusti hobuse , temaga koos murdsite Vaherpõllu Jüri viljaaita sisse , temaga ja Mõrdoja vennastega koos mõrvasite ka Sudisoo metsavahi , kui ta teile põrdajahil peale sattus ning kõige viimane – ja ma usun , et see ka tõesti kõige viimaseks jääb , sest rohkem kuritegusid toime panna pole teil enam võimalik – mõrvasite Liivamäe Marie . 
20	NA	 Kes oli kolmas , kellega koos te oma kuritegusid sooritasite ? 
20	NA	" Vastake . "" "
20	NA	 Jälle vaikus . 
20	NA	" "" Kus on Marie juurest röövitud esemed ? "" – "" Ma ei tea midagi . "" "
20	NA	" – "" Minge tooge ära . "
20	NA	 Kolm meest . 
20	NA	 Ülejäänud jäävad siia . 
20	NA	 Otsige läbi , kogu maja . 
20	NA	" Kõik urkad ja kapid ning kandke ette . "" "
20	NA	 Mehed valgusid Jõepere tubadesse laiali . 
20	NA	 Miili tahtis politseinikele järele minna . 
20	NA	" "" Paigale jääda ! "" käratas ülem . "
20	NA	 Ta kobas ka haavatud Sirbi taskud läbi ning tõi sealt päevavalgele mitu kuldsõrmust tulevalgel sätendavate kalliskividega , peotäie kõrvarõngaid , prosse ning kümmekond tsaariaegset kuldmünti . 
20	NA	" "" Kust need esemed pärit on ? "" "
20	NA	 Ei ainsatki vastust . 
20	NA	" "" Kas leiate midagi ? "" hüüdis ta üle ukse eestoas sahlavatele politseinikele . "
20	NA	" "" Mitte kõige vähematki , "" oli vastus . "
20	NA	" "" Kuhu te panite need esemed , mis Sirp ja Vaats teile küüni valvamise eest andsid ? "" pöördus ülem taas Miili poole . – "" Ma pole mingit küüni valvanud . "" "
20	NA	" – "" Valvasite küll . "
20	NA	" Miks te muidu igal õhtul täpselt ühel ja samal kellaajal heinakotiga all jõe ääres käisite ? "" – "" Lammastele tõin heinu ette . "" "
20	NA	" – "" Miks te hobusega ei toonud ? "" – "" Mägi on järsk , hobune ei vea koormat üles . "" "
20	NA	" – "" Kas terve küüni kandsite kotiga tühjaks ? "" – "" Ei . "
20	NA	 Vanamees tõi talvel reeteega mööda jõge . 
20	NA	 Need jäid koormast üle . 
20	NA	" "" "
21	NA	 Nii nagu kõik varasemadki läbiotsimised ei andnud ka see mingisuguseid tulemusi . 
21	NA	 Jõeperelt ei leitud midagi . 
21	NA	 Küll aga tõid politseinikud küünist kenakese kogu mitmesuguseid kullast ehteasju , kuldmünte ning hõbelusikaid . 
21	NA	 Neile lisati Sirbi taskutest leitud esemed juurde ning politseinikud sõitsid minema . 
21	NA	 Haavatud ning seotud jalgadega Sirp ja Miili võeti ühes . 
21	NA	 Nad paigutati erinevatesse sõidukitesse , et nad omavahel rääkida ega milleski kokku leppida ei saaks . 
21	NA	 Vähemalt kaks sellest röövlijõugust oli tabatud , kuidas oli aga lugu kolmandaga , selle kohta ei osanud praegu veel keegi midagi kindlat öelda . 
21	NA	 Ühed väitsid , et Vaats uppus , teised jälle arvasid , et kui ta oli osav ujuja , siis võis ta voolu mööda alla laskuda ning politseinike vaateväljast välja jõudes kusagil allpool kaldale ronida . 
21	NA	 Nõnda arvas ka ülem . 
22	NA	 Allika Kustu hingerahu oli sellest päevast alates , kui ta pangast raha välja võttis ning viimase sendini Edmundile peo peale ladus , jäädavalt kadunud . 
22	NA	 Tal tarvitses ainult sellele mõelda ja ta keha kattus hirmuhigiga . 
22	NA	 Tõsi küll , Allika oli ju praegu veel tema nimel , aga kui kauaks . 
22	NA	 Tohutu suur võlakoorem jõllitas nagu hiigelkoletis talle kõikjal vastu , kuhu ta ka oma jala tõstis . 
22	NA	 See luuras tallis , irvitas aidas ja lakapealsel , kükitas põlluvaheteel ning istus kaksiratsi elumaja katusel . 
22	NA	 Kas suudab ta võlaprotsente õigel ajal tasuda ? 
22	NA	 Kui ei , minnakse kõigepealt Mädasoo Mardi kukile . 
22	NA	 Mart oli aga kaval mees ja vaevalt ta Kustu võlaprotsente tasuma hakkab . 
22	NA	 Ja ega Paalipere Oskargi ole pea peale kukkunud . 
22	NA	 Jäävad aga võlaprotsendid maksmata , läheb veksel protesti ning tullaksegi Allika kallale . 
22	NA	 Mida see Edmund ometi viivitab ! 
22	NA	 Rahaga oli nii tuline kiire taga , nüüd ei tee aga enam väljagi , et sellega talus midagi ette võtta . 
22	NA	 Kahtlusi ja kõhklusi ei aidanud eemale peletada ka tellisekoorem , mis Edmund uue elumaja ehitamiseks kohale tõi , sest juba samal päeval , kui koorem maha laotud , sõitis ta linna tagasi , ilma et oleks äiapapaga kokkusaamist otsinud . 
22	NA	 Mis asjaõiendamised need küll võiksid olla , mille pärast ta aina linnas peab istuma ? 
22	NA	 Kustu arvates oleks väimehe abi sügiseste tööde ajal talus marjaks ära kulunud . 
22	NA	 Ikka veel ei teadnud ei Manda ega ka Elisabeth Allikale tehtud pangavõlast midagi . 
22	NA	 Mitu korda oli Kustu oma hingehädas puhtsüdamliku ülestunnistamise piiril , kuid iga kord sai ta endast võitu , sest oli ta ju Edmundile lubanud sellest mitte rääkida . 
22	NA	 See pidi toimuma siis , kui selleks paras aeg on . 
22	NA	 Millal aga aeg paras võiks olla , seda Kustu ei teadnud . 
22	NA	 Ta jättis selle , nagu kõik muudki asjad , mis puudutasid pangast võetud rahasummat ja Allika tulevikku , Edmundi otsustada . 
23	NA	 Suvi kaldus sügisesse ja ikka kindlamini hakkas Allika Manda aru saama , et abielust Edmundiga ei tule midagi välja . 
23	NA	 Mis kavaler see on , kes paariks nädalaks linna ära kaob ja enam näolegi ei anna . 
23	NA	 Ja kui tuligi , oli tige ja tõrges , nagu oleks Manda talle ülekohut teinud . 
23	NA	 Kui Manda varem arvas , et ta Haraldi silmis on teise või koguni kolmanda järgu tähtsusega paratamatus , kuna esimesel kohal seisab Allika , mida pidi ta siis nüüd Edmundi puhul mõtlema ? 
23	NA	 Mitmendal kohal oli ta oma tulevase mehe silmis Allika järel ? 
23	NA	 Või kas ta üldse mingil kohal oli ? 
23	NA	 Ehk oli ta vaid ebameeldiv ja tülikas paratamatus , ilma kelleta Allika talu kätte ei saa . 
23	NA	 See mõte hakkas teda ikka enam ja enam kummitama . 
23	NA	 Väga võimalik , et Edmund siia Allikale just talu pärast tuligi . 
23	NA	 Kui kaugele Edmund oma plaanidega isa juures oli jõudnud , seda Manda muidugi ei teadnud , kuid talle näis , et isa on Edmundi kuulekas tööriist ning täidab vastuvaidlematult kõik tema soovid . 
23	NA	 Kui need oleksid vaid ausad , poleks viga , kuid Edmund ja ausus ei sobinud Manda arvates kuigi hästi kokku . 
23	NA	 Oli ju Edmund ennast Allikal ainult halvast küljest näidanud . 
23	NA	 Miski ei rääkinud tema kasuks . 
23	NA	 Tööinimeste vastu kõrk ja upsakas , ei sobinud ta tallu . 
23	NA	 Siin pidi olema sõbralik ja igaühele lahket nägu näitama , ainult siis tegid teenijad tööd armastusega . 
23	NA	 Ja kui ei ole armastust töö vastu , ei kanna ta ka vilja . 
23	NA	 Armastuseta töö on sunnitöö , oli Harald kord öelnud ja Mandale tundus , et Haraldil oli õigus . 
24	NA	 Kaua hoidis Allika vanaperenaine Linda olukorda Manda ees saladuses . 
24	NA	 Aga kui ta lõpuks nägi , et tütre ja loodetud väimehe omavahelised suhted aina jahenesid , otsustas ta asjast Mandale rääkida . 
24	NA	 See oli kohe pärast kartulivõtmist , kui Edmund jälle paari nädala vältel vaid korraks Allikale ilmus ning juba järgmisel päeval uuesti kadus . 
25	NA	 Esimest korda oma eluea jooksul võttis ka Manda sel sügisel korvi kätte ja läks teistega koos põllule kartuleid võtma . 
25	NA	 Ilmad olid sel sügisel soojad ning päikesepaistelised ja töö värskes õhus ei olnudki nii raske , kui ta alguses kartis . 
25	NA	 Kartulid olid suured ning põld tõotas rikkalikku saaki . 
25	NA	 Küll valutasid õhtul käed ja selg ei lubanud hästi sirgu ajada , kuid Allika perepreili ei kurtnud . 
25	NA	 Allika vanaperenaine , kes kolmekümne aasta jooksul talu kaugemates paikades vist veel jalagagi polnud käinud , vaatas tütart tema töölusti pärast pisut võõristades , kuid ei lausunud sõnagi . 
26	NA	 Ühel õhtul , kui pere söönud ning toidunõud pestud , koperdas Elisabet üles ärklituppa , et tütrega rääkida . 
26	NA	 Manda lebas juba voodis , kuid ei maganud veel . 
26	NA	" "" Manda , mul on juba ammu üks asi südamel , millest ma oleksin sulle pidanud juba varem rääkima , kuid ma olen seda aina edasi lükanud . "" "
26	NA	" – "" Mis sul siis on ? "
26	NA	 Midagi paha või ! 
26	NA	" Head asjad räägitakse kohe ära , ainult halbu hoitakse kaua endale . "" "
26	NA	" – "" Eks ta niimoodi vist ole jah , "" arvas ema ja vaatas kõrvale . "
26	NA	" "" Oled sa märganud , millises olukorras Linda on ? "" – "" Ei . "
26	NA	" Mis temaga siis peaks olema ? "" – "" Last ootab . "" "
26	NA	" – "" Last ootab , "" tõusis Manda voodis istuma ning vaatas emale küsivalt otsa . "
26	NA	 Tegelikult polnud see ju mingi uudis . 
26	NA	 Seda oli Allikal ikka juhtunud . 
26	NA	 Alles möödunud sügisel läks Vaherpõllu Aliide niisuguse hädaga talust minema . 
26	NA	 Kuid praegu tuli selline asi kuidagi imelikult järsku ja Manda tundis , et see millegipärast teda puudutab . 
26	NA	" "" Kellega siis ? "
26	NA	" Ega ometi ? … "" Manda ei suutnud lauset lõpetada , sest ta kartis välja öelda , kellele ta praegu mõtles . "
26	NA	" "" Mis sa ise arvad , kellega ? "" küsis ema vastu . "
26	NA	 Tütar kehitas õlgu . 
26	NA	" "" Sinu tulevase mehe ja Allika peremehega . "" "
26	NA	" – "" Edmund ! "" – "" Just , "" noogutas ema . "
26	NA	" "" On see ikka tõsi või on isehakanud jutt ? "" – "" Tõsi . "
26	NA	" Linda ona suust kuuldud , ei kusagilt mujalt . "" "
26	NA	" – "" Kas ammu juba ? "" – "" Ammu . "
26	NA	 Ehk mäletad , kui jaanilaupäeva õhtul siin sauna juures suurt pidu peeti ja terve öö otsa hullati . 
26	NA	" Sellest õhtust peale , terve suve läbi . "" "
26	NA	" – "" Terve suve läbi , "" kordas Manda , sest ta ei uskunud oma kõrvu . "
26	NA	" "" Jaa . "" "
26	NA	" – "" Ja millal sina sellest kuulsid ? "" – "" Juba tükk aega tagasi . "
26	NA	 Neid asju on ju meil peaaegu iga aasta ette tulnud , ning mulle on saanud nagu harjumuseks igat teenijatüdrukut ning karjaplikat niisuguse pilguga vaadata , et millal nende asjad niikaugel on . 
26	NA	 Ja kui ma siis märkasin , et Linda näost ära langeb ja hommikuti aia najal öögib , hakkasin teda usutlema . 
26	NA	 Siis ta mulle rääkiski , et Edmund on süüdi . 
26	NA	" Lubanud teda ära võtta , niipea kohe , kui aita pääseb . "" "
26	NA	 Manda oli tükk aega vait ega saanud sõna suust . 
26	NA	 Siis niisuguse mehega oleks ta peaaegu abiellunud ! 
26	NA	 Edmundi alatuses oli ta juba ammu veendunud , aga et ta niisuguse tükiga hakkama saab , seda ta küll poleks uskunud . 
26	NA	" "" Miks sa mulle kohe ei öelnud , kui teada said ? "" – "" Ei tahtnud teie vahele segada . "" "
26	NA	" – "" Ja mina , loll , mõtlesin , et meist saab paar ja et me hakkame Allikal elama . "
26	NA	 Hea , et sa mulle nüüdki rääkisid . 
26	NA	" Muidu oleksin ehk tõesti temaga altari ette läinud . "" "
26	NA	 Manda tõusis . 
26	NA	" "" Mul on praegu niisugune tunne , et olen luupainaja käest vabanenud . "
26	NA	 Aina kõhklesin ega osanud otsustada . 
26	NA	" Nüüd on kõik selge , mis ja kuidas . "" "
26	NA	" – "" Mida sa siis nüüd kavatsed ? "" – "" Lähen Haraldile mehele , kui ta mind tahab , "" vastas tütar . "
26	NA	" "" Kui su süda tema poole hoiab , siis kindlasti . "
26	NA	" Ka minul langes nagu kivi südamelt , "" arvas ema . "
26	NA	" "" Kas isa ka sellest teab ? "" – "" Teab . "
26	NA	" Ütlesin talle kohe , kui Lindalt kuulsin . "" "
26	NA	" – "" Noh , ja tema ? "" – "" Ei usu , et Edmundiga . "
26	NA	 Kahtlustab Haraldit , et olevat Lindaga kokku mängitud asi . 
26	NA	 Kõik sinu pärast , et teie abielu Edmundiga nurja ajada . 
26	NA	 Isa ütles Lindale koha üles , kuid Linda ei lähe . 
26	NA	 Lubab lapse ilmale tuua ning Edmundile ukse taha viia , et kasvatagu ise . 
26	NA	 Ja kui vastu ei võta , hakkab alimente nõudma . 
26	NA	" Milline häbi meile kõigile . "" "
26	NA	" – "" Pole viga . "
26	NA	 Ta ei ole veel minu meheks saanud ega saagi . 
26	NA	 Seepärast pole meil ka häbi vaja tunda . 
26	NA	 Ja kui Edmund veel Allikal oma nägu peaks näitama , siis annan alle hundipassi – igaveseks . 
26	NA	" Aga isa juurde lähen koos Haraldiga juba õige pea , kas või täna õhtul kohe . "" "
26	NA	" – "" Tee seda , "" lausus Allika perenaine ning vaatas tütart õnneliku pilguga . "
27	NA	 Kui Suuresulli jõekäärus kurjategijate haarang oli lõppenud ja politseinikud haavatud Sirbi Jõeperele kandsid , jäi talu ümbrus vaikseks . isegi Reks oli kusagile pugenud ega haukunud enam . 
28	NA	 Otse Jõepere talu järsust vastaskaldast ronis üles mees . 
28	NA	 Ta pigem roomas neljakäpukil kui kõndis . 
28	NA	 Ta märgadest riietest sorises vett , ühes jalas oli saabas , teise otsas ainult paljas sokk . 
28	NA	 Märg pea ilma mütsita , nõnda kiirustas ta kõrgest kaldast üles , pimeduses mustendava metsa poole . 
28	NA	 Esimeste puude vahel seisatas ta ning vaatas tagasi . 
28	NA	 Ei , keegi ei jälitanud teda . 
28	NA	 Ning märgades riietes mees mõtles sellele kergendustundega ja kompas pintsakutaskuid , kus kõlisesid metallesemed . 
28	NA	 Mees naeratas . 
28	NA	 Politseinike ootamatust pealesattumisest heidutatud , oli ta küünist välja tormates võtnud kursi jõe poole , et padrikusse kasvanud metsakaldas tagaajajate kuulide eest varju leida , kuid relvastatud politseinikud olid kõikjal ees . 
28	NA	 Jäi üle vaid jõkke hüpata ning ujudes ennast päästa . 
28	NA	 Jõe ääres rabas keegi tal jalast kinni , kuid sai saagiks ainult palja saapa . 
28	NA	 Vesi kandis mehe umbes paarsada meetrit allapoole , seal ronis ta kaldale ning lösutas nüüd külmast poolkangena põõsa all varjus . 
28	NA	 Mis seal teisel pool jõge toimus , miks Jõepere koer nii hirmsasti haukus , mis revolvrilasud seal olid , seda võis ta ainult oletada . 
28	NA	 Mees vaatas veel kord Jõepere talu poole , kus valgustatud akende ees inimkogud edasi-tagasi sagisid . 
28	NA	 Siis avanes välisuks ning mitu meest väljusid korraga majast . 
28	NA	 Lahtisest uksest trepile langevas valgusvihus näis , nagu oleks kaks meest kedagi kolmandat välja talutanud . 
28	NA	 Siis kolksatasid autouksed ning masinad sõitsid minema . 
28	NA	" "" Kätte said , raisad ! "" urises märgades riietes mees vihaselt läbi hammaste ning seadis sammud Kivinõmme küla poole . "
28	NA	 Siia ei tule ta enam tagasi . 
29	NA	 Kui Tagavälja Mari ühel kevadhommikul välja läks , leidis ta , et nende riideaita oli sisse murtud . 
29	NA	 Uks seisis irvakile ning aidas riietusesemeid kontrollides selgus , et vana Juhani kõige uuem täiskalevist ülikond oli kadunud . 
29	NA	 Samuti olid läinud peremehe saapad , ihupesu , pluus , villane kampsun , müts ning sokid . 
29	NA	 Kõik need asjad olid uhiuued ja seisid kirstus tagavaraks . 
29	NA	 Mari äratas meespere ning kutsus vaatama . 
29	NA	 Kuid mis läinud , see läinud . 
29	NA	 Liivamäe Marie mõrvalugu oli alles päris värske ning kogu ümbruskond selle jubeda veretöö mõju all . 
29	NA	 Ja nüüd jälle uus sissemurdmine ! 
29	NA	 Gustav tõttas Seliveresse , et politseile teatada . 
29	NA	 Seal selgus , et öösi oli Suuresulli heinaküüni juures Jõepere aasus suur haarang ning tabati üks oletatavatest kurjategijatest – nimelt Sirp . 
29	NA	 Teine mees aga , arvatavasti Vaats , kas saanud põgenema või uppus Umboja jões . 
30	NA	 Sirbi ja Jõepere Miili tabamisest informeeriti üle kogu maa kõiki politseijaoskondi ning Vaats kuulutati üleriigiliselt tagaotsitavaks . 
30	NA	 See versioon , nagu oleks Vaats Suuresulli haarangu ajal Umboja jõkke ära uppunud , langes kohe ära . 
30	NA	 Nigula Ants , kes järgmisel päeval linnast tuli , kohtas teda Katela küla vahel , kui Vaats parajasti kiirel sammul Rakvere poole astus . 
30	NA	 Ants teatas asjast kohe Selivere politseile . 
30	NA	 Kõik teed pandi valve alla , kuid kurjategijat ei suudetud tabada . 
30	NA	 Küllap oli Vaats Antsu näinud ning tundis ta ära . 
30	NA	 Ilmselt vältis ta pärast seda ettevaatuse mõttes teid ning liikus Rakvere suunas metsi ja heinamaid pidi . 
30	NA	 Nüüd langes ka salapärasuse loor Tagavälja aita sissemurdmiselt . 
30	NA	 Kui Tagavälja Mari järgmisel päeval kõik paremad riided aidast tuppa kandis , et need taas varaste saagiks ei langeks , leidis ta kirstu tagant kokkukägardatult võõrad meesterahva riided ja ühe saapa . 
31	NA	 Tereese jahenenud tunnetele oma armukese vastu sai üsna varsti ka härra jälile . 
31	NA	 Kogenud mehena märkas ta , et tüdruk teeskleb . 
31	NA	 Mees muutus kiivaks . 
31	NA	 Ega Tereesel ometi tema kõrval mõni teine ei ole ? 
31	NA	 Raha eest ostetud naine on valmis kõigeks . 
32	NA	 Ainsaks armastatud seltsiliseks oli Tereesele korteriperenaise väike hall kassipoeg . 
32	NA	 Teda hoidis ta süles ning sussutas suu juureski , kui härrat ei olnud , sest Tereese pani tähele , et härra kassipoega ei sallinud . 
32	NA	 Niipea kui ta loomakest Tereese toas märkas , tegi ta otsekohe ukse lahti ning küütis kassi koridori . 
32	NA	 Sellepärast ei lasknud Tereese oma lemmikut kunagi siis tuppa , kui härra tulekut oli oodata . 
32	NA	 Ükskord tuli aga härra pühapäeval , mida ta muidu mitte kunagi ei teinud , ning koguni päeva ajal , vastu oma igasugust harjumust . 
32	NA	 Tereese istus parajasti diivanil , mõnusasti nurru lööv kassipoeg süles , kui härra tuppa astus . 
32	NA	 Üle mehe näo lendas pahameelevari . 
32	NA	" "" Viska see närakas õue , "" viitas ta mantlit seljast võttes kassipojale . "
32	NA	 Tereese jahmus , sest toon , millega mees teda kõnetas , oli toores ja ebameeldiv . 
32	NA	 Ta vaatas suuril silmil härrale otsa ega suutnud mõista , miks mees tema peale kärgib . 
32	NA	 Alles siis taipas ta , kui härra tema juurde astus , kassipojal turjast kinni krahmas ning läbi avatud õhuakna õue viskas , et härra kurjustamise põhjuseks oli see väike helehall pehme ning soe loomake . 
32	NA	" "" Et ma teda enam sinu süles ei näeks , "" tähendas mees diivanil istet võttes . "
32	NA	 Tereesel olid peaaegu pisarad silmis . 
32	NA	 Miks härra ometi seda väikest kaitsetut loomakest vihkas ? 
32	NA	 Oli ta ehk temale armukade ? 
32	NA	 Ilmselt ei sallinud ta ühtegi elusolendit Tereese läheduses . 
32	NA	 Ning Tereeses tekkis mingi nimetu trots härra vastu , mis ei lasknud tal enam niisuguse mõnutundega temale anduda nagu varem . 
33	NA	 See juhtus kevadel . 
33	NA	 Päike oli hoovilt kohati lume ära sulatanud ning väike kassipoeg käis õuel lumavabadel laikudel ennast päikese käes soojendamas . 
33	NA	 Oli jälle pühapäev ning härra tuli taas Tereese poole . 
33	NA	 Ta tegi seda nüüd tihti . 
33	NA	 Võimaliku arusaamatuse ärahoidmiseks oli Tereese väikese kiisu juba hommikul kohe õue tõstnud , sest ta ei tahtnud , et härra kassi toas näeb . 
33	NA	 Väike kiisukene kükitas nüüd kitsa hoovi kõige kuivemal lumevabal laigukesel ja kissitas oma heledaid silmi pilvesagarate vahelt aeg-ajalt vilksatava päikese poole . 
33	NA	 Tereese piilus kardina tagant ning tundis loomakese mõnulemisest head meelt . 
33	NA	 Siis tuli härra . 
33	NA	 Ta sulges hoovivärava ning nähes kassipoega päikese käes istumas ja Tereese naeratavat nägu aknal , seisatas ta hetkeks , nagu peaks ta millegi üle aru . 
33	NA	 Siis haaras kuuri eest suure paekivilahmaka , tõstis selle nii kõrgele kui jõud lubas ning langetas kassipojale peale . 
33	NA	 Tereese kiljatas ning ruttas välja . 
33	NA	" "" Mis sa ometi tegid ! "" – "" Kas sa ei näinud , "" oli ükskõikne vastus . "
33	NA	" "" Miks ? "" – "" Ma ei salli teda . "" "
33	NA	" – "" Tõsta kohe kivi üles . "" "
33	NA	" – "" Pole mõtet , nagunii on ta surnud . "" "
33	NA	 Tereese katsus ise paelahmakat kõrvale nihutada , et kassipoega kätte saada . 
33	NA	 Mees tõukas ta hoolimatult kõrvale . 
33	NA	" "" Mine tuppa , las ta kärvab , elama ta enam ei jää . "" "
33	NA	 Tereese puhkes nutma , kuid läks siiski ära . 
33	NA	 Miks küll mees nii jõhkralt talitas ? 
33	NA	 Ilmsüütut loomakest niimoodi tappa , see käis tal üle mõistuse . 
33	NA	 Kas härral tõesti südant sees ei ole ? 
33	NA	 Ning Tereese vajus nuuksudes diivanile . 
33	NA	 Natukese aja pärast tuli härra . 
33	NA	 Nähes nutvat armukest , tõmbus ta kulm kortsu . 
33	NA	 Mees võttis mantli seljast ning riputas kappi . 
33	NA	 Siis avas portfelli , tõi sealt lagedale konjakipudeli ning suupisted ja asetas lauale . 
33	NA	" "" Tule , kata laud . "" "
33	NA	 Tereese tõusis , silmad alles pisarates , kuid tegi siiski , mida temalt nõuti . 
33	NA	" "" Ja nüüd hakkame sööma , "" Tereesele ei maitsenud toit . "
33	NA	 Ta mõtles väikesele Nurrile , kes porisel hoovil surnult lebas . 
33	NA	 Mees kallas konjakiklaasid täis ning vaatas küsivalt tütarlapsele otsa , kes veekalkvel silmil tema kõrval istus . 
33	NA	 Tereese tõstis klaasi ning tühjendas ühe sõõmuga , sest härra ilmes oli midagi hirmutavat . 
33	NA	 Kuid ta ei saanud nuttu pidama . 
33	NA	 Ikka ja jälle veeresid heledad pisarad üle põskede ning kukkusid söögilaua valgele linale . 
33	NA	" "" Jäta oma töinamine . "
33	NA	 Mulle ei meeldi see . 
33	NA	 Kui üksinda oled , võid haliseda nii palju kui tahad , minu juuresolekul pead olema rõõmus . 
33	NA	" Ma ei salli naiste pisaraid . "" "
33	NA	" – "" Nurri oli nii armas , soe ja pehme , sellepärast , "" nuuksus Tereese edasi . "
33	NA	" "" Ja mina ? "" küsis mees . "
33	NA	 Tereese vaikis . 
33	NA	" "" Nagu ma aru saan , eelistad sa seda räpast kassiroju minule . "" "
33	NA	" – "" Miks sa nii mõtled ? "
33	NA	" Aga süütut looma niimoodi tappa pole inimlik . "" "
33	NA	" – "" Ära loe mulle moraali . "" "
33	NA	 Ning härra valas uued klaasitäied . 
33	NA	 Tereese jõi , sest ta kartis meest solvata . 
33	NA	 Härra käitumises oli täna midagi niisugust , mida Tereese varem polnud märganud . 
33	NA	 Kahtlustas ehk mees teda milleski ? 
33	NA	 Ja Tereesel hakkas järsku ebamugav . 
33	NA	 Järjekordse uue klaasi juures Tereese keeldus . 
33	NA	" "" Miks ? "" küsis härra ja tütarlaps pani tähele , et mehe suunurkades tuksatas . "
33	NA	" "" Miks sa minuga juua ei taha ? "" – "" Kardan , et jään purju , "" naeratas Tereese virilalt . "
33	NA	" "" Ja mis siis kui purju . "
33	NA	" Kas mõne teisega ei jää purju ? "" – "" Ma ei joogi kellegi teisega . "
33	NA	" Mul pole kedagi , "" vastas Tereese ning tundis , et ta punastab . "
33	NA	" "" Sa ei meeldi mulle viimasel ajal. "
33	NA	 Mulle ei meeldi üldse naised , keda ma pean poolvägisi võtma , liiatigi veel niisugused , kellele ma selle eest maksan . 
33	NA	 Niisugune naine peab jäägitult kuuluma mulle . 
33	NA	 Kuulsid ! 
33	NA	 Kassi hoiad sülesoojas ja sussutad suu juures . 
33	NA	 Minuga oled nagu toores puuront ! 
33	NA	" Oled sa tõesti unustanud , et ma sind üleval pean ! "" "
33	NA	 Mehe solvavad sõnad veristasid valusasti Tereese hinge . 
33	NA	 Tal oli tunne , nagu oleks tema kõrval istuv mees talle näkku sülitanud . 
33	NA	 Hetkeline vihasööst sai Tereese üle võimust . 
33	NA	" "" Sa oled siga ! "
33	NA	" Kuulsid ! "" karjatas ta ning kargas püsti . "
33	NA	 Mehe silmad valgusid verd täis . 
33	NA	" "" Sa lubad endale liiga palju ! "
33	NA	" Ära unusta , et ma su uulitsalt üles korjasin . "" "
33	NA	" – "" Kuhu sa mu korjasid ! "
33	NA	 Enda lipakaks tegid ! 
33	NA	 Lubasid ainult öömaja anda , kuid juba esimesel õhtul kohe vägistasid mu ning tegid enda armukeseks , kellel pole muud kui ainult sind oodata , kuni sa ükskord tuled ja minu kallal ennast rahuldad ! 
33	NA	" See on alandav ! "" – "" Ole tänulik , et ma seda tegin . "" "
33	NA	" – "" Tänulik ? "
33	NA	" Mille eest ? "" – "" Praegu oled sa ainult minu lipakas , ilma minuta oleks saanud sinust ilma hoor . "" "
33	NA	" – "" Närakas ! "" ning Tereese virutas kõigest jõust laua taga istuvale mehele vastu vahtimist . "
33	NA	" "" Ilma hoor oleks võib-olla parem olla kui sinusuguse jäära palgaline armuke . "
33	NA	" Ilma hoor ei ole kellegi ees millekski kohustatud . "" "
33	NA	 Mees tõusis pikkamisi ning lükkas tooli kolinal ümber . 
33	NA	" "" Ma löön su raisa maha ! "" kähistas ta kuivavast kurgust . "
33	NA	" "" Seda pole veel juhtunud , et lõbutüdruk mind lööma tuleb ! "" "
33	NA	 Härra haaras laualt konjakipudeli ning lähenes nurka tõmbunud Tereesele pikkamisi ja ähvardavalt , nagu kavatseks ta tõepoolest oma armukesele otsa peale teha . 
33	NA	 Käsi pudeliga tõusis löögiks , kuid tabas ainult tühja seina , sest Tereese avas välkkiirelt ukse ning põgenes . 
33	NA	" Raevune mees karjus talle järele : "" Kao mu silma alt , räpane libu ! "
33	NA	" Et ma sind enam siin ei näe ! "" "
33	NA	 Siis virutas ukse südametäiega kinni , vajus ähkides laua taha ning täitis klaasi . 
33	NA	 Ta oli lootnud täna just lõbusa õhtu Tereese seltsis veeta . 
33	NA	 Konjakigi võttis seepärast kaasa , et selle abil armukese jahtuma kippuvat kireleeki uuesti lõkkele sütitada . 
33	NA	 Nüüd läks kõik nurja . 
33	NA	 Ja kõiges oli süüdi see kassiroju , kes praegu kivilahmaka all purustatud koljuga lebab . 
33	NA	 Ning sünge mees täitis klaasi klaasi järel , kuni pudel tühjaks sai . 
33	NA	 Siis pani mantli selga ning tuikus uksest välja . 
34	NA	 Tereese peatus kitsal hoovil . 
34	NA	 Esimene mõte oli , kuhu minna . 
34	NA	 Miks ta ometi nõnda ägestus ! 
34	NA	 Ta ju teadis , et tema heaolu oleneb ainuüksi sellest mehest . 
34	NA	 Tereese toetas selja vastu seina ega teadnud , mida ette võtta . 
34	NA	 Pimenes . 
34	NA	 Akendes süttisid tuled , kuid Tereese seisis ikka veel külmast lõdisedes maja seina ääres , pea siia-sinna sagivaid mõtteid täis . 
34	NA	 Ta katsus puukuuri ust . 
34	NA	 See oli lahti ning Tereese puges sisse , sest väljas hakkas tibutama külma vihma . 
34	NA	 Kuurist leidis ta mingi vana haisva mantli ning tõmbas selle õlgadele . 
34	NA	 Olukord tundus kaunis lootusetu . 
34	NA	 Tuppaminek ei tulnud kõne allagi , sest sealt oleks härra ta otsekohe välja löönud . 
34	NA	 Käsikaudu kobades leidis Tereese madala puuriida ning istus sellele . 
34	NA	 Mantli niiskus tungis läbi õhukese kleidi ja pani ihu värisema . 
34	NA	 Siis kolksatas esikus uks ning kostis hääli . 
34	NA	 Trepile langevasse valgusvihku ilmus purjus mees , tema kannul perenaine . 
34	NA	" "" Aga kuidas Tereese-preiliga jääb ? "
34	NA	" Kas sisse lasta , kui ta tuleb ? "" – "" Mitte mingil juhul . "" "
34	NA	" – "" Aga tema asjad ? "" – "" Tõstke trepile , küll ta siit leiab . "
34	NA	" Homme tuleb tema asemele keegi teine . "" "
34	NA	 Ning purjus härra taarus minema . 
34	NA	 Perenaine sulges ukse ja peagi kustus aknas valgus . 
34	NA	 Tereese ootas , kuni arvas , et mees kuulde- ning nägemiskaugusest väljas on , siis tõusis ja koputas uksele . 
34	NA	" Õhuaken lükati lahti ning tusane hääl küsis : "" Kes seal on ? "
34	NA	" Kas sina , Tereese ? "" – "" Mina jah . "" "
34	NA	" – "" Mis sul vaja on ? "" – "" Laske mind sisse ! "" – "" Härra ei lubanud , käskis su asjad trepile tõsta . "" "
34	NA	" – "" Lubage kuni hommikuni . "
34	NA	" Mul pole kusagile minna , "" anus Tereese . "
34	NA	 Uksehaak klõpsatas ning öösärgis perenaine ilmus trepile . 
34	NA	" "" Varem oleksid pidanud sellele mõtlema , et sul kusagile minna pole . "
34	NA	 Nii heale ja lahkele härrale peab olema kuulekam . 
34	NA	 Aga kus sina ! 
34	NA	 Muudkui oma õigust taga ajama . 
34	NA	 Lõbutüdrukutel pole mingit õigust , kui härra teda üleval peab . 
34	NA	" "" "
35	NA	 Asjaolu , et Vaats vabaduses viibib , kannustas politseinikke röövmõrtsukat innukalt püüdma . 
35	NA	 Kuid see polnudki nii kerge . 
35	NA	 Politseiülem sõitis isiklikult läbi kõik kullassepaärid üle kogu maa , et röövitud esemete kaudu kuidagi kurjategija jälile saada , kuid asjata . 
35	NA	 Polnud ju mingisuguseid andmeid selle kohta , milliseid asju Marie omas , välja arvatud see väike vööl kantav hõbepuss , mida Paalipere Liina politseiülemale kirjeldas . 
35	NA	 Kuid politseinik , kelle hooleks selle mõrvaloo avastamine oli usaldatud , oli erakordselt visa ning ei andnud nii kergesti alla . 
36	NA	 Ühel päeval Narva linna tänavatel jalutades ja selle salapärase röövmõrva üle mõtteid mõlgutades , sest asi ei nihkunud mitte põrmugi paigast , köitis ta tähelepanu natuke maad temast eespool kõndiv noor naisterahvas , õigemini tema riietus . 
36	NA	 Helepruun mantel oli keskelt vöötatud tumedast nahast rihmaga , mille küljes rippus hõbenaastudega tupes väike musta peaga puss . 
36	NA	 Politseinik kiirendas sammu ning jõudis peagi noore daami kõrvale . 
36	NA	 Jah , polnud kahtlust . 
36	NA	 Peenest nahast tumepruun vöö ning puss hõbedaga kaunistatud tupes , täpselt niisugune , nagu Paalipere perenaine seda kirjeldas . 
36	NA	" "" Vabandage , preili , kuid minu tähelepanu köidab see ilus ehteasjake teie vööl . "
36	NA	" Kas te võiksite mulle öelda , kust te selle ostsite ? "" "
36	NA	 Tütarlaps vaatas kohkunult mehele otsa ja kiirendas sammu , et tülitajast lahti saada . 
36	NA	" "" Ärge kartke , ma ei kavatse seda vööd teilt röövida . "
36	NA	" Kuid mul oleks väga tähtis teada , kust te ta saite . "" "
36	NA	" – "" Mis te minust tahate ! "
36	NA	" Jätke mind rahule ! "" "
36	NA	" Kuid nähes , et mees temast ikkagi maha ei jäänud , vaid temaga sammu pidas , lausus neiu lõpuks : "" Aga kui see teid tõesti nii väga huvitab , kust ma ta sain , siis ärge arvake , et ma ta varastasin . "
36	NA	" Ostsin kullassepalt antiigiärist siinsamas Viru tänaval . "" "
36	NA	" – "" Andke andeks , preili , aga ma ei saa parata , ma pean teid siiski veel tülitama . "
36	NA	 See kaunis ehteasjake teie vööl on sattunud müüki ebaausal teel . 
36	NA	 Ma pean selle konfiskeerima . 
36	NA	" Tulge , palun , minuga koos sinna ärisse , kust te ta ostsite ja täpsustame seal paar üksikasja . "" "
36	NA	" – "" Kas tõesti ! "" jahmus noor daam . "
36	NA	" "" On ta varastatud ? "" – "" Ei ! "
36	NA	" Röövitud , kusjuures tapeti inimene . "" "
36	NA	" – "" Issand ! "
36	NA	" Siis ma teda küll enam kanda ei taha . "" "
36	NA	 Ning mõlemad läksid antiigiärisse . 
36	NA	" "" Kas see nahkvöö koos hõbetatud tupe ja pussiga on ostetud teie ärist ? "" "
36	NA	" Kaupmees võttis prillid eest , silmitses enne tütarlast , siis erariides politseinikku ning vastas : "" On küll . "" "
36	NA	" – "" Tänan . "
36	NA	" Esialgu ma teie käest rohkem ei küsi . "" "
36	NA	 Millegipärast köitsid politseiniku tähelepanu kullassepaäri riiulitel leiduvad ehteasjad , mille päritolu tundus kuidagi venepärane . 
36	NA	 Küsimuse peale , millisest ajastust need esemed pärit on , vastas kaupmees , et niisuguseid kuld- ja hõbeehteid koos briljantidega kandnud suursugused vene inimesed enne sõda . 
36	NA	" "" Kes teile nad tõi , kui küsida tohib ? "" "
36	NA	" Kaupmees vaatas erariides politseinikule otsa , enne kui vastas : "" Ma ei ole kohustatud teile seda ütlema . "
36	NA	" See siin on erakauplus ja ma võin osta , kellelt tahan , ilma et ma sellest igaühele peaksin aru andma . "" "
36	NA	" – "" Olen politseist – ja mul on kahtlus , et need esemed on röövitud . "
36	NA	" On teil teada , kelle käest te need esemed ostsite ? "" – "" On , "" vastas kaupmees , avas lauasahtli ning võttis sealt kaustiku . "
36	NA	" "" Need esemed müüs mulle Arkadi Pommer kuu aega tagasi . "" "
36	NA	" – "" On ta pärast nende esemete toomist veel siin käinud ? "" – "" Ei . "
36	NA	" Kuid ta tuleb varsti raha järele . "" "
36	NA	" Politseinik mõtles veidi , siis küsis : "" Kas teil on täpsemalt teada , millal too mees teie poole tuleb ? "" "
36	NA	" Kaupmees mõtles veidi , siis lausus : "" Kahe päeva pärast , see on laupäeval kell seitseteist , kohe peale äri sulgemist . "" "
36	NA	" – "" On teil niisugune kokkulepe ? "" – "" Jaa . "" "
36	NA	" – "" Väga hea . "
36	NA	 Kuid veel kord – mitte sõnakest kellelegi . 
36	NA	" Vastasel korral langete ka ise kahtluse alla . "" "
36	NA	 Äriomanik noogutas nõusoleku märgiks , kuigi paistis , et asi talle ei meeldinud . 
37	NA	 Politseinik läks . 
37	NA	 Arkadi Pommer ! 
37	NA	 On siis Vaats endale uue nime võtnud ning elab Narvas valenime ja dokumentidega ? 
37	NA	 Võib küll olla . 
37	NA	 Aga kas Vaats tolle röövli õige nimi oligi ? 
37	NA	 See võis ju lihtsalt hüüdnimi olla . 
37	NA	 Politseinik teatas oma ülemale , et ta vajab abi ning juba homme hommikul kohe . 
37	NA	 Ise asus ta antiigiäri juurde valvesse , sest talle tundus , et siin lõhnab millegi kahtlase järele . 
37	NA	 Umbes paari tunni pärast väljus maja kõrvalt hooviväravast äriomanik ning tõttas kiirel sammul kesklinna poole . 
37	NA	 Ta liikus piki Viru tänavat , politseinik mõnikümmend sammu temast tagapool . 
37	NA	 Pisut enne rootsi toomkirikut seisatas kaupmees , vaatas ümber ja lipsas uksest sisse . 
37	NA	 Politseinik jalutas uksest mööda kuni maja lõpuni , keeras siis toomkiriku pisut avaramal platsil ümber ning pidas ust , kuhu mees kadus , hoolega silmas . 
37	NA	 Natukese aja pärast väljus kullassepp majast kellegi daami seltsis ning mõlemad hakkasid tuldud teed tagasi minema . 
37	NA	 Jälle tundus asi kahtlane . 
37	NA	 Kõnnaku ja rühi järgi otsustades oli naisterahvas toosama noor neiu , kes nahkvööd kandis . 
37	NA	 Kuid millised sidemed sidusid teda kullassepaga ? 
37	NA	 Politseinikule jäi mulje , et kullassepp käis tüdrukut enda poole kutsumas . 
37	NA	 Ilmselt tundsid nad teineteist , kuigi päeval käitusid nii , nagu oleksid võhivõõrad . 
37	NA	 Siin pidi midagi varjul olema ja politseinik valvas edasi . 
37	NA	 Vastasmaja võlvialune pakkus talle head varjet . 
37	NA	 Siit oli hästi näha kullassepaäri ning selle hoovivärav . 
37	NA	 Politseinik püüdis koostada kullassepa ja tolle tütarlapse vahel mingit kava . 
37	NA	 Kui kaupmees seda neidu millekski vajas , siis ainult selleks , et temaga midagi oma kauplusest kõrvaldada , ära saata . 
37	NA	 Ja kõrvaldada ei olnud tal midagi muud kui just need venepärased kuld- ja hõbeasjad , mida politseinik päeval äri riiulitel nägi . 
37	NA	 Õige pea avanes taas hoovivärav ning tänavale astus toosama noor neiu , kes päeval Marie nahkvööd ning pussi kandis . 
37	NA	 Käes oli tal väike kandekott , mida politseinik enne ei märganud . 
37	NA	 Tähendab – asjasse oli segatud antiigiäri omanik , see tütarlaps ning väga võimalik , et veel keegi kolmas . 
37	NA	 Tüdruk kõndis tuldud teed , kuid ei läinud enam sinna , kust ta ennem koos kaupmehega väljus , vaid tegi mitmeid silmuseid ja ringe ning astus lõpuks Rahu tänaval ühte majja sisse , väljus sealt aga kohe koos kandekotiga ning sisenes kõrvalmajja . 
37	NA	 Politseinik jäi ootama . 
37	NA	 Umbes veerand tunni pärast astus neiu majast välja ning läks kõige otsemat teed valides Viru tänava poole . 
37	NA	 Kandekott oli kadunud . 
37	NA	 Politseinik kirjutas mõlemad majanumbrid üles , kus neiu käis , ning kiirustas talle järele . 
37	NA	 Ta polnud eksinud . 
37	NA	 Tüdruk läks koju . 
38	NA	 Hommikuks saabusid abilised . 
38	NA	 Nüüd oli vaja valve alla võtta neli maja . 
38	NA	 Kõigepealt kullassepaäri , siis maja Viru tänaval , kus tõenäoliselt too tütarlaps elas , ning kõige lõpuks veel mõlemad majad Rahu tänaval , kus neiu õhtul käis ja kandekoti jättis . 
38	NA	 Ühe mehe saatis politseinik kullassepaärisse , et see kindlaks teeks , kas need venepärased aarded , mis eile müügil olid , on veel alles või mitte . 
38	NA	 Ise ta ennast näole anda ei tohtinud , siis oleks kaupmees otsekohe haisu ninna saanud , et teda kahtlustatakse . 
38	NA	 Mees tuli peagi tagasi . 
38	NA	" "" Selliseid ehteasju seal küll ei ole . "" "
38	NA	 Nii , siis oli ikkagi tema oletus õige . 
38	NA	 Aarded olid päritoluga , mida tuli varjata . 
38	NA	 Miks need muidu kõrvaldati . 
39	NA	 Päev möödus , ilma et midagi tähelepanuväärset oleks juhtunud . 
39	NA	 Meest punetava haavaarmiga vasakul põsel ei näinud keegi . 
39	NA	 Ka kullassepaäris oli külastajaid palju , kahtlustada aga ei osatud kedagi . 
40	NA	 Järgmise päeva õhtul astus operatsiooni juhtiv politseinik antiigiärisse sisse . 
40	NA	" "" Kas mäletate , meil oli teiega teatud kokkulepe , "" pöördus ta leti taga teenistusvalmilt seisva äriomaniku poole . "
40	NA	 Kaupmees noogutas . 
40	NA	" "" Kahjuks pean ma teile teatama , et too Arkadi Pommer , kes pidi tulema täna õhtul , käis juba eile õhtul ära . "
40	NA	" Kuna ma ei teadnud , kus te peatute , ei saanud ma teile sellest teatada , "" seletas äriomanik õnnetult . "
40	NA	" "" Siis on küll väga kahju . "
40	NA	" Ja isegi ehteasjad olete jõudnud juba vahepeal ära realiseerida , "" teeskles politseinik üllatust . "
40	NA	" "" Jah , eilse päeva jooksul läksid kõik , "" vastas arhivaar . "
40	NA	 Politseinik lahkus . 
40	NA	 Mida teha ! 
40	NA	 Kas vanamees kinni võtta ning sundida teda teisi välja andma ? 
40	NA	 Võib-olla oli kogu see Pommeri-lugu otsast peale vale ja puhas väljamõeldis . 
40	NA	 Politseinik jõudis otsusele , et eelkõige peab ta selgusele jõudma , kes elab selles korteris , kuhu tüdruk käekoti viis . 
40	NA	 Politseinik kirus ennast mõttes , et ta kohe tüdrukule järele ei läinud , kui see Rahu tänaval majja sisse lipsas . 
40	NA	 Ja miks käis ta enne kõrvalmajas ning väljus sealt kohe oma salapärase kandekotiga ? 
40	NA	 Igal juhul oli too tütarlaps praegu ainuke tugipunkt . 
40	NA	 Olid Marie nahkvöö ning puss ikka tõesti kullassepaärist ostetud ? 
40	NA	 Need kolm inimest , aarete praegune omanik , antiigikaupmees ja tütarlaps pidid olema väga lähedastes sidemetes . 
40	NA	 Fakt oli see , et kullassepp oli ehteasjad saanud kurjategija Vaatsi käest . 
40	NA	 Kui Vaats elab Rahu tänaval , siis ei välju ta praegu oma korterist , see on selge , või laskis kohe jalga , kui kuulda sai , et politsei asjal jälil on . 
40	NA	 Arkadi Pommeri nimi on lihtsalt välja mõeldud ega oma mingit tähtsust . 
40	NA	 Tütarlaps pidi olema kurjategijale väga lähedane inimene . 
40	NA	 Kuid kes ? 
40	NA	 Ehk koguni tütar , õde või minia ? 
40	NA	 Mitu päeva raiskasid politseinikud kallist aega Viru tänaval seda maja passides , kus too tütarlaps kõige eelduste kohaselt elas . 
40	NA	 Ühel õhtul märkas valvet pidav politseinik , et toosama neiu tuli ühe keskealise naisterahvaga koos ning kadus maja sisemusse . 
40	NA	 Selleks ajaks oli jälitust juhtiv politseinik juba kindlaks teinud , et neiu nimi on Alice Kroon ja et aadressbüroo andmetel elab ta selles majas . 
40	NA	 Kuid kes on see vanem naisterahvas ? 
40	NA	 Veel kord sirvis politseinik linnaelanike nimekirja läbi ning leidis teise samanimelise naisterahva , Armilde Krooni majast , kuhu neiu mõni päev tagasi oma kandekoti jättis . 
40	NA	 Kuid ei mingit märget ühestki mehest tema korteris . 
40	NA	 Veel kord käis kriminalist aadressbüroos ja vaatas hoolikalt läbi Rahu tänaval kahtluse all olevate kahe maja elanike nimekirja . 
40	NA	 Kõrvalmajas , kus neiu enne kandekotiga käis , elasid kõik perekonnainimesed . 
40	NA	 Ainult ühte teise korruse korterisse oli sisse registreeritud üksik meesterahvas Aleksei Fomin . 
40	NA	 Politseinik kirjutas terve maja elanikkude nimed endale taskuraamatusse ning tõttas Rahu tänava majja . 
40	NA	 Kõigi korterite ustel olid nimesildid , mis klappisid aadressbüroost saadud nimedega . 
40	NA	 Ainult ühte nime ei leidnud ta korterite ustelt ja see oli – Aleksei Fomin . 
40	NA	 Ühel teise korruse uksel puudus nimesilt . 
40	NA	 Ilmselt kuuluski see korter temale . 
40	NA	 Maja juures valvet pidanud kolleegidelt sai kriminalist teada , et selle aja jooksul , kui nemad seda maja valvasid , ei olnud nimetatud korteris kordagi valgust süttinud . 
40	NA	 Korterivaldaja kas ei läitnud ettevaatuse mõttes tuld või polnud teda kodus . 
40	NA	 Uurija , kes vahepeal juba väikest lootusekiirt nägi , oli taas ummikolukorras . 
40	NA	 Kõik teed , mis linnast välja viisid ja sisse tulid , olid pideva valve all , samuti bussi- ja raudteejaamad , kuid niisuguste tunnustega meest nagu Vaats ei leitud kusagilt . 
40	NA	 Kuid nagu ütleb vanasõna : kus häda kõige suurem , seal abi kõige lähem . 
41	NA	 Jälle möödus asjatult mitu päeva , ilma et asjasse mingit selgust oleks tulnud . 
41	NA	 Siis ühel õhtul , kui politseinik taas Viru tänaval Alice Krooni korteri juures valvet pidas , märkas ta , et majja sisenes rutates toosama keskealine naisterahvas , keda ta möödunud nädalal Alice Krooni seltsis nägi . 
41	NA	 Politseinikku vaevas uudishimu . 
41	NA	 Ta hiilis vaikselt treppi mööda üles ning peatus tütarlapse korteri ukse taga . 
41	NA	 Seest kostis ägedat sõnelemist , kuid sõnadest ei saanud aru , sest jutuajamine toimus ilmselt korteri kaugemas osas . 
41	NA	 Siis aga avanes mingi sisemine uks ja mõlemad asjaosalised tulid esimesse ruumi . 
41	NA	" "" Kus su mõistus ometi oli ! "
41	NA	" Kas sa ka tead , missuguse lolli tükiga sa hakkama said ! "" – "" Mis ma siis tegin ? "" – "" Sa annad asitõendi politseiniku kätte ! "" – "" No ja mis siis ? "" – "" Kuidas mis siis ! "
41	NA	" Asi on niimoodi , et varsti ripume kõik võllas . "" "
41	NA	" – "" Miks ? "
41	NA	 Ega meie pole kelleltki midagi varastanud ega röövinud . 
41	NA	" Seda tegi sinu kallis Aleksei Fomin . "" "
41	NA	" – "" Aga kaasteadjad oleme siiski . "" "
41	NA	" – "" Mina ei ole kaasteadja . "
41	NA	 Mina sain sellest alles siis teada , kui politseinik seda vööd ja pussi minu mantli peal nägi ning ütles , et need esemed on röövitud , kusjuures tapeti inimene . 
41	NA	" Ja tead , ema , kui me oleksime õiged inimesed , siis peaksime ise politseisse minema ning selle nõndanimetatud kasuisa üles andma . "" "
41	NA	" – "" Hulluks oled läinud või ? "" – "" Mitte mina ei ole hull . "
41	NA	" Kui keegi seda on , siis sina ise koos selle mõrvariga , keda ma oma kasuisaks pean nimetama ! "" karjus tütar . "
41	NA	" "" Jää vait , kurivaim ! "
41	NA	" Naabrid võivad meid kuulda ! "" – "" Las kuulevad ! "
41	NA	 Ammu oleks aeg . 
41	NA	" Panen mantli selga ja lähen politseisse ning annan sinu ja su armukese üles ! "" – "" Mitte kusagile sa ei lähe ! "" karjus ema vastu . "
41	NA	 Tähendab , tegemist oli ema ja tütrega ning ema armukesega , kelleks osutus kurjategija Aleksei Fomin , hüüdnimega Vaats . 
41	NA	 Nüüd oli kõik selge . 
41	NA	 Naine oli vaja tabada – ja kohe . 
41	NA	 Korterist kostis müdin , löögimatsud ning ähkimine . 
41	NA	 Ilmselt takistas ema tütart , et see ei väljuks ega politseisse ei jookseks . 
41	NA	" "" Appi ! "
41	NA	" Appi ! "" kiljus tütar . "
41	NA	 Enam ei võinud viivitada . 
41	NA	 Politseinik koputas uksele . 
41	NA	 Sees jäi järsku vaikseks , kostis ainult kellegi meeleheitlik nuuksumine . 
41	NA	 Politseinik koputas uuesti . 
41	NA	" "" Kes seal on ? "" küsis ärev hääl . "
41	NA	" "" Avage kohe , siin politsei . "" "
41	NA	" – "" Tee lahti , ema ! "" – "" Aru oled kaotanud , lollakas ! "" "
41	NA	 Jälle kostis rüselemist ja kolinat . 
41	NA	 Keegi karjatas läbilõikavalt . 
41	NA	" "" Avage kohe , muidu murrame ukse maha . "
41	NA	 Ärge püüdke põgeneda ! 
41	NA	" Maja on ümber piiratud . "" "
41	NA	 Ja kui ka nüüd keegi avama ei tulnud , võttis politseinik muukraua ning hakkas luku kallal tööle . 
41	NA	 Uks avanes ning kriminalist seisis kitsas koridoris . 
41	NA	 Järsku tundis ta tuuletõmmet . 
41	NA	 Eesruumi teisest otsast viis järsk trepp pööningule . 
41	NA	 Luuk oli lahti , järelikult oli keegi just äsja sealt üles läinud . 
41	NA	 Köögis põrandal lamas pikali maas meelemärkusetult toosama tütarlaps , kelle käest ta vöö ja pussi sai . 
41	NA	 Paari hüppega oli politseinik trepi juures ning ronis üles . 
41	NA	 Ühes käes laskevalmis revolver , teises taskulamp , valgustas ta madalat pööningut . 
41	NA	 Pahaendeline vaikus . 
41	NA	 Kas jõudis naine tõesti selle ajaga juba mõnda teist käiku mööda alla laskuda ning plehku panna ? 
41	NA	 Politseinik hakkas ettevaatlikult taskulambiga ümbrust valgustades ringi liikuma . 
41	NA	 Pööningule oli aegade jooksul kuhjunud igasugust koli , mis pakkus head varjet . 
41	NA	 Kuidas see küll juhtus , et ta täna jälle niisugusel otsustaval momendil üksinda jäi ! 
41	NA	 Kui hädasti oleks talle praegu abi ära kulunud ! 
41	NA	 Kahekesi oleksid nad kindlasti suutnud naise tabada . 
41	NA	 Nüüd võib aga nii juhtuda , et libisevad mõlemad käest , nii ema kui ka tütar ja mis kõige hullem , ka peasüüdlane Vaats ise . 
41	NA	 Teine mees on küll seal valves , kuid kas teab tema , kuidas asjad siin on arenenud . 
41	NA	 Ka ei tunne ta seda naist ega oska teda ka peatada . 
41	NA	 Naine jõuab oma korterisse ja põgeneb koos armukesega . 
41	NA	 Politseinik oli meeleheitel . 
41	NA	 Järsku kuulis ta selja taga mingit sahinat . 
41	NA	 Ta pöördus välkkiirelt ümber , suunas taskulambi valgusvihu sinna , kust sahin kostis , ning seisis silm silma vastas naisega , kes ülestõstetud lauajalaga teda ilmselt rünnata kavatses . 
41	NA	" "" Käed üles ! "" käsutas politseinik . "
41	NA	 Naine hüppas kõrvale ja löögiriist vihises vastu taskulampi hoidvat kätt . 
41	NA	 Lamp kukkus maha ning pööningul valitses pimedus . 
41	NA	 Nüüd otsustas asja kiirus . 
41	NA	 Politseinik tormas naise poole , kes koli vahel komistades ning kukkudes püüdis põgeneda väljapääsu suunas . 
41	NA	 Olnuks vahemaa põgeneja ja tagaajaja vahel pisutki suurem , oleks naine kindlasti enda ära suutnud peita , kuid nüüd oli politseinik tal lausa kannul ja naisel ei jäänud muud üle kui edasi tormata , sest üsna pea pidi ta jõudma päästva pööninguluugini . 
41	NA	" "" Jääge seisma ! "
41	NA	" Ma lasen ! "" karjus politseinik ning vajutas päästikule . "
41	NA	 Naine kiljatas , komistas ja kukkus , erutusest hingeldav politseinik jõudis järele ning viskus talle peale . 
41	NA	" "" Andke alla ! "" – "" Ei anna ! "" karjus naine vastu ning rabeles kõigest väest . "
41	NA	 Siiski suutis politseinik tal käed selja taha väänata ning kinni siduda . 
41	NA	 Raevuhoogu sattunud naine tagus teda jalgadega ning karjus viha pärast . 
41	NA	 Alles siis , kui politseinik ka naise jalad nööriga kokku tõmbas , paistis ta jõud raugevat . 
41	NA	 Kriminalist ronis pööningult alla ning upitas ka vangi kuidagimoodi endale järele . 
41	NA	 Naine jälgis teda vihast leekivate silmadega . 
41	NA	 Nüüd meenus politseinikule meelemärkusetult lamav tütarlaps . 
41	NA	 Ta astus kööki , kuid see oli tühi . 
41	NA	 Seda ta arvas . 
41	NA	 Tüdruk oli ilmselt minestusest üles ärganud ning jalga lasknud . 
41	NA	 Politseinikule kippus ahastus peale . 
41	NA	 Kuhu ta võis minna ! 
41	NA	 Ega ometi võõrasisale teatama , et see põgeneks , kuna tagaajajad on tal kannul . 
41	NA	 Kuid samas meenus talle ukse taga juhuslikult kuuldud jutuajamine ema ja tütre vahel ning see variant tundus väheusutav . 
41	NA	 Igal juhul peab ta kiirustama , et võimalikku nurjumist ennetada . 
41	NA	 Seotud vang põrnitses altkulmu . 
41	NA	" "" Te peate mind aitama . "
41	NA	 Tulete koos minuga Rahu tänavale oma armukese korteri ukse taha ning palute sisselaskmist . 
41	NA	" Teie armuke tuleb pahaaimamata avama ning me tabame ta , "" seletas politseinik . "
41	NA	 Naine vaikis . 
41	NA	" "" On tema korteril üks väljapääs või rohkem ? "
41	NA	 Mitu tuba ? 
41	NA	" Elab seal peale tema veel keegi ? "" "
41	NA	 Ei mingit vastust . 
41	NA	" Lõpuks ütles naine : "" Ma ei aita teid . "" "
41	NA	" – "" Siis kuulutan teid praegu kohe arreteerituks ning lähete vangi . "" "
41	NA	" – "" Hea küll , ma tulen , "" nõustus naine vähese vaikimise järel . "
41	NA	 Politseinik vabastas vangil jalad , aitas mantli selga ning hoidis naist ühe käega kinni , teises aga oli tal laskevalmis revolver . 
41	NA	 Kullassepaäri juurest võeti kaasa kaks valvurit , samuti Rahu tänavalt . 
41	NA	" "" Kas majast keegi ei väljunud ? "" – "" Niisuguste tunnustega meest küll mitte nagu tagaotsitav , "" vastas maja välisust valvanud politseinik . "
41	NA	" "" Mitmendal korrusel on teie mehe korter ? "" – "" Teisel . "" "
41	NA	" – "" On see õige ? "
41	NA	" Hoiatan valetamise eest . "" "
41	NA	 Naine noogutas . 
41	NA	" "" Kuhu jäävad korteri aknad ? "" – "" Hoovi poole . "" "
41	NA	" – "" Mitu ? "" – "" Kaks . "" "
41	NA	" – "" Kus on sissekäik ? "" – "" Keskel . "" "
41	NA	" – "" Ja aknad ? "" – "" Otse ukse kohal . "" "
41	NA	" – "" Üks mees sinna . "
41	NA	" Niipea , kui keegi aknale ilmub , otsekohe tulistada . "" "
41	NA	" Ning vangi poole pöördudes : "" Ja nüüd kuulake hästi , mida teil teha tuleb . "
41	NA	 Me läheme kõik trepist üles , teie kõige ees . 
41	NA	 Te koputate uksele ja palute sisselaskmist . 
41	NA	" On teil mingi parool kokku lepitud , mille peale armuke teile avab või kuidas ? "" – "" On . "" "
41	NA	" – "" Milline ? "" – "" Müüdud hõbelusikas . "" "
41	NA	" – "" No vaat . "
41	NA	 Siis niiviisi ütletegi . 
41	NA	 Kuid pidage meeles , kui ka ainus sõna teie jutus on vale , läheb see teile kalliks maksma . 
41	NA	 Ükskõik missugused tunded teid ka kurjategijaga ei seoks , te peate need maha suruma ja sellest aru saama , et see mees ei tohi kauemaks vabadusse jääda . 
41	NA	 Ta võib varem või hiljem ohtlikuks saada ka teile endale . 
41	NA	" Ja nüüd algame . "" "
41	NA	 Kaks meest eemaldusid hoovi poole , et akna kaudu põgenemise katset takistada . 
41	NA	 Teised neli aga sammusid vangi kõige ees lükates trepist üles , laskevalmis revolvrid käes . 
41	NA	 Et tegemist oli paadunud röövli ning mõrvariga , pidi olema valmis selleks kõige halvemaks . 
41	NA	" "" Koputage , "" sosistas politseinik naisele ning surus revolvritoru tema kuklale . "
41	NA	 Naine viivitas ja vaatas tagasi . 
41	NA	 Ta silmis peegeldus ahastus . 
41	NA	 Kuid nähes endale suunatud laskeriistu , sirutas ta lõpuks käe ning koputas . 
41	NA	 Toas jäi kõik vaikseks . 
41	NA	 Uus koputus . 
41	NA	 Nüüd kostis seest mingit kahinat ja naksus põrandalaud . 
41	NA	 Politseinik tonksas vangi revolvriotsaga , sundides teda parooli ütlema . 
41	NA	" "" Müüdud hõbelusikas . "" "
41	NA	 Seestpoolt kobati seina , klõpsatas elektrilüliti ning lukuaugus krigises võti . 
41	NA	" Ent siis ilmselt otsustas naine ümber , kuna aimas , missugused sündmused tema reetmisele järgnevad , ning karjatas : "" Ära ava , politsei on siin ! "
41	NA	" Mind sunniti ! "" "
41	NA	 Kuid oli juba hilja . 
41	NA	 Samal silmapilgul ründasid kolm meest ust , see prahvatas lahti ning politseinik tõukas naise sisse . 
41	NA	 Samas lajatas ka seestpoolt revolvrilask ning naine varises karjatades kokku . 
41	NA	" "" Sina raisk ! "" röögatas laskja . "
41	NA	 Kuid rohkem ta tulistada ei saanud , sest kolm meest kargasid talle kallale ja paiskasid pikali maha . 
41	NA	 Politseinikele määratud kuul tungis aga lakke . 
41	NA	 Esimene , mida ründajad maaslamava mehe juures tähele panid , oli punetav haavaarm vasakul põsel . 
42	NA	 Armilde Kroon ei saanud Vaatsi tabamisel mitte surma , vaid raskesti haavata . 
42	NA	 Ta raviti haiglas terveks ning tal tuli koos Sirbi ja Vaatsiga kohtus oma tegude eest aru anda . 
43	NA	 Lõpuks ometi oli tabatud ohtlik kurjategijate kolmik , kes aastaid Kivinõmme ning Väliku külade ja kaugemategi paikade elanikke hirmu all hoidsid . 
43	NA	 Sirp ja Jõepere Miili viibisid eeluurimise all vanglas , nüüd lisandus nendele ka veel Vaats . 
43	NA	 Saatuslikuks sai talle Liivamäe Marielt röövitud nahkvöö hõbedase pussiga , mille ta oma armukese tütrele kinkis , et selle poolehoidu võita . 
43	NA	 Alles pärast Vaatsi tabamist selgusid üksikasjad , mis olid seotud kullassepa ning Alice Krooniga . 
43	NA	 Vaatsi tegelik nimi oli tõesti Aleksei Fomin , rahvuselt poolakas , kelle elukoht oli Narva linnas Rahu tänaval . 
43	NA	 Samas tänavas , kõrvalmajas , elas Armilde Kroon , Fomini ebaseaduslik naine . 
43	NA	 Tegelikult elas Fomin Armilde Krooni juures , oma korterit kõrvalmajas hoidis ta aga tagavaraks , kui midagi peaks juhtuma . 
43	NA	 Kõike seda kuulsid kriminalistid Alice Krooni suust ülekuulamisel . 
43	NA	 Emalt saadud löögi tagajärjel oli ta teadvuse kaotanud ja ärkas alles naabrite juures , kes kisa ja appikarjumise peale tema tuppa olid jooksnud ning ta enda poole kandnud . 
43	NA	 Ka antiigiäri omanik kuulati üle , kuid et tema otseselt millessegi polnud segatud , lasti ta vabaks . 
43	NA	 Röövitud esemed , mis Armilde Krooni korterist leiti , konfiskeeriti . 
43	NA	 Jõepere Miili käitus nii ülekuulamisel kui ka kohtus rahulikult ja külmavereliselt ega võtnud midagi omaks . 
43	NA	 Ainuke , kelle tunnistus tema süüd kuritegudes koos Sirbi ja Vaatsiga tõestas , oli Moorasaare peremees , kes Jõepere Miili tema punase käe järgi piinamise momendil ära tundis . 
43	NA	 Ka Paalipere Liina oli kohtus . 
43	NA	 Kui talle kadunud Marie vööd ning musta peaga pussi hõbenaastudega tupes näidati , tundis ta selle otsemaid ära . 
43	NA	 Samuti oli Vaatsi juurest leitud väärtasjade hulgas mitu samasugust kaelakeed nagu see , mida Marie Paalipere Almale tõi . 
43	NA	 Suurem osa Maarja-preili varandusest jäi aga leidmata , kuna need olid müüdud juhuslikele ostjatele . 
43	NA	 Kohtuprotsess oli pikk ning kestis mitu päeva . 
43	NA	 Et Sirbi ja Vaatsi hingel lasus rohkem kui tosin mitmesugust suurt kuritegu , sealjuures ka kaks mõrva , mõisteti mõlemad eluks ajaks sunnitööle . 
43	NA	 Miili süüst suudeti tõestada vaid Moorasaare röövimine ja et ka kompanjonid tema osalemist kuritegudes eitasid , karistas auväärt kohus teda kolmeaastase vanglakaristusega . 
43	NA	 Armilde Krooni aga kui kuritegude täielikku kaasteadjat kümneaastase vanglakaristusega . 
44	NA	 Kui Jõepere Miili kolme aasta pärast vanglast vabanes , ei tulnud ta koju üksi , vaid koos poolteiseaastase väikese pojaga . 
44	NA	 Ilmselt oskas ta ka vanglas oma elu niimoodi korraldada , et tal elumõnudest nappus kätte ei tulnud . 
44	NA	 Kõigile , kes juhtusid teda nägema , seletas ta , et nii head ja muretut elu pole ta veel maailmas elanud kui need kolm aastat vanglamüüride vahel . 
44	NA	 Küll olnud head ja lahked härrad . 
44	NA	 Ei söögi ega joogi , ei riide- ega rahamuret . 
44	NA	 Ja armastustki olnud lausa ripakil . 
44	NA	 Paalipere Liina ning vana Moorasaare paksmao valetunnistuste pärast ta jumalamuidu sinna vanglasse sattus , kohe puht ilmsüüta . 
44	NA	 Vana Jõepere Toomas põrnitses küll võõrast poisijõmpsikat vaenulikult , silmad viha pärast pungis , ning nohises rohkem kui tavaliselt , kuid naisele selle eksimuse pärast külge ei hakanud . 
44	NA	" Aga kui vanglast kaasa toodud võõraspoeg mõne kuu pärast sarlakite käes hinge heitis , nuttis Toomas lapsukese puusärgi ääres suure häälega ning lausus naabrinaistele : "" Eks ta ikka armas ole , ehk ta küll oma ei ole . "
44	NA	" "" "
