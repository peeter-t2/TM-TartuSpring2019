par_nr	head	sentence
1	 VIIS MINUTIT ENNE VIHMA 	 VIIS MINUTIT ENNE VIHMA 
2	NA	 Lehte Hainsalu 
3	NA	 Üks puzzle -romaan 
5	NA	 Vaevu aimatav ahetus langes tema laugudele , kerge kui õietolm koiduliblika tiibadel . 
5	NA	 Silmapilk oli ta täiesti virge ja valmis . 
6	NA	 Nõnda oli see ikka olnud - aina ärkas ta oma linnuunest , tulemata raskelt ja viivitamisi läbi alateadvuse korruste ja manala eestubade nagu paljud tema suguseltsist või ehk inimene üleüldse . 
6	NA	 Ja ikka ei teadnud ta , kas juba tohib jalad alla saada : alati on uue päeva luba saabunud temale esimesena , nii et ta ei ole uskunud tõusta oma asemelt voodis , sängis , lavatsil , põrandal või kus iganes , - hommikuse une segaja peale saadakse ju vägagi kurjaks , tõretigedaks lausa . 
6	NA	 Katsu sa toimetada sahistamata , kriuksutamata , nagistamata , kuigi oma meelest pead hinge kinni ja hõljud kui üks koiduliblikas . 
7	NA	 Kui ta nüüd sunniviisiliselt oma vaimu valvas ja tahtmist talitses ning leigete linade vahel pikutas , tundis ta selgesti küljekontide nurinat ja abaluude vastuhakku sellisele mõtteta lesimisele . 
7	NA	 Varavalges mõtles ta ikka , et napp unevajadus pole ehk mitte saatuse kingitus , nagu ta muul päevaajal on harjunud arvama , vaid saatuse kius . 
7	NA	 Kõik ümberringi norskas , nohises , nooskas raskelt lämmas pimeduses , une hõlmas ja koidu kaisus . 
7	NA	 Kõik teised . 
8	NA	 Kes teised õieti ? 
9	NA	 Kuhu oli ta ärganud tänases jänesekoidus ? 
9	NA	 Mis päeva , mis aastaaega , mis sajandisse ? 
10	NA	 Aken päitsiseinas oli vaevalt-vaevalt hoomatav , nagu pisut heledam nelinurk pilkaspimedikus , see ei tundunud eriti suur ega eriti kõrgel . 
10	NA	 Aken oli tal päitsiseinas olnud mõnelgi pool maailmas . 
10	NA	 Ühel lühikesel viivul oli ta valmis uskuma , et pole seal , kus on . 
11	NA	 Ta haistis ahnelt pimedust . 
12	NA	 narr vana naine muidugi oled sa siin kus eila ja üleeila ja mullu samal ajal kus muial veel aiseks vanaduse järgi ja vanade lootuseta inimeste järgi seda lõhna ei unusta eluilmas kui saatus peaks ka paremaid päevi andma aga mis see parem ongi ehk oleks parim see kui alvemad päevad tulemata jätaks 
13	NA	 ( Päris kindlasti ei jäta halvemad päevad tulemata . 
13	NA	 Need on lausa kannul . 
13	NA	 Aga ei ta tea seda , mitte veel . 
13	NA	 Mis sellest lugu , kui teaks , mis see muudaks . ) 
14	NA	 Nüüd visati midagi vastu aknaruutu , midagi pehmet , kostis nagu riidemütsaku hääl . 
14	NA	 Ja veel kord . 
15	NA	 Ta vaatas üle pea , tabas kolmanda mütsatuse hetke . 
15	NA	 Väike hall lind oli , vastu tihehalli taevast pigem aimatav kui nähtav . 
16	NA	 Õnne ja õuduse tuksatus käis temast läbi . 
16	NA	 Surmaennustus ? 
16	NA	 Temale ? 
17	NA	 Ta ootas . 
18	NA	 Kõik jäi vaiki . 
19	NA	 Mispärast oli ta jäänud ajast üle nagu mõni täisküps sügisjoonik , keda hallatuuledki uibust alla ei saa ? 
20	NA	 Mis oli tal tänini veel tegemata või nägemata või andeks andmata - otsata pikas elus ? 
21	NA	 tulgu mis tuleb ajan ennast püsti pärast võib olla ilja siis ei jõuagi enam 
22	NA	 Mida ei jõua ? 
23	NA	 Eks tagavarasukki pesta , mis muud . 
23	NA	 Mis tohiks selle maja elus tähtsamat olla ! 
24	NA	 Päev on tasahaaval keskhommikusse kerkinud ja kastemärja viimseni kuivatanud . 
24	NA	 Kikivarvul seisab magus tuuleõhk lihava rohu kohal , millele vikat veel armuaega andnud on , ja nüüdsama langenud niidukaarte kohal , kus üksteise nõjal närtsivad heinaks rohukõrred ning näälikesed , nimetud ja nimepidi tuntud , igaüks omas valus . 
24	NA	 Või õnnes , kes teab . 
25	NA	 Kõik magavad ümberringi . 
25	NA	 Mehed ja naised lõõskavad , suugi lahti , kõivu varjus , nad võtavad viimast üürikesest keskhommikust . 
25	NA	 Tukuvad ka vikatid , terapidi kõlku vana saare okstes , tummad ja süütud , nagu ei teaks nad midagi ei niitmise vihinast ega luiskamise helinast . 
25	NA	 Lepapõõsa vilus uinuvad piimaummikud , võinapad , taarilähkrid , silgukarbid , pudrulännikud , mõned kaunikesti kergemaks saanud , teised lausa tühjad . 
26	NA	 Üksi tema istub ja vaevleb , uneta . 
26	NA	 Nagu polekski enne kukke ja koitu tõusnud ega , linnupette puru suus , kuus versta heinamaale kõmpinud , siin vikatit vihistanud vaata et teopoistega võidu ja vilunutega rinnu . 
26	NA	 Ihu oli harjumata küll , turi nüüd tulitab ja pihas pitsitab , aga raatsid sa siis pikutada suve rõõsas südames , kus kõik lõhnab , hõiskab ja hüüab ja kutsub , nii et tahaks ise ka hõisata ja minna ja olla . 
26	NA	 Nõnda imeliselt kõrge taeva all , et mõteldagi ei mõista , kui kõrge see õieti on . 
27	NA	 Ta tõuseb salamahti , kohendab hame vööd , ise uurib üksisilmi magajaid , nagu mõtleks end kuritööle seada . 
27	NA	 Võtab siis reha ja asub kaarutama . 
27	NA	 Ise küll pelgab tolle pika poisi pilkamist , mis ei jäägi tulemata . 
28	NA	 Ühtäkki vahib too ilus pikk poiss põõsa alt , ise käsipõsakil , heinakõrs suus , sööb silmadega teda ja osatab : 
29	NA	 “ Tüdrek tükib mõisasse reiliks , mis ta muidu umbpahku kered katkestab ! ” 
30	NA	 Verevahk lõi talle nüüdki veel palgesse , kui mälu need sõnad ette tõi . 
30	NA	 Soonesõlmised käeseljad jäid seisku leiges seebivees . 
31	NA	 Ta vaatas alla . 
31	NA	 Pruunid vikkelkoes niidisukad , laste suurus , olid kontsast armetult nõelutud , aga terved ja aitasid veel küll . 
31	NA	 Tartu passaazhist ostetud , sai veel pikas sabas seistud , ta oli tahtnud kaks paari võtta , ei olnud antud , oli hakatud ematalongi nõudma . 
32	NA	 Tal on pesuvärgid tänini omad : aluskuub ja miider ja untertalje . 
32	NA	 Nii vanaks ei ole ta ennast veel arvanud , et neid pesta ei jaksaks , ehkki teised ütlevad , mis suur proua sina oled , et sulle kroonukodinad ei kõlba , kui meile kõigile kõlbavad . 
33	NA	 Ta kogus sukapöia pihku ja seebitas ettevaatlikult . 
33	NA	 Roheline seebikild oli õhuke , aga aitas veel küll . 
33	NA	 Oma tagavaradest , kolmas aasta juba võtta . 
34	NA	 Ta pilk rändas mööda ruumi , seni kui käed pimesi ametis olid . 
34	NA	 Ei olnud siin õieti midagi vaadata . 
34	NA	 Kohrunud seinad näitasid ette kõiki läinud aegade värvikihte , jalgealune puurest oli rohkest veest turdunud . 
34	NA	 Et akent kunagi ei avatud , tõmbusekartuses suvelgi mitte , siis see ei käinudki enam lahti , ja ruum lehkas seisnud veest ning inimlikust viletsusest . 
34	NA	 Põrand oli keskkohast puhtamaks laabatud , ent seinaveered talletasid sajandi kõntsa , sinna ei küündinud harja ümber kaltsuga sanitar , muidu oleks ta pidanud ju kummardama või põlvili laskma . 
35	NA	 Seesugused on need ruumid vene riigis kõik , kus nad ülepea olemas ongi , mõnel pool ei ole vett terves külas . 
36	NA	 Ainult Badezimmer , too muidugi oli blitzblank pidanud olema . 
37	NA	 Ta võttis prillid eest ja pani pingiotsale . 
37	NA	 Ruum muutus sõbralikumaks . 
38	NA	 pole vanainimesel tarvis kõiki asju vahtida ega tühisust inge korjata sellepärast loodus silmanägemise veiksemaks teebki aga kus sina sõge prillid ninale muudku 
39	NA	 Prille Eberhardi-härradel ei ole , kuigi Milla ütles , et ta on mitu korda sattunud nägema , kuidas härrad raamatu õige kaugele välja sirutavad , varsti vaata et käe pikendust vajavad , nagu Milla ütles . 
39	NA	 Milla ju uudishimulik toaneitsi . 
40	NA	 Aga tema ei julge üles vaadata , kas härradel on prillid või ei , kui nad siin badetsimmeri uksel seisavad ja tema parajasti vanni on küürinud . 
41	NA	 “ Gut , blitzblank , ” on härrad üsna rahul . 
41	NA	 Võib olla selle pärast , et neil prille ei ole . 
42	NA	 Ta teeb kniksu , põlved värisevad . 
43	NA	 “ Eine Blitzmädel , ” ütlevad härrad . “ Mis nimi , uus tüdruk ? ” 
44	NA	 “ Juuli , ” ütleb tema ja teeb kniksu . 
45	NA	 “ Ach , Julie , Julie , ” ütlevad nemad . “ Illus nimi , illus inimene . ” 
46	NA	 Ta ei julge pilku tõsta , häbi ja rõõm õhetavad võidu ta palgetel . 
46	NA	 Ta muudkui teeb kniksu , kuni nad suvatsevad ära minna . 
46	NA	 Härrad Eberhard . 
47	NA	 Oli see pesuruumi õhk kuitahes raske hingata , toas lõi säärane läpatus vastu , et viska või kirves üles kõlku . 
48	NA	 teeks akna irvakile aga Friide akkab ütlema kindel see aga kui ikke teeks tasakesi ta magab nii sügavasti 
49	NA	 “ Tädi Juuli muidugit , kes muu , ” kriiksatas Friide roostetanud hääl , enne kui aknakremoon kriiksatada jõudiski . 
50	NA	 “ Üidke mind lihtsalt tädi Juuliks , ” ütleb ta pärast peaarsti tutvustamistoimingut . 
51	NA	 “ Julitška , tjotja Julitška , ” rõõmustavad vesiravila noorukesed õed . “ Aga isanimi ? ” 
52	NA	 “ Sääl , kust ma tulen , ei pruugita isanime , ” ütleb ta . 
53	NA	 Päike paistab heledasti valgesse kabinetti , hele kõrge lõunapäike helevalgesse kabinetti . 
54	NA	 “ Sääl , kust ma tulen , on nii ele päike vaid einaajal , ” ütleb ta . “ Sääl on kõik teisiti . ” 
55	NA	 “ Kas tõesti ? ” rõõmustavad noorukesed õed . “ On see võimalik ? ” 
56	NA	 Neil on hele lapselik naeratus , see muudab neid üht nägu hääsüdamlikuks , nagu oleks nad õed mitte vaid ametinime poolest . 
57	NA	 “ Kui ma nüüd kopsupõlendiku saan ! ” kurjustas Friide . “ Siis on see puhta sinu süü ! 
57	NA	 Ull inimene ! ” 
58	NA	 “ Kellega sa jälle augud ? ” küsis Madde ja tegi silmad lahti . 
59	NA	 “ Eks Juuli-tädi , kes muu . 
59	NA	 Tal käed lausa sügelevad akna kallale . ” 
60	NA	 “ Ole nüid ikke , augustikuu , ” vaigistas Madde . 
61	NA	 “ Vana kallendri järgi alles juuli lõpp , ” ütles Juuli . 
62	NA	 Ta oli sündinud juuli lõpus . 
62	NA	 Muidu oleks ehk nimeks pandud Anna . 
62	NA	 Marie oli papal-mammal juba olemas . 
62	NA	 Pea igas peres oli Anna ja Marie , või siis Marie ja Anna . 
62	NA	 Nüüd , kus sünnipäev augustisse kukkus , peaks ta ehk Augusta olema ? 
63	NA	 “ Mind üidke lihtsalt tädi Juuli , ” ütleb ta proua Allale . 
63	NA	 Ehkki prouasid ei ole olemaski ja Allale võiks ta olla vanavanatädi . 
64	NA	 “ See nimi sobib teile , ” ütleb Alla . “ Ehk mahutate oma kastruli siia pliidile , ruumi on ja mul tuli nagunii all . ” 
65	NA	 “ Palju tänu , ma teen oma priimusega , arjund asi , siis tean täpsalt , et kaalikad ei kee sodiks ega jää kõvaks ka . ” 
66	NA	 “ Tädi Juuli armastab kaalikaid , ” ütleb proua Alla . 
67	NA	 “ Eks seda armastadki , mida on võimalik endale lubada . ” 
68	NA	 proua Alla ei ole ammu vaatamas käind kas äkki on aigeks jäänd vai ei saa ta lastest mahti ega nad ju omal ajal pahasti läbi saand nii kitsas kui ehk oligi 
69	NA	 “ Millesse need vanainimesed surevad , kui mitte kopsupõlendikku . 
69	NA	 Aetakse tussi alla ja ongi ots käes , ” ütles Friide . 
70	NA	 Tädi Juuli mõtles end riidesse panna . 
70	NA	 Ta keeras selja toakaaslaste poole ja hakkas toolikorju varjus kohmitsema . 
71	NA	 kohe nagu laps arvad et kui sina teisi ei näe siis ei näe teised sind ka see on küll üks mis ull asi et kuskilgi ei saa silmapilkugi omaette olla 
72	NA	 “ Eks nad tahagi meist lahti saada . 
72	NA	 Ennevanasti anti vanadele magusat suppi , aga see ei lähe nüid , noh siis on kopsupõlendik see kõikse kindlam abinõu , ” ütles Friide . 
73	NA	 “ Mis nad meist lahti tahvad saada , säng ju tühjaks ei jää , uued ädalised ootamas , meie vähemalt lähme oma jala pääl sööma , ” ütles Madde . 
74	NA	 “ Loll mis loll , uute päält saab ju raha ! ” 
75	NA	 “ Minu eest ei ole keegi midagit maksnud ! ” ütles Madde . 
76	NA	 “ Kust sina tead , mis sinu omad maksnud on , nad maksavad ei tea mis , et sind aga oma kaelast ära saada , ” ei jätnud Friide . 
77	NA	 “ Näet jälle ! 
77	NA	 Mina pole kellegi kaelas olnud ! ” ütles Madde . 
78	NA	 “ Noh sina oled meil see kõikse parem . 
78	NA	 Nagu see tädi Juuligi . ” 
79	NA	 “ Kas saab viis minutit rahu vai ei ! ” sekkus äkki Elmira , vaikne inimeselaps . “ Magada ei anna ! ” 
80	NA	 “ Kes ei lase sul magada ? 
80	NA	 Kirbud ? 
80	NA	 Muudku maga ! ” ütles Friide . 
81	NA	 “ Pea lõuad ! ” käratas Elmira . 
82	NA	 “ Ahah , ” ütles Friide , enne kui vait jäi . 
83	NA	 “ Seda keelt ta mõistab küll , ” kiitis Madde omaette posinal . 
84	NA	 Preilid Hermine on kummargil kamina ees , käsipidi rõivakirstus ja muudkui pilluvad aluskuubesid tulle . 
84	NA	 Küll on siin pitsidega ja kroogituid , mõnda pole nad veel kordagi endale ümber saanud . 
85	NA	 Preilid Hermine lähevad mehele . 
86	NA	 Õmblusmamsel on tüdrukuid appi võtnud ja õmbleb tiibhoones ju neljandat nädalat ööd kui päevad . 
86	NA	 Sestap preilid Hermine oma neitsikambris teevad rõivakirstu ruumi . 
87	NA	 Õrn tulekuma mängib preilite Hermine palgetel - või on see pruudi õnneõhetus ? 
88	NA	 “ Aita mind ometi , Julchen , näed küll , ” ütlevad preilid Hermine . 
89	NA	 Aga Juuli , kas tema söandaks hukata neid härraste pesuesemeid ! 
89	NA	 Ta teab nende siledust ja peenust ja puhtust , on ta ju lugemata aastad preileid riidesse pannud ja riidest lahti võtnud . 
90	NA	 Kõhklemisi tõstab ta põrandalt üles ühe broderiipitsidega untertalje . 
90	NA	 See on preilitele ju nii armas olnud ! 
91	NA	 “ Ehk preilid kingivad selle oma toatüdrukule . 
91	NA	 Mälestuseks , ” ütleb ta , hoides valget riidetükki vastu rinda , ja pisarad tilguvad muudkui . 
92	NA	 Preilid Hemine löövad jahmunult selja sirgu ja jäävad teda vaatama . 
92	NA	 Õhtuvalgus mängib nende siidpehmetes ülespandud juustes , Juuli teab , kui siidpehmed need on . 
93	NA	 “ Aga armas Julie ! 
93	NA	 Kas see passib siis sulle ? ” küsivad preilid Hermine nõutult . 
93	NA	 Säälsamas käib kelm naeratus üle preilite kauni näo . 
94	NA	 “ Aga proovime ! ” ütlevad preilid Hermine . “ Pane ümber ! 
94	NA	 Ja see ! 
94	NA	 Ja see ! 
94	NA	 Ma tahan näha ! ” 
95	NA	 “ Kuidas ? 
95	NA	 Kus ? ” kogeleb tema . 
96	NA	 Ta ei saa ju riideid vahetada oma käskijanna nähes , tema kambris . 
96	NA	 Toatüdruk riietugu ükspäinis omaenda pilgu all . 
96	NA	 Ta tahab , rõivad süles , oma tuppa tõmbuda . 
97	NA	 “ Ei , Julie , siinsamas ! 
97	NA	 Kohe ! 
97	NA	 Las mina panen sind riidesse ! ” 
98	NA	 Nüüd on tükk aega piinlikku pusimist ja häbiheitlikku alastust , kuni see kõik selga saab . 
99	NA	 “ Wunderschön ! ” kilkavad preilid Hermine . “ Sa võiks minu asemel preili olla ja sellele vuntsidega parunile minna . 
99	NA	 Sa oled ju ka ainult mõni aasta minust vanem . ” 
100	NA	 “ Hermine-preilid teevad nüid küll sündsuseta nalja . ” 
101	NA	 “ Ega ma annakski teda sulle ! 
101	NA	 Mitte kellelegi ! 
101	NA	 Ma olen nii õnnelik ! 
101	NA	 Õnnelik ! 
101	NA	 Õnnelik ! ” 
102	NA	 Ja preilid Hermine keerutavad aluskuubede sahinal ümber oma rokokoo-laua , haaravad selle kaissugi . 
103	NA	 Lõpuks on see möödas kui tuulepuhang , preilid Hermine istuvad kamina ette , võtavad kirstust miidri , heidavad leekidesse , ise mõttes ja vagune . 
104	NA	 “ Põletan oma piigapõlve , ütlevad preilid Hermine . “ Ilus kasvupõlv , hääd papa ja mamma . 
104	NA	 Et poleks midagi ihu ümber , mis seda meenutaks , kui mul võib-olla kurb ja valus on . ” 
105	NA	 Pitsitus nöörib Juuli kurku . 
106	NA	 “ Hermine-preilid saavad õnnelikuks . 
106	NA	 Nad on seda väärt , ” ütleb ta ainult ja nutab pääle . 
107	NA	 Lämmatatud leek pääseb riidekuhja alt vabadusse , lehvides võidukalt . 
107	NA	 Pesutüki niplispits tõmbub pruuniks , siis mustaks , siis tõuseb käkrudes kõrgemale , nagu oleks temalgi hing . 
108	NA	 Aluskuub on vähe suureks jäänud , muidu küll kriitvalge ja terve . 
108	NA	 Poolesaja aasta kuludes harva kapist välja saanud ja nüüd kasutusse võetud . 
108	NA	 Millal siis veel , ja kes seda pärast tahab . 
109	NA	 vaene Hermine-prouad kus nende kondikesed puhkavad kas on ka mulda pääle saand valu ja viletsust tuli neil palju näha kuigi mitte oma vuntsidega paruni tõttu nagu nad ette kartsid 
110	NA	 “ Aja ennast ülesse , tuhakott , ” ütles Friide . 
111	NA	 Keegi ei kõssanudki . 
112	NA	 “ Tõuse ülesse , kuuled ! ” tõstis Friide tooni . 
113	NA	 “ Minuga räägid vai ? ” küsis Madde . 
114	NA	 “ Kellega siis ! 
114	NA	 Pane rõivile ! 
114	NA	 Varsti sööma minek ! ” 
115	NA	 “ Sinna üle tunni . 
115	NA	 Pane ise rõivile , ise ka kõtutad veel nagu vana mauk ! ” 
116	NA	 “ Mina olen suure talu perenaine , mina võin mis tahan . 
116	NA	 Teenijarahvas tõusku ühes kukega . ” 
117	NA	 “ Mis perenaine , mis talu ! 
117	NA	 Näet jälle ! 
117	NA	 Pole su talust enam tuhkagi järel , mitte paha pussuaisugi . ” 
118	NA	 “ Aga uhkus on alles , ” pistis Elmira , see tasane , vahele . 
119	NA	 “ Sina pea mokk maas ! ” turtsatas Friide . “ Meil Maddega on omad arved . ” 
120	NA	 “ Näet jälle ! 
120	NA	 Kõik arved ammu maksetud ! 
120	NA	 Kas sinu kannatustel pole siis veel kuhi pääl ! ” 
121	NA	 “ Minu kannatustele sai kuhi pääle juba siis , kui sa minu mehega puhmastes käisid . ” 
122	NA	 “ Kuuled nüid ! 
122	NA	 See ei olnud siis sinu mees , see oli siis minu peidmees ! ” 
123	NA	 “ Teenijatüdrukul nüid peidmees ! ” 
124	NA	 “ Mis see nüid siis olgu ! ” sai Madde õige ägedaks . “ Talu ammuilma läind ! 
124	NA	 Ning vaesest Riksist pole sedaaega kontegi järel ! ” 
125	NA	 “ Tunne ma mingit Riksi , sul võib-olla oligi mõni Riks , mina räägin peremees Richardist . ” 
126	NA	 “ Kas sul sellest jutust villand ei saa ! 
126	NA	 Surmani seesama ! ” 
127	NA	 “ Ja pärast surma ka veel , pane tähele , põrgus kõneleme edasi . ” 
128	NA	 “ Mina lähen taevasse ! ” 
129	NA	 “ Ahsoo , sul sohilaps sääl juba ees ! ” 
130	NA	 “ See oli armastuse laps . 
130	NA	 Mis sina sellest tead . ” 
131	NA	 “ Oh sina viimane libusk küll ! ” kriiskas Friide ja kargas sülirüsi teisele voodisse , nii et reformpõhi vastu maad põntsatas . 
132	NA	 Madde pistis iirgama , nagu kisuks hinge läbi lukuaugu . 
133	NA	 “ Mis lahti , memmekesed ! 
133	NA	 Tere hommikust ! ” 
134	NA	 Öösanitar Manja torkas pea uksepraost sisse , sakris ja paistessilmine , nagu ta enamasti oli . 
135	NA	 “ Ei midagi , Manja , maga edasi , kui sul endal midagit lahti ei ole , ” ütles Friide juba oma koikust . “ Muudku et Juuli-tädi kisub aknaid ammuli . ” 
136	NA	 “ Vega tubli , tedi Juuli , ehk on jah paks , raske hingada , ” kiitis Manja . 
137	NA	 “ Õhk on paks sellepärast , et va Madde poristab kõikse aeg , uruauk ei pea tal ka mitte üks raas , ” seletas Friide lahkelt . 
138	NA	 Manja ei saanud aru . 
139	NA	 “ Vot-vot , tubli ! ” kiitis Manja . “ Hakkage nüüd tassapissi odevatsa , memmekesed ! ” 
140	NA	 Mahe tuuleõhk kannab hilisõhtu hääli kaugele . 
140	NA	 Nemad aga on häälest ilma , nagu polekski neid olemas , tema ja talli-Juhan . 
140	NA	 Juhan on üle-mõisa-poiss , küll mustema poole päält , aga peenemadki toatüdrukud ei hooliks sellest , niivõrd üle-mõisa-poiss on Juhan . 
141	NA	 Nad seisavad ja vaatavad kahekesi , kuidas vesi ilutiiki voolab - voolab ja voolab ja voolab . 
141	NA	 Tema on käisteväel ja Juhan niisamuti , nad võivad tunda teise keha hõõgumist , nii lähedal üksüheteisele , nii kaugel üksüheteisest . 
142	NA	 Aeg seisab ja vesi voolab . 
143	NA	 Süda on sõnu täis ja suu püsib vait . 
144	NA	 Varjud pikenenevad ja tihenevad , jasmiin lõhnab ennastunustavalt , kuu tõuseb , et looja minna . 
145	NA	 Ta ootab , magus piin rindus , et teine ütleb . 
145	NA	 Aga teine ei ütle - tal on põues sama piin , ja see ütlemata jätmine teeb õhtu kullakaaluliseks . 
146	NA	 ( Nüüd jääb see juba igavesti ütlemata . 
146	NA	 Ütlejatki pole ammuilma enam . 
146	NA	 Magus piin on ootajal südames tallel , hulk öeldud sõnu ja otsata rida kuldseid õhtuid pole seda tühjaks teinud , seda kõige esimest õnnevalu . ) 
147	NA	 “ Sainveerik sa oled ja sainveerikuks jääd , seda ma ütlen , ” ütles Friide . 
148	NA	 “ On sul küll suuvärk - sainveerik ja sainveerik , mis sõimusõna see veel on ! ” sai Elmira äkki huvitatuks , tõusis koguni istuli , silmad peas püsti . 
149	NA	 “ Sina pea suu ! 
149	NA	 Küll Madde juba teab , tema ju eluaeg teiste seinaveeres seisnud , ” ütles Friide . 
150	NA	 “ Nüid oled ise ka sainveerik , oled vene riigi sainveerik , pole sa parem ühtigit ! ” ütles Madde . 
151	NA	 “ Mina olen siin iseoma raha eest , ” ütles Friide . “ Annan kõik raha siia , ma olen kõik kinni maksnud . ” 
152	NA	 “ Kõikide pinss võetakse ära , mis sina teist oled , ” torkas Elmira vahele . 
153	NA	 “ Aga minu pinss on kõikse suurem . ” 
154	NA	 “ Näet jälle ! 
154	NA	 Kümme ruublit ! ” põlastas Madde . 
155	NA	 Äkki hakkas uks lahti minema , läks ja läks imelikult nõkshaaval , kuni oli nii lahti kui andis . 
155	NA	 Sisse ei tulnud kedagi . 
156	NA	 “ Madde ! 
156	NA	 Mine vaata , kesto sääl on ! ” käskis Friide . 
157	NA	 “ Eks vaata ise , mõni ullukene ulgub , ei leia tuba ülesse , mis mina tost vahin , ” ütles Madde . 
158	NA	 “ Imelik asi küll , ” arutas Elmira . “ Esiteks - külastajaid ommikul sisse ei lasta , teiseks - kui sanitaar oleks olnud , oleks ta ennast näidand . ” 
159	NA	 “ Noh siis tuli surm ingekese järele , mis muud , ” ütles Friide . “ Minu ing see igatahes ei ole , mina magan edasi . ” 
160	NA	 “ Ära ole nii kindel midagi , näe , Mahta oli eilatse kõbus mis kõbus , aga ommikul viidi , jalad ees , ” ütles Elmira . 
161	NA	 Kõik pöörasid pea akna poole , kust paistaks kuurialuse uks , kui päris akna ligi minna . 
162	NA	 “ Misuke Mahta ? ” nõudis Friide . 
163	NA	 “ Eks kahekümne kuuendast . ” 
164	NA	 “ Too punnprillidega vai ? 
164	NA	 Too vai ? ” nõudis Friide . “ Too röögatu paksude prillidega ? ” 
165	NA	 “ Nüid ei tea Mahtat ! 
165	NA	 Ise olite üleeilatse pool päeva ninapidi koos , räägitasite teisi . ” 
166	NA	 “ Ah too vai ! 
166	NA	 Ah too oligi Mahta ! 
166	NA	 Mis taaga siis juhtus ? ” küsis Friide . 
167	NA	 “ Oli kukkund öösel voodist välja ja oli põrandal soigund ommikuni . 
167	NA	 Siis oli äkki vaiki jäänd ja kui sanitaar jaole sai , oligi ju külm olnd , ” seletas Elmira , tähtsusest puhevil . 
168	NA	 “ Selge see , sai põrandal kopsupõlendiku , ” ütles Friide ja näitas tädi Juuli poole rusikat . 
168	NA	 Siis vaatas jälle Elmirale otsa , see lausa sulas tähelepanus . 
169	NA	 “ Kust sina seda tead ? ” küsis Madde . 
170	NA	 “ Eks ma käind öösel pissal ja see naine rääkis . ” 
171	NA	 “ Misuke naine ? ” 
172	NA	 “ See . . . näet jälle ! . . . see noh . . . see kõvera lõuaga . . . vai ei , mitte see . 
172	NA	 Tont teab , sääl oli naisi nagu erneid . ” 
173	NA	 “ Kus sääl ? ” 
174	NA	 “ Pissal . 
174	NA	 Öösel . 
174	NA	 Siis kui ma teine kord käisin . 
174	NA	 Esimene kord polnd kedagi . ” 
175	NA	 “ Noh siis see oligi Mahta ingekene , kes ukse lahti tegi . 
175	NA	 Aga et tal maidal nii suur ing oli , et uks nii ammuli pidi minema , ” arutas Friide . 
176	NA	 “ Tuli sinu inge pärima , vaata ette , Friide ! ” naeris Elmira . 
177	NA	 Friide ei oleks seda lasknud endale ütelda , kui mitte sanitar tuhvlite lohinal mööda poleks laatserdanud . 
178	NA	 “ Sani-taaaar ! ” karjus Friide . “ Maa-aanjaa-aa ! ” 
179	NA	 “ Mis on , memmekesed ? ” 
180	NA	 “ Uks pane kinni , tuul tõmbab muidu su tussist läbi ! ” käskis Friide ja küsis siis magusa häälega : “ Kuda öö möödus kah , Manja , kas oli ka möllu ? ” 
181	NA	 “ Mis möllu ? 
181	NA	 Keik rahulik ja kena , ” tõrjus Manja . 
182	NA	 “ Kas keski ei surdki ära ? ” küsis Elmira . 
183	NA	 “ Surdki ? ” 
184	NA	 “ Noh - uumer , uumer ? ” 
185	NA	 “ Memmekesed , küll seda teile juhataja reegib vai ei reegi , ei sanitaar midagi tea . 
185	NA	 Kullakesed , pange njuud kleit selga vai pluuse , kuda kellekil on . ” 
186	NA	 “ Suretamise maja see ongi , mis siin imelikku , ” ütles Friide nagu rahulikult , aga tema hääletoon oli senikuulmata kurb . 
187	NA	 Iseäralik lehk on see , mis talle kõikse enne vastu paiskub , lehk ja hämarus , koridor nagu tunnel , nagu käik lõplikkusse . 
187	NA	 Siia peab ta nüüd jääma , siin koduneda katsuma . 
188	NA	 Silm lööb kipitama , eks alumise lau karvad pöördusid jälle sissepoole vastu silmamuna . 
188	NA	 Missugune imelik haigus , pole kellelgi säärast kuuldud . 
188	NA	 Aga arst teadis . 
189	NA	 Ta sikutab õepoega varrukast . 
190	NA	 “ Ruudi , kuule , Ruudi ! 
190	NA	 Silmatilgad unustasime maha , sinu öökapi pääle ! ” 
191	NA	 “ Küll saab , küll toon järgi , püsi rahus , ” vaigistab Ruudi . 
192	NA	 “ Nad aitavad ainult paar päeva , lähvad vanaks . ” 
193	NA	 “ Küll toon apteegist uue , võtan vana pudeli kaasa , sel retsept küljes . ” 
194	NA	 “ Igas aaptegis ei olegi , too Narvamäe aaptegist , ” ütleb tema . “ Küll sa oled kena , kui sa seda teed ! ” 
195	NA	 Nad astuvad mõne sammukese hämaruse ja leha sisse . 
195	NA	 Valge seljatoega puutoolil istub keegi ja vaatab neid , naisel on rasked paksud prilliklaasid , mistõttu tema silmavaade meenutab prillmao pilku . 
196	NA	 “ Istu siiasamma , lähen korraldan sinu paberid , ” ütleb Ruudi ja kaob ühe ukse taha . 
197	NA	 “ Ju-ha-ta-ja , ” loeb tema oma kipitavate silmadega vaevaliselt . 
197	NA	 Küll on vastik haigus , nagu puru hõõruks kõikse aeg silmas . 
198	NA	 Ta istub samasugusele valge seljatoega toolile , jättes varem istujaga ühe tooli vahet . 
198	NA	 Istub ja näperdab käekoti suuraudade kallal , otsekui oleks väheke närviline , ehkki ei ole . 
198	NA	 Harjumata ainult , pole varem säärases kohas viibinud . 
199	NA	 “ Kas päriseks ? ” küsib naaber ja istub ümber vahepäälsele toolile . 
200	NA	 “ Eks näe , ” ütleb tema , pahane piiririkkumise pärast . 
201	NA	 Säälsamas kahjatseb , lisab leebemal toonil : “ Talveks vähemalt . 
201	NA	 Tuleks ju koduski toime , aga libedaga muudku kukun luid-konte katki . ” 
202	NA	 “ Elad siis peris üksi ? ” 
203	NA	 “ Üksi , ” ütleb tema ja nihkub pisut eemamale , teeb nagu kohendaks undrukut . 
204	NA	 “ Oled sa vana ka juba ? ” 
205	NA	 “ Kisub öheksakümme täis . ” 
206	NA	 “ Siis oled vana ju küll ! ” ütleb teine lugupidavalt ja nihkub ligemale . 
207	NA	 “ Ega ma ennast vanaks tunne , vaim alles värske , ” ütleb tema . “ Kui peeglisse ei vaata siis . ” 
208	NA	 “ Ta kergitab ennast , teeb et kohendab hallitriibulist undrukut , nihkub kaugemale , üsna tooli servakese pääle . 
209	NA	 “ Ega siin õige õigede peeglit olegi , kuhu nii väga vahtida . 
209	NA	 Suures kalidoris ainult , mis meil saali eest , ” lohutab teine ja ütleb siis : 
210	NA	 “ Mina olen Mahta . 
210	NA	 Passi järgi küll Magda , aga kõik kutsuvad Mahtaks . 
210	NA	 Kutsu siis sina ka . 
210	NA	 Ma näitan sulle pärast kõiki kohti , kui su sugulane valmis saab ja ära läheb . ” 
211	NA	 “ Ää küll , ” ütleb tema , ehkki nagu pahane sinatamise pärast . 
211	NA	 Ei anta siin hingele ruumi , tunneb ta , aga sellega peab vist leppima . 
212	NA	 oh sa Mahtakene kas oli puhast särki sulle selga panna õde-perenaine on puhkusel luges enne sanitaaridele nende jao kätte kas surijaid on ka ette arvestatud muidu kui ööse kellegil õnnetus juhtub ja ommikul puhast särki küsib ütleb sanitaar ükspuhku ei ole ei ole vannipäev saad 
213	NA	 ei Mahtal ole ühtki kes talle surisärgi järgi tooks ihuüksi maailma järele jäänd 
214	NA	 andku Issand sulle ingamist ää inimene olid 
215	NA	 “ Ei tea , kuidas nad matavad ka , kas õpetaja tuuakse vai aetakse nagu koer auku , ” arutas Elmira . 
216	NA	 “ Mis õpetajat veel , nüid kõik puha aateistid . . . vai ehk tuuakse ka , kui sugulased pääle ajavad ehk ise toovad . 
216	NA	 Ei ole enam endine aeg , kus jumalasõna keelatud . 
216	NA	 Seletavad linnakommidees ära , et vanad inimesed ja nii ja nii , ” vastas Madde kui teadjam inimene . 
217	NA	 “ Kabelikell küll lööb , vahel ju puieaiast kostab . 
217	NA	 Nad oiavad küll salajas , aga ega surm salajas püsi , ikka mõned teadvad ja siis teised teadvad tähele panna , ” ütles Elmira . 
218	NA	 “ See on nii ilus , kui kabelikell lööb , ” ütles Friide . “ Ei tea , kas siis ka lööb , kui omasid ei olegi , kas Mahtale ka lööb ? ” 
219	NA	 “ No miks ei löö ! 
219	NA	 Matusseraha maksad ju kohe sisse , kui sind siia vasta võetakse , nii et see on ette kindel , ” ütles Madde kui teadjam . 
220	NA	 “ Kuda ? 
220	NA	 Kuda ? ” imestasid teised . 
221	NA	 “ No miks ei ole ! 
221	NA	 Näet jälle ! 
221	NA	 Nüid ei usu ! 
221	NA	 Vanadekodus võetakse ikka matusseraha ette , kuda muidu saab . 
221	NA	 Kuni vanainimesel veel oma kopik on . 
221	NA	 Ega sellest viiest rublast , mis siin pinsist tagasi antakse , miskit võtta ole . ” 
222	NA	 “ See ei ole vanadekodu , see on indernaatkodu , ” vaidles Friide . 
223	NA	 “ Üks vaestemaja puha , muudkui et peenema nimega . 
223	NA	 Vene riigis ei ole vanadekodusi ette nähtud , noh siis ongi indernaadid . ” 
224	NA	 “ Meil ei ole Vene riik , see siin on Eesti riik , ” vaidles Friide . 
225	NA	 Kõik kohkusid vait . 
226	NA	 “ Tahad Siberi tagasi minna vai ? ” küsis Madde . 
227	NA	 “ Surm siin vai Siberis , ” ütles Friide seepeale , nagu Eestimaal aastakümneid öeldud . 
228	NA	 Aga jutt ei jooksnud enam . 
228	NA	 Midagi oli võõriti ja viltu . 
228	NA	 Friide ettevaatamata lause pärast ja Mahta pärast ja iseenda pärast ja üleüldse . 
229	NA	 Tädi Juuli seisis akna all , vahtis pihelgalehtede liikumist nõrgas tuuleõhus . 
229	NA	 Suur valge oli väljas , hallist hämarusest oli märkamatult kuldhommik sündinud . 
230	NA	 “ Mis sa , tädi Juuli , vahid sääl , kas kuuri uks on lahti tehtud ? ” küsis Elmira . 
231	NA	 “ Ma niisama vahin , ” vastas tema . 
232	NA	 “ Kas kuuri uks on lahti ? ” 
233	NA	 “ Ei tea . . . ei ole . ” 
234	NA	 “ Kas sa põrmugi ei muretse , mis sinust saab , kui otsad annad , et kuda sind maetakse vai ollakse ? ” imestas Elmira . 
235	NA	 “ Küll ais matab , ega maa pääle jäeta , ” ütles tema . “ Mis ihu pärast nii väga muretseda , kui vaimu pärast ei muretse . ” 
236	NA	 “ Oled sina küll üks , ” ütles Elmira . 
237	NA	 Järsku ei olnud neil millestki rääkida . 
238	NA	 Nad seisavad kõik suures köögis koos . 
238	NA	 Kõik pääle Volli , kes tagakambris sängis lamab . 
238	NA	 Neil on niisugused näod ees , nagu oleks nende ootust petetud , aga nad ei taha seda lasta välja paista ja soovivad , et teised märkaks , kui väga ei taha nad seda välja paista lasta . 
238	NA	 Nad on sündsad . 
239	NA	 Arutatakse , miks Marie lapselapsed pole pärale jõudnud , kas nad ehk tulevad viimase bussiga või ei kavatsegi tulla , ega pööra vähimat tähelepanu neile , kes platsis , ja iseäranis püüavad vältida kõnesse võtmast isikut , kes neid kokku kutsus . 
240	NA	 Kõige vanem nende seast , Volli , oli sõna laiali saatnud , millest võis välja lugeda , et aastad on säälmaal ja ta soovib omasid viimselt näha . 
240	NA	 Ning nad tulid , visanud kõik käest . 
240	NA	 Kohale jõudnult leidsid nad eest rõõmsa vanamehe , kes pole enam aastaid nii kõbus olnudki . 
240	NA	 Nüüd ei sobinud teel valmis mõeldud lause , et oh mis sa nüüd , vennakene , sa näed ju nii hää välja , sest Volli nägi tõepoolest hää välja . 
241	NA	 Nõnda ei olnud sellel kõigel mõtet , mis nad teel olid mõtisklenud - kuidas oleks väärikas talitada ja mis isamajast saab ja kõigest sellest lugematust pudi-padist , mis inimese ajaliku kraami hulka kuulub . 
241	NA	 Vennas Vollil on teadagi peret , aga õdedele pärandatakse ka tavaliselt midagi - või kuidas ? , - vähemalt nood nende oma kingitud tühiasjad ehk , pole ta ju neid kummutist tarbesse võtnudki . 
241	NA	 Jääks kenaks mälestusasjaks . 
242	NA	 Sääl nad seisavad , ei märka istudagi mitte , nagu saaks neil nüüd veel kuhugi kiiret olla . 
242	NA	 Nad arutavad , kuis lauda katta : kas nagu õndsa mamma ajal - aga see ehk vihjaks kommete muutumatusele , kui ka inimesed kaovad ; või nagu suguvõsa pidusöömaks - aga see ehk viitaks sobimatule rõõmule ; või nagu peietel - aga see ju väljendaks enneaegset maha matmist ; või nagu harilikult laupäeva õhtuti - aga see ehk näitaks välja , nagu poleks midagi erilist nende kokkusaamises nii paljude aastate järel . 
243	NA	 Tagakambris juhtub midagi , mingi kolks käib . 
244	NA	 Jutt tardub poolelt sõnalt . 
245	NA	 Juuli , mine sina , annab vanem õde nooremale silmadega märku . 
246	NA	 Aga tagakambris pole kardetut sündinud . 
247	NA	 “ Sina , Juuli , ” ütleb Volli ainult . 
248	NA	 “ Kas tahtsid midagi ? ” 
249	NA	 “ Kepp kukkus . 
249	NA	 Ma tahtsin kepiga vasta ust koputada , aga see ligund pääses peost lahti . ” 
250	NA	 “ Me kuulsime kolksatust . 
250	NA	 Tulin vaatama . ” 
251	NA	 “ Too mulle kummuti alumisest suhvlist siniste sammetkaandega albom . 
251	NA	 See kus matussepildid sees . 
251	NA	 Ma tahan neid vaadata . ” 
252	NA	 Juuli läheb sõna lausumata eestuppa , tõmbab kummuti alumise laeka lahti . 
252	NA	 Ammu unustatud mammaaegsed pesulõhnad löövad vastu . 
252	NA	 Talle tuleb kõik meelde , kuidas nad siin kodusoojas kasvasid ja üksüheteisele armsad olid , enne seda kui maailm nad lahutas ja võõraks ümber vahetas . 
252	NA	 Ja kuidas ta pilgu aja eest venna tagasi sai , nüüd kus see vist tõesti minema hakkab . 
253	NA	 Põlvili , nagu ta on , võtab Juuli ülemistest sahtlisangadest kinni , toetab pää kätele ja nutab südame kergeks . 
254	NA	 anna andeks Volli et tookord sulle ei öelnud kui albumi kätte tõin ei tihanud öelda et tundsin su jälle vennaks ära aga nüid tead sa neid asju ise ka surnud pääst tuled sa mulle rohkem meele ikke mõtlen tarvis seda ja seda Vollile rääkida aga Vollit ei olegi ju enam kedagi ei ole enam 
255	NA	 kas ma sind ööse mitte unes ei näind me oleks nagu sääl Vändras kõik koos olnud surnute nägemisest öeldakse ilmamuutust ehk hakkab vihma sadama eks vanarahva 
256	NA	 “ Oh sa saadana silmamuna ! 
256	NA	 Jälle mu riided täis lasnud ! ” karjus Madde ja pildus riidetükke toolilt põrandale . “ Ja mina loll mõtlesin , mis asi siin mu oma nina all aiseb ! ” 
257	NA	 “ Kes ? ! ” küsisid kõik kolm nagu ühest suust . 
258	NA	 “ Friide ! ” karjus Madde . 
259	NA	 Friide ajas vastu : 
260	NA	 “ Valetad ! 
260	NA	 Mina ei tea õhkagi ! 
260	NA	 Mina olen kõikse aeg rahus magand . 
260	NA	 Aga vaat Elmira - see kondab . ” 
261	NA	 “ Inimene , mina käisin kaks korda vetsus , mul ei jätkugi , ega mu põis siis , oh sina vana äbematane , vai valetama teise pääle ! ” paristas Elmira ühe hingetõmbega . 
262	NA	 “ Aga sa ju rääkisid , et kaks korda käisid ja et teine kord oli ulk naisi koos nigu erneid , aga esimene kord ei olnud , noh see esimene kord siis käisid tiiru toas ringi ja kükitasid siiasamma tooli pääle , ” arutas Friide . 
263	NA	 Madde mõtles , et Friidel võib õiguski olla . 
264	NA	 “ Kõik , mis sa suust välja ajad , on selge lori ja patujutt ! ” ütles Elmira vihaselt . 
265	NA	 Madde mõtles , et Elmiral on õigus . 
266	NA	 “ Mina ei lasnud ja Elmira ei lasnud ja tädi Juuli päris kindlasti ei lasnud , sest tal on muts veel pääs . 
266	NA	 Järelikult läksid sa ise ööse segi , ” arutas Friide üldse mitte pahatahtlikult . 
267	NA	 See ei saanud Madde meelest kuidagi õige olla . 
268	NA	 “ Mina jah , mina jah , näet jälle , mina olen segi jah ! ” kriiskas Madde , hüppas ringi kui pöörane , kahmas põrandalt oma hilpe ja pildus lakke . 
269	NA	 Üks kahtlaselt niiske pesuese lendas Friidele näkku , kui see just tahtis midagi ütlema hakata . 
270	NA	 Siis tuli sanitar . 
271	NA	 “ Memmekesed , te ei oleki veel riides . 
271	NA	 A toit kohe-kohe laual ! ” 
272	NA	 “ Pole midagit selga panda , kõik puha täis kusetud , ” kaebas Madde nuttes . “ Näed siin tooli pääl olid riided kuhjas ja ööse on keski ära mõnitand . ” 
273	NA	 “ Era nuta , Mate , juhtub , juhtub . 
273	NA	 Iks kord iks , teine kord teine , ikka juhtub . 
273	NA	 Korjame kenaste keik kokku , näe jubka kuiv peris , pluuse ka , noh piksid on natike , vaadame sul kappis on teine piks . ” 
274	NA	 “ Mul on lausa uued püksid , üleeila sünnipäevaks sain , võta seniks need , ” pakkus tema . 
275	NA	 “ Suur tenu , tedi Juuli , Mate vetab need paariks peevaks , eks ole , Mate ? ” 
276	NA	 Pikkade rahulikkude sõrmedega hakkas Manja vana naise ööjaki nööpe lahti päästma , kuni see üle luiste õlgade ja närbunud niuete alla libises ja vana naine ihuväel seisma jäi , kõhunahk rippu nagu imiku pudipõll . 
276	NA	 Madde ei teinud katsetki alastust varjata või särki selga ajada , ta seisis osavõtmatult nagu kivist tulp ja laskis teisel toimetada . 
277	NA	 Tema ei ilgenud seda pealt vaadata , ta tegi nagu oleks hädaline asi kingipakkepaber öökappi tagasi panna . 
277	NA	 Ta kükitas kapiukse varju , siit ta tahteski ei näinud Maddet , kui see keset tuba ainsal kitsukesel vooditest vabal põrandalapil seisis nagu kivist tulp . 
278	NA	 Tema sõrmeotsad puutusid kapis sobrades vastu raamatuselga . 
278	NA	 Ta sirutas sõrmed köite ümber ja tõmbas selle endale üska . 
278	NA	 Tema armas päevinäinud palju pruugitud värsiraamat ! 
278	NA	 Võõrsipäevade lohutus . 
279	NA	 Ta istus oma varandusega asemeservale poolkülitsi , selg Madde poole . 
279	NA	 Voodi raudraam kannatas küll inimese keha raskust , reform seevastu oleks tema kui liigendnoa kokku pigistanud , põlved lõua alla . 
280	NA	 Rohekat marmorikarva oli “ Eesti Luuleilma ” köide , mida ta hellalt käes hoidis . “ Täielikum kogu eesti luuletusi ” , teadis ta tiitellehel seisvat . 
280	NA	 Ja alamal , päris allääres : “ ” Postimehe ” trükk Tartus 1913 ” . 
281	NA	 Ta lõi raamatu keskelt lahti . 
281	NA	 Prillideta seletas vaid pealkirja : MA OLEN OMAGA RAHUL . 
281	NA	 Ta teadis laulu peast - 
282	NA	 kes selle kirjutand on meelest pühitud pää nagu auguline korv midagi ei oia kinni Sööt vai Haava see ju pole oli justku veiksem nimi tarvis prillid otsida aga need alati kadund kui neid tarvis läheb 
283	NA	 odoot jäid ehk pesuruumi pingiotsale ei jäänd pidid ees olema ilma prillita ei seleta ma toanummert kirbukirjas sildikesed ommikul pime ka kaks ainumast lampi põleski otsata pika kalidori pääle mis mul selgas oli kui sukki pesemas käisin 
284	NA	 näet ööjaki taskus olidki 
285	NA	 Ungerson Jott Ungerson on selle salmi kirjutand vist meesterahvas kui ta muud rohkem polegi kirjutand siis atteh ikke ja puhaku rahus surnud nagunii kõik on juba surnud aga see tuhat lehekülge salme on alles 
286	NA	 mis jääb minust siia ilma kui tütargi enneaegu võeti 
287	NA	 Vihma tuleb valinal vastu kitsukest neljaruudulist akent , ilusat sooja lõunamaa vihma . 
287	NA	 Valing on nii tihe , et kõik elu on peatunud - kes hingeline tubakalehe all , kes räästa varjus , kes viigipuu peidus . 
287	NA	 Ei kipu nüüd naabrinaisedki tiidsalt üle õue , libastudes arbuusikoortel , mis lehkavad lõunamaa sügisest . 
287	NA	 Ei tule Fjokla ega Uljana tema uksele koppima , ei vaju sisse koputamatagi , uudistest õhevil - kas tead , Julitška ? või kuum kohupiimakakuke taldrikul - maitse ka , Julitška ! 
288	NA	 Nüüd võib ta väljaõmmeldud muhu vaiba tagant nišist võtta oma kalli salmiraamatu , mis on siinmail kahekordselt patune - fašistide tähtedega kirjutatud ja enne revolutsiooni trükitud . 
288	NA	 Kes hing seesugust näeb , peab teatama , kuhu tarvis , muidu läheb tal endal haprasti . 
288	NA	 Julitškast oleks neil seejuures muidugi kahju , ega ju mingit pahandust pole omakeskis olnud , aga ta on ikkagi võõras , ja mis tal siis on sellised raamatud , miks ta neid tulle ei heida . 
289	NA	 Ta avab köite huupi , loeb vasaku pöidla alt - 
290	NA	 Ta loeb hääletult , huuli kaasa liigutades , loeb südamest , täiest hingest , iseendale , üksi omas keeles . 
290	NA	 Keegi Leppik on selle õnnetu elujärje kirja pannud , mis temale nüüd kätte tulnud . 
290	NA	 Tark mees või naine , saagu ta tänatud . 
291	NA	 Läheks ju Juuligi kodumaale , aga Zoja haud hoiab kinni , kõige armsam paik siin Kubanimaal . 
291	NA	 Ja ehk tuleb Ignat kuskilt tagasi , tema peaks siin ootes olema , ehk astub Ignat läbi jõmmeldava vihma , kui imesid on olemas , kui mees veel kuskilgi elavate kirjas peaks olema . 
291	NA	 Mõistus ütleb : see on võimata , sõjast võid kedagi tagasi oodata , aga mitte säält , süda ütleb : looda ikka , muud lähedust sul ju pole , pole olnudki , kui Ignat . 
291	NA	 IGNAT . 
292	NA	 Toas oli haruldaselt vaikne . 
292	NA	 Keegi ei riskinud suud paotada , mistahes sõna võiks Maddet üles kihutada ja niisuguses olekustuleks ta kätega kallale . 
292	NA	 Pandi end siis sõnatult rõivile . 
292	NA	 Juuli oli ju ammugi valmis , ei talle meeldinud ööriides kauem kõndida , kui möödapääsmatult vajalik . 
293	NA	 Üksi Manja tegi häält , ta kamandas tasaselt : 
294	NA	 “ Pai Mate , testa veheke jalga , ole nagu obune , ei mitte seda , teist , teist jalga , sukakants sai valesti , sul paha-paha käia . ” 
295	NA	 Seda võimsamalt lõikas läbi kahe korruse kellegi madal ürgne hääl . 
296	NA	 “ Ap-piii-ii ! 
296	NA	 Var-gaaad ! 
296	NA	 Röö-ööv-liiiid ! ” 
297	NA	 Madde ärkas nõidusest , liigutas ennast . 
297	NA	 Kõik vaatasid sanitari poole , et mis see teeb või ütleb . 
298	NA	 “ Rahu , rahu , memmekesed , uspokoitess , ei midaki , see ju meie Truuta kahekümne esimesest . ” 
299	NA	 “ See küll ei ole Truuta ääl , ” vaidles Friide . 
299	NA	 Truutal ilus sügav ääl . 
299	NA	 Truuta on laulja olnud ennemalt , kui teada tahate . ” 
300	NA	 “ Truutal igasugune hääl . 
300	NA	 Opera , opera . 
300	NA	 Tena on ta natuke ulluke , otsib raha taga . 
300	NA	 A raha netu . ” 
301	NA	 “ Kus see raha siis jäi ? ” oli Friide uudishimulik . 
302	NA	 “ Poleki . 
302	NA	 Poleki . 
302	NA	 Ise era kulutas . 
302	NA	 Njuud metleb , teised vottasid . 
302	NA	 Juhtub , juhtub , iks kord iks , teine kord teine , ikka juhtub . 
302	NA	 Kjull perast keik meelde tuleb . 
302	NA	 A vahel ei tule ka , ja vahel meni leiab ise jules , kuhu peitand , siis itleb - varas tagasi pani , kartma hakkas . ” 
303	NA	 “ App-ppp-iiiiiii ! ” kaikus läbi maja ebainimlik karjatus . 
304	NA	 “ Mis nüid ? ” kohkus Elmira . 
305	NA	 “ Ei midaki . 
305	NA	 Peevasanitaar teda rahustama leks , mis muud . ” 
306	NA	 “ Kes täna tööl on ? ” küsis Elmira . 
307	NA	 “ Eks Salme ja Valentina . ” 
308	NA	 “ Kui Valli , siis äkki pestaks meil põrand ära , ” ütles Elmira . “ Valli on meil ainuke lootus . ” 
309	NA	 “ Perand , perand jah , a aknoo veel rohkem must , peike ei paista lebigi , ” nentis Manja . “ Memmekesed veiks ju lapikesega natike , ajaviiduks , vesi on , pang on , lapike on , peev kulub ka lebusam , kui tjood on . ” 
310	NA	 “ Meie oleme maksnud , ” ütles Friide . “ Kogu pinss on siin . 
310	NA	 Pole meie asi . ” 
311	NA	 “ A ise ju vahid lebi aknoo , ega sanitaar vahi , sul aknoo endal tarvis . 
311	NA	 Sanitaaril palju tjood , a ainult kaks kett otsas , ei rohkem , vot tak . ” 
312	NA	 Manja laskis Madde vabaks , korjas põrandalt paar tolmurulli , pigistas need pihku ja läks . 
313	NA	 Enne minekut ütles veel : 
314	NA	 “ A njuud , memmekesed , seema , seema ! 
314	NA	 Teie keik tublid , keppisi pole , karkusi pole , selge lust ja reem ! ” 
315	NA	 Ütles ja läks . 
316	NA	 “ Vai meid käsutama ! 
316	NA	 Vai meie peame talle palka teenma ! ” põlastas Madde . 
317	NA	 “ Sa ärkasid ka ülesse ! ” torkas Friide . 
318	NA	 “ Ma ei saand ju suud lahti teha , Manja aises ju nigu sokk , kartsin , et jään kah purju , kui suu lahti teen , ” seletas Madde . 
319	NA	 Naised naersid selle peale ja naerdes nad koridori kadusid . 
320	NA	 Seda tema oodanud oli . 
320	NA	 Käbedalt torkas ta raamatu kappi , siis päästis akna lahti ja pani korralikult trippi . 
321	NA	 pärast tarvis kõikse ees tuppa katsuda jõuaks akna enne kinni tõmmata kui Friide tuleb ja sedaviisi kuritöö jäljed kaotada 
322	NA	 Ta keeras suurel pruunil pudelil korgi pealt , et enne sööki supilusikatäis sisse võtta . 
322	NA	 Kaaliumjodiid , luges ta sildilt , nagu arst oli õpetanud : lugege alati enne silti , enne kui midagi sisse joote . 
322	NA	 Rohul polnud mingit maitset ja oli seepärast eriti vastik . 
323	NA	 Marie on kaunis , nii kaunis kui üks pruut iganes olla võib . 
323	NA	 Ta pole oma õde veel kunagi nii küpsena , nii täiuslikuna näinud . 
323	NA	 Või siis pole osanud tähele panna igapäevast inimest . 
324	NA	 Ta ei saa silmi Marielt , kui see sääl oma Arturi kõrval nõnda seisab , mõlemad ühepikku , mõlemad sihvakad kui laanekuused , mõlemad silmnähtavalt õnnelikud , olles sedamoodi kahekesi üksüheteise päralt keset rahvamurdu , mis reialuses kaskede vahel edasi-tagasi saalib . 
325	NA	 Tal on rõõm kurgus , et kõik korda on saanud , et otsata kraamimine ja küürimine ja keetmine on täie ette läinud . 
325	NA	 Siis torkab talle meelde , et mõisa triipusest sai ju tomateidki toodud , neid imevilju , mis siinkandis seni nägemata . 
325	NA	 Ta on aita minemas nende järele . 
326	NA	 Selsamal hetkel viipab teda mamma . 
327	NA	 Nad astuvad melust kõrvale , aganiku varju . 
328	NA	 “ Sul näikse üsna ää tuju olema , ” ütleb mamma hakatuseks . 
329	NA	 “ Oh mamma ! ” hüüatab tema ja võtab mammal kaela ümbert . “ Marie on kaunis kui üks pühapilt ! ” 
330	NA	 Ka mamma on kaunis , mamma on pehme , soe ja õnnelik . 
331	NA	 “ Sa muudku vahid Mariet , aga ise võiks kah ju pruutis inimene olla . 
331	NA	 Juuli , kuula nüid ! 
331	NA	 Kas sa Juliust siis sugugi tähele ei pane : tema-mees ei saa sinu külgest silmi lahti . ” 
332	NA	 “ On siis Julius ka pulmas ? ” küsib tema . 
333	NA	 “ Oh sind lapsukest ! ” 
334	NA	 “ Nii palju toimetamist , saand mitte märgatagi , ” vabandab tema ja tunneb ennast nagu süüdi olevat , ehkki ei tea , milles just . 
335	NA	 “ Julius tuleks sulle ommispäe kosja , kui teaks , et sa teda vasta võtad . ” 
336	NA	 “ Tahad sa minust siis lahti saada ? ” küsib tema naljaks . 
337	NA	 “ Sa ju ammugi läind ja mõisa päralt . ” 
338	NA	 “ See jah . 
338	NA	 Siis peab ju mõisast ära tulema . ” 
339	NA	 “ Saad suure koha perenaiseks . ” 
340	NA	 “ Mul süda Hermine-preili külges . 
340	NA	 Nagu oma laps mulle . ” 
341	NA	 “ Mis last temast , ta sinust vast mõni aastake noorem . 
341	NA	 Saad omad lapsed , see isevahe . ” 
342	NA	 “ Nad on minu vastu kõik nii ääd olnud . 
342	NA	 Kudas ma ütlen neile . ” 
343	NA	 “ Ükskord tuleb see ikke öelda , kui sa vanaks ei taha jääda . ” 
344	NA	 “ Mis vanaks , ma pole ju täit kahtkümmend veel ! ” 
345	NA	 “ Aastad on vihased kuluma . 
345	NA	 Vanatüdreku ais tuleb ruttu külge . ” 
346	NA	 Ta jääb mõtlema , misuke see Julius õige õigede on . 
346	NA	 Siis ütleb : 
347	NA	 “ Ei , mamma , lase olla , lase ma oodan veel . 
347	NA	 Veri ei tõmba kohe mitte . ” 
348	NA	 “ Keda sa oota mõtled ? 
348	NA	 No keda ? ” 
349	NA	 Mamma vaatab talle teravasti otsa , nagu näeks läbi , et tema ehk talli-Juhanit taga hoiab . 
350	NA	 “ Ei kedagi ! ” ütleb tema ja tunneb , kuidas üleni kuumaks läheb . “ Keda mul siin oota ! 
350	NA	 Aga ühekorra tuleb see , kelle poole veri veab , ma tean ! 
350	NA	 See peab ju nii olema , mamma ! ” 
351	NA	 Ta rapsab pihu mamma peost lahti , lippab aita . 
351	NA	 Tomatid põlles , seisab ta aidauksel hää kaua , kuni tal viimaks vilu hakkab . 
352	NA	 Kõik see vägi oli söömatoa poole liikvel . 
352	NA	 Sussid lohisesid , libisesid , laatsusid , lopsusid , liipsusid , arvata poolsada keppi ja karku tümpsus , toksis , triuksus , soonelised käed hoidsid seinast tasakaalu , laiali aetud küünaspead tegid teed . 
352	NA	 Justkui vigaste varblaste parv , märkas tema . 
353	NA	 Toauksed seisid pärani , kuni viimane kui üks koodsu välja pääses . 
353	NA	 Igast uksest hoovas eri lõhnu , ikka sedamööda , millega seal pealt määriti ja mida sisse larbiti . 
353	NA	 Vaesuse , vanaduse ja tõbede leha pilv voolas rongkäigu kohal ja kannul , peaaegu silmaga nähtav nagu vedurisuits . 
354	NA	 nii palju lootuseta inimesi ei tohi kuskilgi kokku ajada ning kui need siin lahutada ja muide inimeste ulka lahjendada siis oleks kõigiti seadsam igaüks käiks nooremate ulkas veel inimese ette aga siin oled sa nagu äravisatud ronksik prügikastis pole sust mitte oma akna pesijatki mitte selle pärast et sa ei jaksaks vaid et su inges pole lootusesädet ja akan on kroonu oma 
355	NA	 Keegi krõõnkael vanamees , rind ordeneid täis nagu setu pruut sõlgi , tõukas teda valusalt pihaluu pihta . 
355	NA	 Ta vaatas kõbile vilksti otsa , ei olnudki tige vanamees , lihtsalt kiirustas väga , aga jalad ei kuula käsku . 
356	NA	 Trepikäänakult märkas ta kaugel eemal Madde lillat ja Friide valget pearätti . 
356	NA	 Ka nemad näisid hoolega tuhveldavat , nagu oleks elu ja surma küsimus jõuda söömalauda enne teisi , kui ometi igal oli oma iste ja pudrukauss kindel . 
356	NA	 Ehk ei olnudki see ihulik nälg , mis vanakesi tagant sundis , ehk oli see vaimu tühjuse tunne raamidesse surutud elus , kus eineaeg oli ainus vaheldus , mida oodata , ja mille ootusse kõik soovid kokku mõeldi . 
356	NA	 Väetid suunasid eluigatsuse toidule , kõik oma mõnud ja isud mõtlesid nad söögiisuks , nende tahtmised tundusid täitmatud , aga kui nad lusika suu juurde tõstsid , tundsid , et ei tahagi . 
357	NA	 “ Jälle see all lämmi pudrulõntse , ” ütles keegi . 
358	NA	 Keegi ütles seda alati , niikaua kui tema siin olnud on . 
359	NA	 “ Ja piima es olekina , ” leidis teine . 
360	NA	 “ Ooda sa ommuku mõnd piima . 
360	NA	 Laku enne seda pruuni sigurilörtsi , nii et tagaots lariseb . ” 
361	NA	 Tema istus paigale , pani käed süles kokku . 
362	NA	 armas Jeesus õnnista toitu ja anna andeks neile kes nurisevad nad ei tee seda pahast südamest nad on unustanud mispärast siin ollakse aamen 
363	NA	 ( Oleks ta teadnud , et see on viimane hommikune söömaaeg siin lauas , oleks ta ehk tähele pannud , mis laual on ja mis mekk sellel kõigel on . 
363	NA	 Nüüd ta lihtsalt hakkas sööma , nagu möödapääsmatult pannakse riidesse või heidetakse magama . ) 
364	NA	 Kokk Anita ilmus uksevahesse . 
365	NA	 “ Head isu , memmed ja taadid ! 
365	NA	 Tangupuder näeb hall välja nagu ikka tangupudrud , aga ta on piimaga pooleks hautatud ja võitükk on ka silmas . ” 
366	NA	 “ Siis olete ennast küll ilma unustanud , ” ütles keegi . 
367	NA	 Tuttav hääl , aga ei näinud , kes , ei jõudnud nii ruttu kaela keerata . 
368	NA	 “ Meie sööme sedasama mis teiegi ja maksame iga kord oma portsu eest , ” ütles kokk rahulikult . 
369	NA	 “ Kuula ööbikut ! ” ütles seesama krõõnkael vanamees kõrvallauast , kes teda trepil oli tõuganud . 
370	NA	 Ehk on siiski tige vanamees , kahtles tema ja jäi taati silmitsema . 
371	NA	 Vanamees ei teinud temast väljagi , mutsis hoolega , ise kausi kohal köötsus , sulanud või nirises mööda vasemat suunurka alla lõua suunas . 
372	NA	 Ta pööras pea ära . 
373	NA	 Kaetud on nurgatuppa . 
373	NA	 Zimmer um die Ecke on juba kolmas päev järjest kasutusel . 
373	NA	 Sellest võib järeldada , et külalisi ei ole oodata , et härrased õhtustavad ka täna omakeskis . 
373	NA	 Sest prouasid Herminet ei saa ju ometi külaliseks lugeda . 
374	NA	 Nad on õhtusöögiks ümber riietunud . 
374	NA	 Proua Hildegardi uhkel soengul troonib esinduslik must pitstanu , ehkki prouad Hildegard ise näivad välja puhkamata . 
375	NA	 Tema ootab südame värinal prouasid Herminet . 
375	NA	 Prouad Hermine tulevadki oma paruni käsivarrele toetunult . 
375	NA	 Nad on üleni sinine ja valge nagu taeva ilmutus . 
376	NA	 “ Ach , Julchen ! ” hüüatavad prouad Hermine lapselikult , nagu oleksid nad alles preilid Hermine ja lööksid hommikul silmad lahti oma elevandiluuvalges neitsikukambris . 
377	NA	 “ Ach , Julie ! ” ütlevad ka parun ning patsutavad teda paremale põsele kahe kinnastatud sõrmega . 
378	NA	 Tema teeb muudkui kniksu , hing kinni rõõmust ja murest , ega söanda pilku tõsta . 
379	NA	 Ta tahaks näha , ega ometi prouad Hermine ole pärast last palgest kõhnemaks jäänud , ja varitseb pilguheiduks viisakat hetke . 
380	NA	 Kokk ise serveerib ja tema teenib niisama muidu , ulatab leiba ja soola , korjab tarvitatud söömariistu . 
380	NA	 Muul ajal hoidub ta ukse alla ning noorhärrade Emmerichi selg varjab prouade Hermine kauni kuju . 
381	NA	 Härrad Eberhard suvatsevad olla võõrastavalt vait . 
381	NA	 Ei nalja , ei naeru , ei südamlikku keskustelu , nagu oleks mõni matmata koolnu häärberis . 
381	NA	 Härradel on uus habemesoeng , see teeb neid nagu vanemaks . 
382	NA	 Põldpüüprae serveerimise ajal hakkavad härrad Eberhard siiski rääkima , esiti prantsuse keeles ja väga sisendavalt , raiudes vasaku käega õhku . 
382	NA	 Siis lähevad nad üle inglise keelele , sekka pudeneb mõni saksakeelne fraas , noomiva tooniga , kui noorhärrad Emmerich suvatsevad vastu vaielda . 
383	NA	 Äkki vajuvad noorhärrad Emmerich toolilt põrandale ja kaks toapoissi , noorhärrade oma ja härrade oma , on kohe käepärast . 
383	NA	 Langehaigus tuli noorhärrale pääle . 
383	NA	 Ta on seda mitugi puhku päält näinud , aga ikka on pelutav vaadata . 
384	NA	 Ükskord on krambihood õnnelikult möödas ning toapoisid kannavad vaese tõbise ülestuppa . 
385	NA	 Laua ümber areneb kõnelus omasoodu , kasvades minut-minutilt ägedamaks ja kirglikumaks . 
385	NA	 Härrased käituvad peaaegu nagu lihtinimesed , unustavad vaospeetuse . 
385	NA	 Härrade Eberhardi lauba ristvoldid on iseäranis sügavad , kui nad suvatsevad koguni vanduda : verflucht und verdammt ! zum Donnerwetter ! 
386	NA	 Härrade Eberhardi ärev hääl kõnnib tema järel läbi tubade , kui ta teebreti pääl monogrammidega praetaldrikuid köögi poole viib . 
387	NA	 Ta tõstab taldrikud ja raskest hõbedast noad-kahvlid pesulauale ning jääb kivistunult seisma , tühi teebrett käes . 
388	NA	 Sest köögimamsel ütleb : 
389	NA	 “ Palju tänu , armas Juuli , see on nüid küll sinu viimane abi mulle . 
389	NA	 Härrased kolivad Kubanimaale , juba pannakse asju kokku . ” 
390	NA	 “ Kauaks siis ? ” küsib tema , kui saab sõna suust . 
391	NA	 “ Jumal teab , küllap igaveseks . ” 
392	NA	 “ Miks küll ? ! ” 
393	NA	 “ Kas sa siis pole kuulnud maareformist ? ” imestab köögimamsel . “ Meil nüid ju oma riik . 
393	NA	 Mõisad võetakse üle . ” 
394	NA	 “ Aga mina ? 
394	NA	 Aga meie ? ” 
395	NA	 “ Meie oleme lindpriid . 
395	NA	 Mina igatahes . 
395	NA	 Mingu ma kust tulin . 
395	NA	 Sinust ei tea , arvata võtavad nad sinu kaasa , sa nagu noorem . 
395	NA	 Aga mis õnne sul sellest . 
395	NA	 Ehk mis õnnetust . ” 
396	NA	 Kaasa ? 
396	NA	 Kubanimaale ? 
396	NA	 Mamma ei luba eluilmas ! 
396	NA	 Ja kas ta ise tahaks ? 
396	NA	 Kubanimaale ! 
396	NA	 Kus ilma otsas see veel on , pole kuuldudki ! 
397	NA	 Ta vajub tasakesi ümber nagu jahukott . 
397	NA	 Justkui oleks langehaigus külgehakkav . 
398	NA	 kodu maha jätmise kurbusest sain aru mitu aastakümmet iljem kui oma Krasnodari kodu asju laiali jagasin kuigi minu tee viis tagasi kodumaale kust tulnud olin see siiski isevahe 
399	NA	 Nüüd läks ta mööda alumist koridoritunnelit , taskurätt kõvasti peos , kus tookord oli tühi kandik rippunud . 
400	NA	 Lamajate tubadest tassiti toidujääke välja , uksed seisid ristseliti . 
400	NA	 Rasket õhku hoovas neist ruumidest , lahustudes koridorilehkades . 
401	NA	 miks peavad küll inimesed nõnda aisema kui ometi lehmalauda vai obutalli lõhn on nõnda armas et muudku nuusutaks ja nuusutaks 
402	NA	 armas Jeesus anna et kukun jala päält vai lahkun vaikselt ööse kui aeg käes et ma ei peaks alumisele korrale kolima teistele tallitada ja endale ristiks see oleks ullem kui surm 
403	NA	 surma ma ei karda kaht surma ei ole ja ühest ei pääse 
404	NA	 Rängalt üleasustatud toas silmas ta vaba voodit , risti akna all , madrats ilus sile . 
405	NA	 tänu taevale lamajate voodid on siis pisut kõbusamad reform ei ole maani ära lamatud 
406	NA	 ( Ei tea tädi Juuli arvata , et see ongi tema enda ase , juba teda ootamas , tema vaevavoodi ja surisäng , sestap nii ilus sile paistabki - eemalt . ) 
407	NA	 Teise korruse seinaveer oli tihedalt istujaid täis . 
407	NA	 Kõik muudkui memmed ja memmed , taate ei kusagil . 
407	NA	 Kui mõni papi vanadekodus oligi , siis pärast sööki kadus ta kähku oma tuppa ära , või siis hoiti neid isolaatoris , sest kuhu maani täis või vangist lahti lastud laamendajad oleks panna . 
407	NA	 Kartseriks seda hoovipoolset trellakendega kambripaari kutsutigi . 
407	NA	 Mõni märatsejaks ullikeseks läinu torgati vahel ka sinna , kui ruumi oli , ja need , kes kodunt tulid ja täiu täis olid . 
408	NA	 mehed mõistavad õigel ajal ära sureda vai siis saavad ukka vai ukatakse neid sõjas ja vangilaagrites aga eidekesed jäävad ilmatoeks ootma ei tea mida ja nõnnaviisi peavad nad oma silmadega päält vaatama kudas kõik kaob mis ükskord ilus ja noor olnud see on nende trahv ei tea mille eest 
409	NA	 Ta vaatas istujaid terasemalt . 
409	NA	 Neil oli ühesugune ilme - kroonuinimese , olgu vangi , olgu soldati , olgu haiglahaige huvituseta silmavaade . 
409	NA	 Rätt oli enamasti kõigil hoolealustel peas nii suvel kui talvel , kõrvade kohalt neljakordseks volditud , otsad lõua all lipsus , eesserv nagu linnunokk otsmiku kohal õieli . 
410	NA	 Ta katsus oma pead - ei , see oli paljas nagu alati , siidised juuksed jäid ta krobeliste sõrmeotste külge kinni . 
411	NA	 “ See on nüid väga peen liinamood , ” ütleb nooruke Marie ja näitab talle , kuidas linnanaised rätti kannavad - pooles päälaes ja pooled juuksed näha . 
411	NA	 See on nii epakas ja veider , et nad naeravad ennast kõverasse . 
412	NA	 “ Aga sa saad , kui mamma näeb ! ” hoiatab Marie , kui tema kahmab kummutist leeriks saadud siidräti ja just sel kombel üle nisukarva juuksepuhma sätib . 
413	NA	 “ Ega ei näe , kui ei näita , ” kiidab tema ja jookseb umbpahku välja alevi vahele . 
414	NA	 Nad hullud jooksevad kõrtsiplatsile , mööda kirikukõrtsist ja monopolist , mööda Jaansoni poest , tuletõrje majast , inimeste arsti majast . 
414	NA	 Siis kihutavad põiki üle Näituseplatsi , mööda postkontorist ja kaalumajast . 
415	NA	 Kurttummade koolimajast tulevad mõned välja , näitavad näpuga . 
416	NA	 Nemad lausa lõhkevad naerust . 
417	NA	 küll see võis kole lugu olla kui inimene kes ei kuule ega saa rääkida kui see näeb teise inimese moonutatud nägu ei saa aru kas teine inimene nutab vai naerab ning ise siis ka ei mõista ei kaasa nutta ega naerda 
418	NA	 Memmekesed istusid ja vahtisid , käed süles . 
418	NA	 Mis neil tehagi , lõuna , mida oodata , kaugel . 
418	NA	 Magada ka ei jõua nii palju , siis oled öösel üleval . 
418	NA	 Mõned siiski lõõskasid , õhuvahetuse vajadusel lahti jäetud uksed näitasid raske unega koormatud voodeid . 
419	NA	 Aga nurkmise toa uks oli kõvasti kinni . 
419	NA	 Tema oli ikka harjunud pilku heitma tollesse tuppa , nüüd juba kolm aastat . 
419	NA	 Ta oli toona alles tulnud ja värske hoolealune , kui juhtus see harjumata asi , et vanadekodus pulmi peeti ja seitsmekümne viiendat käiv leskmees ja kaheksakümnene vanapiiga tõsise pidulikkusega paari pandi nende eneste südame soovil , nagu ametnik ilusti ütles . 
420	NA	 Pruut peab peigu nagu kadalipust läbi talutama , pruut juhib peigu ettevaatlikult paljudest välja sirutatud jalgadest ja kepiotstest mööda . 
421	NA	 “ Kas see Oskar siis põrmugi ei näe ? ” kirgub üks eit teisele otse kõrva ja seab siis oma kõrva kuuldele . 
422	NA	 “ Kas ta Mallet oleks võttand , kui sutsuke veel näeks ! ” kirgub teine vastu . “ Ta oleks mindki tahtand , aga ega mina ole mõni nisuke ! ” 
423	NA	 Malle ei tee mitte kuulmagi , ta võib-olla ei kuule ka , ta on toa poole liikumisega ametis . 
424	NA	 Tema läheb sabas , teda on kutsutud noorpaari tuba vaatama . 
424	NA	 Nagu pulmavõõrana või nii . 
424	NA	 Kaks voodit siin toas järel ongi , kaks on välja viidud , tapeet on neist kohtadest võidunud ja narmale hõõrutud . 
424	NA	 See on tühiasi , päätähtis , et nad nüüd teistest rahu saavad , mõtleb tema . 
424	NA	 Kellegil pole enam õigust nende unenägudele . 
425	NA	 “ Meile on lillesidki klaasi sisse toodud , nuusuta , Oskar ! 
425	NA	 Niisugused lillad tumpsud , ” ütleb Malle , kui lilli teise näo ligi ulatab . 
426	NA	 “ Vooditele on päevatekid pääle laotatud , sa katsu ainult , Oskar , kui ilus linane pits all ääres . 
426	NA	 Justament kui meil kodus õndsa mamma ajal. 
426	NA	 Katsu sina ka , tädi Juuli , sina ka nagu käsitööinimene . ” 
427	NA	 Ja tema siis katsubki , näeb , et pits on oskaja inimese heegeldatud , mõni hoolealustest ehk . 
427	NA	 Oskar kombib kaua ja püüdlikult , on näha , et ta mõtleb pingsalt . 
427	NA	 Oskar on alles hiljuti pimedaks jäänud ja tundub üsna abitu äkki vaenulikuks muutunud maailmas . 
428	NA	 “ Soe päike väljas , tuult palju ei olegi , lehed liiguvad vaevalt . 
428	NA	 Sirel on meie akna all , kui kevadel jälle õitsema hakkab , siis ma räägin sulle , kas ta on valge või lilla . 
428	NA	 Ja lõhna laseme ka tuppa , ega sina ju tõmmust karda . 
428	NA	 Nemad ei lubanud kunagi akant lahti teha . 
428	NA	 Kas ma teengi praegu natukeseks , las soe päike paistab sedasi su vasema kõrva pääle ? ” 
429	NA	 “ Lase olla . 
429	NA	 Hää on niigi , ” ütleb Oskar . 
430	NA	 Säälsamas vajub uks lahti , kuidagi näotult ammuli , ja keegi tilluke köödsu taatsab sisse . 
430	NA	 Ei tundnud estiks ära , et Selma . 
431	NA	 “ Ma mõtlesin , eks teile lähe nüid last ka tarvis . 
431	NA	 Ma mõtlesin , eks mina võin nüid teile lapseks akata , ” kuulutab tulija ning veereb tuba hinnates kui murumuna ühest teise . 
432	NA	 “ Ega siis lapsed kohe tule ! ” tõrjub pruut . “ Ja ma oleks eluaeg rohkem poisslast tahtnud , Selmakene , ” vabandab Malle . 
433	NA	 Murumuna saab õige pahaseks . 
434	NA	 “ Mis poisslast ! 
434	NA	 Siin pole ju ühtainukest vabat vanameest ! 
434	NA	 Vai sina tead mõnda ? 
434	NA	 Nagu mõni uus kalidori uksest sisse talub , nii nopitakse kohe ülesse , kohe oma valve alla , et näe , mul on peigmees , sul ei ole . 
434	NA	 Nojah , ma siis lasen oma voodi ka siia tuua , ma nimetan sanitarile . ” 
435	NA	 “ Siis me ei saagi akant lahti teha , ” ütleb Malle pettunult . 
436	NA	 Nüüd siis võtab tema murumunal küünaspääst . 
437	NA	 “ Tule , lähme ära , ää inimene , lase paarisrahvas rahus olla . 
437	NA	 Pole neil miskit last tarvis . ” 
438	NA	 Koridoris ütleb ta veel : 
439	NA	 “ Nad on kahekeskis õnnelikud . 
439	NA	 Justkui minul Ignatiga . 
439	NA	 Ma olin ka tookord üsna vana pruut juba . ” 
440	NA	 “ Kas sina ka siis lapsi ei tahtnud ? ” imestab Selma . 
441	NA	 surnud surnud mõlemad Oskar ees ja Malle aasta pärast järele olgu muld neile kerge maetud on nad küll lahku nõnda kuis vanadekodu matmisplatsil järg kätte tuli 
442	NA	 “ Vahi , Juulikõnõ , too lätt täämbä jo neländät kõrda kükäle , täl kõtt juusk , tol täämbä minek käen ! ” ütles keegi . 
443	NA	 Maali ! 
444	NA	 Maali tõmbas teda käisesuust , osutades ühe kõbi eemalduvale seljale . 
445	NA	 “ Vast on tal kõht kinni . 
445	NA	 Vai käib igavusi . 
445	NA	 Peab siis just kõikse ullemat , ” tõrjus tema . 
446	NA	 “ Küll mä joba tiiä ! 
446	NA	 Timäl jo kooluais man ! ” kinnitas Maali , silmad põnevusest püsti . 
446	NA	 Kas peaks arvama , et teisest üle jäänud eluaastad saavad nüüd talle ? 
447	NA	 “ Kui ei ole antud sureda , ei siis sure ühti , ” ütles tema . 
447	NA	 Ja ehmatas samas . 
448	NA	 taeva arm meil akan lahti mis nüid küll saab jutusta siin sinuga muudku 
449	NA	 Aga ei olnud häda midagi . 
449	NA	 Akent ei oldud tähelegi pandud , sest Friide ja Madde olid ühel nõul Elmira öökapi kallal . 
450	NA	 otsivad vist vargust las otsivad jäävad rahu kui näevad et midagi võõrast sääl pole 
451	NA	 “ Kus Elmira ise on ? ” küsis tädi Juuli , kui teised järele ei jätnud . 
452	NA	 “ Viidi silmakliiniku kontrollile , lõuneks on tagasi nigu viis kopkat , ” ütles Madde nagu teadjam . “ Näet käes ! ” 
453	NA	 Tädi Juuli küünitas vaatama , mis ta siis leidis . 
453	NA	 Oli mustakaaneline väike klade . 
454	NA	 “ Kätte saime sunniku ! ” kiitis Friide ja puges mõnusalt voodisse kahe teki vahele , tekk all ja tekk peal . “ Akka aga ette lugema , nalja saab ! ” 
455	NA	 Madde istuski toolile , seljaga tädi Juuli poole ja asutas end justkui pikaks tegevuseks . 
456	NA	 “ 6 . jaanuar 1982 , ” luges Madde . “ Tuba on 9 päeva pühkimata . 
456	NA	 Põletasime puul küündlaid - kolmekuningapäev . 
456	NA	 Friide kapriisitab . 
456	NA	 Tahab teiste üle valitseda . 
456	NA	 Ei luba Maddel raadiot kuulata , aga lärmab ise kõva häälega . 
456	NA	 Sanitar Manja purjus . ” 
457	NA	 “ Ma ju ütlesin , et nalja saab , ” itsitas Friide . “ Loe aga edasi , kuda Friide lärmab . ” 
458	NA	 “ 7 . jaanuar . 
458	NA	 Sanitar Manja jälle purjus . 
458	NA	 Friide tegi öösel voodisse , keegi ei aita . 
458	NA	 Tädi Juuli kukkus voodist maha , ” luges Madde . “ 8 . jaanuar . 
458	NA	 Tuba endiselt pühkimata . 
458	NA	 Kõik me oleme magamata . ” 
459	NA	 Temal sai mõõt täis . 
460	NA	 “ Kas Elmira on luband oma päevaraamatut puutuda ! ” pahandas ta . “ See on inimese isiklik asi , seda ei tohi keegi teine kiskuda ! ” 
461	NA	 “ Odoot , odoot , milleks siis päevaraamatuid kirjutatakse ! 
461	NA	 Ikke teistele lugemiseks ! 
461	NA	 Suurte meeste omad trükitakse ära ja siis loevad tuhanded inimesed mitusada aastat järjest ja kellegil pole ütlemist ! ” õiendas Friide . 
462	NA	 “ Elmira ei ole suurmees . 
462	NA	 Tema kirjutab endale oma asjadest . ” 
463	NA	 “ Kuda oma asjadest ! 
463	NA	 Sinust kah . 
463	NA	 Kas sul pole siis ilus teada , et Elmira sugulased loevad pärast surma , kuda tädi Juuli voodist välja kukub . 
463	NA	 Loe aga edasi , Madde , me tahame maiku saada , misasja meie kirjanik , see vaikneke , üles sehkendab . ” 
464	NA	 Ja Madde loeb . 
465	NA	 “ Friidel kõht lahti , tegi voodisse , pandi kaks korda joonelt puhtaks , siis enam ei pandud , oli 4 tundi pasa sees . 
465	NA	 Terve päev toas kole hais . 
465	NA	 9. jaanuar . 
465	NA	 Friidel kõht lahti , teeb voodisse . 
465	NA	 Tuba on 12 päeva pühkimata . 
465	NA	 Friide käsutab toorelt Maddet . 
465	NA	 Oli vannipäev , andsin 1 rbl sanitar Salmele . 
465	NA	 Öösärk võeti ära , asemele anti ilma varrukateta pluuse . 
465	NA	 Ma ei võtnud seda , siis toodi rottidest näritud korralik särk . ” 
466	NA	 “ Loe natike kaugemalt , ” segas Friide vahele . “ Säält , kus mul kõht enam virgal pole . ” 
467	NA	 “ 16 . jaanuar . 
467	NA	 Käis juuksur . 
467	NA	 Lõikas juuksed liiga lühikeseks , sai 50 kopikat . 
467	NA	 Sain õelt reumavedelikku . 
467	NA	 Oli kaklus koridoris . 
467	NA	 Marta olevat kapist võõra mantli võtnud ja selga pannud . 
467	NA	 Oli kisa ja keppidega vehkimist . 
467	NA	 Mul varvas mädaneb ja on palavik . 
467	NA	 On tunne nagu oleks suures kanalas , kus käib pidev kaagutamine . ” 
468	NA	 “ Taat-taat-taat-tatt-tatt ! ” pistis Friide heameelest kaagutama . “ Kirjanik ! 
468	NA	 Ära ütle ! ” 
469	NA	 “ 17 . jaanuar . 
469	NA	 Endiselt lärm varguste üle . 
469	NA	 Sanitaride jutu järgi polevat mingit vargust , vaid segaste ettekujutus . 
469	NA	 Friide kapriisitseb ja norib Madde kallal . 
469	NA	 Ei salli , et Madde teistega juttu ajab . 
469	NA	 On kole iseloom . 
469	NA	 Kisa igal pool . ” 
470	NA	 “ Näed siis , tädi Juuli , pole siin ühtigit Elmira asjad . 
470	NA	 See oleks nagu rohkem Friide päevik , ” itsitas Friide . 
471	NA	 “ Kirjanikud ka annavad luba oma päeviku trükkimiseks , vai siis pärijad , muidu ei tohi , ” proovis tema ütelda . 
472	NA	 “ Aga meie , armas tädi Juuli , meie , kas tead , ei trükigi , meie üksnes vaatame , kas tasub trükkida . 
472	NA	 Ja ega vist tasu ka , vai kui , siis paljalt neljas eksemplaris . 
472	NA	 Vai ütleme - viies , Manjale kah . ” 
473	NA	 “ 20 . jaanuar . 
473	NA	 Sain raamatu läbi . 
473	NA	 Ei tea , kuidas edasi saab aega mööda saata . 
473	NA	 Tegevusetus on kole . 
473	NA	 Friidet külastas õhtupoole 2 tütretütart , küll simuleeris surejat . ” 
474	NA	 “ At sa pagan ! 
474	NA	 Küll ma veel simuleerin talle ! ” kisas Friide ja tagus heameelest vastu põlvi , need olid teki all püsti nagu rõuguredelid . 
475	NA	 “ 24 . jaanuar . 
475	NA	 Toit on muidu korralik , kuid pidevalt antakse kõva ja tuima loomaliha , mida ei saa vanainimesed süüa , kõik läheb solki . 
475	NA	 Selle peaks hakkmasinast läbi laskma ja sousti sisse segama . 
475	NA	 Praegult on see kuritahtlik raiskamine . 
475	NA	 Ka voodid on lihtsalt piinariistad . 
475	NA	 Ei anta käterätti ega lina - ei ole , on tavaline vastus . 
475	NA	 Ka kleit on juba kuu aega seljas , ei ole vahetust . ” 
476	NA	 kui Elmira toodi oli teine õige kakenud ja määrdind aga see on tal meelest läind 
477	NA	 tarvis vaadata mis endal kappis on kõik need kirjad ja postkaartid et ei tuleks pahandust kui need ullikesed revideerima akkavad vaata saadetakse mu kirjasõbrad veel Siberi eks vanadekodus ole ka pajakõrvad need olid mõisaski Kubanimaast rääkimata 
478	NA	 Kapiuks käis lahti õigele poole , nii et ta sai selle varjus toimetada . 
478	NA	 Madde aga luges varinal edasi . 
479	NA	 “ 22 . jaanuar . 
479	NA	 Sanitar Alide tuli meie tuppa ja varsti purjus mehed teda otsima . 
479	NA	 Üks neist oli Alide peidmees , teine üks vanglast tulnud kole mees , mõlemad maani täis . 
479	NA	 Hiljem mängisid nad koridoris kolmekesi kaarte . 
479	NA	 24. jaanuar . 
479	NA	 Täna Ljuda tõmbas toa märja lapiga üle , hiljem tuli üks hoolealune tolmu pühkima , ta hakkab iga teisipäev ja neljapäev käima . 
479	NA	 Täna toodi minu kahe kuu pensioniosa - 10 rbl. 28. jaanuar . 
479	NA	 Valitses suur riid . 
479	NA	 Kella 12.30 kuni poole neljani . 
479	NA	 Vähjahaige ka röökis üle koridori valude käes . 
479	NA	 Täna siis kargas minu kallale Friide , muidu ta norib Madde kallal . 
479	NA	 Ei lubanud päevauudiseid kuulata . 
479	NA	 Alati on tal raadio millal liiga tasa millal liiga kõvasti . 
479	NA	 Peab end üliinimeseks , kes kõike teab . 
479	NA	 29. jaanuar . 
479	NA	 Ei pannud raadiot mängima , et riidu ära hoida . 
479	NA	 Täna ei läinud sanitaridel või vargus läbi , ütlesime õele , see nõudis välja . 
479	NA	 Toit oli sellegipoolest vilets ja vähe . 
479	NA	 30. jaanuar . 
479	NA	 Oli õudne rahutu öö . 
479	NA	 Karjuti ja taoti uksele . 
479	NA	 Suremine on siin kole , öövalvet sageli ei ole , kui toas ei ole ühtki liikujat inimest , ei saa klaasi vett ka . 
479	NA	 Täna pesti meie tuba . 
479	NA	 4. veebruar . 
479	NA	 Öösel oli üks aken lahti ja teine katki . 
479	NA	 Õues 17 kraadi ja hirmus tuisk . 
479	NA	 Nüüd on liigesevalu ja palavik . 
479	NA	 Lõunaks olid viinerid , anti üks viiner . 
479	NA	 Nadja mees ootab jagamise lõpuni , siis kaob koos pakiga ( viinerid ja kurgid ) . ” 
480	NA	 “ Pea kinni , Madde ! ” ütles Friide . “ Asi kisub riigi vastaliseks . 
480	NA	 Ma arvan , me peame klade ästi ära peitma , et keski ei leia otsideski . 
480	NA	 Sanitaarid käivad vahel nuuskimas , teevad nagu koristaks . ” 
481	NA	 “ Mis sääl nii ullu , enam-vähem tõde ja õigus , ” arvas Madde . 
482	NA	 “ Kuis nii ! 
482	NA	 Kuda sa tohid öelda , et venelane varastab ! 
482	NA	 Oleks ta kirjutand , et sanitaar Salme , see oleks teine tubakas . ” 
483	NA	 “ Salme ei varasta , ” ütles tema . 
484	NA	 “ Noh siis kirjutand , et sanitar X. Aga sedaviisi öelda , et Nadja ja mees . 
484	NA	 Ei , memmekesed , see ei lähe mitte ! 
484	NA	 Tehke kuis tahate , mina olen oiatand . ” 
485	NA	 “ Mina oiatasin juba enne , et ärge puutuge võõraid asju , trahv ei jää tulemata , ” ütles tema . 
486	NA	 Ta uuris parajasti üht punaste nelkidega postkaarti , mil OKTOOBRITERVITUS peal . 
487	NA	 “ 5 . veebruar . 
487	NA	 Täna siis toodi alla saali televiisor . 
487	NA	 Vahiti kella kümneni . 
487	NA	 Öövalve tuli pesu vahetama , jättis tuled põlema ja ukse laiali enda järel . ” 
488	NA	 Friide pistis turtsuma . 
489	NA	 “ See Elmira on üks tigeturk küll ! 
489	NA	 Vedeleb voodis ja kisub viha , aga tõusku üles ja lasku tuled ja tõmmaku uks kokku , ta ju kõige ukse all ” 
490	NA	 “ Mina ei mäleta üldse seda lugu , ” ütles Madde . 
491	NA	 “ Muidugit , sina vahtisid sel ajal telekat , silmad punnis ja suu ammuli , nagu poleks enne näind . 
491	NA	 Kas ma pole sulle sada korda öelnud . ” 
492	NA	 tol päeval tuli Krasnodarist kolm ühesugust kaardit nagu oleks nad omakeskis kokku leppind kõigil punased nelgid pääl eks see olnud Krasnaja uulitsa postkontoris üksainumas ilus sort 
493	NA	 Uljana kaart on üsna käkru läind siin rohupudelite vahel Raja kaart oli kohe alguses templimustaga koos ühest sõnast ei saa arugi kas on tseluju vai ei vist on eestlastel ei ole põsemusitamise kommet see oli alguses arjumata asi küll 
494	NA	 “ Valimiste päev . 
494	NA	 Minu sedel pandi kasti ja ma ei teagi , keda valiti . 
494	NA	 Sanitarid hommikul vara nii täis , et ei seisa jalul . ” 
495	NA	 tekst on ka neil kolmel üsna ühte laata kallis Julia Ivanovna tänan kirja eest varsti vastan elame endiselt tervitan oktoobripühade puhul soovin tugevat tervist suudlen sinu Uljana sinu Raja sinu Vera 
496	NA	 nad on elus see on päätähtis nad ei ole unustand aga kuis nad elavad tahaks teada kõik teised on juba surnud 
497	NA	 surnud on kõik 
498	NA	 “ Öösel suri kolm inimest . 
498	NA	 Kuur olevat nii täis , et ei mahu . 
498	NA	 Ei olevat külmaga kes matab . 
498	NA	 Mitu päeva ei ole ülemusi näha ja köögiga on midagi lahti . 
498	NA	 Ma ei või üldse kapsast süüa ja muud ei olegi kui kapsas . 
498	NA	 28. veebruar . 
498	NA	 Kuu jälle läbi . 
498	NA	 Küll Friide tujutses ja jooksutas Maddet kui koera . 
498	NA	 Teekleb endale igasuguseid haigusi , aga oskamatult . 
498	NA	 Tütar ja väimees pesid Friidet ja panid talle puhta pesu . ” 
499	NA	 pole siin keski ilmaasjata aga kesse teise äda usub oma tõbi luu ja suu külges teise tõbi puu külges 
500	NA	 “ 7 . märts . 
500	NA	 Käis tohter , mõõtis vererõhku . 
500	NA	 Madde on haige , aga sellest hoolimata keerleb Friide ümber ja saab sõimata . 
500	NA	 Mind külastas Karin , pesi mu lapid . 
500	NA	 Madde oli öösel segane , ei andnud magada . 
500	NA	 Selmat olevat külastanud tema sugulane , tuli välja , et see on arst . 
500	NA	 Kus nüüd arstid ja õed jooksvat Selma vahet , aga muidu või mädanegu . 
500	NA	 8. märts . 
500	NA	 Naistepäev . 
500	NA	 Alati on näha , kui pühad tulemas - toit tavalisest kehvem . 
500	NA	 Kust nemadki saavad . 
500	NA	 Friide ei luba televiisorit vaatama minna . ” 
501	NA	 Tema võttis padja alt piibli ja lõi keskelt lahti . 
502	NA	 Koguja ütles talle : 
503	NA	 “ Ära ole liiga õiglane ja ära pea ennast väga targaks : miks peaksid ennast hävitama ? ” 
504	NA	 Nagu kivi langes südamelt . 
504	NA	 Tema oli just mõelnud , kas ta ei peaks Elmira suhtes õiglane olema . 
505	NA	 “ Ei tea , mis täna lõuneks on ? 
505	NA	 Laske ma ennustan ! ” ütles Friide . 
506	NA	 “ Mis sääl ennustada ehk ennustamata jätta ! 
506	NA	 Mis muud kui klimbilõntse , tursk , sinine kartul , peet ja leivasupp , ” ütles Madde . 
507	NA	 “ Peet kasvatab verd , ” ütles tema . 
508	NA	 “ Küll ta sul kasvatab , kõva kui kurivaim , murrab needki ambad maha . ” 
509	NA	 “ Mulle küll aitab kõigest . 
509	NA	 Ülearugi . 
509	NA	 Kolme toitu tegin kodus arva , rahakott ei kannatand , mul ju pinss kolmkümmend ruublit , ” ütles tema . 
510	NA	 “ Kolmkümmend rubla ! 
510	NA	 Nisukest pole kuulnudki ! 
510	NA	 Siis oled küll elu otsa prouat mängind , ” imestas Madde . 
511	NA	 “ Mul töötaas päält viiekümne aasta , aga on sihuke säädus , et pinss ei saa olla suurem kui palk omal ajal , ja minu palk oli akkuraat kolmkümmend ruublit . ” 
512	NA	 “ Kus sa töötasid ? ” 
513	NA	 “ Vesiravilas . 
513	NA	 Nüüd säälgi palgad teised , aga säädus on endine . ” 
514	NA	 “ Vott sulle töörahva võim ! ” ütles Friide . 
515	NA	 “ Ega ma ei nurise . 
515	NA	 Ää et niigi . 
515	NA	 See oli muidu niisama rääkida , kui jutuks tuli . 
515	NA	 Raha mul oli , sain veel teistele laenatagi , aga see äda on külges , et iga talv kukkusin mõne kondi katki , küll käeluu , küll sõrmeluu , viimati oli põlves mõra . ” 
516	NA	 “ Pääasi , et puusaluud ei murra , siis on asi õhtal , ei siis ole muud , kui allkorrale minek ja ooda sääl puukuuri minekit , ” ütles Madde kui teadjam . 
517	NA	 “ Ma olen ikke Jumalat palund . ” 
518	NA	 “ Mis meiesugusel muud abi . 
518	NA	 Aga vaata ette , tädi Juuli , käid akande kallal , kopsupõlendik on palju kindlam viija kui kiiderkont ongi , ma olen sulle sada korda . . . ” 
519	NA	 Madde pistis varinal lugema . 
520	NA	 “ 13 . märts . 
520	NA	 Hommikul jälle Friide loeb tädi Juulile reegleid ja kaebab tema peale sanitarile . ” 
521	NA	 “ No on segane . 
521	NA	 Ta pole mitte ainult ööse segi , vaid päeval ka ! ” pahandas Friide . 
521	NA	 Aknad läksid tal meelest . 
522	NA	 “ 14 . märts . 
522	NA	 Sanitar Ella tõi mulle puhtad püksid . 
522	NA	 15. märts . 
522	NA	 Öö läbi purjus meeste melu ja kartsa uksele tagumine . 
522	NA	 Üks hüppas aknast alla ja murdis vist kondid . 
522	NA	 15. märts . 
522	NA	 Terve öö hulkus keegi mööda koridori ega leidnud oma tuba . 
522	NA	 Küsisin silmaarsti , öeldi - ei tea , kunas tuleb . 
522	NA	 17. märts . 
522	NA	 Õde ütles täna , et nüüd oleme joodikust sanitarist Loviisast lahti . 
522	NA	 Kas tema see kõige hullem oli . 
522	NA	 Täna oli vannipäev , andsin 2 rbl ja sain enam-vähem korralikud riided . 
522	NA	 Kuu aega olime pesemata , öeldi , enne ei saa , kui gripp läbi . ” 
523	NA	 üks kaart on üsna isemooduline punasel põhjal varspistes tikand umbes nagu mõni laudlinamuster keskel suur kaheksa eks naistepäevakaart 
524	NA	 austatud tjotja Julja õnnitleme teid kaheksanda märtsi puhul soovime tugevat tervist väljateenitud puhkusel palju eluaastaid loen alati teie kirju töökaaslastele ette teid tervitab vesiravila kollektiiv suudleb Polina Urõsantovna 
525	NA	 kümme aastat tagasi saadetud ei ta vist enam tööl käi vanakene juba kuigi võiks mulle lapse eest olla 
526	NA	 ( Seesama kaart on ainuke , mis tädi Juulile alles jääb , kui ta allkorrusele kolitakse . 
526	NA	 All on üksainus öökapp mitme peale . 
526	NA	 Üleliigseks arvatud paberid rändavad keskküttesse - või prügimäele tuulele ja vihmale lehitseda , üksi see kaart satub juturaamatu vahele järjehoidjaks . ) 
527	NA	 Kui vanemõde Polina Urõsantovna kõik läbi lillede ära seletab , sigineb kabinetti sügav vaikus . 
527	NA	 Võiks kuulda isegi tarakanide krabistamist , kui need päise päeva ajal ringi roniks . 
527	NA	 Vaikus on nii pikk ja nõutu , et läheb piinlikuks . 
528	NA	 “ Seltsimehed meditsiiniõed , julgemalt , julgemalt ! 
528	NA	 Avaldage oma arvamust ja võtke seisukoht antud küsimuses ! ” 
529	NA	 Noorukesed õed kihelevad , tammuvad jalalt jalale , piidlevad üksteist altkulmu , näost punased . 
529	NA	 Nad pahvataks naermagi , kui see poleks lahtine parteikoosolek . 
530	NA	 “ Seltsimees Julia Ivanovna , teie kui parteitu seltsimees , aga elukogenum , palun öelge teie oma seisukoht ! ” ütleb Polina Urõsantovna . 
531	NA	 “ Eks ma tee ära , kui arvate , et olen juba vana küll ja muuks tööks ei kõlba . ” 
532	NA	 Ruum lööb sumisema . 
533	NA	 Õekesed seletavad üksteise võidu . 
534	NA	 “ Mis te nüüd , tjotja Julitška , meie heategija , te pole mitte vana , vaid tarkade kätega . ” 
535	NA	 “ Teie olete ikkagi juba pensionil ja . . . noh ja lesk . . . aga mis minu värske abikaasa ütleb , kui ma seesugust . ” 
536	NA	 “ Mina olen vallaline ja tõesõna ei tea mehest midagi , kuidas ma siis . ” 
537	NA	 “ Mina pigistan alati silmad kinni , kui mehega voodisse läheme , ei mina julge puutuda ja veel võhivõõral . ” 
538	NA	 Polina Urõsantovna võtab emaliku tooni . 
538	NA	 Ta ütleb : 
539	NA	 “ See on loodusest nii seatud ega ole häbenemisväärne , kuigi sellest pole tavaks rääkida . 
539	NA	 Katsuge mõista , õekesed-kallikesed , meie tublisid kasakaid , kes tulid fašiste peksmast ja nüüd tahaks oma naisukest kallistada , aga nad on haavatud , põrutatud , traumeeritud . 
539	NA	 Kui meie vesiravila neid keeldub aitamast , kes neid siis aitab . 
539	NA	 Ei , Krasnodari au nimel , nad on oma sõjakangelaslikkusega selle abi ära teeninud . 
539	NA	 On sellekohast kirjandust , ametkondlikuks tarbimiseks , Julia Ivanovna tutvub sellega kõigepealt , ja edaspidi teised ka , meie kõik , tuvikesed - see on ju kogu naissoo mure ja kohus ! 
539	NA	 Sellega kuulutan lahtise parteikoosoleku lõppenuks . ” 
540	NA	 Ja nii jääbki . 
540	NA	 Tädi Juulist peab saama imetegija . 
541	NA	 ma olin siis viiskümmend viis kui praegust mõtlen siis pool elu seisis alles ees aga nad arvasid vist mis naine mina enam olen mis tundeid vai mõtteid vai naiseigatsusi vai naiseväärikust mul olla võiks 
542	NA	 kui ma ometi sedagi ei teadnud kas olen lesk vai mitte veel 
543	NA	 Madde laskis ühtsoodu kui vokk . 
544	NA	 “ 16 . aprill . 
544	NA	 Kõigile märtsikuu ja aprilli sünnipäevalastele toodi tulp ja tükk torti . 
544	NA	 Friidet külastasid täditütred Hiiult . 
544	NA	 Need tõid tervele toale nii palju külakosti , et sõime kõhud haigeks . 
544	NA	 Ei ole harjunud loomuliku toiduga . 
544	NA	 17. aprill . 
544	NA	 Õhtul ja öösel Friide sõimas ja karjus , kuni sai endale astmaatilised hood . 
544	NA	 Temast on raske aru saada , millal on tõsi , millal teesklus . 
544	NA	 Tihti üritab ka minu kallal , kuid vaikin ja ta ei saa vedu . 
544	NA	 Paistab , et ka see ei meeldi talle . 
544	NA	 Päris polkovniku lesk . ” 
545	NA	 “ Vahepeal paistis , et meie Elmirakene on päris mõistlik , aga nüid keeras jälle ära . 
545	NA	 Palju seda jama tal veel on ? ” küsis Friide . “ Ära hakkab tüütama , üks ja seesama . ” 
546	NA	 “ Pool kausta . 
546	NA	 Eks tänaseni välja . ” 
547	NA	 “ Kui elu ära ei tüüta , miks peaks siis selle kirjapanu tüütama , ” ütles tema . 
548	NA	 “ Sina ka veel , tegele oma asjadega ! ” porises Friide . “ Loe säält kevade poolt ! ” 
549	NA	 Ja Madde luges . 
550	NA	 “ 13 . mai . 
550	NA	 Öösel ei lasknud sääsk magada . 
550	NA	 Hommikul taheti aknale võrk ette panna , aga Friide ei lubanud , et siis aken seisabki pärani . 
550	NA	 Päris rahutu osakonna haige . 
550	NA	 Ütles sanitarile ropusti . 
550	NA	 Üldse siinsed elanikud palju ropendavad , et on läila . 
550	NA	 14. mai . 
550	NA	 Täna on Luule sünnipäev . 
550	NA	 Mõttes õnnitlesin teda , kuid kaarti ei saatnud . 
550	NA	 Milleks ! 
550	NA	 Olen välja tõugatud . 
550	NA	 Väga rahutu öö . 
550	NA	 Vastastoas lamas üks verise peaga hommikuni . 
550	NA	 Koridoris hulkus öö läbi purjus mees , ei osanud välja minna . 
550	NA	 Üks oli WC-s kinni , prõmmis nii et maja kajas . 
550	NA	 Friide süüdistab kõiki , et need ootavad tema surma . ” 
551	NA	 rõõmustav öö kui kord inglite ulgad taevast tõid aulisi sõnumeid meil kõlagu kõikjal nüid kiituse ääled Jumalal tänu ja au igavest õnnistatud jõulupühi soovib Minna ilmad on nii pahad mul kõik kohad aiged aga mis sest kurtmisest kasu MINNA 
552	NA	 “ 31 . mai . 
552	NA	 Täna on Rene sünnipäev . 
552	NA	 Esimest korda jäi talle kaart saatmata . 
552	NA	 On meeles küll , aga lihtsalt ei ole inimese tunnet . 
552	NA	 Olen kõigi poolt ära visatud rämps , kellelt ei ole midagi saada . 
552	NA	 Nüüd on mu kodu siis lõplikult likvideeritud . 
552	NA	 Mind ei ole ammu enam keegi külastanud . 
552	NA	 Pole midagi lugeda , see piinab . 
552	NA	 Friide ütleb , mina olevat päris loll , sest loen ja kuulan päevauudiseid . 
552	NA	 Olen väsinud ja tunnen jälkust . 
552	NA	 1. juuni . 
552	NA	 85-ndas toas on Siina halvatud . 
552	NA	 Arst ainult vaatas ta peale ja ütles , et varsti sureb . 
552	NA	 Nüüd olevat ta kaks päeva söömata-joomata . 
552	NA	 2. juuni . 
552	NA	 Siina suri kell 10.20. 
552	NA	 Tema asjade koristamisega oldi väga kiire , kuid lõune ajal oli laip veel vannitoas . 
552	NA	 Öösel oli kartseris kisa , seekord eesti keeles . ” 
553	NA	 “ Kas mõtlete terve päeva ennast võõra pihtimusega lõbustada ? 
553	NA	 Mina igatahes lähen ära välja värske õhu kätte , ” ütles tema ja asutas minekut . 
554	NA	 “ Siis pead küll väga kaugesse minema , oovis on aututossu paksult , saad jaoperast ingata , ” ütles Friide ja sättis ennast voodis mugavamaks . 
555	NA	 Ta pani ukse väljastpoolt kinni . 
556	NA	 ullud mis ullud ela siis nisukestega 
557	NA	 ( Tädi Juuli ei tea arvatagi , et juba nädala pärast tunneb ta nende järele lõikavat igatsust , kui allkorrusel kesk võõraid hädaldavaid olendeid lesib . 
557	NA	 Nad käivad teda vahetevahel vaatamas ja üksüheteise peale kaebamas . 
557	NA	 Kolmekesi koos nurisevad nad uue kaaslase üle , selles on nad kangesti ühel meelel . ) 
558	NA	 Koridoris oli pilt endine . 
558	NA	 Eidekesed istusid murelikult reas nagu hallrästad traadil enne teele asumist . 
558	NA	 Neil oli kaks kätt süles või koguni põlle all . 
558	NA	 Miks neil põll ees on , kes seda teab , asja ette see ei lähe , võib-olla siis toreduse pärast . 
559	NA	 kui mõisarahvas jaanitulele kogunes olid naistel ikke käed põlle all nagu juustniku emandal ja köögimamslil ja aedniku proual sellega andsid nad justku märku et praegust pole käed tööd täis 
560	NA	 mõisaprouad seisid enamasti käsipuusakil eks nemad võta maailmas ka rohkem ruumi ja nõnda nägid nad välja nagu innaline kahe sangaga tsukrutoos 
561	NA	 taluperenaised nõjatasid vastu kasetüve vai kuhugilegi ja seisid käed rinnal vaheliti see oli nende jõudeoleku märk 
562	NA	 kudas mina sääl seisin mitte ei mäleta nii palju asju läheb meelest pää on kui auguline kartulakorv ja nüid on nad kõik surnud ainult mina olen veel ajast üle jäänd nagu seest pehkind valge klaar 
563	NA	 kes oma perest viimseks järgi jääb see elab veel kaua 
564	NA	 Valge klaar on mamma puu , seisab just tagakambri akna all . 
564	NA	 Kui mamma ja papa sängis üle pää vaatavad , siis näevad nad uibuokste liikumist . 
564	NA	 Papa ei luba valgeid klaare maha raputada , enne kui need täiesti jahused on . 
564	NA	 Kui ise kukuvad , siis on isevahe , siis tohib üles korjata . 
565	NA	 Neile - talle ja Mariele ei meeldi jahused klaarid . 
565	NA	 Nad käivad varsti pääle jaani maiustamas , ronivad kaksitraksi puusse ja nopivad suuremaid paiseid endale põue . 
565	NA	 Siis katsuvad , kuidas alla saavad ja aganiku taga vaargapuhmaste vahel pargivad neid südame põksudes nahka . 
565	NA	 Mõnel on alles roheline mekk , aga ega siis ära ei viska , nad kiidavad teisele , et küll on ääd sahvtised klaarid juba . 
566	NA	 Ei teagi , mis on maitsvam , kas vargusi võetud õunapabul või võtmise risk . 
566	NA	 Juhtub papa pääle , kärgib kui pikken - urjoh , paskrästad mamma puus , kus soolapüss ! 
566	NA	 Satub mamma ise jaole , võib tuttida saada , et tüdrekud rikuvad kõhtusid , vaata et tuleb neid veel vasta ööd rattile panna ja pidalisse vedada . 
567	NA	 Tema näeb seekord tagakambris midagi niisugust , mida tema meelest Marie küll näha ei tohi , olgu ta päälegi vanem ja targem . 
567	NA	 Õnn et Marie ei uskunud nii kõrgesse ronida . 
567	NA	 Tema ei tea , misasi see on , aga ta tunneb , et lõpmata sündsuseta ja põhjata kole . 
568	NA	 Kui papa teda nüüd läbi akna märkab ! 
569	NA	 “ Papa tuleb ! ” sosistab tema hädaga ja libiseb tüve pidi alla , nii et kõhunahk marraskil . 
569	NA	 Ime küll , Marie on juba maas ja punub vaargate poole . 
570	NA	 “ Nad läksid ju ammu juba magama , ” hingeldab Marie , kui hädaohust väljas . 
571	NA	 “ Ise nägin , tõusis üles , läks ukse poole ! ” ütleb tema ja palub Jeesukeselt valet andeks . 
572	NA	 “ Vast läheb asjale . 
572	NA	 Vaatame , kas läheb , ” ütleb Marie . “ Siis lipsame vahepääl tuppa . ” 
573	NA	 Nad ootavad kaua , papat muidugi ei tule . 
574	NA	 “ Joogiäda , ta läks kööki jooma , ” arvab Marie . “ Katsume päälegi ära tuppa minna , kaua ta ikke sääl joob . ” 
575	NA	 Sellega jääbki . 
575	NA	 Nad peidavad õunapunnid haopinusse tagavaraks , täna ei meki need mitte . 
576	NA	 Nad kobivad eeskambris vaikselt asemele . 
576	NA	 Marie hakkab varsti magaja moodi hingama , ent tema ei saa sõba silmale . 
576	NA	 Mismoodi ta nüüd hommikul papale ja mammale otsa vaatab ? ! 
577	NA	 Teeks nii , et ei vaatagi , otsustab ta lõpuks , paneb käed kokku , loeb õhtupalve , tunneb keha vajumist kergusse ja pehmusse . 
578	NA	 Allkorrusel oli tühja voodiga toa uks endiselt laadakil. Ta ei tahtnud küll sinnapoole vaadata , ent vaatas ikka , pilt oli pelutav ja paeluv nagu mõni lapsele keelatud kaev . 
578	NA	 Ega seal midagi uudist olnud , paistis kaheksa täis voodit ja kaheksas voodis magati nagu surmaund . 
579	NA	 inimene on vahest justku loom eidab asemele kui alvad ajad tulevad mõtleb et magab talveune ära kui ülesse ärkab on kõik ümber muudetud niiviisi ei pea ise enda ääks midagi tegema maga vaid kuni sülle kukub vai teised ära teevad 
580	NA	 Rattad on reialusest välja aetud ja kõrb mära ette rakendatud . 
580	NA	 Papa tõstab teda , unist , üles ja sätib heinakotile istuma , nii kõrgesse , et hirm alla vaadata . 
581	NA	 “ Pane selg kõvaste vasta papat ja oia redelist kinni , näed nii , siis pole äda kedagi , ” õpetab mamma ja näitab , kuidas sõidul vankriraamist kinni hoitakse . 
582	NA	 “ Vahi , et sa keelt ambide vahele ei jäta , kui mära munakivel traavi laseb , ” õpetab Volli , endal karjavits peos . 
582	NA	 Volli hoolealused võib hingeauru sammaste järgi üle lugeda , kui need ammudes ja inisedes karjaaia värati all ootavad . 
583	NA	 Marie õpetaks ka midagi , aga Marie on eeskambris kummuli aseme pääl ja tönnib suure häälega . 
583	NA	 Marie jääb õhtuse jonnimise trahviks kodu , aga tema sõidab ! 
584	NA	 Volli jääb karjapäeva pärast kodu , aga tema sõidab ! 
585	NA	 Ta pole veel ilmaki nii kaugesse saanud ja veel ilma mammata . 
585	NA	 Ta pole ilmaski papa selja taga istunud nii kõrges rattil muhkliku heinakoti pääl , mis justkui kallutaks iga hetk teda alla rattaroopa kõrvale maha , ja mis veel siis saab , kui munakivitee kätte jõuab ! 
586	NA	 Tal on esiotsa palju tegemist vankriredelist hoidmisega ning keele ja hammaste valvamisega . 
586	NA	 Ei ta usu palju ringi vahtida ega papalt pärida , mis kohad need kõik on . 
586	NA	 Tasapisi ta harineb , asi pole kuigi hull , teised sõidavad ka , näe vastu tuleb hall hobu , kolm last pära pääl ja neil on õige naerused näod . 
586	NA	 Nad vahivad üksühteteist vastastikku , kuni vankripärad nii palju kaugenevad , et kolm last ära kaovad sinnapoole , kust tema just tuli . 
587	NA	 Uni läheb ka üle ja hommikurõskus annab järele , nii et ta võib vati hõlmad kurgu alt lahti päästa ja suurräti õlgadelt alla lasta . 
587	NA	 Nüüd käändub pää paremini ja vankergi vurab ühtlasemalt , sest ollakse jõudnud suurteele . 
588	NA	 Ta imeb endasse varahommiku muutlikku ilu ja otsustab enam mitte kunagi hommikuid maha magada . 
588	NA	 Esimest korda märkab ta , kui kaunis on tema ümber kõik see , mida ta harilikuks on pidanud . 
588	NA	 Suurest rõõmust hakkab ta laulujoru ajama , aga vankri põrumine moonutab tema avala aa-aaa-aa mingiks naljakaks ak-ak-akiks . 
589	NA	 Papagi naerab seepääle . 
590	NA	 ( Tädi Juuli mäletab kõrrepõldude kullendust , teetolmu kirbet lõhna , üle lendava kureparve igatsevat häält oma esimeselt sõidult hoopis selgemini kui mitu kuud kestnud reisi Kubanimaale : sealt on meelde sööbinud unenäoline teekonna lõppematuse tunne , sekeldused , vargused , seisakud , äpardused ja hirm prouade Hildegardi süveneva meelehaiguse pärast . ) 
591	NA	 Vanadekodu välisuks käis raskelt . 
592	NA	 Kohe lõi talle vastu selline soojuse , lõhnade , valguse küllus , et võttis jalgadel kõikuma . 
593	NA	 misuke narr on inimene kükitab karjakaupa aisutunnelis ega usu Jumala päikse kätte tulla 
594	NA	 Ta mällu kerkis lemmiklaul Goethelt . 
594	NA	 Ta hakkas poolpominal meenutama - 
596	NA	 Luuletuse ülevoolav valgusrõõm tuli talle selgesti ette , aga sõnadesse ei püüdnud ta rohkem kui kaht ainumast salmi , ometi oli neid rohkem , rohkem , terve vasem lehekülg ja poolde teise lehekülge . 
597	NA	 pää nagu vana auguline veepang ei pea kinni kudas see laul eesti keelde ümberpandult on 
598	NA	 ja igas rindas on laul ja lõõm oh maa oh päike oh õnn oh rõõm 
599	NA	 viimane salm kas oli nii vai kudagi teiste mine võta kinni aga umbes nii ta oli 
600	NA	 Eestikeelset Goethet tal ei olegi , seda laenas ta raamatukogust , kui ükskord Eestisse tagasi sai . 
600	NA	 Kubanimaal oli ta hoidnud muhu vaiba varjus veel teistki elutähtsat raamatut . 
600	NA	 Selle oli ristiema leeripäevaks kinkinud . 
601	NA	 Ilus raamat , gooti kirjas ja kallilt köidetud , nii et esiotsa ei olnud ta uskunud seda tarvitada . “ Dichtergrüsse . 
601	NA	 Neue deutsche Lyrik . ” Trükitud Leipzigis 1870 , kakskümmend aastat enne tema sündimist , see aastaarv jäi hõlpsasti meelde . 
602	NA	 Ta tundis kiusatust tuppa minna ja kirsipunane kuldmustriga köide kapist kätte otsida . 
602	NA	 Ta pööras juba minekule , aga koridori lõhnad tundusid pärast vaba õhu sõõmu nii pelutavad , et see nõu katki jäi . 
603	NA	 ( Dichtergrüsse't jõuab tädi Juuli kuude kaupa lehitseda seal , allkorrusel vangis . 
603	NA	 Selleks peab ta silmad seina poole pöörama ja varandust oma kõhna kehaga varjama , et teisest voodist teda va saksikuks mõisaprouaks ei sõimataks . ) 
604	NA	 Ta pani ise ka imeks , millest see juubeldav rõõm . 
604	NA	 Vanadekodu räämas aiast aina leidis ta silm lopsakaid õisi ja läikivaid , kastest pestud rammusrohelisi lehti , närbunut ja koltunut ei pannud ta nagu tähele . 
605	NA	 kõik õitseb nii täielt ja umbrohi ka eks neilgi ole oma koht päikse all ei minu käsi tõuse neid ukkama ükssama päike paistab õigete ja ülekohtuste pääle kas umbrohi on ülekohtune võib-olla on seda lillepuhmas kui võõras 
606	NA	 õde-perenaine käskis enne puhkusele minekut memmekesed kui vahest aias kõnnite siis siblige natuke lillepeendras näpuviluks see teeb ää söögiisu ja aeg ka läheb jõudsam aga ei mina akka siin ilus niigi 
607	NA	 Istus ta südasuviselt kustunud sirelite vahele . 
607	NA	 Leeklilled ja astrid ja päevakübarad ja lõvilõuad ja üliõpilased ja pruudisõled hüüdsid igaüks oma värvikeeles , nad naersid laginal nagu omapead jäetud lapsed . 
607	NA	 Üks täidlane tädi karuohakas troonis kõige kõrgemal , kuid temagi ei tundunud karune . 
607	NA	 Või mine tea , kui katsuma tükid . 
608	NA	 uvitav kas lilled ka nüsivad ja tõuklevad omakeskis ning vahivad viltu üksüheteise pääle nad paistavad küll nii süütult õnnelikud ning küünitavad päid käsistikku kas neid teise lõhn ei äiri 
609	NA	 nüid vist Krasnodaris Krasnaja uulitsa pargis õitsevad kannad punased lõunemaa lilled nemad on uhked ja üksildased igaüks teisest toredam nagu mõned õukondlased 
610	NA	 kas Zoja aual on ka lillekest ma olen küll Ruudil lasnud Raja kätte raha saata minu mööbli müügist peaks tal raha ivake järel olema eks nad istuta ka sääl aga kesse valamas käib ei saa tahta et teine nagu tööks võtab 
611	NA	 Krasnodari kalmistule lähed nagu skulptuuriaeda . 
611	NA	 Elusuuruses ja suuremaid kujusid sigib sinna tihkemalt kui elupuid Ülejõele Peetri kalmuaeda . 
611	NA	 Väärikas krasnodarlane on nõus aastast aastasse kopikaid lugema , et ükskord väärikalt maetud saada . 
611	NA	 Eluasemed on kasinad , poed kaubast tühjad , töökoht kohtleb sind kui mutrikest , ning kogu saamata jäänud au ja hiilgus paisatakse vaese koolnu augu pääle . 
612	NA	 Üsna Zoja lähedal kõrgub üks imetu memoriaal . 
612	NA	 Sel on tubli saali suuru mustast marmorist põrand , kolm vägevat musta marmorseina , millesse on raiutud stseenid kadunukese elust . 
612	NA	 Omanik olevat olnud linna kõige vaesem , kõige tasasem , kõige alandlikum mehike , keegi mustavuhti luukaarikas , kes ei olevat ihnanud poegi koolitadagi , ometi lasknud sellesinatse ausammastiku juba eluajal valmis meisterdada . 
613	NA	 Aastakümneid nähtud teda kalmuaias kiiamas , ja mis ta kellegi platsil iganes silmatorkavat näinud , selle omagi rahupaigale tellinud . 
613	NA	 Skulptorite ja kiviraidurite juures olnud see vanatoi kõrges hinnas , ehkki vahetanud neid sagedamini kui alussärki . 
613	NA	 Peamiselt nemad olnudki vanameest hauda laskmas , et näha , mis nende kätetööst on pärast tarvitusele võttu saanud ja kas veel on midagi lisada , aga võib ka olla , et lootusest pärijatelt pisutki kätte saada . 
614	NA	 Vaevalt et kedagi nähakse sääl mustas ilma laeta saalis pomikat pidamas . 
614	NA	 Seni on kolmejalgne lonkav laud vana pleekinud vakstutükiga olnud toitudest ja viinapudelitest ühtviisi tühi mistahes kirikupühal . 
615	NA	 Võõrad marmorkujud piiravad Zojat neljast küljest , seisavad kui mustad ja valged malendid ridastikku ja diagonaalis , nii kaugele kui silm küünib . 
615	NA	 Zoja puhkab sääl nende vahel , päitsis kivisammas , mis on madal ja hall nagu sügistaevas Eestimaal , mida Zojakesele polnud antud näha . 
616	NA	 Enamat tema ei suuda , ehk ei tahagi , kuigi müüs salaja oma kuldasjad ära . 
616	NA	 Kui Ignat sellest teada sai , ei hakanudki sõitlema , lubas jälle sõrmuse ja kaelaketi osta , kui neil elupäevi on ja majanduslikult pisut kosuvad . 
617	NA	 Üsna pea võeti ka Ignat ära ja nüüd jääb tema palvepaigaks see kivisamba esine platsike halli koreda liiva pääl , kuhu tema põlved vajutavad kivikõva lohu , nõnda et see igavesti näha peaks olema . 
618	NA	 ( Tädi Juulil jääb teadmata , et Polina Urõsantovna on kõigil karmilt keelanud Julia Ivanovnale kirjutada Krasnodari linnavalitsuse otsusest vanale täis maetud surnuaiale buldooser peale lasta ja sinna eesrindlik kaubamaja ja parkimisplats rajada . 
618	NA	 Mõelge ise , mis juhtub meie tjotja Julitškaga , kui ta teada saab , et hauaplatsidesse hakatakse betoonvaiu sisse rammima , hoiatas Polina Urõsantovna . 
618	NA	 Just see keeld oli põhjuseks , miks kirjad Krasnodarist ära jäävad ja postkaartidega asendatakse : tjotja Julitška ju pärib järelejätmatult Zojakese üle , nagu aimaks midagi . ) 
619	NA	 Liblikas lendas peenrasse , leinaliblikas , lendles ja lehvis moodi läinud narmasastrite kohal , võib-olla olid need temale veel tundmatud , laskus päevakübarale , avas ja sulges tiibu , avas ja sulges kui lehvikut , küütles ja säras ise ka päevakübara värvides , mustjaspruun ja kollane , siid ja samet . 
619	NA	 Miks on ta leinaliblikas , on siis lein nii kerge , nii kaunis ? 
620	NA	 Zoja kääbas on alles kõrge ja muldne , üleni paberlilledes , mis matuselised kokku toonud , talv oma külmade ja suladega pole veel tulnud ega neid määndanud . 
620	NA	 Tema lamab kummuli , käed üle kääpa heidetud . 
620	NA	 Ta ei nuta , pisarad on lõppenud , ta ei kaeba , süda on tühi , ta ei mõtle , veri seisab . 
620	NA	 Ta lihtsalt on . 
620	NA	 Tahaks jäädagi nii , imbuda maasse nagu vihm , nagu sulavesi . 
621	NA	 Hommik oli , kui ta tuli , tuli korraks , enne tööle minekut südant vaigistama , nüüd on tunnid läinud , palju tunde , kui palju just , kes neid mõõdab . 
622	NA	 Miski puudutab tema sõrmi . 
622	NA	 Need on tuimad ega anna liikuda . 
622	NA	 Ta liigutab neid siiski , püüab liigutada . 
622	NA	 Miski pehme puudutab jälle , pehme nagu unenägu , pehme nagu unustus . 
622	NA	 Ta tõstab pääd , kaelasooned on kanged , ta püüab pääd tõsta . 
622	NA	 Pää tõuseb tasahaaval , pingutusega . 
622	NA	 Keegi vaatab talle otse silma , otse silmapõhjadesse , ja sel keegil on mustad teravad nööpsilmad . 
623	NA	 Tsik-tsikk ! ütleb keegi ja viskab koheva saba vuhvaki ! teise külge . 
623	NA	 Tsik-tsikk ! 
624	NA	 Orav ! imestab tema ja soe veri vuhvab südamesse . 
624	NA	 Ta mõtleb jälle , ta tunneb jälle . 
625	NA	 Tsik-tsikk ! ütleb orav ja ronib krabinal üles pöögi otsa nagu Eestimaal mändi . 
625	NA	 Tema saadab hingelooma silmadega , pilk puutub rohelisi oksi , pilk tõuseb orava kannul kõrgemale , latvadesse , leiab pilvitu sinise taeva . 
626	NA	 Kalmuaiaski on elu , märkab tema . 
626	NA	 Kõik ei olegi marmorist ja paberist , kõik ei ole tardunud . 
626	NA	 Hommik oli siis , kui ta tuli , ja nüüd on õhtu , märkab tema . 
627	NA	 Ta ajab end püsti ja tuigub tagasi vaatamata marmormetsa päätänavale . 
628	NA	 Jeesus läkitas tookord orava mind äratama olen mõistmata olnud ja tänamata ega taiband et Zoja on ette saadetud mitte kadund 
629	NA	 ära saab võtta seda kes on aga seda kes olnud ei saa ära võtta 
630	NA	 Leinaliblikas oli sedaaegu läinud , nüüd lehvis peenra kohal päevapaabusilm , tema lemmik . 
630	NA	 Kui tal Tähtveres tükk ühisaeda oli , hoidis ta ikka mõnd nõgese puhmast tara veeres , et päevapaabusilmal oleks leida , kui tulema juhtub . 
630	NA	 Proua Alla ka ei puutunud võõrast umbrohtu , ehkki käis sealt mööda oma maalapile ja Alla sõrmed pidid sügelema , kui märkas nõgesevartelt kimbukaupa rippuvaid rohekashalle ussikesi . 
630	NA	 Võib-olla ta teadis , et õgijast röövikust peab saama pärast nukkumist uhke tiivuline paabuliblikas . 
630	NA	 Nii nagu lihalikust inimesest saab vaimne olend . 
631	NA	 kas nood rohekatäpilised röövikud kohkuvad samuti kui tuleb aeg sarkovaagi eita vai on nad kindlad oma moondes loodus on tark aga inimene justku ei olekski loodus 
632	NA	 kas paabusilm tuli mulle midagi teatama vai kuulub tänase ilusa päeva juurde nagu kuldnööp pluuse rinnaesisele 
633	NA	 Ta tõusis jalgu sirutama , et veri käima läheks . 
633	NA	 Nüüd märkas ta , et on tuhvlitega õue tulnud . 
634	NA	 tühja kah kuiv ja soe 
635	NA	 Ta jäi vahtima tuules kergelt kiikuvat tiigerliiliapead ja pani tähele kirju õielehe pudenemist . 
635	NA	 Talle tuli silme ette üks vasempoolne raamatulehekülg , kus all ääres on Heine luuletus , kaks salmi pikk - 
637	NA	 just nii see elus õige õigede ongi et pisarad tulevad pärast lahkumist 
638	NA	 sa annad inimesele kätt vai lähed niisama uksest välja ega arva et oligi viimne nägemine nagu temal Ignatiga kui mees läks turgu ja jäi aarangusse 
639	NA	 oleks talle viimselt silmagi vaadand vai midagi teele kaasa öelnud aga ei 
640	NA	 nüid veel ullem ei suuda silme ette saada teise nägu nii armas ja oma kui Ignat oligi oleks ette teadnud oleks easte vaadand ja igaveseks meelde vajutand 
641	NA	 roheline suvesärk oli tal vist selgas kui läks IGNAT 
642	NA	 See tuba on õige pisuke sääl Tähtveres , kolmteist ruutmeetrit . 
642	NA	 Ära kõik mahub - kušett ja nikkelnuppudega raudvoodi , valge päevatekk pääl , ja laud ja neli tooli ja raadiolaud ja rõivakapp . 
642	NA	 Kõik , mis Krasnodarist kaasa andis vedada , muist veel mõisaajast pärit . 
642	NA	 Millestki ei tunne puudust . 
642	NA	 Muhu vaip on seinal , selle taga nišši ei ole , aga pole tarviski , ta on nüüd ju kodus ja proua Alla ei ole säärane , et raamatuid varjama peaks , proua Allal endal on ka igasugust , ja Eestis polegi kombeks koputamata tulla . 
643	NA	 Päätähtis on Zoja pilt , elusuuru pilt laias puuraamis , klaas pääl . 
643	NA	 Viimane pilt Zojast , kui tüdruk on kuusteist aastat vana . 
643	NA	 Talle nagu anti , et tuleb fotograafi juurde minna , pärast oli hää suurendada , sest vaevalt kuu minnes oli pääpõlendik Zojakese kaasa viinud . 
643	NA	 Igavesti jääb see tüdruk kuueteistaastaseks . 
644	NA	 Ilus tüdruk , pehmed õrnad juuksed , julge silmavaade , vormikas suu , mis nagu hoiaks naeratust tagasi ja ei hoiaks ka . 
644	NA	 Mona Lisa . 
644	NA	 Ja selline aja auku . 
645	NA	 Zoja pilt on esimene asi , mille ta hobusekoormast kõige päält maha tõstab , kui Toome-korterisse kolib . 
645	NA	 Õieti on see Marie korter , kus Marie enne surma elas . 
645	NA	 Kõik tema asjad mahuvad siin täpselt samas korras nagu Tähtvere-korteris , ainult rõivakapp tuleb panna vastu seina küljega , et kööginurk tekiks . 
645	NA	 Tähtveres oli ühisköök ja ühisvannituba , siin tuleb vesigi tuua teiselt korruselt üles ärklisse ja must vesi alla viia ja kemmerg on ka all . 
645	NA	 Ning tema on kaheksakümne viie . 
646	NA	 See on üks mis paha asi , aga muidu jälle oled omaette ja aknast on kõrge vaade Toome puudele , mis pole ilmaski igav vaadata , iga päev isesugune . 
646	NA	 Aken meeldis talle Marie juures käies kõikse rohkem . 
646	NA	 Ainult see kemmerg - asjal katsus ta alati kodus enne ära käia , sest pelgas ühe jalaga prostituuti ja tema kundesid . 
646	NA	 Nüüd on need omad majanaabrid ja tuleb leppida . 
647	NA	 Zoja pilt on esimene , mille ta Ruudil laseb Toome-kodus kohale panna . 
647	NA	 Täpne paik on varem valmis mõeldud - juba õe elades märkas ta , et hommikupäike elustab ühte teatud seinalapikest , Mariel oli sääl kummutil pisike perekonnapilt , ja nüüd sobib see paik Zojale , sest Zoja on hommikulaps . 
648	NA	 siin vanadekodus ongi Zoja pildist kõikse suurem puudus oma asju ei lubata ühegil kaasa võtta ärritab teisi ja tekitab ebavõrdsust 
649	NA	 omasid pesutükke kuidagiviisi veel sallitakse kui ma kindlaks jäin et ei mina taha ei tea kelle asju ihu ligi panna mis siis et pesust tulnud ühine pesuvesi 
650	NA	 minul on kõik nõelutud ja nööbid ees kroonuvärkidel ei ole 
651	NA	 nüid ütleb Ruudi et Zoja pilt seisab neil kindlalt kodus kapi taga nurkas ega ta säält kuskile kao võib-olla muidu ütleb nii võib-olla oopis ära visand keegi neist pole Zojat näind ja mis sa võõrast surnust oolid mis siis et oma õetütar vai täditütar 
652	NA	 kui järgi mõelda siis ma ise ka mäletan Zoja pilti paremini kui Zojat ennast nii palju aastaid kõigest sellest kudas on see ometi võimalik et oma last ja oma meest ei mäleta et mäletad mälestust 
653	NA	 äbene silmad pääst 
654	NA	 Mis kahtlane asi seal liikus jasmiinipuhmaste taga , hall ja küürus ? 
654	NA	 Kassiks kõrge nagu . 
654	NA	 Ja pomises omakeskis : oh sa mu väikseke , oh sa mu väikseke ? 
655	NA	 Ta lükkas oksad näo eest kõrvale ja seisis silmitsi Gerdaga . 
655	NA	 Ta vaatas hämmastuses , kuidas kiiresti üle näo leviv umbusklik ilme surus naeratuse Gerda vasemast näopoolest paremasse ja sealt üle põse olematusse , ja see oli nagu vaataks kuuvarjutust . 
656	NA	 Ta taipas ühtäkki . 
657	NA	 “ Ära karda , Gerda , see olen mina , tädi Juuli ! ” 
658	NA	 “ Ei anna ! ” karjatas Gerda ja lükkas midagi selja taha peitu . 
658	NA	 Tema täiskuunäol vaheldus hirm , põlgus , kangekaelsus , trots , viha , hulljulgus nagu varjude mäng . 
659	NA	 “ Ega ma võtagi , ma tean küll , see on su lapsuke , ” vaigistas tema . 
660	NA	 “ Ei näita ! 
660	NA	 Mine ära , ma tunnen sind , alatu , ma tean , ma tean , sa oled Valve , sa oled minu mehe lits ja tulid minu last tahtma , sest ise sa , näru , ei saa ! 
660	NA	 Mine ära-aa , mine ära-aa , või ma kutsun miilitsa-aa ! ” 
661	NA	 Ja Gerda heitis nuku pisikesse vankrisse ning kihutas raginal läbi puhmaste , otsenuhti üle lilleklumbi . 
662	NA	 Pidi küll jõudu olema sel kuhtunud naisel , nukuvanker ei takerdunudki eriti , keris vaid kõrged lillevarred rataste ümber , tõmbas need maast lahti ning viis minekut . 
663	NA	 Tal oli kahju , nagu oleks ta peletanud pesapaigalt lindu . 
664	NA	 see on üks mis kole asi et siin kuskilgi ei ole kohta üksi olla ikka tallad kellegile pääle vai astutakse sulle endale inge 
665	NA	 Arst küürib kraani all käsi . 
665	NA	 Peaks vesi mitte otsa lõppema , mõtleb tema . 
666	NA	 See on meesarst , ebamäärases vanuses , ent mitte küllalt vana . 
666	NA	 Tema on ristseliti külmal laual , operatsioonisärgike üle naba keritud , ta hambad plaksuvad kuuldavalt . 
667	NA	 “ Kas olete põhjalikult järele mõtelnud , noorik ? ” küsib arst tema poole vaatamata . 
667	NA	 Arst kratsib harjakesega oma niigi puhtaid küünealuseid . 
667	NA	 Õde sorteerib instrumente , kummikindad käes , õde ei ütle silpigi ega tõsta pilku tema alastuse poole . 
668	NA	 “ Olen , ” kugistab tema kuidagiviisi , hoides lõuavärinat tagasi . 
669	NA	 “ See on patt , noorik , ja kuritegu pääle selle , ” ütleb arst oma rahulikul moel . 
669	NA	 Arst ei noomi , vaid nendib tõsiasja . 
670	NA	 “ Tean , ” ütleb tema ja kohkub - äkki nüüd veel , viimasel silmapilgul lüüakse kõhklema ja ta peab ilmale tooma selle , kellest südamevaevas juba loobunud . 
671	NA	 “ Ma olen liiga vana , ” ütleb ta seletuseks . 
672	NA	 “ Kulla noorik , selle üle otsustab loodus . 
672	NA	 Liiga vanad ei saa lapsi , ” kostab arst . 
672	NA	 Ka arst räägib vene keelt aktsendiga , selles mõttes on nad võrdsed . 
673	NA	 “ Mul üks tilluke tüdruk juba on . 
673	NA	 Ja ma olen vana ja väsinud . 
673	NA	 Ja ma olen sisserändaja , neil pole teadupärast kellelgi kahte last . 
673	NA	 Ja ma ei tea , mis minust saab . ” 
674	NA	 “ Me keegi ei tea , mis meist saab , ” ütleb doktor . “ Kas abikaasaga nõu pidasite ? ” 
675	NA	 “ Jah . ” 
676	NA	 Ta jätab targu ütlemata , et Ignat oli vastu . 
676	NA	 Aga Ignat lepib . 
677	NA	 “ Kas sõbrannadega nõu pidasite ? ” küsib arst ja keerab veekraani kinni . 
677	NA	 Nüüd vaatab arst temale otsa . 
678	NA	 “ Seltsimees doktor , sõbraanadega ei arutata sääraseid asju . 
678	NA	 Mul pole ju sellest mingit kasu , kui teie istuma lähete , ” ütleb tema ja lõug ei võdisegi nii väga . 
678	NA	 Ta peab vapper olema ! 
679	NA	 “ Ma näen , et olete arukas noorik . 
679	NA	 Lepime siis kokku , et teil on neerud rängalt haiged . 
679	NA	 Kas jäi meelde - neerud . ” 
680	NA	 Õde lükkab rataste kriginal lähemale käru , kus kaks korrusetäit tange , nõelu , süstlaid , orasid , näpitsaid , pintsette . 
681	NA	 Kas neid kõiki kavatsetakse tema kallal tarvitada ? 
682	NA	 Ta suleb õuduses silmad . 
682	NA	 IGNAT . 
683	NA	 Ta märkas , et ta oligi silmad õuduses kinni pitsitanud - nüüd , pool sajandit hiljem . 
683	NA	 Ta raputas end , nagu peletaks halba unenägu . 
683	NA	 Mälupilt kustus , et kunagi tagasi tulla . 
683	NA	 Seda oligi aastate jooksul narmendamiseni vaadatud , ent mitte siis andeks saadud . 
684	NA	 Jälle jäävad tal riiderumbid tulemata . 
684	NA	 Kui kalapraadimise lõhnad öökima hakkavad ajama , siis on selge . 
684	NA	 Peab Ignatile ütlema . 
685	NA	 “ Kallis Julika , usu , see oleks poiss , ” sosistab Ignat tasa-tasa , et naabrid ei kuuleks , kui nad kuulaks . “ Mul on kohe niisugune tunne . 
685	NA	 Jäta seekord minemata , Julika - kui saad . ” 
686	NA	 Toas on lõunamaine pimedus , ainult voodijalutsi vasem nikkelnupp läigib kuukiires . 
687	NA	 “ See on musta pääga ungarlane , Julika . 
687	NA	 Paneme talle nimeks Sandor , kui sa tahad . 
687	NA	 Petöfi Sandor , tead küll . ” 
688	NA	 Ignat sõrmitseb teda lõua alt , tasakesi nagu kuukiir , Ignat üritab nudrutseda . 
689	NA	 “ Mis rõõmu oleks veel ühel ungarlasel siin võõrsil , ” ütleb tema . “ Venekeelne poiss , kes ei tohi isamaast mitte mõteldagi . ” 
690	NA	 “ Noh siis paneme Anton , kui sa tahad . 
690	NA	 Anton Hansen Tammsaare , teda sa ka ju armastad . 
690	NA	 Las olla tõmmut verd eestlane . ” 
691	NA	 Kui tema ikka veel midagi ei ütle , pöörab Ignat end selili , ära , temast eemamale . 
692	NA	 “ Minupärast olgu või Ivan . 
692	NA	 Ivan Bunin näiteks . 
692	NA	 Päätähtis on , et on , ” püüab Ignat ikka veel lepitada . 
693	NA	 Tema pöörab pää teise sooja kaenlaalusesse ja puhkeb lohutamatult nutma . 
694	NA	 “ Sa ei saa millestki aru , Ignat . ” 
695	NA	 “ Räägi , ” ütleb Ignat . 
696	NA	 “ Kui välja paistma akkab , ei julge ma üle oovigi minna . 
696	NA	 Kõigil on üks laps . 
696	NA	 See on otsata äbi , kui teine tuleb . ” 
697	NA	 Ignat tõuseb poolistuli , nagu võiks pimedas näha . 
698	NA	 “ Mis nad sinuga ikke teevad , need sinu sõbraanad . ” 
699	NA	 “ Akkavad ütlema . ” 
700	NA	 “ Mis nad siis ütlevad ? ” 
701	NA	 “ Seda ei saa ma sulle öelda . ” 
702	NA	 “ Mis see võiks olla , mida naine ei saa oma mehelegi öelda ? ” 
703	NA	 “ Just oma mehele ei saagi . 
703	NA	 Löö või maha , mina ei saa selliseid asju suust . ” 
704	NA	 Tema nutab teise kaenlas ja kõrvus kohisevad Fjokla sõnad , mida see veel eile ühe mehenaise kohta oli öelnud : misuke tiirane eit , kõnnib , jälle kõht ees , ei häbene oma lastki ! 
704	NA	 Kui saaks nõnda , et ta tuleks kuskilt , laps käekõrvas , siis ehk ei meenuks kellelegi , kuidas see saadud on , aga kui sa alles ühes tükkis oled , siis näitavad kõik näpuga , et see häbitu on mehega elanud . 
705	NA	 Ta tahaks mehele seda naiste tunnet seletada , võib-olla pole mehed mõtelnud seesuguste asjade pääle , võib-olla nende meelest on kangesti uhke kõndida , kõht jälle ees . 
705	NA	 Ta teeb suugi lahti , kuid ei saa , ei suuda . 
705	NA	 Sõnad libisevad eest ja kui ta sõnu leiakski , oleks need vaid tühipaljad sõnad . 
705	NA	 Kui mees ei mõista niisama , siis ei aita sõnad ka mitte . 
706	NA	 “ Olgu siis nii , Julika , aga vaata , et sa seda kahetsema ei peaks ! ” ütleb Ignat ja pöörab selja . 
707	NA	 võib-olla tuli kõik sellest et me pruukisime kolmandat keelt mina ju ungarit purssisin aga Ignat ise ei osand seda suuremat ja äbenes rääkida 
708	NA	 Ignat oli Venemaa ungarlane eesti keelt ei olnud tal mõtet õppima akatagi saksa keelt ei osand ta ültse 
709	NA	 ega teiste kuuldes ei tohtind kogematagi akati kohe ütlema rääkige inimese moodi et teised ka aru saaks mis teil varjata ega te vassistid ole 
710	NA	 “ Näe , tädi Juuli jalutama tulnud . 
710	NA	 Tubli-tubli . ” 
711	NA	 Ta saistus vaatama , kes see veel on . 
711	NA	 Eks allkorruse sanitar Neena . 
711	NA	 Neenal oli kõblas ja prügipang ühes . 
712	NA	 “ Kas üksi oledki ? ” küsis Neena ja pani asjad maha . 
713	NA	 “ Friide ja Madde ei tulnd . ” 
714	NA	 “ Imet jah , aja või pika puuga teisi , mitte ei tule toanurgast . ” 
715	NA	 Sanitar Neena ringutas laialt päikse käes nagu unine kass , istus siis sirelite vahele pingi peale ja pani suitsu ette . 
716	NA	 Tema ei sallinud tossutavaid naisi , oleks veel et indiaanieit piibuga , aga noor nagu Neena , kus see kõlbab ! 
716	NA	 Undruk ka veel üle põlvi kõrgele kistud . 
716	NA	 Seda ei ole viisakas vahtida . 
717	NA	 Ta kummardas lillepeenrasse ja tõmbas mõned maltsad tuttipidi välja . 
718	NA	 “ Issver ! ” kiljatas Neena äkki . “ Nagu tankiga üle peenra lastud ! ” 
719	NA	 “ Oijah ! ” tegi ka tema end märkama . 
719	NA	 “ Ega sina siin kedagi ei näind ? ” küsis Neena . 
720	NA	 “ Ei . ” 
721	NA	 Tema kiskus vesiheina ja sanitar kiskus suitsu . 
722	NA	 “ Äkki kargas Neena üles , korjas kruusateelt mõned lõvilõuapuhmad ja silmitses neid , sigaret kahe sõrme vahel tossamas . 
723	NA	 “ Kas õige isolaatorimehed või , ” arutas Neena nagu omaette . “ Purjus inimesel lapse aru . 
723	NA	 Aga ma neile näitan ! ” 
724	NA	 “ Ei usu , et nemad . 
724	NA	 Kus nad välja pääsevad , oleks veel , et ööse , ” tõrjus tema . 
725	NA	 “ Mis ööse , see on praegu tehtud , taimed veel täitsa värsked ! ” 
726	NA	 “ Vast ajas mõni suur koer kassi taga . ” 
727	NA	 “ Kahejalgne koer , kahejalgne , seda ma ütlen ! ” kinnitas Neena , raputas tuhka lilledesse . 
728	NA	 “ Katsume tagasi susata , ehk lähvad veel kasuma , kui easte valada , ” lepitas tema . 
729	NA	 “ Õde-perenaine tuleb ülehomme puhkuselt tagasi , mul kästi see peenar korda teha , muidu tuleb ütlemist . 
729	NA	 Tee nüüd või ole , ” arutas sanitar ja võttis jälle istet vastu päikest , kergitas undrukuserva poolde kintsu , viskas jala üle põlve . 
729	NA	 Roosad püksid endal paistsid . 
730	NA	 Tema kaapis lagedasse kohta augukesi , hea sore muld oli , ja katsus mõnd puhmast tagasi sätitada . 
730	NA	 Neena vaatas esiti pealt , aga kui sigaret otsa sai ja pakis enam teist ei olnudki , asus ka asja kallale . 
731	NA	 Nad olid vastakuti teine teisel pool ümmargust klumpi ning ajasid usalduslikku juttu . 
731	NA	 Kui käed käivad , ega siis suu seepärast seisa . 
732	NA	 “ Kas neid sinu oolealuseid ei saa ka vahel oovi tuua , ” tegi tema juttu . 
733	NA	 “ Kuda neid saab , ei saa ju kudagi , proovitud igateviisi . 
733	NA	 Jalgu nad alla ei võta , sülega vahel tassime üle koridori pesuruumi , hoovi pääle ei jõua kanda , kauge , ja trepid-uksed ees . 
733	NA	 Ega nad taha ka , harjunud sängis , mugav . ” 
734	NA	 “ Kui mõni ratastool oleks . ” 
735	NA	 “ Oleks ! 
735	NA	 Muial maailmas ju ongi . 
735	NA	 Eks me kah Moskvast mõne saaks , aga ei neist ole tolku . 
735	NA	 Toauksest ei pääse välja , piidad on kitsad , koridorid on kah kitsad , kaks tooli ei sünni teineteisest mööda , nagu kitsed purdel , ainult kui toas , aga seal kah kaheksa-kümme voodit , pole kuigivõrd tühja platsi , ei mahu ümber pöörama . 
735	NA	 Ja kui saakski õuele , see ju mäekallaku peal , alla veereks meie mutikesed käkaskaela , üles ei jõuaks ennast vändata , käevarremuskleid neil ei ole ja vene toolid on rauakobakad , rasked mis hirmus . 
735	NA	 Tänavale jälle nendega ei lähe , pole seesuguseid kõnniteid ega suhtumisi . 
735	NA	 Nii et võta või jäta . ” 
736	NA	 “ Ma olen mõelnud , mis elu nisuke on . ” 
737	NA	 “ Ega ise ei tahaks küll , aga või me keegi teame , mis saatusel varuks . 
737	NA	 Muudkui ela , kuniks elu antud . ” 
738	NA	 “ Mina küll ei lepiks sellega , et teised peavad mind kraamima . ” 
739	NA	 “ Hoidku selle eest , aga kui see juhtuks , mis sa parata saaks . ” 
740	NA	 “ Ma ei sööks ega jooks enam . 
740	NA	 Nagu Põrgupõhja Lisette . ” “ Põrgupõhja Lisette ? ” 
741	NA	 “ Nojah , tema ka ei võtnud kuiva ega märga vastu , lamas vagaselt seenimaani kui sureski . ” 
742	NA	 “ See on mõnest romaanist või ? ” 
743	NA	 “ Romaanist ikke . 
743	NA	 Kas Neena pole lugend ? ” 
744	NA	 “ Sihukest ei ole . ” 
745	NA	 “ Koolis tuli sul ju lugeda . 
745	NA	 Tammsaare . 
745	NA	 Eksamilgi ehk vastata . ” 
746	NA	 “ Ah meil oli sihuke kool . ” 
747	NA	 “ Ega meil ka koolis eesti kirjanikke võetud . 
747	NA	 Meie tohtisime ainult vene keeli rääkida . 
747	NA	 Kolm talve olen mina koolis käind ja kõik puha vene keeli . 
747	NA	 Inspektor oli õpetajale öelnud , et oktoobrist aprillini unusta ära , et eestlane oled , siis pead venelane olema ja lastega vene keelt rääkima . ” 
748	NA	 “ Siis on Juuli-tädil küll raske olnud . ” 
749	NA	 “ Raske ? 
749	NA	 Ei , raske on nüid . ” 
750	NA	 “ Nüüd raske ? 
750	NA	 Mis muret nüüd enam ! ” 
751	NA	 “ Egas mure ei tee elu raskeks . 
751	NA	 Paljalt söö ja maga , vaat see ei ole kerge välja kannatada . ” 
752	NA	 Neena kobas käega pluusitaskust suitsupakki , aga siis tuli meelde , et see ju tühi . 
752	NA	 Neena ütles : 
753	NA	 ” Ma olen tähele pannud , kui inimeselt igapäevamured ära võtta , siis mõtleb ta endale muresid välja . 
753	NA	 Nagu minu hoolealused allkorral . 
753	NA	 Kõik on sängi vangid , kõigil oma asjakesed ööd kui päevad silma all , aga ikka aetakse vargaid taga ja muu seesugune . 
753	NA	 Üks kisa ja närvide raiskamine vahet pidamata . 
753	NA	 Rahus ei näe olla . ” 
754	NA	 “ Inimesi ei saa sedaviisi ühte panna . 
754	NA	 Meil mõisa sigademajas ka ei võind ühte sulgu võõra pesakonna põrssid kokku lasta , võõras aises pahasti , teda ei sallitud , tal ei lastud suutäit rahus süia , ta jäi varsti äbarikuks . ” 
755	NA	 “ Kas inimene on siga ? ” 
756	NA	 “ Ullem veel . ” 
757	NA	 “ Kui seda narritud lilleklumpi vaadata , siis näikse tädi Juulil õigus olevat . ” 
758	NA	 “ Selle tegi üks meeleaige oolealune , kes irmu täis , ” tunnistas tema nüüd . 
759	NA	 “ Kas nägid päält ? ” 
760	NA	 “ Nägin päält , aga ei saand kätt ette panna . ” 
761	NA	 “ Kes too oli ? ” 
762	NA	 “ Oli kes oli . 
762	NA	 Ükskord üks , teinekord teine , nagu sanitaar Manja ütleb . ” 
763	NA	 “ Manja ? 
763	NA	 Lähen vaatan , kas Manjal suitsu on . ” 
764	NA	 “ Manja oli täna öösanitaar . ” 
765	NA	 “ Õige küll . 
765	NA	 Ta on läind . 
765	NA	 Aga mõnel teisel ehk on . 
765	NA	 Istuta päälegi siin niikauakene . ” 
766	NA	 suitsu veel tarvis kas pole täna ju küllalt saand 
767	NA	 Ta seisab trepil , mamma suurrätt õlgadel , haistab suitsu ja väriseb . 
767	NA	 Taevas on viiest kohast lainetavalt punane . 
767	NA	 Mõisad ümberringi põlevad , juba kolmandat õhtut ja ööd . 
767	NA	 Käru ja Lelle ka , räägitakse . 
767	NA	 Lellest anti teada , et nüüd tullakse Vändra pääle , neil olla püssid ka ühes , viletsad püssid . 
767	NA	 Treikijad , öeldakse nende kohta . 
767	NA	 Tallna vabrikutöölised ja sadamast , teadis mamma ja keelas neid , et ärge te lapsekesed välja minge . 
767	NA	 Marie vaidles vastu , et nemad Volliga leerinud inimesed ja ise teavad , jäägu Juuli päälegi mammale seltsi , Juuli nagu leerimata tüdrek veel . 
768	NA	 Sellega ei saanud tema nõusse jääda , kargas kõige ees välja , kus esimese lume külm ja palanguõuduse ilu teda värisema pani . 
768	NA	 Sääl ta nüüd seisab ja väriseb . 
769	NA	 Äkitselt lahvatab siitsamast lähikeselt üles määratu tulesammas , kostab undamist ja praginat ning õhtusüdamest saab kuum valge päev . 
769	NA	 Kas tuleb õige õigede maailma lõpp vai , mõtleb tema . 
770	NA	 “ Nüid torkasid Vana-Vändra põlema , sunnikud ! ” hüüatab Volli tema selja taga ja nügib mööda minna . 
771	NA	 “ Lähme Vanakiriku käänapile , sääl ää julge olla ! ” paneb Marie ette ja nad pistavad jooksu , kõik kolm . 
772	NA	 Vanakiriku on suurteeveerne küngas päris kurve pääl kõrgete kõivude all , vanasti olnud sääl esimene Vändra kirik . 
772	NA	 Püha koht , kõrge koht , näeb kaugesse . 
773	NA	 Tema seisab ja vahib , silmad pärani . 
773	NA	 Ümber tulekahju ratsutavad kaks noortmeest ja puhuvad pasunat , üks on punases kuues ja teine sõjamundris . 
773	NA	 Rahvast on palju laata jooksnud , neid on nagu kusirautsikuid , kõik tassivad mõisa kraami . 
773	NA	 Regedele ja saanidele kerkivad koormad kui nõiaväel . 
773	NA	 Ei nad sääl karda tuld ega põrgut . 
773	NA	 Ühest sohvast hoiavad kolm ja kisuvad kolme kanti , igaüks omale poole . 
773	NA	 Kes nad just on , nii kaugelt ei seleta . 
774	NA	 “ Need ju puhta varastavad ! ” kohkub tema . 
775	NA	 “ Tuli teeks muidu ukka , ” ütleb Marie ja oigab tasakesi . “ Laver ! 
775	NA	 Näe kangutavad laverit ! 
775	NA	 Kui oleks , küll mängiks ! ” 
776	NA	 “ Päh ! 
776	NA	 Mõista sa mängida midagit ! 
776	NA	 Kortsupill oleks sul kergem õppida ! ” vaidleb Volli . 
776	NA	 Volli on kange vaidleja lapsest juba . 
777	NA	 “ Kortsupill mõne naiste pill ! 
777	NA	 Naised ikke laveril mängivad , mõisareilid ka ikke laveril , ” tsähvab Marie vastu . 
778	NA	 “ Mina jälle kuulsin Rõusal pulmas , kudas Pilli-Mart laulis , ise kortsupilliga ligi mängides , kurjavaimu ilus oli , ” seletab Volli . 
779	NA	 “ Ära vannu ! ” keelab Marie . “ Jumala karistus tuleb meie pääle niigi , et me sedaviisi siin vahime . ” 
780	NA	 Kile rõõmukisa kostab mõisa poolt . 
781	NA	 “ Mis nüid ? ” ehmatab tema . 
781	NA	 Ta on Marie viimatiste sõnade mõju all . 
782	NA	 Volli küünitab pääd ja seletab : 
783	NA	 “ Panid rentniku maja kah põlema . 
783	NA	 Põleb kui üks vidsin . 
783	NA	 Õllekeller on lahti murtud . 
783	NA	 Näe vaata , vaadil lüiakse runt eest , õlu jookseb maha nagu mahlakõiv , näe kuda mehed joovad , näe sääl pärna all , vaata sinna , üks joob mütsi seest ja teine on maas põlvili , oh sa ligund ! ” 
784	NA	 Marie vaatab teise külge ja läheb samuti innukaks : 
785	NA	 “ Näe tappelevad talli juures ooste ümber . 
785	NA	 Näe vahi , see rublatükiline , see kirju , see on ju rentniku mära , kuskohta see nüid viiakse ? ! ” 
786	NA	 “ Sõjasaak , mis muud , ” arvab Volli . 
787	NA	 Tema vaatab , silmad pärani . 
787	NA	 Üks poisike lippab joonelt Lelle suunas , pudrupott ettesirutatud käte vahel , see näib auravat . 
787	NA	 Kas too poisike jõuab sakste pudruga lämmilt kodu või ei , muretseb tema , kas tolle emal peaks ka hää meel olema või häbi hoopis ? 
787	NA	 Kas häbi , et poeg mõisapõletaja on või et muud ei mõistnud võtta ? 
788	NA	 On kuulda õllehäälset laulujoru nagu kuskil pulmas või pidus . 
789	NA	 “ Mis ulalaulu nad veel laulavad ? ” küsib tema . 
790	NA	 “ See pole miski viisakas ulalaul , see on vastaline laul . 
790	NA	 Kuula easte , siis kuuled ! ” 
791	NA	 Tema kikitab kõrvu . 
792	NA	 “ Jumal küll ! ” oigab tema . 
793	NA	 Sedaaega säevad süütajad ennast rongi - kuus meest on ees ratsa , teised saanides ja regedes järel . 
793	NA	 Viimasel saanil on punane lipp üles tõmmatud . 
794	NA	 “ Issand ! 
794	NA	 Sääl lipu all on Vändra neiu Loti ! 
794	NA	 Kellegil teisel pole ju sihukest poolkasukat ! ” ütleb Marie ja vajutab ühe peo endale suule ja teise südamele . 
794	NA	 Tema paneb väga imeks , miks Marie nii teeb . 
795	NA	 ( Pärast kodus proovib ta peegli ees järele - üks pihk suule , teine südamele . ) 
796	NA	 “ Varga-Mihkel ja Näpu-Jaagup on ka ligi võetud , no kossa ! ” irvitab Volli . 
797	NA	 “ Kas nad lähvad õige Torisse või ? ” imestab Marie . “ Kas pole veel isu täis ! ” 
798	NA	 “ Neil hammas verel , ei saa pidama . ” 
799	NA	 “ Teeme minekit , ennegu voor Vanakiriku mäe alla jõuab , mine neid röövlisi tea , äkki on mammal õigus , ja meil veike ka ühes , ” ütleb Volli ja vahib ise tema poole , üks silm naerukil , teine nutukil , nagu Vollil vahel on . 
800	NA	 “ Mina mõne veike , mina olen viisteist talve vana ! ” kiidab tema uhkesti nende vastu . 
801	NA	 Laulumörin , tukiving , kahjutulevalguse vehkimine saadab neid kõikse aeg . 
802	NA	 Nad astuvad lumme , et rängalt koormas rege läbi lasta . 
802	NA	 Ruuna aisade kõrval kõnnib naine - Kallaspooliku Liisu ! - ja kõigest jõust aitab ruunal vedada , endal seelikusaba hammaste vahel , et see ligund jalgu ei jääks . 
803	NA	 Nad vahivad ilmutusele järele , nii kaua kuni teda veel näha on . 
804	NA	 Tema astus mööda kruusarada ja korjas taimekesi , mis olid juba üsna vaimetud . 
804	NA	 Ta uuris nende juuri . 
805	NA	 peaks neid veepange pistma vast toibuvad veel kus see Neena nõnna kauaks ka jääb ma ei tea aedas kuskilt vett võtta ei taha kalidori kolama minna tuhvlid mullased 
806	NA	 Kodus saavad nad mamma käest riielda . 
807	NA	 “ Kuskohtas te ommete ulgute nii õudsal ajal , aru pääs pole ! 
807	NA	 Sina kah , Volli , varsti roonusse minek , aga loll nagu need tüdrekudki ! ” 
808	NA	 Mamma on ennast hullusti ära nutnud ja naabri-Mari on jaopärast kaasa aidanud . 
808	NA	 Nüüd saab naabrimamma koheväga rõõmsaks . 
809	NA	 “ Noored inimesed , noor rahutu veri , tarvis ikke ligi olla , ää vanuses mäletada , selge see ! 
809	NA	 Ära riidle , pai teistre mamma , isi olid kah noor ! ” 
810	NA	 “ Mina ei teind sihukesi ulle tempe , ” ütleb mamma . 
811	NA	 “ Meie ajal ei põletud mõisid kah ! ” ütleb Mari . 
812	NA	 Mari on kärmi kõnega inimene , ta laseb kui vokiga , Mari mõistab tülisid kergitada ja pahandusi tasandada , kuidas kunagi tarvis . 
812	NA	 Mamma kuulab ja kuulab Mari vurinat ja üks silm mammal juba naerab , seni kui teine veel nutab . 
813	NA	 Sääl tuleb papa . 
814	NA	 Kõik vahivad , et mis ta nüüd ütleb või on . 
815	NA	 Ta ei ütle esiti musta ega valget , istub enne pingiotsal ja kisub saapaid maha , nagu oleks nende pääle vihane . 
816	NA	 “ Tehke tuled surnuks , ” ütleb ta siis . “ Ja oidke suud lukkus - vai muidu . ” 
817	NA	 “ Uih eldeke ! ” sosistab naabri-Mari ja pühib põlleotsaga suunurki . 
818	NA	 “ Eila õhta olla Uue-Vändras tsaari pilt ja keisrikullid maha kistud ja vallamajas olla rahakapi kallal käidud , vasta olla antud viitung , et raha sai revolutsjooniline treigikommidee . 
818	NA	 Nüid ommiku olla sääl kiriku juures palju rahvast kogund , ilus esimene reetee , aga kirikut ei tehtud lahti , vaimulikke ei leitud , noh siis kirikulatsil peetud kõnesi , et naiste õigused ja naiste õigused . 
818	NA	 Kus naised löönd kihelema , õpetaja polla kunagi nii ilusti rääkind kui see vabadusetooja . 
818	NA	 Mehed siis arutand , et meid on iga linnavurle jaoks kaks meest , võtame püssid ära , aga naised saand teada , olla keelama akand . 
818	NA	 Uue-Vändra äärberist olla järel paljalt tuhk ja ahjuvarred . 
818	NA	 Nüid siis saadeti sõna ette , et mustadsajad tulekil . ” 
819	NA	 Kui see uudis on küllalt mõjunud , vaatab papa lastele ja mammale kordasmööda otsa ja küsib siis : 
820	NA	 “ Meie lapsed seisid muidugi ilusti kodu ? ” 
821	NA	 Kus mamma läheb näost valgeks kui lauda sein , aga Volli astub ette . 
822	NA	 “ Pai papa , me pole miskit alba teind . 
822	NA	 Me seisime Vanakiriku käänapil mäe otsas ja vaatasime , kudas Vändra rahvas on ahneks läind . ” 
823	NA	 Papa vaatab Volliga tõtt . 
823	NA	 Siis ütleb papa kõva selge häälega : 
824	NA	 “ Oidke meeles , et keegi pole midagi näind , keegi teist ei tea , mis teised on teind - vai muidu . ” 
825	NA	 “ Ehk peaks metsa varju minema ? ” kahtleb Mari . 
826	NA	 “ Paljud lähvad ka , neil on vast asja minna . 
826	NA	 Eks igaüks pea omasid asju teadma , ” ütleb papa . “ Nüid jutul lõpp ja tuled surnuks ja isi ka vakka . 
826	NA	 Pole meil püssiga öömajalisi tarvis , olgu nad mustadsajad vai valgedsajad vai punased . ” 
827	NA	 Ütleb nõnda ja läheb laseb suhinal jõuluõlut sabaga kopsikusse . 
827	NA	 See peaks ju veel toores olema , vahutab küll väheke juba . 
827	NA	 Papa tahab naabri-Marile ka ulatada , aga see on läinud . 
828	NA	 kõik on nad juba läind mamma ja papa ja Marie ja Volli ja teistre-Mari vaeseke tal olla olnud irmus ots sääl Siberis Mari on nii arva mulle meele tulnud kuldne inimene ikke vahtis mind naerukile näol ja suskas õuna vai prääniku vai silis muidu pääd mina olen tänamata olnud tema vasta kõigi vasta 
829	NA	 ümberringi olidki ääd inimesed ausad kõigil aidad ja laudad vaid puupulkas ei lukkusi ei rampisi 
830	NA	 Teisipäev on tagasi kõik need , kes pühapäeva õhtul vabadusetoojatega kaasa läksid . 
830	NA	 Neil pole kuraasi mitte üks põrm alles jäänud . 
830	NA	 Nüid jah on neil saba jalge vahel , naerab papa , nüid peab nahk vastama , mis loll pää teind . 
831	NA	 Jumal teab , kes neid ülesse andis , ega kõigil ole kodus papa Jaani , kes käseks meeles hoida , et suu on söömiseks , mitte üleliiga rääkimiseks . 
831	NA	 Aga võib ka olla , et mõisavalitsuse käsi on mängus , eks nemad on ju kahju kandnud ja neil on teada puha , mis meelt keegi on , kui vaid tuul sobivasse kaarde pöörab . 
832	NA	 Pühapäeva ööst teisipäeva on alev kui välja surnud , ei tuld , ei inimese häält , muudkui mõisa varemetest kerkib veel tasast tossu . 
832	NA	 Kolmapäev siis käsutatakse popsid ja peremehed kiriku juurde . 
832	NA	 Karistussalk olla platsis . 
833	NA	 Nemad ootavad südame värinal eeskambris ümber laua papa tulekut , et kas tulebki . 
833	NA	 Juulil on kõht kangesti hele , kaks päeva pole tuld pliidi alla tehtud , võeti paljalt leiba ja jõuluõlut , mamma väheke nüsis singi otsast lapsele leivamäärdeks , suured ei tahtnud . 
834	NA	 Tema mõtleb parajasti , kas too Lelle kandi poisike kah oma poti mõisa tagasi viis , kui teised viisid . 
834	NA	 Pudru on neil vist söödud , kas nüüd poisi mamma keetis uue pudru või oli ta poti tükkis pudruga üle ukse haopinusse visanud , et meile pole vargust vaja - mine otsi nüüd säält . 
834	NA	 Kas too poiss tõesti julges minna ise potti tagasi viima , eks poiss ehk varastas poti tagasi , ta saaks ju nahatäie , kui teised näevad . 
834	NA	 Vast tegi seda tema eest papa ja säädis oma selja vitsade alla , ei usu et mamma . 
835	NA	 Tema on selle küsimusega just ametis , kui papa tulebki . 
835	NA	 Papa on nii tumeda näoga , et keegi ei usu küsida , ootavad , kas papa ise . 
836	NA	 Mehed jaksavad uudist kaua kinni hoida , aga igavesti ei suuda nemad ka . 
836	NA	 Ja nii ütlebki papa lõpuks , selg endal toa poole , sätib külma pliidi kohale kapukaid kuivama . 
836	NA	 Papa ütleb : 
837	NA	 “ Nüid on siis nõnna , et Kirkmanni Juhan tulistadi surnuks . 
837	NA	 Kaheteist püssist lasti tema pihta märki . ” 
838	NA	 “ Uih eldeke ! ” ütleb mamma , nii kuis teistre-Mari oli pühapäeval öelnud , ainult põlleotsaga suunurki ei pühi . 
839	NA	 Mari paneb ühe peo suule ja teise südame kohta . 
840	NA	 “ Kirkmann olla põletajad metsi kaudu mõisa juhtind . 
840	NA	 Vallamajas tehti kohus ja otsus loeti kiriku juures ette . 
840	NA	 Juhan seoti käärkamre ukse all suure kuuse külge köitega kinni ja karistussalk pani kaksteist püssi palge . 
840	NA	 Käis ilmkärakas , kõik põrus ümmerringi vaiki , üksi varesed lendasid karjudes kirikukuuskedest minekit . ” 
841	NA	 “ Mis Juhan , kas see karjus ka ? ” küsib mamma . 
842	NA	 “ Ei teind äältki , vajus kui kott köite najale . 
842	NA	 Mina ei läind ligi , aga mõned läksid lahti päästma , kuuse tüvi olla auke täis nii et oidku . 
842	NA	 Pärast anti veel neljale ihunuhtlust , viiskümmend oopi , need küll röökisid , need olla õllekelleri tühjaks teind . ” 
843	NA	 “ Aga kraamivargad ? ” küsib Volli õhinal . 
844	NA	 “ Enamiste kõik ju tagasi toodud . 
844	NA	 Tulevad vooris nagu pulmas . 
844	NA	 Kaks päeva said nüid sakste varandust oma toanurkas vahtida ja sakste aisu oma kopsu tõmmata . 
844	NA	 Õllevaatisi polnd tagasi tuua , otsas kõik ja vaadid puru . 
844	NA	 Tallna treikijad olla kah kätte saadud , nende üle mõistab Tallna kohus . 
844	NA	 Saavad mis tahtsid . ” 
845	NA	 Sel ööl vähkreb Juuli veel kaua asemel . 
846	NA	 Kui kord sõba silmile vajub , viirastuvad palgesse pandud püssid , tulekahju ümber tuututav punase pluusiga poiss ja kirikuvareste surmakisa . 
847	NA	 see on üks mõistmata asi küll et Vändra mehed võõrastele terroristidele vasta ei akand von Ditmaritega polnd ju omakeskis kana kitkuda ääd ärrad 
848	NA	 kõiksugu asju räägiti nendest vanast käsutand mõisaproua isi külanaised treppi ja poetand neile põlle sisse kartulaid ja õpetand kudas neid mulda panna kus naised olnud vihased nii et oidku et sakste sööm aga pärast oli ää võtta küll 
849	NA	 ei tea kudas minu elu oleks läind kui Vana-Vändra poleks maha põlend ja ma oopis sinna oleks toatüdrukuks saand kodule ligi 
850	NA	 “ Gut , blitzblank , ” ütlevad härrased Eberhard . 
851	NA	 Tema teeb kniksu , põlved värisevad . 
851	NA	 Ei julge ülesse vaadata , mis nägu ärrad isi on , kui nad sedasi kiidavad . 
852	NA	 “ Eine Blitzmädel , ” ütlevad härrad . “ Mis nimi , viks tüdruk ? ” 
853	NA	 “ Juuli , ” ütleb tema ja teeb kniksu . 
854	NA	 “ Ach , Julie , Julie , illus inimene , illus nimi . ” 
855	NA	 Mullas siblinud käed leidsid lillevarte vahelt kammi , ilusa pruuni kõvera kammi , niisugusega hoiavad eided juukseid kuklas paigal . 
855	NA	 Kamm tuli tuttav ette . 
855	NA	 Ta katsus puhtama käega oma kuklatagust - näh , tema enda kamm ! 
855	NA	 Ta puhus piide vahelt mullakübemed välja , tõmbas kuus-seitse korda läbi juuste ning surus kammi kuklasse paika . 
856	NA	 olen mina alles õnnelik ise veikse silmanägemisega aga kammi ei kaotand kus ma jälle oleks saand kas Ruudi mõistab osta 
857	NA	 Kellegi vari langes tema varju kõrvale . 
857	NA	 Ta pööras end kogu kehast vaatama - eks Ilona , vanadekodu riistapesija . 
858	NA	 “ Tere Ilona , näe leidsin lillepeendrast omaenda kammi jälle kätte . 
858	NA	 Kas mul pole terav silm ? ” 
859	NA	 “ Tere tädi Juuli , silm on sul tõesti terav , ise üheksakümmend juba ! ” 
860	NA	 “ Öheksakümmend kaks täis . 
860	NA	 Eila sain . ” 
861	NA	 “ Palju õnne siis ! 
861	NA	 Korja endale siit pendrest lilli tuppa . 
861	NA	 Võta misukesi tahad , siin neid küll . 
861	NA	 Tulingi midagi vaasi otsima , kokk käskis , ehk saab hoolealuste isu parem , kui lilled laudadel . ” 
862	NA	 “ Mis vanainimese isust ! 
862	NA	 Vana suu vai seinapragu . 
862	NA	 Kõigel on justkui mültsa maik juures . 
862	NA	 Eks suu ole allitand ja sisikond rikkes , mis muud . ” 
863	NA	 Ilona naeris häälekalt ja vaatas tädi Juuli lahket kortsunägu . “ Nüüd sa küll liialdad väheke . 
863	NA	 Sina oled alati rõõmus tädi . 
863	NA	 Ma vaatan , mõnel teisel oleks nagu halvaks läinud hapukurk mäluda . 
863	NA	 Kas sul on mõni kaval saladus ? ” 
864	NA	 “ On küll . 
864	NA	 Vanamamma kingitus . ” 
865	NA	 “ Sa oled saja-aastane , siis on kingitus ka saja-aastane . ” 
866	NA	 “ On küll . ” 
867	NA	 “ Kas ta ütles sulle midagi ? ” 
868	NA	 “ Kes ? ” 
869	NA	 “ Sinu vanaema . 
869	NA	 Kas ta oli papa mamma või ? ” 
870	NA	 “ Mamma mamma . 
870	NA	 Ta ütles mulle : laps , oia virinad alvemate aegade jaoks . ” 
871	NA	 “ Kas tädi Juuli meelest tulevad halvemad ajad ? ” 
872	NA	 “ Kas Ilona meelest on praegust kõikse alvem , nii et alvem enam tulla ei saa ? ” 
873	NA	 Ilona hakkas jälle naerma . 
873	NA	 Tal on suur naer . 
873	NA	 Suured juuksed ja suur naer . 
874	NA	 “ Oled sina küll üks ! ” ütles ta ainult ja sirutas käe lilli murdma . 
875	NA	 “ Mina oma saladuse öelsin , ää laps , ütle nüüd sina selle maja saladus . ” 
876	NA	 “ Mis saladus ? 
876	NA	 Ei tea ma midagi salajast . ” 
877	NA	 Ilona passitas õisi kimbuks , pea viltu . 
878	NA	 “ Räägitakse , et Mahta suri öösse . 
878	NA	 On see tõsi ? ” 
879	NA	 “ On küll . ” 
880	NA	 “ Räägitakse , et kukkus põrandule maha ja soigus sääl ommikuni ja keegi ei aidand . 
880	NA	 On see tõsi või muidu tühi jutt ? ” 
881	NA	 “ On küll tõsi . 
881	NA	 Öösi oli nooruke sanitar , tema ei jaksanud tõsta ega osanud midagi teha . 
881	NA	 Nuttis teine terve hommiku ja lubas töölt lahti võtta , nii kahju oli tal . 
881	NA	 Teise koridori Manja ka olla kadunud olnud nagu tina tuhka . 
881	NA	 Vanemõde ütles , eks sa võtnud isolaatorist mehi appi , aga tema jälle , et ropud mehed , purjus , ei seisa jalgel , mis neist abi , teevad veel vehkat . ” 
882	NA	 “ Teevad . 
882	NA	 . . mida ? 
882	NA	 Ve-vehkat ? ” 
883	NA	 “ Noh et põgenevad ära . 
883	NA	 Püüa siis veel neid ka . ” 
884	NA	 “ Ütle sellele noorukesele , et tema on õige inimene ja ärgu ta ära mingu , küll arineb . 
884	NA	 Siin arinevad kõik , oolealused viimaks ka . 
884	NA	 Surm on arilik asi , aga mõnele tuleb ta raskelt , ega tema saa kätt ette panna , kui kellegil aeg käes . ” 
885	NA	 “ Kas tädi Juuli ei karda surma ? ” 
886	NA	 “ Mis tast karta . 
886	NA	 Ehk mis sest kartmisest abi . 
886	NA	 Kes ilma tulnud , mõistku ilmast ära minna . 
886	NA	 Ühed lähvad varem , teised iljem , mis sääl vahet , kui igavikuga mõõta . ” 
887	NA	 “ On siis igavik olemas ? ” 
888	NA	 “ Saad vanemaks , akkad tundma . ” 
889	NA	 “ Siis ma tahaks küll rutem vanaks saada , ” naeris Ilona . 
890	NA	 “ Ära taha , see tuleb nõnnagi ruttu küll ! ” naeris ka tema . “ Kas tahad , ma loen sulle Jessenini luuletusi ? ” 
891	NA	 “ Loed ? 
891	NA	 Sul pole ju raamatut ühes . 
891	NA	 Kus ta sul on , kas kapis , ma lähen toon . ” 
892	NA	 “ Inimese kõikse parem raamat on tema pää . 
892	NA	 Mida tal pääs ei ole , seda tal ei olegi , sest kõiki raamatit ei jõua osta ja mis ongi , see võib ühel ilusal päeval ära kaduda , aga pää ei kao nii õlpsasti . 
892	NA	 Ma loen sulle estiks vene keeli , Jessenin kirjutas vene keeli . ” 
893	NA	 “ Sa loed siis vene keeles luuletusi ? ” 
894	NA	 “ Kui keel suus , siis peaks inimene seda kõikse mõttekamalt kasutama . ” 
895	NA	 Ilona istus rohukamarale maha , lillekimp süles . 
896	NA	 “ Murul käimine keelatud , aga murul istumisest pole sõnagi öeldud , ” naeris Ilona oma suurt naeru . “ Mina olen valmis kuulama . 
896	NA	 Aga lõuneks lõpeta ära , siis tuleb mul riistapesu . ” 
897	NA	 “ Ma ei tea , kas ma kõiki ridu mäletan , pää nagu jahusõel juba . ” 
898	NA	 “ Loe , mis mäletad , ükskõik . 
898	NA	 Eks kõige ilusam on meeles . ” 
899	NA	 Ta luges kinnisilmi . 
901	NA	 Ma loen nüüd eesti keeli sedasama . 
901	NA	 Sa kuula , kas kõlab niisamati . ” 
902	NA	 Ja ta luges , silmad kinni , nagu kuulaks oma häält . 
903	NA	 Ööbik laulvat ka kinnisilmi , mõtles Ilona . 
904	NA	 Ilona istus , jalad kronksus , lõngutas käega rihmikutalda . 
905	NA	 “ Vene keeli on nagu ilusamgi , vene keeli on ehtne , eesti keeli järele tehtud , ” ütles tema . “ Mõni rida on jälle eesti keeli ilusam , nagu see , mis ta emale kirjutab : ole rahul , ära vaevle mõttes ! 
905	NA	 Seda ütlen endale iga ommik . ” 
906	NA	 “ Loe veel ! ” 
907	NA	 “ Eesti vai vene keeli ? ” 
908	NA	 “ Ükskõik . ” 
909	NA	 “ Ma loen siis seda et - 
910	NA	 Selle viimased read on eriti ilusad , vaata et kõikse ilusamad , mis ma tean : 
912	NA	 See ongi Jessenini viimane salm . 
912	NA	 Ta pani isi käe oma elu külge ja on nüid ju ammugi surnd , ta on minust akkuraat viis aastat noorem ja võiks ju veel elada ja kirjutada , aga ei . ” 
913	NA	 “ Nii ilus inimene , ja pani ise käe elu külge ! ” ohkas Ilona . 
914	NA	 “ Inimesel olgu see õigus . ” 
915	NA	 “ Aga sina , tädi Juuli , sinust ma räägin kohe vanemõele , teeme mõnel vihmasel päeval luuleõhtu , siis loed kahes keeles ja kõik saavad südame soojaks ! ” 
916	NA	 “ Pai laps , ära sa kellegile räägi , ei mina julge kõikide ees , ma ei ole nii tähtis ! ” ütles tema õige ehmunult . 
917	NA	 Ilona ainult naeris , võttis lilled ja jooksid minekut . 
918	NA	 ( Tädi Juuli ei tea , et tema uus mure on üsna ilma asjata - luuleõhtut ei tule . 
918	NA	 Muidu peaksid nad sajakesi ennast kolmeteistkümnendasse tuppa sisse pressima , kus õhku niigi vähe . 
918	NA	 Nõnda jäävad luuletused vaid tema enda varanduseks . ) 
919	NA	 surm ei ole miski uudis ja elada ei ole rohkem uudis ütleb Jessenin aga tõlkija räägib surmast ja sünnist et sündida on lihtne ja surm on lihtsam veel 
920	NA	 mina ei mäleta oma sündimist nagu varsti ei mäleta ka oma surma aga Zoja sündimist ma mäletan see oli kõike muud kui lihtne võib-olla olin ma liiga vana juba 
921	NA	 vai siis tuleb arvata et Jesseninit on tõlkinud meesterahvas ja mehed ei tea 
922	NA	 Ta käib kolmandat päeva ja kolmandat ööd ühest teise nagu pendel - voodi juurest klaasseina juurde , kus taga priimusel vulisevad arstiriistad tundide viisi , klaasseina juurest ukse juurde , uksest välja koridori , säält vannitoa ukseni ja edasi kempsuni , mis haiseb kloorist , ja jälle vannitoa ukseni , säält õhkub seisnud vee hõngu , ja tagasi palatisse kerogaasi lõhna haistma . 
922	NA	 Nagu pendel jõuab ta uueks tuhuhooks algpunkti tagasi , ta võib võtta voodi raudpäitsist ja seda raputada , ta võib päitsi najal edasi-tagasi kiikuda hirmu ja surma vahel . 
922	NA	 Igatseva pilguga vaatab ta sünnitustoa ukse poole , milletagune teadmatus veel üleeile õudusevärina ihule ajas . 
923	NA	 Kõik riidenagi pulgad on ta üle lugenud - vasemalt paremale ja jälle tagasi , kõik elektrikontaktid seinas , kõik põrandaliistu liitekohad ja linoleumiaugud on arvel . 
924	NA	 Omaette on ta pobisenud , ikka et - 
925	NA	 Ta loeb seda ridahaaval ja sõnahaaval ja tähthaaval ning noored õed ümber laua öölambi valgel naeravad , et baaba nõiub mingis imelikus keeles , ja vahivad üksüheteise sääremarju , et kas sukaõmmelused jooksevad otse , ja kas peab kohendama paremale või pahemale . 
926	NA	 Ämmamoor Anka on vahetuse lõpetanud ja koju läinud , uude vahetusse tulnud ja jälle läinud . 
926	NA	 Kui Anka kolmandat puhku tuleb , imestab kaastundlikult : 
927	NA	 “ Teie ikka veel siinsamas , kulla noorik ! ” 
928	NA	 “ Jumalal on minuga vist kurjad plaanid , ” ohkab tema . “ Aga miks ta mind enne veel nii pikalt piinab ! ” 
929	NA	 “ Oh noorik , ükski ei ole eluks ajaks rasedaks jäänud . ” 
930	NA	 Ämmaemand paneb jaheda käe tema vaevahigis otsaesisele . 
931	NA	 “ Kannatage veel pisut , noorik , tasu on tõesti väga suur ! ” 
932	NA	 Aga tema mõtleb , kuidas ta küll tihkab oma lapsele otsa vaadata , ja kas ta peab kakskümmend aastat lapsele otsa vaadates meenutama , missugust piina see talle valmistas . 
932	NA	 Nagu kistaks ristluid rattal neljaks . 
933	NA	 Ta on oma vaevalise jalutusringiga tagasi ja kuuleb , et ämmaemand peab klaasseina taga arstiga nõu . 
933	NA	 Arst ütleb : 
934	NA	 “ On inimesel ka aru , üle kolmekümne ja tuleb esimest last saama ! ” 
935	NA	 Noh ärge kartke , rohkem ma siia ei tule , otsustab tema , hambad risti . 
936	NA	 Väljakannatamatu valu raksab nimmeluudesse . 
936	NA	 Ta libistab end voodiotsast hoides põlvili põrandale . 
937	NA	 Äkki lööb kõik nagu valgeks ja pöörane rõõm lõhestab keha . 
938	NA	 “ Tubli , noorik , kohe sünnib ! ” hüüatab ämmaemand õnnelikult . 
939	NA	 Kas on tüdruk ja kas on ka armas nagu preilid Hermine , jõuab ta veel mõelda , kui ongi käes . 
939	NA	 Tema Zojakene ! 
940	NA	 Zoja tunnistab teda tõsiselt . 
940	NA	 Vastsündinu silmade otsata meresina kustutab säälsamas kõik kannatused , kogu endise elu . 
941	NA	 ristluud kanged nagu vanal obusel tuleb lõpetada see põllutöö nüid aeg rohtu võtta neid kollaseid tablettisi mis nende nimi oligi kui saab karbi päält lugeda tuleb meele viis minutit seisab meeles niikaua kui tablett suus sulab 
942	NA	 Ta heitis pilgu aiale , nagu oleks aimanud , et see ongi viimne pilk ja kuni lumeni välja on võimalik vaid vaimusilmas näha lilli ja liblikaid , mis siinsamas , teisel pool seina . 
943	NA	 Ta koristas umbrohud ja närtsinud lillevarred Neena prügipange , see sai kuhjaga täis , ta pani kõpla kõige peale raskuseks , et kergem prügi tuulde ei lendaks . 
943	NA	 Pange ei mõistnud ta kuhugi tühjendada , ja kas olekski jaksanud . 
944	NA	 Tal oli põhimõte , et alustatud töö tuleb lõpetada , aga see siin pidi küll jääma . 
945	NA	 ega see ääd tähenda Vändra vanad naised ütlevad et kartulavagu ei tohi pooleli jätta mingu nii pimedaks kui lähab tuleb käsikaudu lõpuni võtta 
946	NA	 jääb vagu pooleli jääb ka elu pooleli 
947	NA	 Ta jõuab Volli linnurohus õuele alles valgehämarikus . 
947	NA	 Proua Alla ei saanud sõitma hakata enne kui tööpäev läbi , nõnda see hiljaks jäämine sünnib . 
947	NA	 Kogu suguvõsa on maja taga kartulis küürakil . 
948	NA	 “ Tere jõudu , Jumal appi ! ” hõikab tema üle pistandaia . 
949	NA	 Vastab oma kümme häält , seljad aetakse sirgu , käega tasutakse seljasooni . 
949	NA	 Volli viskab teda emakartuliga ja küsib : 
950	NA	 “ Mis bussi päält sina tuled vai oled erabussi käima saand ? ” 
951	NA	 “ Naabriproua tõi mind Moskvitsiga , ta ütles Pärnu asja olevat . ” 
952	NA	 “ Kutsu siis oma korterinaaber tuppa , paku piima-leiba ja mett , meie tuleme ka varsti , ” ütleb Volli . 
953	NA	 “ Proua Alla juba läind . 
953	NA	 Pole tast sinist suitsugi enam Vändra vahel . ” 
954	NA	 “ Vaata siis niisama ringi , ega sul tasu käsa määrima akata , meil töö otsakorral , ” ütleb Volli . “ Jõudsid aameni ajaks platsi . ” 
955	NA	 “ Ega minust olegi käe määrijat . 
955	NA	 Ei tea , kas tulin abiks vai ädaks . 
955	NA	 Aga ma püian pliita alla tule saada ja õhtaks midagi lauale panna . ” 
956	NA	 “ Tee piima-tangusuppi , ” ütleb Volli . “ Eeringat kõrva ja aitab easte . ” 
957	NA	 “ Eks ma proovi . ” 
958	NA	 “ Mis ! 
958	NA	 Kas oled linnakivide pääl supikeedu unustand ! 
958	NA	 Tema proovib ! 
958	NA	 Õige mul saks ! ” 
959	NA	 Aga temal on parem käsi lahases ja pindega kaelas . 
959	NA	 Niipaljukestki ei viitsi nad näha , et mul käsi kaelas , kõik ninapidi kartulas muudku , mõtleb tema , kui kööki astub . 
960	NA	 Ta hakkab vasemat kätt õpetama , aga sellest ei ole esiotsa tulu . 
960	NA	 Pott on hommikuse pudruga koos , ära korbatanud , mil viisil sa kratsid , kui kinnihoidvat kätt pole , pott käib pliidi pääl ratasringi nagu käsikivi . 
960	NA	 Ei jää muud üle , pott põrandale tõsta , jalgade vahele suruda ja sel kombel harida . 
960	NA	 Selle juures oskab ta haiget kätt osatada , nii et see nurisema hakkab . 
961	NA	 Kui Ruudi kööki astub , leiab ta tädi haoraiepakul istumas ja kaelakätt kiigutamas . 
962	NA	 “ Mis lapsi sina ällitad ! ” imestab Ruudi . “ Ma tulin vaatama , kas agu on vai peab raiduma . 
962	NA	 Nüid näen , et pole raiepakkugi mitte , oled sellest endale sohva saand . ” 
963	NA	 “ Agu on , ainult alla-ajaja on sant , ” kostab tema . “ Poleks ma bussi pääle saandki , ühe käega oma pampudega , ää et proua Alla oli nii vastatulelik . ” 
964	NA	 “ Mina sain ühe käega ja pampudega küll bussi pääle , ” ütleb Ruudi . “ Olen alati saand . ” 
965	NA	 “ See on isevahe , sina oled ühe käega juba lapsest , mina alles arjutan . 
965	NA	 Ja mis pampusid meesterahval ongi . 
965	NA	 Vahi minu kandamit . ” 
966	NA	 “ Mis varandust sina nii tarid , naisterahvas ! 
966	NA	 Kartsid kodu tulekahjut vai ? 
966	NA	 Kas Alla poiss mängib juba tuletikkudega , et pidid kõik kaasa võtma ? ” 
967	NA	 “ Võtsin üht ja teist külakostiks . ” 
968	NA	 “ Kosti tervele külale . 
968	NA	 Väga tore . 
968	NA	 Räägi , mis suga siis juhtus . ” 
969	NA	 “ Keerasin ennast külili . 
969	NA	 Asvaldi pääle nii pikk kui lai . 
969	NA	 Käsi mitmeks puru . 
969	NA	 Mis siis veel saab , kui talv ja libe tuleb . ” 
970	NA	 “ Siis tuleb talv ja libe . 
970	NA	 Mida sa oma käega ei saa , ütle , ma teen . ” 
971	NA	 “ Näituseks lauda pühkida . ” 
972	NA	 “ Aga palun ! ” ütleb Ruudi . “ Tule ja õpi . 
972	NA	 Näed , leivaraasukesed laapad kokku , pühid need ilusti ühte lauaserva , siis paned lapi käest , siis paned pihu serva alla ja päkaküljega tõmbad purud lipsti pihku . 
972	NA	 Kõik ! ” 
973	NA	 “ Kuda ma puru prügipange saan , kui kaan on pääl ? ” 
974	NA	 “ Ei ole ju kaant . ” 
975	NA	 “ Linnas on . ” 
976	NA	 “ Võtad enne kaane ära . ” 
977	NA	 “ Ei seisa meeles . ” 
978	NA	 “ Pitsitad peo kokku , lükkad päkaküünega kaane üles . 
978	NA	 Kõik ! ” 
979	NA	 “ Väga uvitav . 
979	NA	 Kes sulle õpetas , kas mamma Marie ? ” 
980	NA	 “ Küll äda õpetab . ” 
981	NA	 Ukselink peos , tõmbas tädi Juuli kopsud õueõhku täis , justkui jätkuks sellest alumise koridori läbimiseks . 
981	NA	 Ta ei jõudnud hinge pidada kauem kui esimeste tubadeni . 
982	NA	 lapsest sai trihvaad mängida ja inge kinni oida nii kaua kui tarvis ainult südame tuksumist ei saand seisma see peksis rindus ja siis oli tunne et see ääl peidukoha reedabki 
983	NA	 Kolmeteistkümnendas toa vahetati voodipesu . 
983	NA	 Sanitar kamandas hoolealust , et too tuharaid tõstaks , aga hoolealune ei võtnud vedu . 
983	NA	 Kas ei olnud armulises tujus , mõtles : näis-näis kuidas sa saad , kui ma mitte ei tõsta , surun hingamise kõhu põhja ja olen raskem kui muidu , mina ei lase ennast igaühel kamandada . 
983	NA	 Või siis oli ta juba kustunud , juba ärakil . 
984	NA	 Jälle tuli see mõte , mis mõni kord varemgi . 
984	NA	 Et õiglane saatus mõõdab igaühele täpselt tema soovi kohaselt . 
984	NA	 Nagu Puškini muinasjutus kolmest õest . 
984	NA	 Vanem tahtis tsaari köögimamsliks , keskmine tsaari kangakudajaks , aga noorim tsaaripoegade sünnitajaks . 
984	NA	 Noor tsaar juhtus mööda minema ja neiukeste soov läks täide . 
984	NA	 Ja mis sai - vanemad õed hakkasid nooremat vihkama ja hukka saatma , et see oli julgenud enamat soovida , kui nemad olid mõistnud . 
985	NA	 Nõnda ka siinsed asukad . 
985	NA	 Kas nad küll ja küll pole elu jooksul nurisenud liigse töökoorma pärast ja igatsenud muretut elu , ainsagi mureta elu . 
985	NA	 Nüüd on see lõppeks käes , ainsagi mureta elu , söö ja maga , ning pole vaja end vaevata isegi potil käimisega mitte . 
985	NA	 Igatsus on ülemääragi täitunud , ainult nad ei tunne oma soovi ära - nende meelest on saatus neid petnud . 
985	NA	 Neil oli oma arusaam rikkusest - et rikkad inimesed ei pea millegagi tegelema , magavad muudkui lõunani ja söövad end silmini täis . 
985	NA	 Ja saatus andiski võimaluse seda rikkuse mudelit vaestemajas proovida . 
986	NA	 mõnele mõõdab saatus jälle seda mida ta kõikse rohkem on põlanud vai kartnud et ta saaks ühekorra üle oma põlgusest ja kartusest ning näeks et seegi on elu eks mina olen vanadekodu kartnud ja põland 
987	NA	 Ta ei leidnud oma sinisetäpilist Krasnodari veekruusi . 
987	NA	 Ta veeretas kollast tabletti sõrmede vahel , vaatas võimalikud ja võimatud kohad veel kord üle , silmas öökapi taha ja voodi alla , aga mida polnud , seda polnud . 
988	NA	 “ Misasja sa sääl pahmerdad , magada ei anna ! ” porises Elmira . 
989	NA	 “ Kus mu kruuk on ? 
989	NA	 Minu sinisemummuline kruuk ? ” 
990	NA	 “ Ah see . 
990	NA	 Friide sängi all , võta säält . ” 
991	NA	 “ Mis teeb minu kruuk Friide sängi all ? ! ” 
992	NA	 “ Mina viisin , Friide tahtis , ” ütles Elmira läbi haigutuse . 
993	NA	 “ Kas minu joomakruuk on siis mõni ööpott vai ! 
993	NA	 Tule taevas appi ! ” 
994	NA	 “ Mitte seda , tädi Juulikene ! 
994	NA	 Friide lihtsalt tahtis rohtu võtta ja käskis vett tuua ja sinu kruusis oli paras jagu vett ja Friide jõi selle ära ja pistis kruusi sängiserva alla , et keski pääle ei koperdaks . 
994	NA	 See on täitsa terve , vaata ise , tädi Juulikene ! ” 
995	NA	 Kruus oligi terve , aga kas ära mõnitamata ? 
996	NA	 tilk vett põhja pääl vesi vai kusi peab oolega uhtma ja palju veega kui vett muidugi on vahel ei ole ka iseäranis siis saab otsa kui vannipäev on 
997	NA	 Vannitoa uks oli kõvasti kinni . 
997	NA	 Seestpoolt kuuldus nagu kobinat ja labinat - või pettis kõrv . 
997	NA	 Ta vajutas linki kõigest jõust . 
998	NA	 “ Ihii , sina oled sama loll kui minagi ! 
998	NA	 Ega siis vana inimene krampi maha murra ! ” 
999	NA	 Ta pöördus kogu kehaga vaatama - eks Selma , see pisike köödsu . 
1000	NA	 “ Mispärast siis kohe loll , kui uks käibki raskelt . ” 
1001	NA	 “ Sääl kasitakse hoolega . 
1001	NA	 Kaks sanitari löödi platsi . 
1001	NA	 Tea kas õige kontrolle oodavad vai . ” 
1002	NA	 “ Mis meil kontrollidest . ” 
1003	NA	 “ Meil neh . 
1003	NA	 Aga sanitaridele tehti jalad alla , ihii ! ” 
1004	NA	 Ta võttis Selma kõrvale istet , ühes käes tablett ja teises sinisetäpiline kruus tilga veega . 
1004	NA	 Istu kui väljanäitusel , aga tuppa tagasi ei taha ka minna . 
1004	NA	 Kaua nad sääl ikka küürivad . 
1005	NA	 “ Ma unetasin ennist hambad pesuruumi . 
1005	NA	 Äkki lasevad veega alla . ” 
1006	NA	 “ Ambad nüid valamust alla lähvad . ” 
1007	NA	 “ Aga kempsust lähvad . 
1007	NA	 Ma olen mitu korda lasnud . ” 
1008	NA	 “ Nisukest asja kuulen küll esimest korda , ” imestas tema . 
1009	NA	 “ Nojah , mis nad siis sunnivad - pane suhu ja pane suhu , vahi misuke sa välja näed , pane suhu ! ” 
1010	NA	 “ Kesnad ? ” 
1011	NA	 “ Miniad . 
1011	NA	 Mul on üksainumas poeg , see on tossike , see ei ütle , aga mu kolm miniad ! 
1011	NA	 Käisid kordamööda - kui ma veel kodu olin - ja mutku norisid : pane protees suhu ja pane protees suhu ! 
1011	NA	 Viskasin siis kempsuauku ja tõmbasin vee pääle - kadunud ! ” 
1012	NA	 nii see naisterahva allakäik edeneb - untertalje pitsitab ei panegi las rinnad loppuda pääle kes vanainimest vahib siis ei viitsi miidri aake kinni panna sukad ripakil kel kole vaadata see ärgu vahtigu siis teevad kunstambad tüli viska suhvlisse silma alt ära vaevast valla 
1013	NA	 Lapsed on juba riides ja vinguvad esikus , kuid proua Alla tormab mööda korterit , nagu oleks tal tuul hänna all . 
1014	NA	 “ Tädi Juuli , ega teie ei ole mu käekella näind ? ” viskab proua Alla mööda jooksul nagu pahvaku külma vett näkku . 
1015	NA	 “ Kui te seda mõtlete , siis mina ei ole võtnud , ” ütleb tema . 
1016	NA	 “ Ei ega , ” ütleb proua Alla ja kaob suurde tuppa , et hetke pärast köögist ilmuda . “ Jätsin nagu vannituppa seebiriiulile , aga ei ole , ei tea , kuhu olen pistnud . 
1016	NA	 Ma ei saa ju ometi ilma kellata minna ! ” 
1017	NA	 Tema läheb oma tuppa ja paneb ukse kõvasti kinni . 
1017	NA	 Peaks proua Alla ometi oma kella kuskilt tubadest leidma , palvetab ta südamest , kui leiab pärast vannitoast , siis hakkabki arvama , et tädi Juuli lõi kartma ja pani tagasi . 
1017	NA	 Kedagi teist ju siin võtmas pole . 
1018	NA	 Laste hääled kaovad trepist alla . 
1018	NA	 Korter jääb tühjaks ja päratuks . 
1018	NA	 Veel tühjemaks ja päratumaks jääb tema süda . 
1019	NA	 võib-olla proua Alla ei mõtelnudki pahasti küsis nagu teiselt pereliikmelt kas oled näind kuhu ma pistsin kumb meist nüid oli ülekohtune 
1020	NA	 “ Kas sa ei kuule enam häste ? ” küsis Selma . 
1021	NA	 “ Ega ma easte ei kuule küll . 
1021	NA	 Vahel ei akkagi kuulama , mõtlen niisama muidu . ” 
1022	NA	 “ Mis sa mõtled ? ” 
1023	NA	 “ Niisama . 
1023	NA	 Oma elu ja . 
1023	NA	 Vahel mõtlen , mis ma lugend olen . 
1023	NA	 Vahel jälle mõne imeliku sõna üle . ” 
1024	NA	 “ Minust on see imelik , et meid siin memmedeks kutsutakse . 
1024	NA	 Kellel lapsi pole olnud , kas neil pole paha , kui osatatakse nagu . ” 
1025	NA	 “ Kudas siis üida ? 
1025	NA	 Eit on paha , kuigi taat ju ei ole . 
1025	NA	 Moor on paha , kuigi vaar ei ole . 
1025	NA	 Ämm on paha , äi ei ole . 
1025	NA	 Mutt ei kõlba oopiski . ” 
1026	NA	 “ Mutt on veel see kõige hirmsam . ” 
1027	NA	 Ta on heegeldustöö kõrvale pannud ja istub oma toas videvikku pidades . 
1027	NA	 Vändras peeti ikka videvikku . 
1027	NA	 Ja nii hoiab mõne kopiku elektri päält kokku . 
1027	NA	 Egas inimese mõtted ole nii halvad , et neid tingimata lampidega valgustama peab . 
1028	NA	 Keegi rõhub ust , üsna madalalt , aga mitte kõige madalamalt . 
1028	NA	 Küllap see proua Alla poiss on . 
1028	NA	 Ongi . 
1029	NA	 “ Tädi Juuli , ma tulin vaatama . . . mis sa siin istud pimedas nagu mutt ! ” 
1030	NA	 “ Nii ei ole ilus rääkida , poja . ” 
1031	NA	 “ Sa ju oled nagu mutt ! ” 
1032	NA	 “ Kes sulle nõnna õpetas ? ” 
1033	NA	 “ Emme . ” 
1034	NA	 “ Mine siis ära oma emme juure , kui sa nii räägid ! ” ütleb tema ja lükkab poisi uksest välja . 
1035	NA	 Kui ta pärast köögis priimust pumpab , võtab ta teema üles . 
1036	NA	 “ Mispärast te mind omakeskis mutiks nimetate ! 
1036	NA	 See ei ole ilus , laps kuuleb ja ütleb ka . ” 
1037	NA	 Proua Alla ei saa esiotsa aru või teeb nagu ei saaks . 
1037	NA	 Siis hakkab naerma . 
1038	NA	 “ See pole üldse see ! 
1038	NA	 Me lugesime üht lasteraamatut , “ Muti metroo ” . 
1038	NA	 Täna ma jutustasin sellise loo , elas kord mutt , kel oli metroo , justnagu päris , kuid uuem ja pisem , selle ta kaevas ja ehitas ise . 
1038	NA	 See on see loom , kes elab maa all pimedas . 
1038	NA	 Eks poisil tuli meelde , kui nägi teid pimedas istumas . ” 
1039	NA	 “ Ma ei usu . 
1039	NA	 Küllap te omakeskis ikke nii räägite , kust laps muidu võtab . ” 
1040	NA	 Tema ise küll on mõttes ka öelnud : proua Alla . 
1041	NA	 “ Räägi sulle või seinale . 
1041	NA	 Olgu , lähen ära . 
1041	NA	 Ei mina viitsi siin kauem passida . 
1041	NA	 Võtku endale , kui tahavad , ” ütles Selma . 
1042	NA	 “ Kes siis teise proteese võtab ! 
1042	NA	 Need ei sünnigi ju kellegile ! ” 
1043	NA	 “ Ära ütle ! 
1043	NA	 Ei nemad küsi . 
1043	NA	 Miina rääkis , et kui teda siia toodi , siis röövitud siinsamas pesuruumis kõik hilbud seljast , lausa kahekesi tuldud kallale ja kistud viimane särk ka maha . 
1043	NA	 Kohe soojalt panid oma selga , üles Miina . 
1043	NA	 Silmakirjaks lastud talle siis väheke vett peale ja antud vanad katkised riigi riided . 
1043	NA	 Miina on väga mures , mis küll saab , kui ta ükskord koju peaks minema . ” 
1044	NA	 “ Kuule nüid juttu ! 
1044	NA	 Eks ta riided pesta tahtsid . ” 
1045	NA	 “ Oled sina ka üks ! ” ütles Selma ja kõndis minekut . 
1046	NA	 Ta seisab tagatoas , käed harevil , et vastu kleiti mitte puutuda . 
1046	NA	 See on valge ja nii kerge , et hakkab sõrmenaha külge kinni . 
1046	NA	 Puust raamiga hää suuruke peegel on seinalt maha võetud ja põrandale kapi najale tõstetud . 
1046	NA	 Ta piilub ennast häbelikult , ta on nagu tõrgeski - mamma ja Marie võiks nüüd tõesti juba jätta tema ümber keerutamise . 
1047	NA	 “ Mamma , miks minul nii ilusat leerileiti polnd ? ” küsib Marie . 
1048	NA	 “ Sul oli ju . ” 
1049	NA	 “ Ei olnud . 
1049	NA	 Polnd ültsegi nii ilus kahar . ” 
1050	NA	 “ Jaansoni poodis polnd valget riiet rohkem kui kuus küünart . 
1050	NA	 Ei andnud kaharamat välja . ” 
1051	NA	 “ Minnud Pärnu nagu nüid . ” 
1052	NA	 “ Pärnus kallim . 
1052	NA	 Papal polnd seekord raha , oli just talu osamaksu tasund . ” 
1053	NA	 “ Juuli oleks võind täna minu leidiga minna , see ju kappis ilus sile küll . ” 
1054	NA	 “ Jäta nüid , lapseke . 
1054	NA	 Nii vaene ei ole mamma ka mitte , et mõlemale ei jõuaks õmmelda lasta . ” 
1055	NA	 “ Sa oled isi ilusam , las mul siis olla leit ilusam , ” leiab tema vaigistuseks . “ Päälegi pole meie leidid ühekorraga näha . ” 
1056	NA	 Ta teeb endale viimast korda pleti pähe ja ongi valmis minema . 
1056	NA	 Marie hoiab talle üsna külje alla , nagu oleks kangesti hooles , kas kõik ikka näevad , kelle õde see valge nöpsik on . 
1057	NA	 Tema on väga õhevil , ei kuula Marie vadinat , et mitte esimest vastutulijat maha magada . 
1057	NA	 Kes esimesele armulauale minejale estiks vastu tuleb , selle moodi su elu kujuneb . 
1057	NA	 Küll tahaks , et aaptegimamsel vastu tuleks , aga see läheb nendega samas suunas . 
1058	NA	 Kirikupärnade all taatsab vastu ei keegi muu kui Kummi Kaie . 
1058	NA	 Nii Kaiet hüütakse , mehed ütlevad , et lõdva püksikummi pärast . 
1058	NA	 Kaiel ju kolm sohilast . 
1059	NA	 Marie märkab varem ja püüab teda küll teelt sirelipuhmastesse tõmmata , aga tema ei anna järele , ei usu valge kahara kleidi pärast teab kuhu pugeda . 
1060	NA	 Ta vaatab julgelt oma saatusele otse silma ja see temale ka . 
1060	NA	 Kui ta Kaiest mööda saab , teeb vasema kontsa pääl kolm või neli tiiru - ennustus tühi ! 
1060	NA	 Oleks olema , viskaks veel tuhka ka Kaie jälgedesse . 
1061	NA	 Ei mina lase ligi ühtegi poissi , tõotab ta endale . 
1062	NA	 Sellest saab hing kindlam , kuid rõõm oodatud päevast on rikutud , nagu oleks koheval kleidil must käpajälg , mida ta varjama peaks . 
1063	NA	 see kondsa pääl keeramine ikke aitas ka sest vallaslapsi saatus ei annud aga vist sai ülearu tiirutud oma last ka pole enam elavaks 
1064	NA	 Pesuruumi uks krampsatas krambist lahti , kaks õhetavat kirju kitliga naist astusid välja kui saunalised . 
1065	NA	 “ Vaata ette , tädi Juuli , ära kuku , põrand alles märg ! ” ütles sanitar Valli . 
1066	NA	 “ Ei see kuku , kelle kukkumine ette pole nähtud , ” ütles tema . 
1067	NA	 Esimene suurem rõõmutuhing oli tal koolilaskepäeval . 
1067	NA	 Nüüd teeks küll ei tea mis ära ! 
1067	NA	 Mõtle , vallakool läbi ! 
1067	NA	 Oled iseoma peremees , nagu Volli , nagu Marie , võid söömalauas sõna sekka öelda ja papa ei vaata sedasi altkulmu otsa , et kas pink kõnelema hakkas . 
1068	NA	 Kuusehekk koolimaja ümber kohiseb suure kevade tulekust . 
1068	NA	 Tuul lehvitab pikka undrukut ja kisuks juukseidki , kui need poleks kõvasti pletis . 
1068	NA	 Lasipuu ääres seisavad võõrad hobused - võigud , kõrvid , raudjad , kimlid , rublatükilised ning nosivad pääkottide seest , seda ninaga suupärasemaks visates . 
1069	NA	 Teda hobune ei oota , ta on siitsamast , alevi vahelt . 
1069	NA	 Kõik naispooled on ometi vasta tulnud - mamma ja vanamamma ja Marie , et koolijuhataja juttu kuulata ja silmi pühkida ja kirikulaule laulda oma vanas armsas koolimajas . 
1070	NA	 “ Sul on nüid ää meel küll , Juulikene ? ” küsib mamma . 
1071	NA	 “ On küll , mamma ! ” ütleb tema suure häälega ja langeb säälsamas mammale kaela . 
1072	NA	 “ Millest sul kõikse suurem äämeel on ? ” küsib mamma , kui jälle hingata saab . 
1073	NA	 “ Vene keelest , ” ütleb tema . 
1074	NA	 “ Et vene keele selgeks said ? ” 
1075	NA	 “ Ei mitte ! 
1075	NA	 Et vene keelt eluilmas enam murdma ei pea ! ” 
1076	NA	 kas seda ütelust pidi siis mitu aastakümmet ääks tegema sääl Kubanimaal 
1077	NA	 Proua Alla tuleb tuisates kööki , puistab lauale kapsast ja kurki ja tomatit ja mis sääl on . 
1077	NA	 Turukotti tühjaks kraamides vadistab proua Alla rõõmsalt . 
1078	NA	 “ Tädi Juuli , kas kujutate ette , mis täna oli ! 
1078	NA	 Ei , te ei kujuta ! ” 
1079	NA	 Tema on parajasti kummargil oma nurgas , tellib priimuse leeki madalamaks . 
1079	NA	 Magusad kaalikalõhnad pahvivad katla kaane vahelt . 
1080	NA	 “ Mis siis nii toredat oli ? ” teeb ta end huvi tundma . 
1081	NA	 “ Ei , mis toredat ! 
1081	NA	 Võib-olla ei peaks ma seda teile üldse rääkima , aga see on nii peast põrunud lugu ! ” 
1082	NA	 Tema ajab end sirgu ja jääb ootama , mis see ka ei oleks . 
1082	NA	 Ta märkab , et on proua Allast pool pääd lühem . 
1083	NA	 “ Üks Vikerkaare tänava naine , ma õieti ei teagi , kes ta on , me pole tuttavad , aga ta pidas mu kinni ja ütles midagi väga ootamatut . 
1083	NA	 Ta ütles : ma tean küll , kes te olete ja olen tahtnud ammu küsida , kuidas teie , noor inimene , küll selle kommunistiga ühisköögi peal läbi saate . 
1083	NA	 Ma ei taibanud esiti , arvasin , et ta ajab mind kellegagi segi , aga ta tundis teid ja et Venemaa eestlane . 
1083	NA	 Võõrad inimesed teavad ikka kõige paremini , minul poleks midagi seesugust pähegi tulnud . ” 
1084	NA	 Külm käsi näpistab teda südame ümbert . 
1084	NA	 Aga ta võtab ennast kokku . 
1085	NA	 “ Kudas kellegile . 
1085	NA	 Sääl olin vassist , siin kommunist . ” 
1086	NA	 “ Et seal fašist , see on arusaadav , aga siin . . . kas mõni veel on nii arvanud ? ” 
1087	NA	 “ Kudas siis . 
1087	NA	 Esiotsa muud ei kuulnudki . 
1087	NA	 Oleks seda ette teadnud , poleks tagasi tulnud . 
1087	NA	 Vai ei , ega sääl ka elu poleks olnud , nisukesed ajad tulid pääle . 
1087	NA	 Inimene seisku paigas omade keskel , muud midagi . 
1087	NA	 Kui ta kord ära läheb , siis arvestagu , et tagasi tulles ei leia endist aega ega endisi inimesi enam eest . 
1087	NA	 Siis aised valesti ja kogu lugu . ” 
1088	NA	 “ Tädi Juuli , kas tahad ka lehte näha ? ” küsis Elmira , niipea kui ta tuppa oli jõudnud . 
1089	NA	 “ Ma väheke vaataks küll , ” ütles tema ja võttis mööda minnes Elmira jalutsist Edasi-lehe . 
1090	NA	 Madde ja Friide magasid endistviisi . 
1091	NA	 “ Surmakuulutusi ikke vaja silmata , ajaga kursis olla . ” 
1092	NA	 “ Ei mina tunne siin kedagi . 
1092	NA	 Minu omad kõik ju läind ja ees ootamas . ” 
1093	NA	 ” Ilus on ikke lugeda , vahel on nii ilusad kuulutused ja noored inimesed . ” 
1094	NA	 “ Vanast ma vaatasin kõikse enne kinukuulutused üle , mina olin kõva kinuskäija . 
1094	NA	 Mul Tallnas sõbraana Miina , see ju öheksakümmend täis , aga käib veel ikke , kepp seltsi võetud . 
1094	NA	 Kusse vanal inimesel minna , kes teda oodab . 
1094	NA	 Talvel , siis on isevahe , siis libedaga ei lähe . ” 
1095	NA	 Ta tõstis tooli akna alla . 
1095	NA	 Luges : 
1096	NA	 “ Esmaspäev , 10. august 1982. ” 
1097	NA	 kuupäev on ainumas asi mis lehes tõsi kõik muu on väljamõeldis vai lausa mula ütles Ruudi ühekorra ja nüid tuleb see mulle ikke meele kui lehe kätte võtan Ruudi ütelus nagu takjas 
1098	NA	 Ega lehes tõesti midagi lugema meelitavat olnud , kauged ja võõrad tundusid need murelikud ilmaasjad ja ülevoolavad töörõõmud . 
1098	NA	 Tema oleks nagu oma teekonnal teise harru keeranud ja maailm teise . 
1099	NA	 Üks siiski oli . 
1099	NA	 Ta nihutas prille ninaseljal , keeras end valguse peri ja luges . 
1100	NA	 ameerika sõjardite mõttetult julm ja kuri tegu nõudis sel päeval seitsekümmend vi is tuhat inim elu nagasaki tuhanded elanikud ja irosima ning teiste linnade esindajad kogunesid rahu parki ameerika aatom pommi rünnaku ohvrite mälestamisele kell üksteist null kaks akkasid linnas kõlama rahu kellade ääled tehase sireenid ning laeva viled 
1101	NA	 õige küll sellest ju palju räägitud ja loengul olen käind ja kinu näind see oli ju akkuraat minu sünnipäev viiskümmend viis sain tookord 
1102	NA	 on ilmas ikke irmsaid asju ja mõni irmus päev on pikk nagu aasta 
1103	NA	 See pulmahommik on õige vaikne : ajad ju segased . 
1103	NA	 Sõda ei küsi armastusest , aga armastus ka ei küsi sõjast . 
1103	NA	 Istutakse laua ümber . 
1103	NA	 Laud on lookas nagu eesti pulmades kombeks , toiduainetega on küll kitsas käes , aga ega siis talupoeg nälga näe . 
1104	NA	 Tema vaatab , et noorrahvas tuleb õige häbelikkude nägudega magadiskambrist ära saali pulmaliste sekka . 
1104	NA	 Siin elu juba kihab . 
1105	NA	 “ Ääd uut aastat ! ” hüütakse neile igast nurkast . 
1106	NA	 “ Õnnelikku aastat 1919 ! ” hüüab eile äiaks saanu , õllekapp ja tuju üle voolamas . “ Õnne noortele ! 
1106	NA	 Õnne langudele ! ” 
1107	NA	 “ Peidmees-poiss , kuda see mullu võetud noorik ka mekkis ? ” kilkab Tireli-Kaarel . “ Küll sul aga vedas , üheainumase ööga sai naine terve aastanumri vanemaks ! ” 
1108	NA	 Tireli-Kaarel sihuke ongi , nagu pudelikorgi pääle astub , nii suu tireleid pillub . 
1108	NA	 Keegi ei tarvita tema päris nime . 
1109	NA	 Tema läheb istub eemamale , mamma juurde , kaugemale va Tirelist . 
1109	NA	 Ta vaatab , kuidas värskel ämmal annab askeldada , käsikambri ja saali vahet kedrata . 
1109	NA	 Peaks talle ehk abisse asuma . 
1110	NA	 Suur valge on juba väljas , kui uksele põmmima hakatakse , kuulda et püssipärade ja saapakontsadega . 
1110	NA	 Kõik kohkuvad vait , aga või sa pidu peidad . 
1110	NA	 Püssimehed lastakse sisse . 
1111	NA	 Vallavanem Jürgens astub ette ja küsib , mis mehi ollakse . 
1112	NA	 “ Venelased ja valged , ” tuleb vastus . 
1113	NA	 Vändra maaler Karl Sagar on neil ligi võetud , kas teejuhiks või seletajaks , see mees on vene keele porssija ning tuntud punasepoolne . 
1113	NA	 On püssimehed siis valged või ei , mine võta kinni , ühesugused karvased on nad kõik , keda nähtud . 
1113	NA	 Vallavanem teeb märgi , et hoitagu keel hammaste taga . 
1114	NA	 “ Andke punased välja ! ” nõutakse . 
1115	NA	 Vallavanem teeb pulmavanemale märgi , ja kutsumata võõrad palutakse lauda . 
1115	NA	 Need ei tõrgu moodupärastki mitte , eks süldikausside ja verivorstide vahel paistavad va halja pikad kaelad . 
1115	NA	 Ja õlletoopides kobrutab . 
1116	NA	 Viie minutiga lähevad lõuad ja silmad läikima , kasukad võetakse seljast , saapad aetakse maha . 
1116	NA	 Tehakse ennast igatepidi koduseks , mõni riputab püssigi nagisse kõlku . 
1117	NA	 Tema vaatab seda imestades , ta on mõisas küll näinud vene rändlauasaagijaid , kuid need ei haisenud nii vängelt . 
1118	NA	 Kui püssimehed on küpsed , loodetakse tasa ja targu asja arutada . 
1118	NA	 Aga või sa venelasega läbi rääkida saad ! 
1119	NA	 “ Punased välja ! 
1119	NA	 Õiglase kohtu ette ! ” müristab ninamees , kui esimene nälg aetud . 
1120	NA	 Söömariistad pühitakse üle serva põrandale , lina äiatakse kapsaleemest kuivemaks varrukaga , mingi nimekiri raksatakse lauale sellisel hool , et kausid ja kannud kokku kilksatavad . 
1121	NA	 Palju päid kummardab nimekirja kohale . 
1122	NA	 Taeva arm ! 
1122	NA	 Esimesena on kirjas vallavanem ise ! 
1122	NA	 Tema järel vene varesejalgades pea kõik kohapidajad , kõrtsmik ja meier ja koolijuhataja ja muud antvärgid , kes endal vasakpoolsusegi pattu ei tea olevat , saati siis veel punaveresust . 
1123	NA	 Äkki on need vantkad ikkagi punased ? 
1123	NA	 Tulid haneks tõmbama ? 
1124	NA	 “ Mis mehi te olete ? ” küsib vallavanem jälle . 
1125	NA	 “ Palahhovitši mehed , ” öeldakse uhkelt . “ Kuulsad mehed . ” 
1126	NA	 Saa sellest siis targemaks . 
1127	NA	 Vallavanem vaatab Sagari Karlale otsa , see peaks ju teadjam olema , aga Karla kehitab muudkui pükse ja on näost nagu veidike imelik . 
1128	NA	 “ Meie ei kingi ühelegi punasele närukaelale ! ” kinnitab päälik . “ Hakkame aga pihta . ” 
1129	NA	 Pea kõik , kes nimekirjas , on pulmas . 
1129	NA	 Pea kõik , kes pulmas , on nimekirjas . 
1130	NA	 Prouad ja mamslid ja emandad näitavad oma rõivaid ja ehteid ja küsivad : on siis mõnel punasel midagi hinge taga ? on neil tõulehmi ja tõuhobuseid , on neil salved vilja ja lakad heinu ja aidad toidupoolist täis ? 
1130	NA	 Peremehed astuvad ette ja küsivad : on siis punastel reialuses vedruvankreid ja rehepeksumasinaid , on neil rukist külvatud kümnele tiinule ja palgimets kasvamas tosinal tiinul ? 
1131	NA	 Palahhovitši mehed jäävad üsna vagaseks . 
1131	NA	 Päälik viskab pilgu Sagari Karla poole , päälikul näikse midagi koitvat ja ta hakkab üle näo irvitama . 
1132	NA	 “ Kui nii , siis tahame seda kõike näha , ” ütleb päälik pärast omakeelset arupidamist . 
1133	NA	 Terve selle õndsa öö trambivad püssimehed kõvaks taluõuede jõululund . 
1133	NA	 Vooriga võetakse kaasa , mis silm näeb ja süda ihaldab . 
1134	NA	 “ Punaste peksmiseks läheb palju kraami vaja , “ seletatakse . 
1135	NA	 Maaler Sagar on neil aina kaasas kui asjamees , mõned panevad tähele , et meest peetakse kahe püssimehe vahel . 
1135	NA	 Ja keskhommikul , kui idataevasse kerkib koidukuma , riputataksegi teejuht kõrge kõivu okstesse kõlku , enne kui Vändra selja taha jäetakse . 
1136	NA	 Kui temal Sagarist nagu kahju on , ütleb vallavanem : 
1137	NA	 “ Jäta nüid , kulla Juuli ! 
1137	NA	 Nimekiri oli Karla käekirjaga tehtud . 
1137	NA	 Eks ta vaeseke ootas vist punaseid , aga suskas tähtsa paberi valgetele . 
1137	NA	 Ühe õnnetus on teiste õnn . ” 
1138	NA	 ma olin sääl pulmas vanapiiga juba kakskümmend kaheksa täis sul ju vanatüdreku ais külges ütles Tireli Kaarel ma läksin ära mamma kõrvale et minu ais vanapoissi ei äiriks 
1139	NA	 Kui ta Kaiest mööda saab , teeb vasema kontsa pääl kolm-neli tiiru . 
1139	NA	 Ei mina lase ligi ühtegi poissi , tõotab ta endale . 
1140	NA	 “ Julius tuleks sulle ommispäe kosja , kui teaks , et sa teda vasta võtad . ” 
1141	NA	 “ Oh mamma , lase ma ooda veel ! ” 
1142	NA	 “ Keda sa oota mõtled ! 
1142	NA	 Aastad on kärmed kuluma , vanatüdreku ais tuleb ruttu külge . ” 
1143	NA	 “ Aga ühekorra see tuleb , kelle poole veri veab , ma tean ! ” 
1144	NA	 Nad seisavad ja vaatavad kahekesi , kuidas vesi mõisa ilutiiki voolab - voolab ja voolab ja voolab . 
1144	NA	 Süda on sõnu täis ja suu püsib vait . 
1144	NA	 Varjud pikenevad ja tihenevad , kuu tõuseb , et looja minna . 
1144	NA	 Ta ootab , magus piin rindus , et teine ütleb . 
1144	NA	 Aga teine ei ütle - tal on põues sama piin . 
1145	NA	 “ Ignat Ignatovitš , ” tutvustab end pikk kuivetu mees , vuntsid nina all sorgus . 
1146	NA	 “ Julia Ivanovna , ” ütleb tema ja mõtleb , et see pole mees , kellele kaks korda otsa vaadata . 
1147	NA	 “ Meie Ignat on ungarlane , pealegi poissmees , ” sosistab Polina Urõsantovna usalduslikult . “ Aga jätke see enda teada , oleme ju kõik ühtviisi nõukogude . ” 
1148	NA	 Ungarlane ! 
1148	NA	 See on ju peaaegu nagu eestlane ! mõtleb tema ja vaatab Ignatti tähelepanelikult , seni kui mees ei märka . 
1149	NA	 Pisut hiljem ütleb Polina Urõsantovna Ignatile saladuslikult : 
1150	NA	 “ Meie Julitška on eestlane , pealegi neiu seisuses veel , aga jätke see oma teada , siin oleme ju kõik ühtviisi nõukogude . ” 
1151	NA	 Ignat vaatab üle Polina täidlase õla talle otsa . 
1151	NA	 Nende pilgud kohtuvad . 
1152	NA	 missugusena peaksin Ignatti meenutama millise tema poosi ilme puudutuse ääletooni valima ta oli nagu taevas kõrge selge pilves pilvitu muutlik muutumatu IGNAT 
1153	NA	 Kõik kolm lõõskasid magada , tekid kõrvuni veetud . 
1153	NA	 Tuli temalgi pikali visata , selg istumisest nagu väsinud ka . 
1153	NA	 Pikaliolekus teeb inimene kõige vähem lärmi , ei häiri teisi , vahel on nad ennast nii tühjaks maganud , et ärkavad pisemagi krõpsu peale , talitse siis nende meelepaha . 
1154	NA	 Ta silmitses seinamustrit , hoolikalt , tollhaaval , ent unustas sealsamas , mis triipsud , mis värvi , unustas , et silmitsenud oli . 
1155	NA	 ( Kui ta juba allkorrusel lamab , püüab tihtigi ülaltoa tapeeti meenutada , et ajule tööd anda , et mitte inimkookoniks muutuda . 
1155	NA	 Ta ei saa kontrollida mälu täpsust - kui küsib Maddelt või Elmiralt , mis karva nende toa sein on , ütlevad need , et ei tea , lubavad järele vaadata , aga ei vaata . ) 
1156	NA	 imelik asi on aeg see venib nii tasakesi nagu oodaksid aina midagi vai kedagi aga säälsamas on päev õhtal nagu niuhti ja irmus ruttu on suvi läind ja külm käes ja jälle suvi läind ja jälle külm käes 
1157	NA	 vanuses paistab aeg lühike lapsest oli pikk see tuleb vist sellest et üks aasta on üks öheksakümnendik elu aga viieaastase elust viiendik 
1158	NA	 kõikse pikem peaks siis olema teine eluaasta see on akkuraat nii pikk kui terve senine elu kahju et ei mäleta toda õrna iga varsti enam ei mäleta midagi pää nagu vahukulp leem jookseb läbi vaht jääb pääle pidama 
1159	NA	 Nad istuvad tema lesankal , pää pääd vastu . 
1159	NA	 Uljana soojad pisarad tilguvad tema kaelusesse ja tema pisarad teevad niiskeks Uljana roosikirja halati rinnaesise . 
1160	NA	 Kord-korralt kargab Uljana püsti , ringutab käsi ja kisendab , siis jälle paneb pihud madala valgeks lubjatud ahju pääle ning õõtsutab end selle najal , nagu mõtleks last tooma hakata . 
1161	NA	 Fjokla tormab sisse , pats kuklakrunnist lahti harunenud , slõtska ripakil . 
1162	NA	 “ Õekesed-kullakesed ! ” halab Fjokla , nagu oleks just temal kedagi taga kurta . 
1163	NA	 “ Häda , oh häda on meie pääle tulnud , oh meie õnnetukesed ! ” nutab Fjokla suure häälega . 
1164	NA	 Fjokla seletab läbi nutu ja silmavee : 
1165	NA	 “ Minu vanamees ütles , see on saatuse sõrm , et ma turgu kaasa ei läind , kui Ignat kutsus , ütles , Ignat kutsus , aga mina jäin kohmitsema , jäin rahakotti otsima , ei leidnud , kus sa rahata lähed , ütles , mul läks õnneks , aga vaesest Julitškast on kahju , ütles , vaesest Uljanotškast on kahju , ütles , need ju sama hästi kui lesed , ütles . 
1165	NA	 Aga mina ei usu , õekesed-kullakesed , küll nad kodu tulevad , ega nii ka ole , et ilmsüüta inimesed ära kaovad , kui ka kogemata kinni võetakse , kui nad ilmsüüta on ! ” 
1166	NA	 Seesuguse lohutuse pääle pühib Uljana silmad seelikusabaga kuivaks . 
1167	NA	 “ Mis võiks süüks panna minu vanamehele , vahest ehk seda , et lollist pääst haarangusse sattus nagu kala võrku . ” 
1168	NA	 “ Just-just , nagu kala võrku ! 
1168	NA	 Ega kala seepärast loll ole , kui kalamees kaval on . 
1168	NA	 Keset ilusat päeva , keset turuplatsi nüüd sihuke asi ! ” sädistab Fjokla , kohendab juuksekrunni ja pistab säälsamas ilma sissejuhatuseta ulguma . 
1169	NA	 “ Hää-daa-aa , hää-ää-daa-aa , õekesed-kullakesed , häda on meile osaks langenud ! 
1169	NA	 Rist ja viletsus ! 
1169	NA	 Nagu oleks saatusel veel Zojast vähe olnud , et nüüd Ignat ka ! ” 
1170	NA	 “ Baaba daragaja , ära mata inimesi enneaegu ! ” keelab Uljana . 
1171	NA	 Tema valgub Zoja nime kuuldes vaimust ja verest täiesti tühjaks . 
1172	NA	 süüks pandi miskisuguse silla õhku laskmist ei teagi kus sihuke sild Kubani pääl oli vai on pole Ignat sinna jalagagi saand 
1173	NA	 ja nüid minevaasta Fjokla äkki kirjutas olla avalikuks tõusnud et toda silda pole ilmaski ehitama akatud et rahad olevat ära raisatud siis öeldudki enda kaitseks et partisaanid olla õhku lasnud ja rahvas võeti turulatsil kinni et need ongi partisaanid 
1174	NA	 näed nüid sinu Ignat oli ilmsüüta kirjutas Fjokla nagu kallist kingitusest 
1175	NA	 ää et säält tulema sain muidu oli Fjokla ju kena inimene igatepidi ega meil omakeskis ütlemist olnd 
1176	NA	 vahel peris ää laisk olla ja voodi pääl lebaluusi lasta vajuks nagu suigatusse aga säälsamas tuleb mingi kärsitus mingi ootus et peaks nagu minema vai tegema vai lõpuni mõtlema ja laiskus ongi välja põetud kudas teised küll jaksavad ommikust õhtani ja õhtast ommikuni mitte ei mõista 
1177	NA	 Rahvavool rümab nagu kevadine Kuban . 
1177	NA	 Endise linnasauna uksepiidad nagisevad tagant tulijate pressingust . 
1177	NA	 Eespool on selline tihedus , et ei näe jalga jala ette tõsta , kes trepiastmele komistab , ei sel ole kukkumise ruumi . 
1177	NA	 Viha , ärevus ja kokkukuuluvustunne valitseb massi . 
1177	NA	 Kogu Krasnodar on vist väljas . 
1178	NA	 Vaikitakse süngelt . 
1178	NA	 Eespool kuuldub nuuksumist . 
1178	NA	 Ärevalt küünitatakse päid , nuusutatakse õhku . 
1179	NA	 “ Seltsimehed , kas leidsite midagi ? ” kaigub kilav naisehääl kuskilt õige tagant , väljast . 
1180	NA	 “ Tst ! 
1180	NA	 Tst ! ” kostab igast küljest . 
1181	NA	 “ Ega see mõni pühakoda ole , et tst-tst ! ” kilab seesama hüsteeriline hääl . “ See on linna saun , seltsimehed ! ” 
1182	NA	 “ Veresaun , ” kostab kellegi bass ja pahaendeline vaikus võtab maad . 
1183	NA	 “ Kui sääl midagi näha poleks , ega siis sakslased poleks kutsund , et inimesed , tulge vaadake , mis kommunistid on teind , ” sosistab Uljana ja pigistab tema käsivart . 
1183	NA	 See on vist sinine puha . 
1183	NA	 Uljana pigistab iga kord , kui miski tähelepanu köidab . 
1184	NA	 Tema ei poeta silpigi . 
1184	NA	 Ta ei tea ise ka , miks tuli , mida loodab leida - tuttavat riidehilpu , pliiatsikritseldust seinal , mõnd reetlikku pabeririba , välgumihklit , võtmekimpu ? 
1184	NA	 Ohked , oiged ja mõtteläkitused ei jäta ju jälge ega jää õhku võnkuma ? 
1185	NA	 Ooooo ! kostab hoonesügavusest paljuhäälne õudusehüüatus , see levib suult suule nagu tuuleiil - oooo ! ooo ! 
1185	NA	 Eidekesed löövad risti ette ja halavad kaasa : ooooo ! teadmata , mis ja milleks , see on nende eneste õudusetunne , lootuste purunemise hirm , mis nõnda välja pääseb ja kuuldavaks saab ning omasuguste tundetulvaga üheks rümaks ühineb . 
1186	NA	 “ Mis sääl on , seltsimehed ? ! ” hüüab kile hääl , ikka temast sama kaugel tagapool . 
1187	NA	 Ja siis jälle - ooooo ! uued hulgad on pärale jõudnud - sinna . 
1188	NA	 Tema jalad vaevalt puudutavad kiviplaate , vool kannab teda , lühikest ja kleenukest , pehmete ja paksude , pikkade ja kõhnade vahel . 
1188	NA	 Ooooo ! häälitseb temagi , seda ise märkamata , tema äng ja südamevalu , seni varjul ja sügavasti peidus , püüab ükskord ometi kuuldavaks saada . 
1188	NA	 Keegi ei pane teda tähele , ta on täiesti üksi siin ühises halamises . 
1189	NA	 Kui siin olekski viimne tervitus seinale kribitud , siis on see tuhandest varrukast maha nühitud , kui olekski põrandale poetatud taskurätt või suitsukarp , siis on see tuhandest jalapaarist kaasa viidud ja tolmuks tallatud . 
1190	NA	 Lõpuks on temagi päral . 
1191	NA	 “ Mis see on ? ” küsivad mõned hämmeldunult . 
1192	NA	 Saksa ohvitser seletab : 
1193	NA	 “ Gaasiahjud . 
1193	NA	 Gaasikambrid . 
1193	NA	 Esmaklassilised . 
1193	NA	 Teie kommunistid põletasid siin inimesi . ” 
1194	NA	 “ Inimesi või laipu ? ” küsib bassihääl . 
1195	NA	 Sakslane vaikib , silmad maas . 
1196	NA	 Vaat kus jälle tuleb saksa keelt tarvis . 
1196	NA	 Aga parem kui ei oskaks , parem kui ei saaks aru . 
1196	NA	 Parem kui ei oleks näinud . 
1197	NA	 jälle see mälestus see ju narmendamiseni ära vaadatud läbi kannatatud tühjaks nutetud aga ikke ei kulu ikke ei lähe tuhmiks tuleb auda kaasa võtta 
1198	NA	 mina ei ole jaksanud andeks anda IGNAT 
1199	NA	 Vaevalt jõuavad nad majakraami hädapärast nurkadesse tassida ja kompsud üle ukse sisse tõsta , kui tulevad kaks naabrinaist , kaks murumuna , leib ja sool kombekohaselt käterätikul . 
1199	NA	 Nad kummardavad sügavalt juba lävel , tema kummardab vastu , murrab tüki leiba , kastab soola sisse , maitseb ja tänab . 
1199	NA	 Ignat niisamuti . 
1200	NA	 “ Fjokla küpsetas , ” ütleb teine murumuna . 
1201	NA	 “ Uljana tikkis , ” ütleb Fjokla . 
1202	NA	 Tema võtab soolaleiva vastu , kiidab käteräti peent tikandit , pakub külalistele , mis tal olema juhtub . 
1203	NA	 Hapukurki pole noorikud enne maitsnud . 
1203	NA	 See tundub neile võõrastav , kuid aitab süüa küll , sest ei karju hamba all . 
1204	NA	 “ Aga meil soolatakse hoopis arbuuse ja meloneid , ” ütleb teine neist , kas Fjokla või Uljana . 
1205	NA	 Seda ta juba teab . 
1205	NA	 Pastilaad ja varenjet keedetakse ka , sellega kulinaaria piirdubki . 
1205	NA	 Aedade küpseks saamisel söövad kõik mis jaksavad , kostitatakse möödakäijaidki , mida ei jõuta kõhtu varjule panna , see variseb ja mädaneb . 
1205	NA	 Kergelt saadud , kergelt läinud . 
1205	NA	 Niisugune on lõunamaa ja tema tava . 
1205	NA	 Peab harjuma . 
1206	NA	 nii külm ja nii pime tundus esiotsa siin põhjalas kui tagasi tulin inimesed allis rõivas ja vaikseäälsed enne ära minekut ei olnud seda tähele pannud siis ei teadnud et on olemas soojad maad ja sihuke rammus muld et ernekepp läheb kasuma kui viitsid mulda torgata 
1207	NA	 ma näen vahel Kubanimaad unes vahel talve südames nii ele nii ele päiksest üle ujutud nagu oleks lõputa einaaeg 
1208	NA	 Ta loeb parajasti Minna postkaarti ega tea , kas nutta või naerda , kui Uljana jookseb sisse . 
1209	NA	 “ Julitška daragaja , vaata mis ma sulle õmblesin ülestõusmispühadeks ! ” 
1210	NA	 Häädusest särades hoiab Uljana musta pisikest mütsikest nööripidi õhus , ettevaatlikult nagu sabapidi hiirt . 
1211	NA	 “ Slõtska ! ” tunneb tema ära . 
1211	NA	 . “ Sul on ilusad juuksed , õeke , aga nüüd kammime need nagu kord ja kohus . ” 
1212	NA	 Ta asub toimetama , tõmbab juuksed päälael trammi et ragiseb , punub kõvasti pletti , keerab pleti kuklasse krunni , veab slõtska nööriga ümber krunni kokku . 
1213	NA	 “ Meil kantakse tanu päälael , ” ütleb tema . “ Vanast ei tohtinud eesti abielunaine tanuta üle oovigi minna . ” 
1214	NA	 “ Meil ei tohi ka praegust ilma slõtskata õues nägu näidata . ” 
1215	NA	 Kui töö valmis , annab Uljana talle käsipeegli pihku , suuremat peeglit hoiab tema selja taga õige nurga all , et ta seda toredust hinnata saaks . 
1216	NA	 Võõras , võõras tundub ta enesele , nägu lõunamaa päiksest juba pargitud , soeng veider nagu mõnel kubankal . 
1216	NA	 Ta ongi ju kubanka . 
1217	NA	 Kui ta tänades peegli käest paneb ja tõuseb , suudleb Uljana teda südamlikult mõlemale põsele ja hõiskab : 
1218	NA	 “ Hristos voskress ! ” 
1219	NA	 Tõsi küll , vana kallendri pühad , tuleb talle nüüd meelde . 
1219	NA	 Ka õige vastus tuleb keele pääle : 
1220	NA	 “ Poistine voskress ! ” 
1221	NA	 “ Nüüd lähme padavai kirikusse ! ” 
1222	NA	 Kui tema , käed ripakil , seisma jääb , lõikab Uljana kõik kahtlused läbi . 
1223	NA	 “ Ma tean küll , et sa teist usku oled , aga Jumal on ju üks ! 
1223	NA	 Tule meiega sel kallil pühal ! ” 
1224	NA	 Tema on oma pühad juba kaks nädalat tagasi ära pidanud , Minnale kanapoegadega postkaardigi läkitanud , täna Minnalt juba kärme vastuse saanud . 
1225	NA	 Minna kirjutab lahtisel postkaardil , kõigile lugeda - 
1226	NA	 mis munadepühad kas sul äbi ei ole sihukest roppust mulle soovida ise mehenaine oled sa lõunemaa päikse käes oopis lolliks läind 
1227	NA	 “ Misse kell juba on ? ” küsis Elmira läbi haigutuse . 
1228	NA	 “ Mine vaata , tädi Juulil on öökapi pääl , ” ütles Friide . 
1229	NA	 “ Sel ju väike sihverplaat , ainult tädi Juuli silm seletab . ” 
1230	NA	 “ Aja ta siis ülesse . ” 
1231	NA	 “ Ull pääst , millas tema meid üles ajand on . ” 
1232	NA	 “ Aga tema ei magagi millaski , ise ütleb , tema meil see kõikse parem ! ” 
1233	NA	 “ Näet jälle ! 
1233	NA	 Ole ise ka kõikse parem ! ” 
1234	NA	 “ Mina olengi . ” 
1235	NA	 “ No siis peaks küll päike lõunest tõusma . ” 
1236	NA	 “ Vanadekodus ükstaskõik , tõuseb päike vai jätab tõusmata . ” 
1237	NA	 Tema pani hirmuga silmad kinni : keegi tuhveldas lähemale . 
1237	NA	 Küllap Elmira , Friide ei viitsiks ju . 
1238	NA	 “ Magabki , tõeõige , ” ütles Elmira otse tema kõrva ääres . 
1238	NA	 Mõned udujuuksed tundusid Elmira hingeõhust lendu paiskuvat . 
1239	NA	 “ Hakkab õige surema vai ? ” imestas Friide voodist . “ Kangesti vagane teine täna . ” 
1240	NA	 “ Ta ongi sihuke omanohki . 
1240	NA	 Tema käest tuleb sõnakest osta . ” 
1241	NA	 “ Aga kost meie teame , et ta väha magab ? 
1241	NA	 Meie ise sel ajal ju magame ! 
1241	NA	 Võib-olla laseb ka et puss tossab . ” 
1242	NA	 “ Olgu mis on , magamine kõhutäidet ei anna , mul soolikad kolisevad . ” 
1243	NA	 “ Noh siis akkab vihma sadama . ” 
1244	NA	 “ Mille nii ? ” 
1245	NA	 “ Noh vihma ajal vihmaveetorud ikke kolisevad . ” 
1246	NA	 “ Sina pane oma patune suumulk kinni , laralõug sihuke ! ” 
1247	NA	 “ Ja sina pane oma uruauk kinni , õhk paks , raske ingata ! ” 
1248	NA	 Voodi räntsatas , küllap Elmira voodi , ja sealt hakkas kostma nutunuuksatusi . 
1249	NA	 Muidu oli toas hea vagane kõik . 
1250	NA	 Väljas on nädalast nädalasse seesama valus lõunamaa valgus , niisugust levitaks kuplita laelamp , paljast , ükskõikset , halastamatut , muutumata valgust . 
1250	NA	 Pole ainumastki pilve , mis lõõska varjaks , pole tuuleõhkugi mitte , mis leitset liigutaks . 
1250	NA	 Maakera näib olevat seisku jäänud unenäolises kõrbetaolises vaikuses . 
1251	NA	 Ta võtab Stalini preemia laureaatide sarja tagant eestikeelse piibli , teeb selle huupi lahti . 
1251	NA	 Satub tundmata kirjakoht . 
1251	NA	 Võib ka olla , et ta on seda varem lugenud , kuid see on suletuks jäänud . 
1251	NA	 Nüüd järsku avatakse tema silmad - see on akkuraat temale öeldud ! 
1252	NA	 sest kui mina võõras keeles palun Jumalat siis loeb mu vaim aga minu mõistmine ei saada ühelegi kasu 
1253	NA	 sest kes võõrast keelt räägib see ei räägi mitte inimestele vaid Jumalale sest seda ei kuule ükski aga vaimus räägib tema salajasi asju 
1254	NA	 Tal langes kivi südamelt - kas ei ütle esimene lause : ära palu vene keeles , ja teine lause : palu selles siin võõras keeles , mis on su emakeel , sest sa räägid Jumalale , mitte inimestele . 
1255	NA	 Kui ükskord Eestisse saan , siis otsin mõne uuema piibli ja vaatan , kas on nii , lubab ta enesele . 
1256	NA	 ( Suur on tema hämmeldus , kui ta aastakümneid hiljem päris uuest tõlkest leiab selle koha kätte - 
1257	NA	 sest kui ma keeltega rääkides palvetan siis palvetab mu vaim aga mu mõistus on viljatu 
1258	NA	 sest kes keeltega räägib ei kõnele inimestele vaid Jumalale sest keegi ei saa temast aru ja ta räägib saladusi 
1259	NA	 Taga targemaks ! ohkab tädi Juuli . 
1259	NA	 Keeltega räägib ? ) 
1260	NA	 Vene keel , vene keelt , vene keeles , vene keelega . . . 
1261	NA	 Zoja on sõitnud Musta mere äärde pioneerilaagrisse . 
1261	NA	 Tema ei saa nüüd kuskil rahu . 
1261	NA	 Miks laps juba ei kirjuta , kas jõudis õnnelikult pärale , kuidas sääl on , ega vesi külm ole - Zoja ju lõunamaa laps , kangesti hellitatud . 
1262	NA	 On hää küll , et laps saab nii kaugesse , ehkki see ei olegi kauges , see on vägagi lähedal , ütleb Ignat , aga tema ise ei ole Musta merd näinud ligemalt kui tookord rongi aknast , kui nad Eestist Kubanimaale ümber asusid , ja Läänemerdki on ta näinud vaid seesama kord , kui sõitis uhke laevaga Pärnust Riiga . 
1262	NA	 Ent siis oli pesast lahkumise valu nõnda suur , et ta vaevalt midagi tähele pani . 
1263	NA	 Pärnus olid nad Sillaotsa trahteris laagri üles löönud , ta ei olnud öö otsa magada saanud , sihuke võõras elu ja olemine oli olnud . 
1263	NA	 Kuidas nüüd Zojake sääl , Zoja ju temasse läinud , ei kannata võõraid haisusid . 
1263	NA	 Oh ei leia kuskil asu ta oma kärsimatusega ! 
1264	NA	 Kunagi varem pole ta Uljanaga nii palju hulkunud ja nii palju rääkinud , kõik need õndsad hommikud otsa , kui Ignat tööl ja vesiravilas õhtupoolne vahetus . 
1264	NA	 Nad on Uljanaga julgelt tosin aastat tuttavad , sõbradki , alles nüüd saavad tõeliselt lähedaks , nii kaua pidid ootama ja aastaid raisku laskma . 
1265	NA	 Uljana on sünnilt kasakas . 
1265	NA	 Kasakad on uhke rahvas , alistamatu . 
1265	NA	 Iidsetel aegadel on nad asustamata maadele tulnud ja need viljakandvaks töötanud . 
1265	NA	 Ei saa , ei saa keegi kasaka vaimu maha tallata , suur venegi rahvas mitte , ehk see küll teiste lämmatamises esikohal on . 
1266	NA	 “ Kui oleks sihuke edetabel maailma loomisest pääle , siis oleks ka selles venelased raudselt esikohal ! ” kinnitab Uljana , kui nad Kubani ääres seisavad ja laia vetevälja vaatavad . 
1267	NA	 “ Ise räägid vene keelt ja oled üsna vene baaba , ” naerab tema ja suudleb Uljanat mõlemale põsele , nagu oleks nad üle pika aja kokku saanud või mõtleks siinsamas lahku minna . 
1268	NA	 “ See on väline kest , kullake , maskiballi nägu , ” ütleb Uljana ja suudleb vastu . “ Sa ise ka räägid vene keelt nii mis sorin ja ise ka oled läbi ja lõhki vene baaba ! ” 
1269	NA	 “ Küll ma jälle eestlaseks saan kui tarvis ! ” naerab tema . “ Ma olen ju miljonär , meid on miljon eestlast ! ” 
1270	NA	 Ja ta jutustab oma Vändrast , et meil niisamuti - vanal hallil ajal olnud sääl esimeseks külaks Oriküla , ära põgenenud orja mälestuseks , kes soode ja metsade taha eluaset rajama hakanud . 
1270	NA	 Nüüd on see kant rahvarohke ja viljarikas . 
1271	NA	 “ Ilus , ilus on sääl põhjalas , ma näen vahel unes . 
1271	NA	 Udu ja oktoobrivihmadki on sääl armsad , ” ütleb tema . “ Just neid ma igatsen siin leitsakus . 
1271	NA	 Sääl kõnnin ma alati päiksepoolsel teeküljel , kõik kõnnivad . 
1271	NA	 Sääl päikse nälg , siin päikse tülgastus , kui saaks kahe keskele ! ” 
1272	NA	 “ Ütle midagi oma keeles . 
1272	NA	 Räägitakse , et ilus keel . 
1272	NA	 On sul mõni salm koolist meelde jäänud ? ” 
1273	NA	 Ja siis läheb nagu külimitul põhi alt - ta loeb luuletusi , loeb neljas keeles , loeb lõputult . 
1273	NA	 Sekka lükivad nad mälestusi , vaimustusega , kirglikult , kisuvad teineteisel sõna suust , räägivad ühekorraga , vadistavad lakkamata . 
1274	NA	 Nad hulguvad mööda armsaks saanud uulitsaid , mööda Mirat kuni Šaumjanini , säält pööravad Gogolisse , siis Kommunaaridele , siis Sverdlovile , siis Krasnoarmeiskajale . 
1274	NA	 Ikka ja jälle satuvad nad Krasnajale , naudivad varjulisi kõnniteid ja teineteise usaldust . 
1274	NA	 Palju ei puudu , et jäävad tööle hiljaks . 
1275	NA	 “ Hakkame aga minema , ” ütleb Uljana . 
1276	NA	 “ Akkame aga minema , ” ütles Friide . “ Tädi Juuli , kuuled ka vai ? ” 
1277	NA	 Teised olid juba püsti . 
1278	NA	 “ Kudas Elmiral silmakliinikus läks ? 
1278	NA	 Mis tohter ütles ? ” küsis tema . 
1278	NA	 Alles nüüd tuli meelde . 
1279	NA	 “ Mis sääl minna . 
1279	NA	 Ei leia nad midagi . 
1279	NA	 Vanadus , ütlevad . 
1279	NA	 Seda tean ma ilma tohtrite abitagi . ” 
1280	NA	 “ Vanaduse vasta ei ole rohtu üles leitud , ” ütles Friide 
1281	NA	 “ Aga vanadusel ja vanadusel on vahe sees ! ” ütles Elmira . 
1282	NA	 “ Enda vanadus on ikke vastikum välja kannatada kui teiste vanadus , ” ütles Friide . “ Vai vastapidi jälle - teised vanad on vastikud , ise oled ää . ” 
1283	NA	 “ Mitte see ! 
1283	NA	 Kuda sina küll alati vääriti aru saad ! 
1283	NA	 Ma ütlesin , et on tervemaid vanasid ja aigemaid vanasid , see vahe ! ” 
1284	NA	 “ Elmirakene tahab sureda purutervena . 
1284	NA	 Kes ei tahaks . 
1284	NA	 Aga võta näpust ! ” 
1285	NA	 Koridoris jäi jutt katki , sest nad pudenesid ükshaaval teiste sekka , nagu pealmised viljaterad pudenevad veskikolu poole liikujate viljaterade vahele . 
1285	NA	 Summakesi kandusid nad trepist alla , alla . 
1286	NA	 All tubades peeti uksi pärani . 
1286	NA	 Kolmeteistkümnendas istus Neena kellegi sängiserval , kauss süles ja lusikas ootevalmis . 
1287	NA	 “ Näe tee suu lahti , nõndamoodi nagu mina teen ! 
1287	NA	 Näe vaata ! ” 
1288	NA	 Neena näitas ette , kuidas suud lahti teha . 
1288	NA	 Memm , pruun ja kuivanud justkui unustatud õunasüda , vahtis teda patjade najalt , vahtis ja vahtis ja ajaski suu ammuli . 
1289	NA	 Kärmelt tõugati vanurile lusikas suhu . 
1290	NA	 Kus memm puristas , läkastas , sülitas , vehkis pääd kahele poole et udujuuksed lendlesid . 
1291	NA	 “ Sööme ikka natuke , õige natukene , siis tuleb tervist ja jõudu , ” meelitas Neena . 
1292	NA	 mis see Neena küll ometi ää inimene jätku rahu kui teine ei taha ja see memm kah et öelda ei taipa et attäh ma olen juba söönd külastajad söötsid sanitaar viiks kausi sama targalt tagasi 
1293	NA	 kui ei võta iva ega tilka siis ei määri linu ka 
1294	NA	 see ei ole enesetapp mis oleks patt see on kehast loobumine nagu ernes jätab kuivand kõdra maha see ei peaks raske olema kellegile kes ennast üle elab 
1295	NA	 kes kaua sureb ega see pole kaua eland see on vaid oma surma ära naernud 
1296	NA	 ( Ometi , kui ta siin all lamab , ei tule talle see juba-olen-söödetud nipp meelde enne kui vastu kevadet . 
1296	NA	 Esiotsa püüab ta oma väärikuse eest võidelda valet appi võtmata . 
1296	NA	 Kuni loodab veel jalgu alla saada . ) 
1297	NA	 Söömatoa uksel näis rüsin tekkinud olevat , kepid ja kargud ei sündinud liikuma , aga tagant surus tulv peale . 
1298	NA	 “ Mis sääl äda ? ” hüüti kärsitult . 
1299	NA	 “ Kannatage , üks linalakk neiu siin viie jalaga ! ” hüüdis mehehääl vastu . 
1300	NA	 “ Et see tatterjalg ei näind kah varem tulema akata ! ” ütles Friide . 
1301	NA	 Tema teadis seda kulupäist vanakest . 
1301	NA	 See kunagi võimlemisõpetaja liikus nii , et lükkas taburetti enda ees , pani haige põlve taburetile , tõmbas terve jala järele , siis tõstis haige põlve üles krõnksu , lükkas tabureti jälle edasi . 
1301	NA	 Vanake tegi seda nobedasti , aga mitte küllalt nobedasti . 
1302	NA	 “ Mis sääl paistab ka ? ” hüüti . 
1303	NA	 “ Eks ernesupp ! ” hüüti kooris . “ Aisust ei tunne vai ? ” 
1304	NA	 “ Ongi ernesupp ja kartulad ! ” hüüdsid esimesed . 
1305	NA	 “ Pärast jälle oleks nagu paukpadruneid söönd , ” kiitis meeshääl . 
1306	NA	 Naised naersid . 
1306	NA	 Mida iganes mõni meeshääl ütleks , ikka leidub naerjaid naishääli . 
1307	NA	 Tema ei võinud rasket toitu süüa , keskpaik ei võta vastu , kuigi supp oli nii koduse näoga nagu mamma keedetud ja paistis isegi tuline olema . 
1308	NA	 peaks kellegile mehele ära andma mehed ehk ei saa söönuks sellest naiste mõõduga mõõdetust kus see medalitega mees kadus pahasti küll et me pole tuttavad võõralt ta ehk ei võtaks mõtleb et löön külge vai pelgab ehk mürgitust 
1309	NA	 Tema laudkond oli kohal , võis sööma hakata . 
1310	NA	 meie igapäevast leiba anna tänapäev aamen 
1311	NA	 Ta tõstis supi ära laua servale ja võttis kartulid ette . 
1311	NA	 Ta vajutas kartulid kahvliga hakklihasousti sisse püdelaks , poetas kääru leiba sinna lisaks . 
1311	NA	 Kui mamma selliseid söömakombeid näeks ! 
1312	NA	 mamma ei eland nii vanaks tal olid kõik ambad suus kui pärlid kui auda läks mamma oli noor alles kaheksakümmend kui ära sures 
1313	NA	 Saianaised tulevad viiekümne versta päält kokku - Pärnust , Paidest ja Viljandist - nii kuulus on Rõusa laat . 
1313	NA	 Vaatad saianaiste kaupa ja suu jookseb vett . 
1313	NA	 Suur vann maas on tainast täis ja pannid muudkui särisevad . 
1314	NA	 Teda ja Mariet tõmbab üks iseäranis trullakas suslamammi , tõmbab sellise väega , otsekui oleks neil Mariega suurauad suus ja keegi talutaks suu kõrvalt . 
1314	NA	 Sel mammil läheb kaup nagu lennus , jaga või kaheksa käega . 
1315	NA	 Puhas vesi võetakse maanteekraavist , aetakse kuumaks , sortsatakse siirupit hulka - nii hää et joo või kõht loksuma . 
1315	NA	 Aga viis kopkat toop ja pooletoobise eest anna kolm . 
1316	NA	 “ Näet Tireli Kaarel kah ! ” tonksab Marie teda küünaspääga . 
1317	NA	 See ostab kohe terve toobi , maitseb ja mekutab mokkadega nagu tiine mära . 
1318	NA	 “ Mis kuramuse susla sul on , leige vesi ja magusat mitte üks raas ! ” kostab Tireli Kaarli hääl üle laadaplatsi . 
1318	NA	 Kõik jäävad kuulama , et midagi nüüd tuleb . 
1319	NA	 “ Silmapilk pane seerupit sisse ! 
1319	NA	 Vai anna mu raha tagasi ja pane oma susla kus tahad ! ” 
1320	NA	 Suslamammi naerab üle laia näo . 
1321	NA	 “ Mul raha käes , pane ise oma susla kus tahad ! ” 
1322	NA	 “ Panengi , ” ütleb Tireli Kaarel . 
1323	NA	 Kui suslamammi selja keerab , et tainavannist tainast küünitada , tõmbab Tireli Kaarel suslamammi seitse aluskuube üles kõrgesse ja heidab toobitäie kuuma suslat sinna sabade alla nagu kerisele . 
1324	NA	 Sa taeva arm , kus nüüd tõuseb naerupahvakuid ja sõimusõnu kui kerisest ! 
1325	NA	 “ Ma kutsun nuiakupja , sa nurjatu ! ” kisab suslamammi ja muudkui rapsib oma aluskuubesid nagu hauduja kana , silmad valgeidpidi . 
1326	NA	 Nemad Mariega naeravad , kas kõht kõveraks . 
1326	NA	 Hää nüüd , et suslat sees ei loksu ! 
1327	NA	 Kahekümnes oktoober , külma ilmaga aluskuued kõik märjad , ega see ole nali ka . 
1327	NA	 Aga või nemad seda mõikavad . 
1328	NA	 “ Kutsu aga kutsu nuiakubjas jah , nuiakubjas isi see kõikse nurjatum ! ” irvitab Tireli Kaarel . 
1329	NA	 “ Misasja teie , äbitud , irnute teise õnnetust ! ” noomib ei tea kust ilmunud mamma ja tirib teist tütart teisest käest eemamale . “ Näed säält nuiakubjas tulebki , valge sedel mütsi ees , saate ka oma jao kätte , naerge siis ! ” 
1330	NA	 “ Lase ma vahin , mis see nuiakubjas nüid teeb ! ” nõuab Marie , aga mamma tirib vist õige valusasti , sest Marie nägu läheb virilaks . 
1331	NA	 “ Kesse nuiakubjas on ? ” küsib tema . 
1332	NA	 “ Mõni mõisa palgaline , peab korda , et laada aegu teed ära ei ummistaks . ” 
1333	NA	 “ Misse Tireli Kaarel ütles , et nuiakubjas isi ongi see kõikse nurjatum ? ” küsib Marie , kui nad juba julgemas paigas on . 
1334	NA	 “ Rahvas teadvad rääkida , et nuiakupjad on vahel laatade pääl isi suured vargad ja parajuse mehed pole nad ka mitte , kui prii viina juure saavad . 
1334	NA	 Vändra rahvas on aus ja õiglane , rahvas sihukest valskust ja võimu näitamist ei salli , ” seletab mamma . 
1335	NA	 Tema paneb mamma juttu kangesti imeks , sest enamasti mamma nendega nii pikalt ei seleta . 
1335	NA	 Vai olgu siis naabri-Mariga , kui nemad päält võivad kuulata ja seejuures vakka püsivad , justkui neid polekski . 
1336	NA	 mamma auale vist enam ei saa ei jaksa sõita nii kaugesse nõnna kehvaks jäänd siin igavese lamamisega 
1337	NA	 mis mammal oleks öelda mina nüid ju kõvasti vanem ega vist targem mamma ei saand säält Vändrast välja aga kõik maailma asjad teadis puha 
1338	NA	 ( Mamma hauale saab ta mõttes ikka - kuni kevadeni välja võib ta vaimus kõik hauaasemed läbi käia kasvõi iga päev . 
1338	NA	 Omaenese künkastki võib ta heietada , ta arvab selle vanadekodu platsile , sääl ju ruumi jagub . 
1338	NA	 Ta ei tea , et pungade pakatamise ajal tehakse küll auk valmis , aga see jookseb öösel sulavett täis , nii et Neena hakkab ütlema , et tema küll ei luba kallist tädi Juulit külma vette panna . 
1339	NA	 Ja nii kaevatakse viimasel tunnil haud kaugemasse surnuaeda , üsna linna piirile , Emajõe ürgoru kõrgele kaldale . 
1339	NA	 Nõnda võiks ta sealt näha A le Coqi kuulsat torni ja oma Tähtvere-kodu selle taga , kui silmad üle pea sirutaks . 
1339	NA	 Põlispärn kohiseb ta pähitsis ja noored paarid hulguvad istepaika otsides suved läbi ta ümber . ) 
1340	NA	 Ta tõstis silmad ja vaatas Friide taldrikusse . 
1340	NA	 Friide oli supi ja sousti segi möllinud ja paistis ise seejuures õige pühapäevanäoga . 
1341	NA	 “ Nüid ei saa nad kellegile maha sahkerdada , siga ka ei söö ! ” kiitis Friide ja müksas teda vandeseltslaslikult . 
1342	NA	 Tema pühkis viimase leivasuutäiega oma taldriku kuivaks . 
1342	NA	 Supp seisis puutumata . 
1343	NA	 attäh Jeesukesele minu kõht jälle täis anna neile kel ei ole aamen 
1344	NA	 Elmira ja Madde olid ka valmis , nad võisid tõusta ja minna . 
1344	NA	 Minna - kuhu ? 
1344	NA	 Õhtusööki ootama ? 
1345	NA	 Neena seisis kolmeteistkümnenda uksel . 
1345	NA	 Tädi Juulit märgates läks ta nägu heledaks , nagu oleks päike pääle paistma ulatanud . 
1346	NA	 “ Tädi Juuli , kudas sa ennast tunned ? 
1346	NA	 Kas lähme täna surnuaeda ? 
1346	NA	 Sa tahtsid vist õde vaatama minna ? ” 
1347	NA	 “ Oijah , ää laps , see sul meeles ! ” 
1348	NA	 “ Kas lähme ? ” 
1349	NA	 “ On sul aega ? ” 
1350	NA	 “ Täna on . ” 
1351	NA	 “ See oleks ää küll . 
1351	NA	 Marie ikke käis minu sünnipäeval , nüid kus ta tulla ei saa , nüid siis olen mina käind teda külastamas . 
1351	NA	 Ma teen sulle nii palju tüli . ” 
1352	NA	 “ Ma hea meelega näeks ka , kus su õde maetud on . 
1352	NA	 Mine pikuta üleval natuke , ma ootan vahetuse ära , puhka seni jalga , meil tublisti käia , lähme küll kahe bussiga , aga ikka . ” 
1353	NA	 “ Mul peaks bussi jagu raha veel olema . ” 
1354	NA	 “ Ole rahul , kui ei ole ka , küll saame üle , see mõni kopik nüüd . 
1354	NA	 Teine kord maksad ära . ” 
1355	NA	 Talle tulid kui tiivad külge , ta sai trepist üles kui lennates . 
1356	NA	 ammu pole nii kaugesse saand kas oskangi inimeste ulkas olla vai olen nagu koloosi kanad need kah ei usu puurist välja käia kui pääsevad on paanikas nagu ilma pääta 
1357	NA	 Friide nosis oma kapi kallal , keeras paberitutsakatest välja head ja paremat . 
1358	NA	 “ Tädi Juuli , võta tee suu seks , enne kui ära apuks läheb . 
1358	NA	 Sa jätsid supi alles , nüid kõhus ruumi . ” 
1359	NA	 “ Attäh , ää inimene , ei mul ole kõhtus ruumi raasu , soolikad vist kokku kuivand . 
1359	NA	 Tee kui tükitööd selle söömaga , viisakuse pärast võta , et teised ju vaeva näind ja keetnud . ” 
1360	NA	 “ Mis nende vaevast , nemad ju selleks ongi , ” ütles Friide ja ehitas endale tubli singivõileiva . 
1361	NA	 Tema läks võttis padja alt piibli , et näis mis see ütleb linna mineku kohta . 
1361	NA	 Tuli see koht , et - 
1362	NA	 asetati aujärjed ja Elatanu võttis istet 
1363	NA	 tema kuub oli valge kui lumi 
1364	NA	 ja tema juuksed kui puhas vill 
1365	NA	 no nüid on mõtlemist kas see sääl peab Marie olema 
1366	NA	 Marie juuksed olid viimasel otsal allikirjud ja karmid kui meie vanal Paukal aga võib ju olla et sääl antakse valged rõivad ja valged juuksed kui puhta elu oled eland 
1367	NA	 Ta heitis pikali - Neena käskis , aga mõtted ei lubanud rahus viibida . 
1368	NA	 mis Neena sääl all teeb kas söömariistad on juba koristud ja vahetus tulnud äkki vahetus ei tulegi mõned sanitaarid on ju vastutustundeta äkki läheb Neenal meelest et mina oodan läheb lennates kodu poole ää meel et saab suitsu rahus ette panna alles pooles mäes tuleb meele aga siis lööb käega ah ei akka tagasi minema ka 
1369	NA	 no mis mul ometi sügeleb nagu laps kohe eks omme ka päev kui täna ei saagi kas Neenal ka omme aega on Neena ütles täna on 
1370	NA	 äkki on vahetus juba tulnud ja Neena mõtleb kus mina olen jäänd kas ma ehk ei jaksa minna võib-olla ei akka tema üles ronima mõtleb et mina pean ju nagunii alla tulema 
1371	NA	 Ta tõusis üles , soris sahtlis , võttis rahakoti ja pani prillide kõrvale valmis . 
1371	NA	 Siis lõi kahtlema . 
1372	NA	 peaks vist teise undruku panema see terve ja puhas küll aga ise tean et ära lamatud ja sukad need võiks ka teised panna Ta nihutas tooli ja selle seljatoe varjus seadis ennast korda . 
1373	NA	 “ Juuli-tädi läheb vist pulma . 
1373	NA	 Esiteks - ernesupp ei läind nokki , teiseks - uus seelik käigus , ” ütles Friide . 
1374	NA	 “ Mõni uus ! 
1374	NA	 See julgelt kolmkümmend aastat vana . ” 
1375	NA	 “ Ära räägi , mõni võtab uue naise , kuigi see on kolmkümmend aastat teise peetud , uus ikke . 
1375	NA	 Räägi välja , äkki lähed tõesti mehele , sul silm särab pääs ! ” 
1376	NA	 “ Jäta juba , Friide , lorikapukas sihuke , pane suumulk kinni , ammu läila kõigil ! ” keelas Elmira . 
1377	NA	 “ Kas ma ütlesin sulle , mis mulku sina peaks kinni oidma ! ” 
1378	NA	 Ta pidi teiste uudishimu vaigistama . 
1379	NA	 “ Sanitaar Neena lubas mind kalmuaeda viia , ma pole Marie aual ammu käind . 
1379	NA	 Ehk nüid siis saab . ” 
1380	NA	 “ Vii minu poolt ka terviseid , ” ütles Friide . 
1381	NA	 ( Friide ei tea , et terviseviija enam tagasi nende hulka ei tule . 
1381	NA	 Oleks teadnud , oleks midagi mõistlikumat teele kaasa öelnud , kahjatseb ta pärast . 
1381	NA	 Nad ju kohtuvad veel , aga ka siis ei oska Friide midagi mõistlikku öelda , kuigi tahaks . 
1381	NA	 Friide lihtsalt ei tea , mis see peaks olema . ) 
1382	NA	 All läks ta kõigepealt peegli ette . 
1382	NA	 Seni oli end enamasti käsikaudu kamminud . 
1382	NA	 Aga linnarahva ees nii ei saa . 
1383	NA	 juuksed karmid ja allikirjud nagu Mariel viimases lõpus ning nägu tõmmu nagu mõnel kubankal kelle moodi ma olen 
1384	NA	 Jumal lõi inimese oma näo järgi 
1385	NA	 eks Jumal loonud inimese vaimseks olendiks ja surematuks nagu tema ise on vaim ja surematu aga juuksed ja näojooned ja keha on inimesel inimesesoo omad mitte Jumala 
1386	NA	 Talle tuli Petöfi meelde - 
1387	NA	 kudas see ungari keeli on tuline kahju et ei mäleta pää nagu koiaukusid täis võib-olla Ignat mäletaks tema sures väga noorelt 
1388	NA	 kust ma tean kui noorelt ta just sures ja kas ta üleültse surnud on 
1389	NA	 Neena läks mööda , lükkas nõudekäru . 
1390	NA	 “ Aa , tädi Juuli juba valmis . 
1390	NA	 Istu veel natuke rahus , kogu jõudu , ma annan selle värgi Ilonale pessu ja panen siis ennast ka kähku valmis . ” 
1391	NA	 Ta läks istus valge seljatoega toolile ja märkas siis , et toolirea teises otsas , juhataja ukse taga kügeles võõras mehekogu , kangesti kössis , otsekui sooviks nähtamatu olla . 
1391	NA	 Ta tunnistas kühkatsit mitu head silmapilku , kuni otsustas ligemale istuda . 
1391	NA	 Ta jättis ühe tooli vahet , selle märgiks , et uustulnuka hingeruumi ei ründa . 
1391	NA	 Talle tuli meelde , mismoodi Mahta jutust oli talle estiks abi olnud . 
1392	NA	 “ Kas tulite päriseks ? ” küsis ta , kui teine teda tähele pani . 
1393	NA	 “ Ühüh . ” 
1394	NA	 “ Nüüd olete vist kohkund küll . 
1394	NA	 Siin ju võõras valgus ja võõrad lõhnad ja palju võõraid vanu inimesi . 
1394	NA	 Mina tulin kolm aastat tagasi ja mõtlsin estiks , et ei arine siin ilmaski . 
1394	NA	 Aga ära arinesin , kus sa ingega lähed . ” 
1395	NA	 “ Ma poleks iial arvanud , ” ütles vanapapi . 
1396	NA	 “ Kesse arvaks . 
1396	NA	 Igaüks loodab , et temast läheb see mööda . ” 
1397	NA	 “ Mina ja vanadekodu ! 
1397	NA	 Oh issand , kui sa olemas oled ! ” 
1398	NA	 Nad vaikisid pilgu . 
1399	NA	 “ Inimene isi on ju ikke enesel kaasas . 
1399	NA	 Elatakse siingi . ” 
1400	NA	 “ No mis teie , aga mina olen vana , see jääb minu viimaseks jaamaks , ” ohkas vanapapi . 
1401	NA	 “ Kui vana siis õieti , kui küsida tohib ? ” 
1402	NA	 “ Seitsekümmend viis . ” 
1403	NA	 Tema hakkas naema , lõbustatult nagu noor tüdruk . 
1404	NA	 “ Siis olete ju poisike alles . 
1404	NA	 Mina olen öheksakümmend kaks . 
1404	NA	 Akkuraat teile emaks . ” 
1405	NA	 “ Üheksakümmend kaks ? 
1405	NA	 Kus jutt ! 
1405	NA	 Nii sale ja nii kärme kõnnakuga ! ” 
1406	NA	 Papi vaatas talle nüüd otsa . 
1406	NA	 Papil ei olnud prille ees . 
1407	NA	 “ Gut , blitzblank , ” on härrad üsna rahul . 
1407	NA	 Võib-olla selle pärast , et neil prille ees ei ole . 
1408	NA	 “ Eine Blitzmädel , ” ütlevad härrad Eberhard . “ Mis nimi , viks tüdruk ? ” 
1409	NA	 “ Mind üidke tädi Juuli . 
1409	NA	 Ma võiks teile iljem maja tutvustada , kui selle järgi vajadust tunnete . ” 
1410	NA	 Papi ei ütelnud midagi , joonistas muudkui kepiotsaga kiviparketi ruute järele . 
1410	NA	 Musti ja valgeid . 
1411	NA	 “ Sugulane teeb vist juhataja juures pabereid korda . ” 
1412	NA	 “ Ühüh . ” 
1413	NA	 “ See läheb ruttu . ” 
1414	NA	 “ Aga on lõplik . ” 
1415	NA	 “ Lõpmatuse ees on kõik lõplik . 
1415	NA	 Varem vai iljem , mis sääl vahet . ” 
1416	NA	 “ Mina vist varem . 
1416	NA	 Mul ju palju tõbesid . 
1416	NA	 Arstid ütlevad , et vanadusest . 
1416	NA	 Vanaduse rohi ei ole muud kui haud . ” 
1417	NA	 “ Kes valib vanaduse , see valib ka vanaduse aigused , need käivad koos . 
1417	NA	 Ma põlgasin ja kartsin vanadekodu vist selle pärast , et tegelikult kartsin ja põlgasin surma ja vaesust . 
1417	NA	 Nüid kus ma enam ei karda ega põlga ei surma ega vaesust , nüid siis iseendast langes ära ka vanadekodu põlgamine . ” 
1418	NA	 “ Te olete väga jutukas . ” 
1419	NA	 “ Vabandage . ” 
1420	NA	 “ Ei , teie vabandage mind , ma ei tahtnud tõrjuda , ma avaldasin vaid ainult oma muljet . ” 
1421	NA	 “ Arilikult ma ei räägi palju . 
1421	NA	 Mitte üle mõnekümne sõna päevas . 
1421	NA	 Kas te ei leia , et maailm oleks elamisväärsem , kui inimestel oleks sõnalugejad pääl , nagu on olemas sammulugejad . 
1421	NA	 Et kui miljon sõna täis saab , siis võetakse kõnevõime üldse ära . ” 
1422	NA	 Papi tõstis üllatunult pää . 
1422	NA	 Kepiots unustas oma tegevuse . 
1423	NA	 Siis hakkas papi naerma . 
1423	NA	 Papil olid harvad hambad . 
1424	NA	 “ Teid võiks ministrite nõukogu esimeheks valida . 
1424	NA	 Kabineti istung kolme minutiga ! 
1424	NA	 Raadio ja telekas vakka ! 
1424	NA	 Ja Brezhnev . . . ” 
1425	NA	 Taat jäi vait , vahtis ringi . 
1426	NA	 “ Mina ei ole siin pajakõrvaks , ” ütles tema ja pani lohutava peopesa teise käeseljale , mis toetas kepivangu . 
1427	NA	 “ Näh , Artur , sina kurameerid siin juba ! ” ütles keegi keskealine mees . 
1427	NA	 Juhataja ise oli tema selja taga ja aitas naerda nagu õnnestunud nalja . 
1428	NA	 Nad läksid kolmekesi tagumise trepi poole . 
1428	NA	 Tema jäi järele vaatama . 
1429	NA	 kui kaua sel Neenal võiks aega minna kui kaua käib noore tüdruku kähku kui silmi pähe maalitakse ja seejuures suitsu tossatakse eks nii kaua kui suitsupakk tühi 
1430	NA	 tohter ütles et ootamise aega võiks mäluarjutuseks kasutada ma siis arjutan 
1431	NA	 misuke on juhataja tuba siin mu selja taga ei tea olen käind olen näind ei pannudki tähele tool ja laud peab sääl olema riiul vai kapp kah 
1432	NA	 ei toole on rohkem palju toole seina veeres koosolekuks ja külastajatele 
1433	NA	 aga misukesed olid härrade Eberhardi kirjutustoad kolm neid kokku oli alumises rohelise laega kirjutustoas olid seinad raamatit täis Milla ütles puha tääduskirjandus ei saa ühestki sotti Milla olla vahel vaadand kui tolmu pühkis kümnes keeles Milla olla arvet pidand sinna kirjutustuppa käisid prohvessorid kokku üle ilma vahel polnd neil aega söömatuppagi minna ja lõuna viidi teebrettidega sinna järgi 
1434	NA	 ülemises inglikujudega kirjutustoas olid juturaamatud ja muu sihuke sääl oli mitu kirjutuskappi kõik kohad lahti jäetud raamatit ja paberisedelisi täis neid ei tohtind puutuda sinna kirjutustuppa käisid ajalehed ka ja vahel anti neid teenijatele ette lugeda 
1435	NA	 tornitoas oli veel üks pisike kirjutuskammer sinna tohtisid ka preilid Hermine ja prouad Hildegard iga kell sisse astuda mina sääl käind ei ole teisi tubasi olen üle ukse vaadand kui härrased kottu ära olid ja Milla kangesti pääle käis et vaata kui ilus 
1436	NA	 “ Vaata kui ilus ma olen ! ” ütles Neena ja pistis oma värvirõõmsa näolapi talle nina alla ning itsitas ise . “ See on moodne sõjamaaling . 
1436	NA	 Kui teeks tädi Juulile ka sihukese , ah ? ” 
1437	NA	 “ Tädi Juulil on sõjamaaling olemas . 
1437	NA	 Eks sa näe , misukesed mäed ja orud , nagu tankiga üle lastud , irmutab surma ka ära ! ” 
1438	NA	 “ See sobib sulle . ” 
1439	NA	 “ Arvad ? 
1439	NA	 Ma olen nii võõras peeglist vaadata . 
1439	NA	 Vaim on küll oma , noor alles ja jõudu täis , kui vaid ihu kuulaks vaimu käsku ! ” 
1440	NA	 “ Ma võtan sul käe alt kinni , siis ehk kuulab . ” 
1441	NA	 “ Ära võta , teised mõtlevad uulitsal , et ma su vanavanaema olen . ” 
1442	NA	 “ Kas sa ei taha mu vanavanaema olla ? ” 
1443	NA	 “ Sul on vast äbi . ” 
1444	NA	 “ Kui oleks , siis ei võtaks . 
1444	NA	 Aga näe võtan ja olen uhke pealegi . ” 
1445	NA	 Välistrepil jäi ta seisatama , katsus jaki taskuid . 
1446	NA	 prillid on rahakott on taskurätt on 
1447	NA	 Selsamal hetkel hüüti selgesti ja kõvasti tema nime . 
1448	NA	 Juuli , kas sa ükskord tuled juba ! hüüdis Marie kannatamatu häalega . 
1449	NA	 “ Õde üidis , ” ütles ta hämmeldunult . “ Kas sina ei kuulnud ? ” 
1450	NA	 “ Ei kuulnud . 
1450	NA	 Ma ei teadnudki , et sul mõni õde elab . ” 
1451	NA	 “ Mul on üksainumas õde Marie , keda me praegust kalmuaeda vaatama lähme . 
1451	NA	 Tema üidiski . 
1451	NA	 Ta on ikke sihuke kannatamata olnd . 
1451	NA	 Vast on tal lilled aua pääl valamata . ” 
1452	NA	 Sanitar Neena vahtis teda suuril silmil . 
1453	NA	 “ Kuule , tädi Juuli , ehk lähme mõni teine kord . 
1453	NA	 Vaata , ajab pilvi üles , äkki hakkab sadama . ” 
1454	NA	 “ Ega me siis tsukrust ole , mis see mõni tiba teeb , muudku juuksed lähvad puhtaks ja kergeks , kui on vihmaveega üle loputud . 
1454	NA	 Noh ja kui sa seda üidmist endeks pead , siis usun ikke minna . 
1454	NA	 Ei me keegi tea , kuskohtas surm meid oodab , seepärast oodan mina teda igas kohtas . 
1454	NA	 Ma arvan , et täna ma autu alla ei jää , meil ju kahe pääle kolm-pool silma . ” 
1455	NA	 Paar piiska langeski , aga jättis kohe järele . 
1455	NA	 Ja nad hakkasid tasapisi astuma . 
1456	NA	 Linn oli palju teisemaks läinud sellest ajast , kui ta alles vabalt ringi liikus . 
1456	NA	 Kahju , et pidi üsna jala ette vaatama , asfaldiaukude ja igasugu rämpsu pärast , ta oleks meelsasti vahtinud kui laps ette ja taha ja kõrvale ja üles . 
1457	NA	 Ta pani tähele maju ja inimesi ja autosid , nagu poleks neid enne näinud või ei näeks neid enam iial . 
1457	NA	 Kui keegi noormees talle rindu jooksis , sest tema ei saanud küllalt kärmesti eest ära , naeris ta heledasti nagu laps , kes kena koerusega hakkama saanud . 
1458	NA	 Ilus , ilus oli see linn , ilusad tema inimesed . 
1459	NA	 Üks daam lõhnas nii lilleliselt , et tuli lausa hirm - nüüd kohe läheb ta bussi ja temal peab ju ometi see vanadekodu vänge hais juures olema ! 
1459	NA	 Ta taipas , mispärast Neenal kaua läks - Neena dušitas ja kreemitas pealaest jalatallani , et haisu nahapooridest välja saada , kõik selleks , et inimesed bussis pead ei pööraks . 
1460	NA	 Aga tema hirm oli üsna ilmaasjata - noorte inimeste pilgud libisesid temast üle nagu täiesti tühjast kohast . 
1461	NA	 kas ma tõesti olen juba nähtamatu 
1462	NA	 Siis ohmas - see on nagu metsas , ega seal ka keegi üksikut puud vaata , see puu peab üsna teistmoodi olema , mis pilku püüab - väga vana või väga võimas või peab see lausa jalgu jääma , et üle tüve või läbi okste oled sunnitud ronima . 
1462	NA	 Noh sarapuudega on isevahe , neilt loodad midagi saada ja siis paned neid ka tähele - mitte sarapuid , vaid pähkleid . 
1463	NA	 ma siis ei ole nii kole et silma torkaks kas see pole ilus tõde ilusal päeval olla sada aastat vana ja kõndida oma linnas oma rahva keskel ilma et sa kedagi äiriks kas see pole ilude ilu 
1464	NA	 Ta vahtis bussi esiaknast välja , märkas kinomaja , kus ta vanasti pea iga nädal käinud , ja rahvamaja , kus ta rahvaülikooli loenguid kuulanud veel kaheksakümnesena , ja einelat , kus ta Minnaga tavatses makarone söömas käia , kui pinsipäev ja Minna külaskäik sobivasse vahesse langesid . 
1465	NA	 Lapsevankriga naised äratasid temas sula vaimustust , ta leidis kenad nii mis hoidku olema kõik noorikud , kes kõndisid , kõht ees . 
1466	NA	 Turuhoone juures ootasid nad ümberistumist . 
1466	NA	 Tibutas jälle pisut . 
1467	NA	 “ Mul ei ole varju kaasa , kahju . 
1467	NA	 Hommik oli ju nii selge . 
1467	NA	 Aga lähme sinna kastani varju , see peab . ” 
1468	NA	 “ Mine sina , mina seisan siin ilusti paigas . 
1468	NA	 Ma polegi nii ammu vihma saanud , veike sibin on peris armas tunda . 
1468	NA	 Ehk kasvan veel , kui Jumal mind kastab . ” 
1469	NA	 “ No seisame peale siis see ivake aega . 
1469	NA	 Küll number neli ka tuleb . 
1469	NA	 Kus ta jääb , näe kui palju ootajaid . ” 
1470	NA	 Suured mustad linnud lendasid karedalt häälitsedes Toomemäe poole . 
1470	NA	 Künnivaresed või hakid . 
1471	NA	 “ Neid akke mina ei tea , aga kurgedest ütles minu mamma , et kui need kolmnurkas lendvad , siis ei tohi näpuga nende pääle näidata , et siis eksivad teelt . 
1471	NA	 Aga kui keegi kogemata seda siiski teind , siis saab asja parandada , kui öelda : teele , teele , kurekesed , suitsed suhu , päitsed pähe , paremat kätt , paremat kätt ! 
1471	NA	 Näed siis , misuke jõud on sõnal , see võib alva teo ääks käänata . ” 
1472	NA	 Buss tuli ette . 
1472	NA	 Sel parktuled põlesid , küllap siis sadu oli märkimisväärne . 
1472	NA	 Nad said esiuksest peale ja mahtusid istuma - see oli ju lõpp-peatus . 
1473	NA	 Buss sõitis liiga kärmesti , ta oleks tahtnud üle vaadata ja meelde jätta kõik majad , kõik tarad , kõik lapsed ja koerad . 
1473	NA	 Kui buss kiirust tasandas ja rattad põntsusid , taipas ta , et nad sõitsid sadamaraudteest üle ja kohe ongi kalmuaed . 
1474	NA	 Nad hakkasid Neenaga ukse poole trügima . 
1475	NA	 Tuli päris head seenevihma . 
1476	NA	 “ Kas käime ära või sõidame tagasi ? 
1476	NA	 Teed jalad märjaks . ” 
1477	NA	 “ Sai üle koera , saab üle saba kah , ” ütles tema . “ Kuulsid ju küll , kudas Marie mind üidis kannatamata äälega - Juuli , kas sa tuled ükskord juba ! 
1477	NA	 Nii üidis ta ikke , kui ma kuhugi kohmitsema jäin , mõnd teeveerset lille vahtima . 
1477	NA	 Tema oli meil kangesti asjalik . ” 
1478	NA	 Nad pöörasid surnuaia väravast sisse . 
1478	NA	 See oli nagu teine maailm , vaikne , mitte märkigi sellest , et käeulatuses kohiseb peatänav . 
1479	NA	 Elupuud olid pisut taevakastet saanud ja lõhnasid tänulikult . 
1479	NA	 Palju-palju elupuid , surnute elu puud . 
1480	NA	 peaks Zoja auale ka mõne elupuu saatma ei tea kas pakiga läheks kohale allil madalal kivil oleks seltsi 
1481	NA	 Nad muudkui läksid . 
1482	NA	 “ Ega see kaugel ole , ” lohutas ta , nagu oleks Neenal jalad väsinud . 
1482	NA	 Mine tea , ehk on ka , Neenal ju pikk päev ringi tambitud , aga mis tema täna teinud on ! 
1483	NA	 Nad eksisid pisut , kuid leidsid kätte . 
1484	NA	 Ta vaatas platsi üle . 
1485	NA	 “ Turvas tuleks uus panna , see pole vist easte kasuma läinudki . 
1485	NA	 Lilled on kõik valatud , ma ei mõista , mis see Marie nii kärsitu oli . 
1485	NA	 Mis sina , Neena , arvad ? 
1485	NA	 Vast tahtis õnne soovida , mul oli eila sünnipäev . ” 
1486	NA	 Ja siis see juhtus . 
1487	NA	 Tema jalg libastus märjal savimullal ja ta kukkus . 
1488	NA	 Neena kummardas aitama , aga tema langes oiates tagasi , niipea kui oli katsunud paremale jalale toetada . 
1489	NA	 “ Neena , ära pahanda , ma ei usu ennast liigutada . 
1489	NA	 Midagi on jälle katki . 
1489	NA	 Ma kardan , kas see mitte kiiderkont pole . ” 
1490	NA	 “ Kiiderkont ? ” 
1491	NA	 “ Noh puusaluu . ” 
1492	NA	 “ Hoidku küll ! ” ehmus Neena ega mõistnud midagi teha või öelda . 
1493	NA	 Tema lebas selja peal ja vaikset vihma tibutas näkku , nagu mõtleks taevas tema lõunamaapäikses parkunud näo heledaks pesta . 
1494	NA	 Neena võttis kampsuni seljast ja laotas lamaja üle . 
1494	NA	 Laotades kallistas teise luiseid käsivarsi ja ütles : 
1495	NA	 “ Püsi vaikselt , kallis tädi Juuli , ma jooksen abi järele . 
1495	NA	 Ära ennast kellegil lase üles upitada , ma leian telefoni , helistan ja olen kohe-kohe tagasi . 
1495	NA	 Kiirabi tuleb ja kõik on jälle hästi . ” 
1496	NA	 Neena läks ja tema jäi maha . 
1497	NA	 Ta katsus tasakesi puusa liigutada , ent pidi selle mõttegi jätma . 
1498	NA	 see on lõpp see on see ommikune linnukene ja ukse lahtiminek ja see on see Marie üidmine 
1499	NA	 Miski krõbistas kõrva juures . 
1500	NA	 Ta pööras pääd - mustad nööpsilmad vahtisid teraselt tema silmapõhjadesse . 
1500	NA	 Kohev saba visati vuhvaki ! teise külge . 
1500	NA	 Tsikk-tsikk ! 
1501	NA	 Orav ! 
1501	NA	 Krasnodari orav ! 
1502	NA	 kas Zoja saatis sõna kas Zojakene oodab 
1503	NA	 Ta vaatas üles taevasse , seal panid kõrged puuladvad päid kokku , nagu peaksid tema üle nõu . 
1504	NA	 Oli nii hea ja kodune nagu ei kuskil . 
1505	NA	 sinu tahtmine sündigu aamen 
1506	NA	 Valus õnnetunne voolas südamesse otsekui värske vere puhang . 
1506	NA	 Ta teadis , et jaksab oma Kolgata tee väärikalt lõpuni käia . 
