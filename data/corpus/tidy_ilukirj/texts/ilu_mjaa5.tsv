par_nr	head	sentence
1	 Maa ja armastus 5 	 Maa ja armastus 5 
2	NA	 Arno Kasemaa 
3	NA	 Romaan 
4	 5 . 	 5 . 
5	NA	 Kui Täkukalda Sohvi ja Joosep alles noored olid , käisid nad tihti Allika kui ka Urruse omadega läbi , kuigi saun asus Allika maa peal . 
5	NA	 Nagu tolleaja taluperemehed kõik , vaatasid ka Allika Kustu ning Urruse Aleksander vabadikkude ja saunikute peale ülalt alla ega pidanud neid täisväärtuslikeks inimesteks , kelle tunnetega ning õigustega tuleks arvestada , sest ka õigusi arvasid peremehed endal olevat rohkem kui nende maa peal elavatel saunikutel . 
5	NA	 Sest kuidas siis muidu , taevas tule appi ! 
5	NA	 Mille muu järgi siis õigusedki jaotati , kui ikka varanduse järgi . 
5	NA	 Ja peremehed hoidsid oma ninaotsad püsti ning salvasid sõnadega vabadikke ja saunikuid , kus aga said . 
5	NA	 Kuid Täkukalda Sohvi oli kõikidest peremeestest kangem ega kartnud kedagi . 
5	NA	 Ja kui keegi upsakas tal hinge täis tegi , sajatas ta solvaja ära , soovides talle haigust , surma või mõnda muud hukatust , mis talle parajasti meelde tuli . 
5	NA	 Ja mis kõige hullem , Sohvi sajatamissõnad läksid alati täide . 
5	NA	 Kui maareformi ajal toimus järjekordne talumaade mõõdistamine ja piiride õgvendamine , anti talumaadel elavatele saunikutele ja vabadikkudele nii riigimaade reservidest kui ka suuremate talude maadest juurdelõigete näol lisa nendele , kel maad vähe oli . 
5	NA	 Ka Täkukalda Joosep sai nii Urruse kui ka Allika heina- ning põllumaastki oma kartulimaalapile pisut juurde . 
5	NA	 See täitis mõlema peremehe , eriti aga Urruse Aleksandri südame põletava vihaga . 
5	NA	 Tema pärustalust lõigati ilma temalt nõusolekut saamata tükk kõige paremast heinamaast ära ja anti mingile Selivere mõisa viinavabriku töölisele , moonakale ! 
5	NA	 See oli Urruse peremehe arvates lausa kisendav ülekohus . 
5	NA	 Küll käis ta maamõõtjaid sõimamas , kui need parajasti piirivaiu sisse tagusid ning kupitsaid maha panid , kuid need ei teinud tigedast Urruse peremehest väljagi , vaid jätkasid rahulikult oma tööd . 
5	NA	 Siis aga juhtus nõnda , et Täkukalda vihusauna kaev jäi uute piiride ajamisega Allika talu hobusekoplisse . 
5	NA	 Võib-olla poleks Kustu ise sellest väljagi teinud ning oleks lasknud Sohvil ja Joosepil kaevu edasi kasutada , kuid raevune Urruse peremees nägi selles head võimalust Täkukalda saunikutele heinamaatüki äravõtmise eest kätte maksta . 
5	NA	 Ta ässitas Kustu üles , et see kaevule uut piiri mööda traataia ette teeks , nii et asunikud sealt enam vett kätte ei saaks . 
5	NA	 Et üleaedsega mitte vastamisi minna , täitis Kustu lõpuks Urruse peremehe soovi . 
5	NA	 Ja kui siis Sohvi laupäeval sauna hakkas kütma ning kaevust vett läks võtma , leidis ta viietraadilise aia eest . 
5	NA	 Parajasti kui ta vastse aia ääres , veeämber näpu otsas , aru pidas , kust sauna jaoks vett võtta , tuli Urruse Aleksander , käed seljal , pikkamisi jalutades mööda piirdeaeda Täkukalda poole . 
5	NA	 Peremehe nägu säras kahjurõõmust . 
5	NA	" "" Noh , mida see Täkukalda proua siin aia ääres nii kipras näoga mõtleb ? "
5	NA	 Kas kavatsed üle aia ronida või poed ehk alt ? 
5	NA	" Ole aga siis ettevaatlik , et sa oma perset ära ei kriimusta . "" "
5	NA	" Sohvi ei teinud alguses solvamisest väljagi , vaid vastas : "" Pean siin aru ja vaatan , et ei tea , kes see siga küll peaks olema , kes minu kaevutee okastraadiga kinni pani . "" "
5	NA	" – "" See siga olen mina , "" vastas Urruse peremees . "
5	NA	" "" Allika Kustu ise ei saanud sellega enne hakkama , kuni mina talle asja selgeks tegin , et niisugust nõiamoori nagu sina tuleb pisut õpetada ja tema tiibu kärpida . "
5	NA	" Või sina naisterookija võtad minult heinamaatüki ära ! "" – "" Ah või sina lasksid aia teha ! "
5	NA	 Oled jah , sea moodi , va paksmagu . 
5	NA	 Hea , et sa sellest ise aru saad . 
5	NA	 Aga millise õigusega sa mult vee ära võtsid ? 
5	NA	" Niisugust seadust ei ole , mis seda lubaks . "" "
5	NA	" – "" Vaat selle õigusega , "" vastas Urruse peremees , nööpis oma püksid eest lahti ning soristas Sohvit häbenemata tema jalgade ette maha . "
5	NA	" Sohvi ei teinud sellest väljagi , vaid lausus : "" Et sa minult kaevuvee ära võtsid , traataia ette tegid , selle eest kõrbegu su kõri . "
5	NA	 Janusse pead sa surema , et sa veetilka enne surma alla ei saa . 
5	NA	" Ja mida rohkem sa karjud , seda suurem su piin olgu , kuni ükskord su perse õhtal on . "" "
5	NA	 Urruse peremees naeris Sohvile näkku , peeretas mõnuledes ja läks . 
5	NA	 Paari aasta pärast jäi ta haigeks ning vaevles tõvevoodis suurtes valudes ja ei saanud ei süüa ega juua . 
5	NA	 Kurgus oli kuri kasvajas , mis halvas neelu . 
5	NA	 Küll palus mees põetajaid , et need talle juua annaksid , kuid suust kaugemale vesi ei läinud . 
5	NA	 Kurgu neeluorganid ei allunud tahtele . 
5	NA	" Kui Sohvi Urruse peremehe haigusest kuulis , lausus ta parastades : "" Noh , eks olegi sul käes , va paksmagu … Lisaks aga valu ja pikendaks elu . "" "
5	NA	 Ka need sajatamissõnad läksid täide , sest Urruse Aleksander vaevles uskumatult kaua ja karjus hirmsates piinades , enne kui ta janu ja nälja kätte suri . 
5	NA	 Kas ta enne surma Täkukalda Sohvi sajatamissõnadele mõtles või ei , seda ei saanud keegi teada , sest varem ta sellest ei rääkinud ja enne surma ta seda enam teha ei saanudki , sest koos neeluorganite halvatusega kaotas ta lõpuks ka kõnevõime . 
5	NA	 Seepärast kardeti Sohvit ja välditi temaga pahuksisse minekut , et mitte tema viha alla sattuda . 
6	NA	 Tereesel polnud aimugi , milline üks suur linn välja võib näha . 
6	NA	 Rongilt maha tulles sattus ta oma kompsuga ruttava ja trügiva inimvoolu keskele ning laskis ennast tükk aega sihitult kaasa kanda . 
6	NA	 Siis aga astus ta lõpuks kõrvale ning jäi möödaruttavaid inimesi silmitsema . 
6	NA	 Kõigil paistis olevat tuline kiire . 
6	NA	 Tereesele ajas see inimmass hirmu peale . 
6	NA	 Teda heidutas majade ja tornide kõrgus ning suurlinna tänavaliiklus , autode tuututamine ja kabjaplagin . 
6	NA	 Keegi ei pannud teda tähele . 
6	NA	 Kuidas siit , selle segaduse seast küll Elviirat leida , mõtles ta jahmunult . 
6	NA	 Ta oli kuulnud , et linnas on tänavatel nimed , majadel ning korteritel aga numbrid . 
6	NA	 Kuid mida ütlesid need talle ? 
6	NA	 Elviira polnud koju andnud mingit tänava nimetust ega ka numbreid . 
6	NA	 Kui ehk kellegi käest küsida ? 
6	NA	 Kuid samas taipas ta selle asja mõttetust . 
6	NA	 Kust võisid võõrad inimesed midagi teada ühest maalt linna tulnud külatüdrukust ? 
6	NA	 See peaks olema siis küll õnnelikust veel õnnelikumgi juhus , kui ta niimoodi oma õe peale satub . 
6	NA	 Tereese jalutas edasi , kuni kohtas hõredat metsa meenutavat platsi , kus kõnniteede ääres asetsesid pingid . 
6	NA	 Väsinult istus ta ühele nendest , võttis oma kompsust võileiva ning sõi selle ära , sest ta tundis järsku , et kõht on kohutavalt tühi . 
6	NA	 Võileivapaberi viskas ta kõnniteele maha . 
6	NA	" "" Miks sa pabereid maha pillud ! "
6	NA	 Kes su järelt koristab ? 
6	NA	" Kas sa ei näe , kus prügikast on ! "" kuulis ta järsku tõredat häält oma selja taga . "
6	NA	 Tereese jahmus , pöördus ringi ning nägi vanaldast naisterahvast , luud ja pika varrega prügikühvel käes , enda poole tulevat . 
6	NA	" "" Küll on nende uulitsatüdrukutega häda , "" pahandas vanaeit . "
6	NA	 Tereese võttis kähku oma paberi maast üles ning lahkus , sest ta tundis piinlikkust , et teda uulitsatüdrukuks peeti . 
6	NA	 Kust võis tema seda teada , et siia paberit maha visata ei tohi . 
6	NA	 Kõik olid siin nii peenelt riides , hoopis teistmoodi kui maal , eriti naised . 
6	NA	 Nad kandsid kübaraid ning siidsukki , jalas aga kõrge kontsaga kingi , justnagu tõttaksid nad peole . 
6	NA	 Käe otsas rippusid ilusad , peenest nahast kotikesed . 
7	NA	 Kaua kõndis Tereese sihitult tänavatel ega teadnud , kuhu minna . 
7	NA	 Kippus hämarduma , akendes süttisid tuled . 
7	NA	 Tereesele tikkus nutt peale , sest olukord tundus täiesti lootusetu . 
7	NA	 Kartlikult piilus ta vastutulijaid . 
7	NA	 Kui õige peataks mõne neist ja paluks öömaja ? 
7	NA	 Eks nemadki ole inimesed , arvas Tereese . 
7	NA	 Kuid kõik olid võõrad , kõigil paistis olevat tuline kiire , aina traavisid mööda kivisillutist , nii et kingatallad klõbisesid . 
7	NA	 Nende kivinenud , ükskõiksed näod peletasid eemale . 
7	NA	 Lõpuks märkas ta teiste seas heledapäist härrat , kes käed seljal pikkamisi mööda tänavat jalutas ning ükskõiksel pilgul vastutulijaid silmitses . 
7	NA	 Mehe heledad silmad , blondid juuksed ning rahulik ilme meenutasid Tagavälja Villemit ja Tereese otsustas tema käest öömaja paluda . 
7	NA	 Riietatud oli ta härrasmehelikult . 
7	NA	" "" Härra , ma olen maalt , esimest korda linnas ja mul ei ole kusagile minna . "
7	NA	" Kas te võiksite mulle öömaja juhatada ? "" palus Tereese väriseval häälel . "
7	NA	 Mees seisatas , kergitas kulmukaared imestunult kõrgele ning vaatas oma rohekashallide silmadega Tereesele otsa . 
7	NA	" "" Miks te siis niimoodi linna tulete , kui teil kusagile minna ei ole ? "" "
7	NA	 Tereese vaikis ja langetas pilgu . 
7	NA	 Mees seiras teda hindavalt . 
7	NA	" "" Kas te tulite tööd otsima ? "" küsis ta lõpuks . "
7	NA	 Tereese noogutas . 
7	NA	" "" Seda on linnas küll väga raske leida . "
7	NA	" Mida sa oskad ? "" "
7	NA	 Tereese kehitas õlgu . 
7	NA	" "" Kui te maalt olete , nagu te ütlesite , siis mõistagi ei oska te midagi . "
7	NA	 Talutöö tundmisega pole linnas midagi peale hakata . 
7	NA	" Kui vana te olete ? "" – "" Kuusteist . "" "
7	NA	" Mees mõtles pisut , siis vaatas Tereesele imeliku pika pilguga otsa ja lausus : "" Öömaja võiksin minagi teile täna õhtul anda , aga mis edasi saab , seda ma küll ei tea . "" "
7	NA	" Härrasmees ootas ja kui voorimees lähenes , peatas ta selle , ütles kutsarile midagi , mida Tereese ei kuulnud , maksis raha ning tütarlapse poole pöördudes lausus : "" Istuge peale , voorimees viib teid öömajale . "" "
7	NA	 Tereese tänas ning tegi , mida temalt nõuti , ja peagi veeres sõiduk mööda kivisillutist kesklinna poole . 
7	NA	 Hobune peatus mingis kõrvaltänavas vana madala maja ees . 
7	NA	" "" Roni maha , linnukene ! "" põristas voorimees ja vaatas tagasi . "
7	NA	" "" Oled üsna noorukene alles . "
7	NA	" Kas tulid linna ametit õppima ? "" "
7	NA	 Ning vanamees muigas habemesse . 
7	NA	" Ja kui ta nägi , et Tereese nõutult seisma jäi , lausus ta julgustades : "" Astu aga sisse . "
7	NA	 Küll härra tuleb sulle järele . 
7	NA	" Ega ta sind muidu siia sõidutada ei lasknud . "" "
7	NA	 Ütles , pööras hobuse ümber ning sõitis minema . 
7	NA	 Tereese kõhkles . 
7	NA	 Ta vaatas uudistades maja väikseid aknaid , kitsal hoovil lösutavat poollagunenud kuuri ning raketega kaevu , kus keti otsas rippus mõlkis ämber . 
7	NA	 Uks avanes ning vanaldane naisterahvas astus välja . 
7	NA	" "" Kes sa niisugune oled ? "" küsis ta ja mõõtis trepi ees seisvat tütarlast vaenulikult . "
7	NA	" "" Olen Tereese , maalt . "
7	NA	" Üks härra saatis mind siia . "" "
7	NA	" – "" Kes too härra oli ? "" – "" Ma ei tea , nägin teda esimest korda , ütles , et öömajale . "
7	NA	" Voorimees tõi . "" "
7	NA	" – "" Kuidas too härra välja nägi ? "" – "" Heledapäine , nii nagu Tagavälja Villemgi . "" "
7	NA	" – "" Tea ma su Villemist midagi . "
7	NA	 Ja ära sa mul siin liiga palju võrista . 
7	NA	 Tunnen sinusuguseid linnukesi küll ja küll . 
7	NA	 Enne on silmad peos , lased sisse , varsti on tuba tühi , lähevad kõigega , mida kaasa võtta annab . 
7	NA	 Aga noh , tule siis pealegi sisse , kui härra sind saatis . 
7	NA	" Eks vaatame , kas räägid õigust või kudrutad mul siin niisama nina all , et ma su öömajale võtaksin . "" "
7	NA	 Vanaeit laskis Tereese sisse ning sulges ukse . 
7	NA	 Poolpimedas koridoris lõhnas hallituse ja tolmu järgi . 
7	NA	 Üsna koridori lõpus avas vanaeit ukse ning juhatas Tereese kulunud mööbliga võrdlemisi nägusasse tuppa . 
7	NA	" "" Siin on su öömaja . "
7	NA	" Aga kui härra täna õhtul ei ilmu ja sinu eest ei maksa , kupatan su hommikul minema. Välisukse panen kinni , härral on endal võti . "" "
7	NA	 Ning vanaeit tatsas minema . 
7	NA	 Tereese jäi üksinda . 
7	NA	 Kes too härra oli ja mis tuba see oli , kuhu ta teda öömajale võttis ? 
7	NA	 Miks ta seda üldse tegi ? 
7	NA	 Ega ometi mingi tagamõttega ? 
7	NA	 Kuid Tereese oli liiga väsinud , et sellele rohkem mõelda . 
7	NA	 Liiga palju uut oli tema jaoks toonud tänane päev . 
7	NA	 Ta riietus lahti ning puges diivanile teki alla . 
8	NA	 Umbes kesköö paiku ärkas Tereese mingi kobina peale toas . 
8	NA	 Ta jahmus ning tõusis voodis istuma . 
8	NA	" "" Kes siin on ? "" küsis ta hirmunud sosinal . "
8	NA	 Toas läideti valgus ning keset tuba seisis pooleldi lahtiriietatuna toosama heledapäine mees , kes ta siia öömajale saatis . 
8	NA	" "" Miks te siia tulite ? "
8	NA	" Mida te kavatsete ? "" habises hirmunud tüdruk ja tõstis tekiserva rindade varjamiseks kõrgemale , sest pilgus , millega poolalasti mees teda seiras , oli midagi ürgset ja elajalikku , mis Tereesele hirmu nahka ajas . "
8	NA	 Ta tõusis ja tahtis toast põgeneda , kuid uks oli lukus . 
8	NA	 Kuigi Tereese veel väga vähe mehi tundis , taipas ta otsekohe tolle heledapäise härra kavatsusi . 
8	NA	" "" Laske mind välja ! "" "
8	NA	 Mees raputas pead , kiskus püksid jalast , asetas need tooliseljale ning lähenes poolpaljalt tüdrukule . 
8	NA	 Mehe alasti ihu nägemine viis Tereese segadusse . 
8	NA	 Otsekohe meenusid talle vend Juljusega veedetud hingematvalt magusad ööd . 
8	NA	" "" Ole rahulik ja ära tembuta . "
8	NA	" Midagi hirmsat ei juhtu , "" lausus härra ning surus Tereese enda vastu . "
8	NA	" "" Mida vähem sa tõrgud ja kära teed , seda parem sulle . "
8	NA	 Kui sa minu vastu kena oled , võid siin toas nii kaua elada , kuni tööd leiad . 
8	NA	" Tõstad aga lärmi , kupatan su praegu kohe tänavale tagasi ! "" "
8	NA	 Ning härra võttis Tereese ümbert kinni ja viis ta voodisse . 
8	NA	 Tereese ei tõrkunud , sest talle viirastus taas eilne õhtu tänaval , kus ükskõiksed ja , nagu Tereesele näis , vaenulikud inimesed temast mööda vuhisesid . 
8	NA	 Mis siis , kui too härra ta praegu tõepoolest uulitsale kihutab ? 
8	NA	 Ning õnnetu tütarlaps ei puigelnud vastu , vaid tegi , mida too heledajuukseline mees temalt nõudis . 
9	NA	 Hommikul tuli perenaine , toosama vanaeit , kes Tereese minema lubas kupatada , kui härra tema eest ei maksa . 
9	NA	 Nüüd ei lausunud ta aga sõnagi , vaid avas õhuakna , et tuba tuulutada . 
9	NA	 Tereese jälgis teda diivanil lamades ning pidas paremaks samuti vaikida . 
9	NA	 Kui vanaeit minema tatsas , tõusis neiu ning silmitses ennast pooltuhmunud peegli ees . 
9	NA	 Imelikul kombel ei tundnud ta solvumis- ega häbitunnet härra öiseid kallistusi meenutades , sest need tundusid olevat veelgi magusamad ja ihaldusväärsemad kui vend Juljusega veedetud ööd . 
9	NA	 Mis edasi saab , sellele hoidus ta mõtlemast . 
9	NA	 Tereese pani ennast riidesse , et linnast midagi söögipoolist vaadata , sest järsku tundis ta kõhus kipitavat nälga . 
9	NA	 Kuid enne veel kui ta väljuda jõudis , ilmus uksele vanaeit ja teatas , et köögis on laud kaetud , tulgu neiukene sööma . 
9	NA	 Tereese läks . 
9	NA	 Aurav , meeldivalt lõhnav kohv ning pehmed saiakesed kiskusid talle vee suhu . 
9	NA	" "" Sa võid nüüd siia jääda . "
9	NA	" Kas härra sulle ei öelnud ? "" küsis vanaeit , kui oli tükk aega vaadanud , kuidas tütarlaps saiakesi hävitas . "
9	NA	" "" Ütles , "" vastas Tereese ning tundis , et ta punastas . "
9	NA	" "" Miks sa maalt ära tulid ? "" – "" Ema kihutas kodunt minema . "" "
9	NA	" – "" Ema ? "
9	NA	 Miks ? 
9	NA	 Mis sa seal siis tegid ? 
9	NA	" Hakkasid litsi lööma või ? "" – "" Ei . "
9	NA	" Ta ei salli mind . "" "
9	NA	" – "" Oma ema ja ei salli ! "" imestas vanaeit , kes niisugusest asjast nähtavasti esimest korda kuulis . "
9	NA	" "" Ei . "
9	NA	 Juba sündimisest peale . 
9	NA	" Olen tema peigmehe nägu , sellepärast , "" seletas Tereese avameelselt . "
9	NA	" "" Kas sa oled siis tüdruku laps või ? "" – "" Ei . "
9	NA	 Aga ema pidas sulasega sehvti ja sai kaksikud tütred . 
9	NA	 Teine õde on emasse , mina aga sulasesse , Kustisse . 
9	NA	 Sellepärast vist ema mind vihkama hakkaski , sest minu kaudu said kõik teada , et ta sulasega magas . 
9	NA	" Isa olevat küll emale sedelgarihmaga andnud , nii et naabridki kisa kuulsid , aga miski ei aidanud . "" "
9	NA	" – "" Kas ta siis oma mehega lapsi ei saanud , et sulasega tõmbama hakkas ? "" – "" Sai küll . "
9	NA	" Mul on neli õde ja kaks venda . "" "
9	NA	" – "" Issand jumal ! "" lõi vanaeit imestuses käsi kokku . "
9	NA	" "" Ja sulasega ka veel ! "
9	NA	" Ja kohe kaks tükki korraga ! "" "
9	NA	 Tereese noogutas . 
9	NA	" "" Kas sa siis nüüd kavatsedki niisugust ametit pidama hakata , et härradega . "" "
9	NA	" – "" Ei , tulin tööd otsima . "" "
9	NA	" – "" Vaevalt et sa linnas midagi muud leiad kui seda , mis härrade juures . "
9	NA	 Aga ega niimoodi ka väga viga ei ole . 
9	NA	 Paljud elavad nõnda . 
9	NA	" Mehelegi saavad pärast , kui härrade juures enam minekut pole . "" "
9	NA	 Tereese oli söömise lõpetanud ning tõusis . 
9	NA	" "" Kui sa linnas ringi liigud , siis ole ettevaatlik , et sa kellegi teisega sõbrutsema ei hakka . "
9	NA	 Meie härra ei salli seda . 
9	NA	 Ta on väga armukade . 
9	NA	 Teeb sulle kohe tuule alla ja sinu hea elu on korrapealt läbi . 
9	NA	" "" "
10	NA	 Kaua aega ei kohanenud Manda sel sügisel linnaeluga . 
10	NA	 Kui ta varem maalt ära tulles otsekohe oma sõbrannad üles otsis , et nendega koos aega veeta , siis tänavu istus ta päevade kaupa oma korteris , ilma et tal klassiõed ja muudki sõbrad ning tuttavad kordagi oleksid meelde tulnud . 
10	NA	 Aina tabas ta oma mõtted Allika ärklitoast Haraldi juurest . 
10	NA	 Oli ta siis tõesti oma isa talu sulasesse nii sügavalt armunud , et ta temale mõtlemisest lahti ei saanud . 
10	NA	 Nüüd , kus ta üksi oli , oli tal aega kõige üle põhjalikult järele mõelda . 
10	NA	 Juba esimesest juhuslikust kohtumisest peale , Umboja jõe ääres , tundis ta Haraldi vastu imelikku uudishimule sarnanevat erutust . 
10	NA	 Millegipärast ärritas sulane teda . 
10	NA	 Kohe esimesel silmapilgul tajus Manda , et sulane on temast üle . 
10	NA	 See vist oligi , mis teda alguses Haraldi vastu vihale ajas . 
10	NA	 Harimatu tööpoiss ja vaatab teda , nagu oleks tegemist omasuguse teenijatüdrukuga , mitte koolitatud peretütrega . 
10	NA	 Kuid ometi oli selles midagi niisugust , mis teda sulase poole tõmbas , mis sundis teda ikka ja jälle Haraldiga kokkusaamist otsima , kuni kõik lõppes Allika ärklitoas tema voodis , kuhu veel ükski teine mees polnud pääsenud . 
10	NA	 Kas ta ikka talitas õigesti , kui ta Haraldile mingit lootust ei andnud ? 
10	NA	 Võib-olla jätab Harald ta tõesti maha ning abiellub talve jooksul kellegi teisega ? 
10	NA	 Ta on mees , kes oma tunnetest võitu saab , kui ainult tahab . 
10	NA	 Tema juba kellegi ees lömitama ei hakka ega kelleltki midagi ei kerja . 
10	NA	 Ning Manda kahetses , et ta viimasel hommikul Haraldile nii kindlasõnaliselt ära ütles . 
10	NA	 Võib-olla ei leia ta talve jooksul tõesti kedagi , kellega abielluda võiks ja ehk kukub lõpuks siiski niimoodi välja , et tulebki valida see lõpuvariant , Allika perenaine . 
10	NA	 Hea , kui sel juhul oleks niisugune mees kõrval , nagu on Harald . 
10	NA	 Millegipärast tundus Mandale , et Harald on just niisugune mees , nagu üks mees olema peab : julguse , aususe , siiruse ja jõu kehastus , kelle kõrval võiks midagi kartmata ning pelgamata elust läbi minna . 
10	NA	 Niisugust meest vajab tema ja ka Allika . 
10	NA	 Tema praeguste meestuttavate seas polnud ainsatki sellist noormeest , keda ta Haraldi kõrvale oleks võinud seada . 
10	NA	 Kuigi haritud , olid nad siiski vaid kahvatud varjud tema kõrval . 
10	NA	 Manda arvates ei olnud niisugust raskust , millega Harald poleks jaksanud toime tulla , ega sellist keerulist olukorda , millest tema poleks osanud õiget väljapääsu leida . 
10	NA	 Kuid ometi ütles ta temale ära , sest ta oli sulane , Allika talu sulane , keda tema isa , Allika Kustu , see põline taluperemees , kogu hingest vihkas . 
10	NA	 Oli selle vihkamise põhjuseks tõesti see igipõline peremehe ja sulase vaheline vaen , leppimatu klassivahe , mis ei lasknud sulases näha täisväärtuslikku inimest , või oli seal veel midagi muud , seda ei osanud Manda endale seletada . 
10	NA	 Kas ka tema ise ei vaadanud Haraldit isa pilguga , kuigi ta oli juba mitu kuud selle mehega ühes voodis maganud , teda oma kätega kallistanud , tema naine olnud . 
10	NA	 Aga ikkagi ütles ta temale ära , ehkki tundis , et ta Haraldit armastab . 
10	NA	 Nüüd , kus ta teda ei näinud ja temaga ei kohtunud , tunnetas ta seda palju selgemini kui kodus olles . 
10	NA	 Mida rohkem Manda selle probleemi kallal juurdles , seda kindlamini jõudis ta äratundmisele , et ta on teinud suure vea . 
10	NA	 Oli oma õnne ära põlanud . 
10	NA	 Mis siis sellest , et Harald tema kaudu Allika peremeheks lootis saada ? 
10	NA	 Eks igaüks mõtle abielludes , kuidas ennast ja oma perekonda majanduslikult kindlustada . 
10	NA	 Harald vähemalt armastas teda , selles Manda ei kahelnud . 
10	NA	 Võib-olla leiab ta niisuguse mehe , kes ta naiseks võtab ainult Allika talu pärast . 
10	NA	 Ühesõnaga – abiellub taluga ja saab tema kaasa kui ebameeldiva paratamatuse . 
10	NA	 See oleks veelgi hullem . 
10	NA	 Ja mis see Allika siis nii ära ei ole . 
10	NA	 Raamas ja ripakil , hooned vanad ja poollagunenud , oma aja juba ära elanud . 
10	NA	 Kõikjal oleks vaja peremehe hoolitsevat kätt , mitte nii nagu praegu , et võõrad teevad , võõrad viivad . 
10	NA	 Seda väljendit oli ta kord isa enda suust kuulnud . 
10	NA	 Haraldiga abielludes tuleks ka temal endal talus tööle hakata . 
10	NA	 Mitte nii nagu praegu , et ainult ärklitoas hallitada ja oodata , mida teised talle oma töövaevast annavad . 
10	NA	 Kuid kas Haraldi kõrval olekski töö nõnda hirmus , et seda kartma peab ? 
10	NA	 Armastatud mehega koos muutub ehk töögi lõpuks armsaks . 
10	NA	 Ta polnud mitte kunagi isa käest küsinud , kust see raha tuleb , mida ta oma ülalpidamiseks saab . 
10	NA	 Ta teadis , et Haraldile oli kogu suve palk maksmata . 
10	NA	 Kust isa selle raha lõpuks võttis , millega ta sulasele palga välja maksis , seda ei teadnud ka ema . 
10	NA	 Ema teadis vaid niipalju , et Haraldil palk käes on , isa oli seda ise öelnud . 
10	NA	 Kusagilt ta selle summa ikka muretses , sest ta lootis , et Harald siis ära läheb , kui raha kätte saab . 
10	NA	 Sulane aga jäi paigale ega teinud äraminekust asjagi , olgugi et isa seda nõudis . 
10	NA	 Küllap ta ikka minu pärast Allikale jäi , mõtles Manda endamisi ja tundis sellest head meelt . 
11	NA	 Üldiselt ei muutnud Manda sügisene linnaminek Allikal peaaegu üldse mitte midagi . 
11	NA	 Kustu käis endiselt pahura ja süngeilmelisena ringi , sest tusatuju peamine põhjus – sulane – oli ju jäänud ja askeldas tähtsat nägu tehes , nagu oleks tema talus otsaline ning juhiks majapidamist , mitte aga Kustu , Allika põlisperemees . 
11	NA	 Sulane ei küsinud kunagi pererahvalt , mida teha tuleb , vaid tegi , mida heaks arvas . 
11	NA	 Isegi teenijatüdrukut oli Harald hakanud käsutama . 
11	NA	 Ta korraldas heina- ja sõnnikuvedu , käis veskil , tõi koplist hagu , viis remonti vajavad põllutööriistad sepale ja käis hommikuti meiereis piima viimas . 
11	NA	 Ühesõnaga – tegi ja korraldas kõik , mida majapidamises vaja läks . 
11	NA	 Ja kui talvel väljas tuiskas ning tormas , ei tulnud ta tervel päeval saunakambrist enamaks välja kui vaid söögiajaks peretuppa . 
11	NA	 Õhtuti istus ta kaua üleval ning luges juturaamatuid , mida ta Kivinõmme raamatukogust käis toomas . 
11	NA	 Petrooleumi saunakambri valgustamiseks ostis ta ise , hagu oma ruumi kütmiseks võttis ta aga talu haopinust . 
11	NA	" Kui Kustu sellele ükskord tähelepanu juhtis , et tema saunakambri kütmiseks oma kütet ei luba võtta , vastas Harald : "" Pole sa selle kütte muretsemiseks lillegi liigutanud . "" "
11	NA	" – "" Ega sinagi ole , "" nähvas Kustu . "
11	NA	" "" Need on eelmise sulase , Nigula Antsu raiutud , kellele sa palga maksmata jätsid ning päevapealt minema kihutasid . "" "
11	NA	 Ning Harald küttis saunakambrit edasi . 
11	NA	 Kui pärast jõule Pilluri metsas raielank avati ning ümbruskonna vabadikud , saunikud ja perepojadki sinna puid läksid lõikama , võttis ka Harald sae ning kirve selga ja hakkas koos Nigula Antsuga raielangil tööle , et pisut taskuraha teenida . 
11	NA	" "" Kui sa minu leiba sööd , pead sa ka minu tööd tegema , "" tähendas Kustu , kui ta sulast hommikul , tööriistad õlal , metsa nägi minemas . "
11	NA	" "" Söögi eest olen ma sulle juba ülearugi tööd teinud , varsti kolm kuud . "
11	NA	" Pole sul minule midagi ette heita . "" "
11	NA	 Ning Harald käis metsas edasi . 
11	NA	 Kui raielank lõigatud sai , rakendas sulane hobuse ree ette ning hakkas koos teiste talumeestega ka metsamaterjali välja vedama . 
11	NA	 Küll püüdis Kustu teda takistada , sest hobused olevat ikkagi peremehe , mitte sulase käsutada , kuid Harald torkas talle rusika nina alla ja lükkas Kustu talliukse eest kõrvale , nii et peremees istukile lumehange kukkus , ning sõitis raielangile . 
11	NA	 Küll raevutses Kustu , kuid ei julgenud sulasele seadusega külge hakata , sest ta kartis , et Harald ta selle eest läbi kolgib . 
11	NA	 Et Selivere laoplats , kuhu palgid , propsid ning küttepuud veeti , oli Allikale väga lähedal ning Pilluri metsa raielank samuti , jõudis Harald iga päev ühe voori teistest rohkem teha ja tõi õhtuti veel häid kase- ning männiroikaid koju küttekski . 
11	NA	 Kustu vahutas vihast , kuid sulane ei teinud peremehest väljagi ja töötas raielangil edasi . 
11	NA	 Ja kui küttepuid vedama hakati , rakendas Harald teisegi hobuse ette ning sõitis metsa kahe hobusega . 
11	NA	 Märtsis lõpetati raielangil vedu ja palgamaksmisel selgus , et Allika talu sulane oli teeninud nii lõikusega kui ka veoga kõikidest teistest rohkem . 
11	NA	 Harald naeratas , kui ta praakerilt saadud raha üle luges . 
11	NA	 Kodus kutsus ta peremehe enda juurde saunakambrisse . 
11	NA	" "" Siin on sulle Allika talu hobuste teenitud raha . "
11	NA	 Kahe ja poole kuu eest , mis ma metsas tööd tegin , ma sinu käest palka ei nõua . 
11	NA	 Küll aga võtan hobuste vaeva eest saadud rahast oma novembri- ja detsembrikuu palga maha . 
11	NA	 Metsalõikuse tasu tuleb tervenisti minule , samuti pool veorahast . 
11	NA	 Nii et üldkokkuvõttes saad sa kogu selle nalja eest veel ilusa summakese . 
11	NA	 Lisaks kõigele muule on sul terve aasta kütus kodus olemas , ei ole vaja Allika talu metsa kallale minna . 
11	NA	" On sul asi nüüd selge ? "" "
11	NA	 Kustu ainult nohises vastuseks ning vahtis laual lebavaid punakaid kümnekrooniseid , nagu näeks ta seal lummust , mitte raha . 
11	NA	 Ja vist esimest korda selle aja jooksul , kui Harald Allikal sulaseametit pidas , mõtles Kustu temale kui inimesele ja mehele , kes võiks talus palju kasulikku ära teha . 
11	NA	 Oleks Kustu olnud pisutki suuremeelsem , poleks ta seda raha puudutanudki , kuid nüüd kaalusid rahatähed Allika peremehe kõik muud tunded üles ning ta korjas sulase antud summa laualt kokku , pistis sõnalausumata tasku ning lahkus saunakambrist . 
11	NA	 Harald vaatas talle muiates järele . 
12	NA	 Kui Tagavälja Villem vastu uut aastat merelt koju tuli , oli tal esimene asi ema käest küsida , kuidas Tereese elab . 
12	NA	" "" Ei tea temast midagi . "
12	NA	" Räägitakse , et olevat kodunt ära läinud , linna , "" vastas Mari . "
12	NA	 Villemile tuli see lausa üllatusena . 
12	NA	" "" Linna ! "
12	NA	" Mida siis sinna ? "" – "" Ega minagi tea . "
12	NA	 Olevat emaga enne veel kõvasti tülli läinud , siis pannudki salaja minema . 
12	NA	 Ühel hommikul olnud aga voodi tühi . 
12	NA	 Sihukese tulihargiga nagu see vana Ann-Leena on ju võimatu läbi saada . 
12	NA	" Oma lapski vihkab . "" "
12	NA	" – "" Läks ta siis linna tööd otsima või ? "" – "" Eks vist muidugi . "
12	NA	 Ega ilma tööta kusagil läbi saa . 
12	NA	" Leo olevat ka jalga lasknud . "" "
12	NA	" – "" Või Leo ka ! "" imestas Villem . "
12	NA	" "" Nii oli kuulda . "
12	NA	 Kes nende asju täpselt teab . 
12	NA	" Või nad kellegagi läbi käivad või oma asjadest räägivad . "" "
12	NA	 Villem jäi mõttesse . 
12	NA	 Tereese linna ! 
12	NA	 Kust tal see linnamineku plaan siis nii järsku ? 
12	NA	 Kevadel ei lausunud ta sellest sõnagi . 
12	NA	" "" Kas mulle suve jooksul mingit kirja tulnud ei ole ? "" – "" Ei tea küll , et oleks . "
12	NA	" Teistele ikka vahetevahel jah , aga ei mäleta , et sinule . "" "
12	NA	" Ema askeldas pliidi juures , siis alustas uuesti : "" Vaherpõllu omad hakkasid ju Tingu Liine juures palvetunnis käima , Maie ja Tereese mõlemad . "
12	NA	 Vana Ann-Leena saatnud Leo jahipüssiga palujaid hirmutama . 
12	NA	 Poiss siis läkski . 
12	NA	 Ja kui usuhullustajad parajasti Tõnu-Hansu masinarehes põlvili maas olid , lasknud Leo paar soolalaengut , ühe palvevenna , teise Tingu Liine pihta . 
12	NA	 Maie ehmatas sellest , läks peast segaseks ning jooksis metsa . 
12	NA	 Oli nädalapäevad kadunud . 
12	NA	" Terve küla käis teist otsimas . "" "
12	NA	" – "" Aga Tereese ? "" – "" Ei sellel olnud vist häda midagi . "
12	NA	 Aga enne linna minekut , kartulivõtmise ajal , olevat küll väga haige olnud . 
12	NA	" Redutanud laudalakas ega tulnud tuppa mitte söömagi . "" "
12	NA	" – "" Tereese haige ! "" imestas Villem . "
12	NA	" "" Jah , niimoodi oli kuulda . "
12	NA	 Ega minagi paremini tea . 
12	NA	 Õllepoe Leontiine oli meil sügisel pullipäevi tegemas , tema ikka teab neid külauudiseid . 
12	NA	 Ega Vaherpõllu omad ise räägi midagi . 
12	NA	 Seda püssilaskmistki ei teadnud kaua aega keegi , kes tegi . 
12	NA	 Aga Leo oli meie Gustavile ise purjus peaga rääkinud , et tema . 
12	NA	 Vanamoor käskinud minna , et siis tuleb ehk usklikel aru pähe tagasi , kui natuke hirmutada . 
12	NA	 Kes seda Leo juttugi teab , ilmast ilma nina täis . 
12	NA	 Ann-Leena ajab samagonni ja müüb kalli raha eest külapoistele . 
12	NA	 Seal käivad ju kõik koos , nii Kivinõmme kui Väliku omad . 
12	NA	 Va Umboja Juku sepitseb salmikesi ja laulab teistele ette . 
12	NA	 Nii kui koerakari saunakaldas , hambad irevil . 
12	NA	 Ann-Leena paneb puskarile veel seebikivi hulka , et hästi kange oleks ja kõrvetaks . 
12	NA	 Putkala Sass oleks äärepealt ära surnud . 
12	NA	 Oli tükk aega pime , Ann-Leena solk võttis silmanägemise ära . 
12	NA	 Seal see Leogi seda võtma õppis . 
12	NA	 Nüüd häda käes , et poiss joob . 
12	NA	 Kes käsib samagonniga hangeldada . 
12	NA	 Kui ausal teel raha ei saa , siis niisugusel moel teda hankida ka ei maksa . 
12	NA	" Aga noh , ühesugused vargad ja sulid nad seal kõik koos , "" lõpetas Tagavälja Mari üleaedsete põhjamise. Villem nagu ei kuulnudki ema juttu , sest tema mõtles ainult Tereesele . "
12	NA	 Temale ei mahtunud kuidagi pähe , et Tereese niimoodi linna läks , ilma et temale midagi oleks teatanud . 
12	NA	 Oli siis Tereesega vahepeal midagi juhtunud või ? 
12	NA	 Ning Villem otsustas Vaherpõllule minna ja vana Ann-Leena enda käest küsida . 
13	NA	 Vaherpõllu perenaine istus köögis pliidi ees ja kooris parajasti kartuleid , kui Villem sisse astus . 
13	NA	 Ta saatis tulijale ebasõbraliku pilgu ega teinud naabripoisist suurt väljagi . 
13	NA	 Villem pani tähele , et Ann-Leena silmad välkusid kurjalt , nii nagu Aliidel ja Leolgi . 
13	NA	" "" Ma tulin vaatama , kuidas Tereesega on ? "" "
13	NA	" Ann-Leena oli tükk aega vait , siis lausus ta nagu vastu tahtmist : "" Tea ma temast rohkemat kui sinagi . "" "
13	NA	" – "" Kuulsin , et ta olevat linna läinud . "" "
13	NA	" – "" Kui sa juba seda tead , et ta sinna läks , mida sa siis veel siit tulid küsima , "" oli ebasõbralik vastus . "
13	NA	" "" Aga millisesse linna ? "" – "" Ära minu käest küsi . "" "
13	NA	" – "" Ma mõtlesin , et teie ikka teate . "
13	NA	" Kas ta siis seda kellelegi ei öelnud , kuhu ? "" – "" Ei . "
13	NA	 Ära ta siit kadus . 
13	NA	" Kas ta läks linna või kusagile mujale , pole meil teada . "" "
13	NA	" – "" Kuulsin , et ta olevat enne minekut raskesti haige olnud ? "" – "" Siin ta jooksis jah seda palvemaja vahet , eks ta sealt selle haiguse korjas . "" "
13	NA	" – "" Mis haigus tal siis oli ? "" – "" Küllap läks peast lolliks , mis muud . "
13	NA	 Ega siis ükski inimene niisugust palumist välja ei kannata . 
13	NA	" Niikaua halisevad , suu püsti taeva poole , kuni aru kaob . "" "
13	NA	" – "" On see tõsi ? "" – "" Ei tea mina , mis siin tõsi on või mis vale . "
13	NA	 Ära nad siit kaovad kõik , kuhu , kust mina seda tean . 
13	NA	 Kõige enne läks Aliide , siis Elviira , nende järel mõlemad poisid , nüüd kadus Tereese ka . 
13	NA	" Eks nad lähe laia maailma otsima , kus parem on . "" "
13	NA	 Kuigi Ann-Leena ütles seda kuidagi hoolimatul , ükskõiksel toonil , oli selles ometi midagi ääretult kurba ja valulikku . 
13	NA	 Ta tõusis , võttis kartulikorvi ning tatsas õue . 
13	NA	 Villem järgnes talle sama targalt , kui oli tulnudki . 
13	NA	 Imelik , kuidas Vaherpõllu ema ei teadnud , kuhu ta lapsed kodunt kaovad . 
13	NA	 Lihtsalt lähevad ning ei anna endast hiljem enam mingit elumärki . 
13	NA	 Tagaväljal küll niimoodi ei olnud . 
13	NA	 Ka nemad läksid , kuid vanemate täiel teadmisel . 
13	NA	 Ema saatis nad kõik teele ja muretses ka veel siis nende pärast ning pidas sidet , kui nad juba läinud olid . 
13	NA	 Tagavälja ema teadis täpselt , kus keegi tema lastest oli ja kuidas kellegi käsi käis . 
14	NA	" "" Noh , kas käisid Vaherpõllul ära ? "" küsis ema , kui Villem tagasi tuli . "
14	NA	" "" Jah . "" "
14	NA	" – "" Said midagi teada ? "" – "" Ei . "
14	NA	" Ann-Leena ei tea isegi , või ei tahtnud ta mulle öelda . "" "
14	NA	" – "" Usun küll , et ta ei tea . "
14	NA	 Seda Tereeset on ta juba sündimisest peale vihanud . 
14	NA	" Küllap oled sinagi kuulnud , miks . "" "
14	NA	" – "" Olen . "
14	NA	" Tereese ise ütles , kui me alles väikesed olime . "" "
14	NA	" – "" No näed . "
14	NA	 Nagu oleks laps selles süüdi , kuidas või kelle läbi ta ilmale on tulnud . 
14	NA	 Seepärast nad lähevadki , igaüks ise tuulde , nii et keegi ei näe ega kuule . 
14	NA	 Meil on loota , et Gustavgi jääb , aga Vaherpõllul on mõlemad poisid juba teab kus ilma otsas . 
14	NA	 Ja ega seal tüdrukuidki enam . 
14	NA	 Maie on peast segane , hulgub ringi ja käib mööda palvetunde , Leonoore on maast madalast ära hellitatud , ei hakka talle ükski töö kätte ega midagi . 
14	NA	 Nüüd oli kuulda , et on linna õmblust läinud õppima . 
14	NA	 See on talle võib-olla paras paik , sest mis talutöö tegijat sihukesest illukesest saab . 
14	NA	 Ellen alles noor – ja ongi kõik . 
14	NA	 Eks Jürigi lootnud , et kui pojad kasvavad , hakkavad talu pidama , aga ei . 
14	NA	 Nii kui kaela kandma said , nii läksid . 
14	NA	" Nüüd vanemad ei teagi , kus nad on , nagu poleks neid olnudki . "" "
14	NA	 Villem oli nõutu . 
14	NA	 Mida teha või kust Tereeset otsida ! 
14	NA	 Ta teadis ainult , et Tereese linna läks , see oli kõik . 
14	NA	 Kuid millisesse linna , kas Rakverre või koguni Tallinnasse , seda ei osanud keegi öelda . 
15	NA	 Villem tõi välismaareisilt isegi uue viiuli kaasa , nii nagu ta Tereesele lubas , ja mängidagi oskas ta sellel juba mitu head lugu , kuid polnud , kellele oma uut muusikariista näidata . 
15	NA	 Elu tundus ilma Tereeseta tühi ja kõle , päevad igavad ja hallid . 
15	NA	 Ühel päeval peale uut aastat , kui juba hea reetee oli , rakendas Villem hobuse saani ette ning sõitis Rakverre Tereeset otsima . 
15	NA	 Ta sirvis läbi kogu linnaelanike nimekirja , kuid Tereese nime ta ei leidnud . 
15	NA	 Ainuke võimalus , kui ehk ilma sisse registreerimata . 
15	NA	 Kuid ta pidi ju ometi tööd tegema , et ära elada ja sel juhul pidi ta olema kusagile ka sisse kirjutatud . 
15	NA	 Villem ei teadnud , mida teha . 
15	NA	 Nii suurest linnast nagu Tallinn oli Tereese otsimine veelgi mõttetum . 
15	NA	 Ehk tuleb juhus appi , sest eks ta kunagi ikka koju tule ema ja isa vaatama , püüdis Villem ennast lohutada . 
15	NA	 Kuid juhust ei tulnud ja nõnda sai talvest kevad ning Villemil oli taas mereleminek käes . 
15	NA	 Igaks juhuks käis ta korraks veel Vaherpõllul , sest oli ju Elviira kuulduste kohaselt Tallinnas , võib-olla saab tema kaudu Tereesele jälile . 
16	NA	 Ann-Leena võttis Villemi sama vaenulikult vastu nagu sügiselgi . 
16	NA	 Ei pakkunud naabripoisile isegi mitte istet . 
16	NA	" "" Tulin vaatama , kas Tereese ehk talve jooksul kodus pole käinud , "" alustas Villem ukse kõrval seistes . "
16	NA	" Jälle vilkusid Ann-Leena silmad kurjalt , kui ta ilmse vastumeelsusega vastas : "" Pole teda siin näha olnud ei suvel ega talvel . "" "
16	NA	" – "" Aga Elviira ? "
16	NA	 Kas tema ka mitte ? 
16	NA	" Elviira aadressi ehk ikka teate ? "" – "" Mis sul temaga asja ? "" – "" Ma mõtlesin , et Elviira kaudu leiaksin ehk ka Tereese üles . "" "
16	NA	" – "" Ei tea ma ka seda , kus ta on . "
16	NA	 Tallinnas kuulukse olevat ja see on kõik . 
16	NA	 Minu vanainimese pea ei oska neid keerulisi uulitsate nimesid meeles pidada . 
16	NA	" Majadel numbrid ja kortlitel numbrid , kes neid järele oskab öelda . "" "
16	NA	" – "" Aga kui ehk Ellen ? "
16	NA	" Kas Elviira koju pole kirjutanud ? "" – "" Pole meie ühtki kirja näinud . "
16	NA	 Eks nad ole läinud kaduma . 
16	NA	 Meie seal Oru poe juures ei käi . 
16	NA	 Sinna pidavat ikka kirju tootama . 
16	NA	 Aga ei meie tea neist midagi . 
16	NA	 Seitungit meie ei loe ega käi ka kirju passimas . 
16	NA	 Leonoore talvel kirjutas , Õllepoe Leontiine tõi ära , oli nende seitungi vahele torgatud . 
16	NA	" "" "
17	NA	 Jälle tuli Villem Vaherpõllult pika ninaga tagasi . 
17	NA	 Imelik , millest küll see naabriperenaise vaenulikkus tema vastu ? 
17	NA	 Ega ta siis paha pärast Tereese järele ei küsinud . 
17	NA	 Kui ka vanad omavahel kunagi pahuksisse läksid , miks pidi siis sellepärast lapsi vihkama . 
17	NA	 Ja Villem sõitis ka sel kevadel merele , nagu eelmiselgi aastal , kuid sootuks raskema südamega . 
