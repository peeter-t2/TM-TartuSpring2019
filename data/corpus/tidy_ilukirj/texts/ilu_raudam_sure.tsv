par_nr	head	sentence
1	 Surematus 	 Surematus 
2	NA	 Toomas Raudam 
3	NA	 Peeter ärkas veidra hääle peale . 
3	NA	 Pikalt nagu jaamast lahkuva rongi vile kõlas see toas vastu – küllap tahtis vedurijuht nii oma oskustest märku anda , hääles oli uhkust ja rõõmu , aga ka kurbust , varjatud nukrust saavutusest , vägiteost , millel polnud teisi tunnistajaid peale vedurijuhi enda . 
4	NA	 Pikkamööda sai Peeter aru , kust hääl tuleb . 
4	NA	 Ta pigistas tuharalihased kokku ja köhatas vabandavalt . 
4	NA	 Peeter oli unes näinud , et saab lapse . 
4	NA	 See unenägu kordus tihti , kuid alati hääletult . 
4	NA	 Siiani oli tal õnnestunud oma luhtumist varjata , nüüd oli see avalikuks tulnud . 
5	NA	 Ja kuigi ümberringi polnud kedagi , kes Peetri õnnest või õnnetusest ( sest unigi oli reaalsus ) osa oleks saanud , tundis Peeter , et peab andeks paluma nii laes rippuvalt lambilt kui raamatult , mida ta õhtul enne magamajäämist oli lugenud . 
5	NA	 Nüüd tundis Peeter , et on ise nii lamp kui raamat ning nõudis endalt võimatut . 
6	NA	 Sünnituse juures oli õde . 
6	NA	 Ta käskis pingutada . 
6	NA	 Peeter pingutaski , kuid õde polnud rahul ja esitas üha uusi tingimusi , mille täitmise korral laps ( Peeter oli veendunud , et tüdruk ) tervelt ilmale võis tulla . 
6	NA	" "" Mitte kehaga , peaga ! "" "
6	NA	 Peetrile tundus see käsk loomulik , kas ainult temast selle täitjat on ? 
6	NA	 Peeter tahtis kõigest hingest , et laps sünniks , selle nimel oli ta valmis kõigeks , ka sellisteks kannatusteks , mida teistel emadel eales polnud tulnud üle elada . 
6	NA	 Ta võttis kogu oma jõu kokku , tõmbas ennast õhku täis ja tundis , kuidas nii pea kui alakeha selle tagajärjel paisuvad . 
6	NA	 Õde muigas , ju tegi Peeter kõik õigesti ning tema ponnistused ei erinenud teiste omadest . 
6	NA	 Kuid siis ta ärkas , sest õhku enam ei jätkunud , ja kuulis häält , mis temast vabanenult iseseisvana universumis ringi rändas . 
7	NA	 Enne voodist tõusmist pistis Peeter käe teki alla . 
7	NA	 Äkki ikka on ? 
7	NA	 Õnnis , nimetu laps ; tüdruk ? 
7	NA	 Lina oli veidi niiske , tõestus sellest , et Peeter oli kõigest väest püüdnud , tema keha oli eritanud mahlu ja arvatavasti ka lõhnu , millest ükski polnud see õige . 
8	NA	 Peeter võttis kapist uue lina , mõtles siis hetke ja vahetas ka padjapüüri ära . 
8	NA	 Kui ta järgmine kord sünnitama hakkab , peab kõik puhas ja korras olema . 
8	NA	 See võis juhtuda millal tahes , kasvõi samal ööl , kui tal muidugi õnnestub und saada . 
8	NA	 Avasilmi see ei saa juhtuda , see oli ainus asi , milles Peeter kindel oli . 
8	NA	 Kuid juba pooletunnine tukastuski võis olla tulemuslik . 
8	NA	 Tulemuslik ? 
8	NA	 Peeter muigas selle peast läbi lipsanud sõna peale : ka see , nagu lapski , oli luhtumine , kuid ainult osaline , kehtiv juba möödunud ajas , iga järgmine hetk võis endaga kaasa tuua õnne , suurima inimliku õnne , mille täitumine võimalik vaid unes . 
8	NA	 Või raamatus . 
8	NA	 Või lambis . 
9	NA	 Lamp ja raamat olid unetoojad . 
9	NA	 Mõnikord polnud vaja raamatut kätte võttagi , piisas lambistki . 
9	NA	 Hommikuks oli lamp kustunud , aga Peeter ei mäletanud , et ta voodist välja oleks tulnud ja lülitile vajutanud . 
9	NA	 ( Laualampi polnud ; ta tahtis , et kõik oleks nii , nagu kunagi kodus , kus kogu valgus tuli laest . ) 
9	NA	 Tema ja toa vahel oli tekkinud teatav mõistmine , mis väljendus vaevumärgatavates üksikasjades . 
9	NA	 Tal pruukis vaid silmad kinni panna , kui asi , millele ta mõelnud oli – lamp , raamat – muutus emaks või isaks , kes tal uinuda aitasid . 
10	NA	 Peetri elu algas hetkest , kui teda kartma hakati . 
10	NA	 Ta oli siis kümme . 
10	NA	 Ta oli peres ainus laps . 
10	NA	 Teist Peetrit ema ja isa endale ei tahtnud , kuigi selle eest , kes neil oli , olid nad valmis oma elu andma . 
10	NA	 Nii oli ka siis , kui selgus , et Peeter pole päris tavaline . 
10	NA	 Nad ei hüljanud Peetrit , nagu vähihaige lapse vanemad , kes oma lapsest ka siis lahti ei ütle , kui laps seda soovib . 
11	NA	 Jaan oli Peetri sõber . 
11	NA	 Ta oli Peetrist vanem . 
11	NA	 Ema toitis teda härjaverega ja määris õhtuti maarohtudest tehtud võietega . 
11	NA	 Jaani isa oli ema maha jätnud . 
11	NA	 Jaan teadis , et kui ta suureks kasvab ja ühel hetkel peeglisse vaatab , astub sealt välja ta isa . 
12	NA	 Juba varakult hakkas ema Jaani pidudele saatma . 
12	NA	 Kui Jaanil koolist oli vaja puududa , kirjutas ta Jaanile tõendi või kui sellest ei piisanud , tegi järele arsti viltust käekirja ja lõi selle alla kartulist tehtud templi . 
12	NA	 Pitsat sarnanes arsti templiga nagu kaks tilka vett , tähed , mis ema kartulisse sisse lõikas , läksid siniseks , kui neile peale hingata . 
12	NA	 See võis tulla ema hingeõhust – kui Jaan seda ükskord teha proovis , ei tulnud midagi välja ; emal oli kartuliga salajane kokkulepe.Ükskord tuli Jaani ema ( tema nimi oli Magda ) Peetri vanemate juurde ja palus , et nad Jaani ööseks enda juurde võtaks , ta ise pidi linna oma õele külla minema . 
12	NA	 Linn oli Tallinn , teisi linnu Eestis polnud ; tegelikult muidugi oli , aga see on vaid näilik – hirm suurema ees laastas linnu nagu lapsi . 
13	NA	 Peetril oli hea meel . 
13	NA	 Talle oli alati tundunud , et nende sõprus vajab kinnitust . 
13	NA	 Ühistest mänguasjadest , raamatutest ja võib-olla ka mõtetest ei piisanud , et sõber olla . 
13	NA	 Sõprus vajas pitsatit nagu õpilaspäevik , kus seisis tõend haiguse kohta . 
14	NA	" "" Ema , "" ütles Peeter oma emale . "
14	NA	" Ja siis veel teist kordagi : "" Ema ! "" "
15	NA	 Sellest piisas . 
15	NA	 Peetri ema ( tema nimi oli Aili ) mõistis poega ainsast sõnast – sõnast , mis oli ta ise ning kuhu Peeter oli pannud kogu oma hinge . 
15	NA	 Kui ema poleks Jaani lubanud jääda , oleks Peeter endale otsa peale teinud . 
15	NA	 Või oleks oma ema elu aja teietanud . 
15	NA	 Palju vahet polnud ; teie ja surm olid mõlemad võõrad . 
15	NA	 Aili ja Magda olid ka võõrad . 
15	NA	" Kuid nad olid elus : kui Magda kaevule läks ja keegi juures juhtus olema , pani ta pange maha ja ütles : "" Mina pole midagi , mina olen vana lits , aga vaat Aili , tema on ingel ! "" "
15	NA	" Sellega oli ka Peeter nõus , aga tal oli pisut nagu häbi ka , sest järgmisena võttis Magda tal käest kinni , näpistas ja ütles : "" Millal küll minu laps selliseks saab ? "" "
15	NA	 Peeter kahetses , et ta Jaani emaga ühel ajal kaevule oli sattunud . 
16	NA	 Peeter oli väga õnnelik ja emale ( ja isale , kes emaga nõus oli ) tänulik . 
16	NA	 Tal oli nüüd vend . 
16	NA	 Nad mängisid natuke ja läksid siis magama . 
16	NA	 Ema tegi neile aseme seina äärde kušetile . 
16	NA	 Uni tuli ruttu . 
16	NA	 Jaan lõhnas rahustavalt . 
16	NA	 Ema oli teda enne bussi peale minekut määrinud ja lusikatäie härjaverd andnud . 
16	NA	 Peetril oli kange tahtmine Jaani puutuda . 
16	NA	 Ta ei saanud ise ka aru , miks . 
16	NA	 Aga ta ei julgenud . 
16	NA	 Julgus tuli unes . 
16	NA	 Ta ei saanud ise ka aru , kuidas see juhtus . 
17	NA	 Kuid see , mis juhtus , oli halb – sellest algas Peetri elu . 
18	NA	 Kui Peeter hommikul ärkas , oli voodi tühi . 
18	NA	 Ta küsis emalt , kus Jaan on , kuid ema tegi sellise näo , nagu poleks Jaani ema eile Jaani toonudki . 
18	NA	 Nagu poleksid nad koos olnud . 
19	NA	 Peeter läks välja . 
19	NA	 Ülalhoovis , kus elas Jaan ja veel mõned lapsed , polnud kedagi . 
19	NA	 Peeter seisis tükk aega keset hoovi ja ootas . 
19	NA	 Kaua see ei tohtinud kesta . 
19	NA	 Muidu oleks see olnud unenägu . 
19	NA	 Siis läks ta sinna , kus oli kaev . 
19	NA	 Kaev oli nurga taga . 
19	NA	 Peeter astus kaevu platvormile . 
19	NA	 Siit nägi üle kardina tühja tuppa . 
19	NA	 Toas elas Jaan oma emaga . 
19	NA	 Kus nad olid ? 
19	NA	 Võttis ema Jaani endaga linna kaasa ? 
19	NA	 Toas tiksus kell . 
19	NA	 Peeter nägi aega , mida kell näitas . 
19	NA	 Kellal oli kunagi olnud kägu , nüüd ei läinud enam luuk lahti ja kägu ei pääsenud välja . 
19	NA	 Kell rippus köögi seinal akna kõrval . 
19	NA	 Peeter varem nagu ei teadnudki , et siit kella näeb . 
19	NA	 Nüüd teadis . 
19	NA	 Kuid aja unustas kohe . 
20	NA	 Korraga ta tundis , et teda vaadatakse . 
20	NA	 Kellegi silmad puurisid teda . 
20	NA	 Peetril hakkas valus . 
20	NA	 Pilk põletas . 
20	NA	 Nüüd nägi ta vaatajat . 
20	NA	 See oli Maret . 
20	NA	 Mareti isa oli linna meister jalgrattakrossis . 
20	NA	 Ka Maretist pidi saama jalgrattur . 
20	NA	 Peeter oleks tahtnud Maretiga mängida . 
20	NA	 Ta hüppas kaevult alla . 
20	NA	 Jalg nõksatas ja Peeter oleks peaaegu kukkunud . 
20	NA	 Talle tundus , et tema tasakaalu hoidmiseks õhku tõstetud käsi on nagu kaevu rullikäänatud metallsaba . 
21	NA	 Peeter oleks tahtnud Maretiga mängida , kuid Maret taganes ehmunult . 
21	NA	 Nüüd nägi Peeter ka Jaani , kes oli Mareti selja taga ja sosistas Maretile midagi kõrva . 
21	NA	 Ilmselt andis ta tüdrukule nõu , kuidas käituda , kui Peeter ikkagi lähemale peaks tulema . 
21	NA	 Ta kirjeldas Peetri haigust . 
21	NA	 See polnud tavaline haigus . 
21	NA	 Nagu palavik . 
21	NA	 Või isegi tuulerõuged . 
21	NA	 Või mumps . 
21	NA	 Kui mumps , tuulerõuged või palavik oleksid kestnud elu-aja , siis oleks see olnud sama haigus , mis Peetril . 
21	NA	 Küsimus oli ajas . 
21	NA	 Ajas , mis kestis algusest lõpuni . 
22	NA	 Peeter ei teadnud , mida teha . 
22	NA	 Kuid üksi olla – isegi jääda – ta enam ei kartnud . 
22	NA	 Nüüd , kus ta teadis , mida temast mõeldakse . 
22	NA	 Teised unustasid , mis nad mõelnud olid . 
22	NA	 Isegi Jaan , jah , isegi tema . 
22	NA	 Kuid Peeter ei unustanud . 
22	NA	 Isegi siis , kui teda enam ei peljatud – juba varsti , mõne päeva pärast . 
22	NA	 Maret võttis tal jälle käest kinni , nad mängisid koos liivakastis , aga Peeter teadis , et pruugib tal vaid ennast lõdvaks lasta , unustada , kes ta on , kui Maret talle haiget teeb . 
22	NA	 Maret oli talle liiva silma visanud , kuid see polnud midagi selle kõrval , mis siis võis juhtuda . 
22	NA	 Peeter oli nagu poksija , kes ei kuku , kui näeb , kust löök tuleb . 
22	NA	 Kuid selleks , et see ei juhtuks , pidi olema valvel . 
22	NA	 See tuli loomulikult . 
22	NA	 Kuid mäng polnud enam mäng . 
22	NA	 Maret seda ei teadnud . 
22	NA	 Kui see tal järsku meelde tuli , võis ta Peetrit karistada . 
22	NA	 Nii nuhtleks ta iseennast unustuse eest . 
22	NA	" Mareti isa oli käskinud meeles pidada – "" Kõik haigused on nakkavad , ka need , mis on sügaval , need eriti ! "" "
22	NA	 Seda öeldes oli tal käes jalgrattapump , ta pumpas kummi täis . 
22	NA	 Kui Maret tahtis meenutada , mida isa oli öelnud ( ta oli sõnakuulelik tütar ) , kerkis silme ette pilt kummi täis pumpavast isast , kuid mitte ainsatki sõna . 
22	NA	 Sõnad olid kuhugi kadunud . 
22	NA	 Kuidas neid küll ütlema oleks pidanud ? 
23	NA	 Külm liiv oli nagu Jaani nahk . 
23	NA	 Ainult lõhnatu . 
23	NA	 Kui Peeter üksinda liivakastis mängis , oli ta Jaaniga . 
23	NA	 Ta ajas oma ninasõõrmed laiali ja nuusutas . 
23	NA	 Ta oli nagu koer . 
23	NA	 Ta oli koer . 
24	NA	 Jaan rääkis talle tüdrukutest , kellega ta tantsinud oli , näitas talle nende pilte . 
24	NA	 Ta oli kõik unustanud . 
24	NA	 Ta mõtles , et see läheb üle . 
24	NA	 Või lootis . 
24	NA	 Lootis , nagu Peetri ema ja isa , kes teda pärast öist vahejuhtumit hellitustega üle külvasid . 
24	NA	 Mida me küll valesti oleme teinud ? küsisid nad endalt . 
24	NA	 Kuid vastata ei osanud . 
24	NA	 Võib-olla olid kingitused , mida me sulle sünnipäevaks tegime , liiga väikesed ? 
24	NA	 Niipea kui nad seda olid küsinud – nii koos kui eraldi – , kerkis nende ette sünnipäeval kinke vastu võtva Peetri rõõmu täis nägu , ning nad hakkasid nutma . 
24	NA	 Ahastus ja süütunne viis neid selleni , et nad hakkasid Peetrile tagantjärele kingitusi tegema . 
24	NA	 Peeter leidis igal õhtul magama minnes padja alt kommikoti ja hommikul ärgates vaasist värske lille . 
24	NA	 Peeter oli prints , Peeter oli printsess . 
24	NA	 Kingitused kulusid küll marjaks ära . 
24	NA	 Ta kinkis need teistele , kellelt lootis vastutasuks igavest unustust . 
24	NA	 Jalgratas läks Maretile , nukk Jaanile ( kes kinkis selle mõnele oma tüdrukule ) . 
24	NA	 Ei saanud öelda , et Peeter oli õnnetu . 
24	NA	 Ta teadis , et tema tõelised sõbrad on poisid ja et kui ta kedagi armastama hakkab , siis pole see tüdruk . 
25	NA	 Peeter sai aru – tegelikult pole tema tõbi kellelgi meelest läinud . 
25	NA	 Ka karistus mitte . 
25	NA	 Karistus oli maksimaalne – surmanuhlus . 
25	NA	 Ükskord pidi see ka täide viidama . 
25	NA	 Lõputult viivitada ei saanud . 
25	NA	 Asja arutati nii kitsamas kui laiemas ringis , sellest võtsid osa need , kes Peetrit või tema vanemaid tundsid , kuid ka võhivõõrail oli sõnaõigus – piisas kuuldusest , poolikust sõnastki , et Peetri üle kohut mõista . 
25	NA	 Kuid mingile otsusele ei jõutud . 
25	NA	 Peetrile midagi ei räägitud , kuid Peeter sai kõigest aru – pruukis tal ennast vaid järsku , kannalt ringi pöörata , kui tõde oli tabatud . 
25	NA	 Seal , kus hetk tagasi oli olnud sile pealispind – naeratus , lahke näoilme , sulnid sõnad – oli nüüd tigedus ja õud . 
26	NA	 Muuseum oli naljakas sõna – natuke musi , natuke muu . 
26	NA	 Võib-olla olid kõik sõnad naljakad ? 
26	NA	 Sõnad muutusid naljakaks siis , kui keegi neid kõvasti kordas . 
26	NA	 Vaikselt , omaette polnud ükski sõna naljakas . 
26	NA	 Lugemine ( Peeter oli kõva lugeja ) oli tõsine tegevus , rääkimine oli midagi vahepealset – ei sitta ega saia , nagu Jaan ema ütles ja keegi aru ei saanud , mida ta sellega mõtleb . 
26	NA	 Ta võis sellega mõelda kõike . 
26	NA	 Aga kui ta sellele midagi ei lisanud , siis oli see naljakas . 
26	NA	 Nagu muuseumgi . 
26	NA	 Nad olid klassiga muuseumi läinud . 
26	NA	 Pikas rivis . 
26	NA	 Neid viis sinna ajalooõpetaja Lemmats . 
26	NA	 Lemmatsi nimi võinuks olla Tango – ta lonkas üht jalga , see tuli tantsimisest . 
26	NA	 Kui palju tantsida , võisid jala kaotada . 
26	NA	 Kui palju rääkida – keele . 
26	NA	 Tango on tants , kus ühe jalaga astutakse rohkem ja pikalt . 
26	NA	 See , et Lemmatsit Tangoks ei kutsutud , näitas , et temast peeti lugu . 
27	NA	 Sõna tuli tagantpoolt . 
27	NA	 Kui ta Peetrini jõudis , oli ta vaid vaevu äratuntav . 
27	NA	 Peetril oli temast veidi hale . 
27	NA	 Sõna oli naljakas , tema üle naerdi . 
27	NA	 Need kaks asja korraga ei mahtunud Peetrile pähe . 
27	NA	 Kuid ta ei tahtnud , et tema vastuhakk – vaikus – sünnitab liigset tähelepanu . 
27	NA	 Ka Peeter naeris . 
27	NA	 Ütles ja naeris . 
27	NA	 Kuid tal oli tunne , et ta ei naera mitte ainult selle ühe sõna üle . 
28	NA	 Kõige ees läks – tantsis – Lemmats . 
28	NA	 Äkitselt , nagu tantsuski , tangoski , pööras ta ennast kannal ringi ning tema huuled olid vahul . 
28	NA	 Üks tilk kukkus Peetri põsele . 
28	NA	 Klass vakatas , ainult tema , Peeter , kelle suhu sõna viimasena oli sattunud , ütles . 
28	NA	 Ütles viimasena , viimsena . 
28	NA	 See polnud sõna , mis ta suust välja tuli – nii läkastas koer pingul rihma otsas ! 
28	NA	 Teda , koera , Peetrit ootas karistus . 
28	NA	 Karistus oli hiljaks jäänud , otsus selle kohta oli juba varem vastu võetud , selle täideviimist olid edasi lükanud mitmesugused asjaolud , mille hulgas Peetri enda käitumine polnud just mitte viimasel ( aga ka mitte esimesel ) kohal . 
29	NA	 Peetri isa ( tema nimi oli Artur ) töötas muuseumis . 
29	NA	 Ta oli muuseumi direktor , kuid tegi meelsasti ka giiditööd . 
29	NA	 Ta oli väga lahke ja vastutulelik . 
29	NA	 Muuseum oli tema teine kodu . 
29	NA	 Isal oli komme hüvastijätul käed kokku suruda ja külastajaid tummalt tänada . 
29	NA	 Nagu ka kodus – päris kodus . 
30	NA	 Isa tegi , nagu ei tunneks Peetrit . 
30	NA	 Isa hõredad juuksed olid tihedalt vastu pead kammitud . 
30	NA	 Isa pea sarnanes pooliku kahurikuuliga – vitriinis sellist ei leidunud . 
30	NA	 Kõneles see pool , mida polnud – silmad sügaval pealuus , väike nina ja kitsad , justkui vihaselt kokku surutud huuled . 
30	NA	 Isa tahtis just rääkima hakata , kui Lemmats kutsus ta enda juurde ja sosistas midagi kõrva . 
30	NA	 Isa noogutas , isegi naeratas . 
30	NA	 Huulte liikumisest , kuid ka sellest , kuidas isa ennast põlvedest nõtkutas ( oli ta ju Lemmatsist peajagu pikem , sõnad võinuks muidu kõrvast mööda kukkuda ) , tajus Peeter , millest jutt . 
30	NA	" "" Artur , sinu pojaga on nüüd nõnda , et ... "" "
30	NA	 Lemmats ei öelnud lauset lõpuni , kuid seda polnud tarvis . 
30	NA	 Isa oli arvanud , et otsuse täideviijaks on tema – otse loomulikult ei saanudki see keegi teine olla . 
30	NA	 Ta oli selleks valmis . 
30	NA	 Kuid ta oli valmis ka selleks , et ohverdab enda . 
30	NA	 See oli ainult rõõm – anda poja elu eest enda oma . 
30	NA	 Nüüd selgus , et seda pole vaja . 
30	NA	 Karikas oli täis , seal oli üks sõna . 
31	NA	  
32	NA	 ( Jaanil oli nuga . 
32	NA	 Nuga ja peegel olid Jaani mänguasjad . 
32	NA	 Need olid Jaanile sama mis raamatud Peetrile . 
32	NA	 Peeglit ta Peetrile ei andnud . 
32	NA	 Ta ei öelnud , miks , kuid Peeter teadis seda ilma ütlematagi . 
32	NA	 Sellest peeglist , higisest ruudust , pidi ta ükskord oma isa ära tundma . 
32	NA	 Nuga oli väike , pruuni plastmasspeaga . 
32	NA	 Noal oli ainult üks tera . 
32	NA	 Kuid väga terav . 
32	NA	 Kui Jaan sellega üle peopesa tõmbas , polnud esialgu midagi näha . 
32	NA	 Siis läks jälg punaseks , kuid mitte palju – veri jäi kallaste taha , nagu vesi jões , ainult sirge . 
32	NA	" "" Miks sa seda teed ? "" tahtis Peeter küsida , kuid tuli kustus . "
32	NA	 Ema oli käe ukse vahelt sisse pistnud ja lülitile vajutanud . 
32	NA	 Pilkasest pimedusest kostis ühtlane hingamine – sõber magas , tundus , nagu oleks ta nii , noaga peopessa jälge jättes , harjunudki magama minema . 
32	NA	 Nagu ei saaks ta ilma selleta uinuda . ) 
33	NA	 Peeter lahkus muuseumist viimasena . 
33	NA	 Vitriinidesse kätketud aeg kütkestas teda . 
33	NA	 See aeg oli külm nagu liiv ja Jaani nahk . 
33	NA	 Iga eksponaadi alla oli midagi kirjutatud . 
33	NA	 Osa asju oli isa leitud . 
33	NA	 Suviti käis isa väljakaevamistel . 
33	NA	 Mõnikord kestsid need mitu kuud . 
33	NA	 Kui ta läks , olid tomatid veel rohelised . 
33	NA	 Kui ta tagasi tuli , ilutses valgel taldrikul punane tomat . 
33	NA	 Selle oli sinna pannud Peeter . 
33	NA	 Peeter oleks tahtnud , et isa teda kallistaks , võtaks ta korraks oma kaissu , sasiks pead . 
33	NA	 Kuid isa pani käed kokku ja kummardas Peetri poole . 
33	NA	 See oli tema tänu . 
33	NA	 See oli tema isa-märk . 
33	NA	 Peeter oli kusagil kaugel , silmapiiril või pilve serval . 
33	NA	 Ta ei tahtnud seal olla . 
34	NA	 Samasuguse kummarduse tegi isa ka lastele . 
34	NA	 Lemmats kummardas tahtmatult vastu , kuid tõmbas ennast kohe kohkudes sirgu . 
34	NA	 Peeter nägi aknast , kuidas lasterivi kooli poole tagasi marssis . 
34	NA	 Peeter teadis , et raudtee ülekäigu juures rivi laguneb . 
34	NA	 Siin Lemmatsi võim katkes , kilgates tormasid lapsed tõkkepuu taha . 
34	NA	 Lemmats jõudis sinna viimasena ja hingeldades , nagu pärast tormilist tangot , kuid temagi sai lehvitada mustas kuues ja punase randiga mütsiga vedurijuhile . 
34	NA	 Vedurijuht ( tema nimi oli Väino ) kõrvale ei vaadanud , tema pilk oli suunatud sinna , kuhu jooksid rööpad , justkui sõltuks rööbaste suund ( ja paar looget lepavõsa taga linnast väljas ) tema vaatest . 
34	NA	 Väino pilk sulatas rauda . 
35	NA	 Sellest vaatepildist jäi Peeter ilma . 
35	NA	 Kuid ta kuulis häält – jõulist , värsket rööget , mille vastu ei saanud isegi pühadeaegse puhkpilliorkestri trummid ja taldrikud . 
35	NA	 Sellele järgnes teine , teravam heli : krkrk . 
35	NA	 Peeter vaatas oma käsi . 
35	NA	 Sõrmenukid olid verised . 
35	NA	 Vitriini katva klaasruudu keskel oli sakiline auk . 
35	NA	 Ta oli lahtiste käelabadega klaasi katki surunud , kuid randmed olid terved . 
35	NA	 Peetri sõrmede vahel oli mitmetuhandeaastavanune õhukeseks kulunud rauast odaots . 
35	NA	 Isa oli sellest kindlasti midagi rääkinud , kuid Peeter ei mäletanud , mida . 
35	NA	 Võib-olla kirjeldanud seda , kuidas ta selle leidis . 
35	NA	 Ühelt väljakaevamiselt oli isa kaasa toonud haiguse , mille tagajärjeks oli see , et Peeter ei saanud enam lavast tomatit tuua . 
35	NA	 Tomati toomiseks pidi olema põhjus . 
35	NA	 Põhjus oli isa minek ja tulek – ainult see . 
35	NA	 Haigus tegi ema kurjaks . 
35	NA	" Ja kurvaks – "" Nii vana mees , aga ... "" "
35	NA	 Rohkem ema midagi ei öelnud ja see oli sama naljakas kui sitt ja sai Jaani ema suust . 
35	NA	 See oli viimane suvi , kui tomatid punaseks said . 
36	NA	 Muuseumist raudteeni viis papliallee . 
36	NA	 Puid oli hõredalt , kuid koos varjudega oli see sein , millest ei saanud läbi astuda . 
36	NA	 Juba kaugelt nägi Peeter Lemmatsit . 
36	NA	 Allee oli Lemmatsi kodutee . 
36	NA	 Kui nad kohakuti jõudsid , jäi Lemmats seisma – vasakul , lühemal väljaastejalal – ning küsis : 
37	NA	" "" Tõid ? "" "
38	NA	 Peeter vastas sama sõnaga : 
39	NA	" "" Tõin . "" "
40	NA	 Lemmatsi parem jalg oli õhus , kogu raskus oli vasakul . 
40	NA	 Õhk oli täis tinast vaikust . 
40	NA	 Lemmats tantsitas tüdrukuid , kuid talle meeldisid poisid . 
40	NA	 Kogu elu oli ta tantsinud selleks , et varjata oma pahet . 
40	NA	 Mida ei leevendanud ükski ükskõik kui sügav ja siiras kummardus või käteklammerdus . 
41	NA	 Peeter ulatas Lemmatsile odaotsa . 
42	NA	" "" Ma teen seda sinu isa eest . "" "
43	NA	 Lemmats valetas , kuid selle võis andeks anda . 
44	NA	" "" Lepime nii kokku , et me ei räägi sellest kellelegi . "" "
45	NA	 Peeter imestas . 
45	NA	 Kas tõesti ta arvab , et pärast on veel midagi ? 
45	NA	 Midagi , mis pole see , mis juba on ? 
45	NA	 Miks on timukad nõrgad ja ohvrid tugevad ? 
45	NA	 Siis tundis ta , kuidas odaots nagu harpuun tema sisse tungib . 
45	NA	 Tal polnud valus . 
45	NA	 Isegi siis mitte , kui vedru harpuuni harud lahti päästis . 
46	NA	 Peeter tegi silmad lahti – olen ma juba teises ilmas ? 
46	NA	 Lemmats seisis ikka veel ühel jalal tema ees . 
47	NA	 Peeter ajas käed õieli ja hüppas niutsatades Tangole kaela . 
47	NA	 Tango ( tema nimi on Lemmats ) oli muusika , Peeter armastas muusikat . 
47	NA	 Nad kukkusid pehmetele varjudele , mis ennast puude vahelt välja sirutasid . 
47	NA	 Peeter surus ennast kõigest jõust vastu Tangot . 
47	NA	 Muusika juhtis teda , kuid Peeter tegi nii , et rütmide ja ribide vahele kiilunud terav odaots nihkus pikkamööda haava poole , mis nähtamatuna tema ihus juba sajandeid oli oodanud . 
48	NA	 Surma polnud . 
48	NA	 Kõik oli , isegi elu , ainult surma mitte . 
48	NA	 Surm oli kujutlus , viirastus . 
48	NA	 Peeter polnud surnud , ta oli elus . 
48	NA	 Kuid ta ei märganud seda mitte elutungidest , võimsast kirest , mis mõttetult ning tulutult keha ründas , vaid sellest , et tungid olid lakanud ning ta võis nüüd rahumeeli olla see , kes ta kogu aja oli tahtnud olla – kiretu vaatleja . 
49	NA	 Peeter võinuks nüüd , mil ta oma surematuses , järelikult ka valutuses ( just valu oli see , mida inimesed kartsid ) veendunud oli , endalt ka elu võtta , aga ta ei teinud seda . 
49	NA	 Kuid see , milles ta enda puhul surmkindel oli , ei pruukinud nii olla teistega . 
49	NA	 Tõtt öelda hoidis teda tagasi hirm teiste pärast . 
49	NA	 Kuni ta ei teadnud , et ka teistega on nii nagu temaga , ei pannud ta kätt oma elu külge . 
50	NA	 Kahe elu , noore ja vana elu vahel oli kuristik . 
50	NA	 Kui tühine see kõik oli , mõtles Peeter . 
50	NA	 Nagu kõik lapsed , nii oli ka Peeter kohtunud võluriga ( täiesti juhuslikult ühel tänavanurgal ) , kuid see , mida ta temalt nii kirglikult , suisa põlvili palus , polnud soovimist väärt . 
50	NA	 Seda ju polnudki – surma . 
51	NA	 Armastust ta paluda ei osanud , seda oli palju , liiga palju . 
52	NA	 Peeter istus kohvikus . 
52	NA	 Ta istus siin alati . 
52	NA	 Kohvik oli nagu akvaarium , kuhu möödujad vahel pilgu sisse heitsid . 
52	NA	 Peetrist vaadati läbi nagu tühjast kohast , ainult mõni pilk peatus temal , kuid libises siis kiiresti edasi . 
52	NA	 Neid , keda Peeter tundnud oleks , jäi ikka vähemaks . 
52	NA	 Nad olid surnud enne , kui Peeter enda jaoks surematuse avastas . 
52	NA	 Neid tagasi ei toonud . 
52	NA	 Nemad olid igaveseks surnud – taassünni lootuseta . 
53	NA	 Aknaklaasil oli ühes kohas viga . 
53	NA	 Kui sinna vaadata , ei paistnud enam õigesti . 
53	NA	 Viga oli tegelikult klaasis . 
53	NA	 Sees , mitte väljas , kust selle märja lapiga maha oleks saanud . 
53	NA	 Veast vabanemine polnud võimalik , kuigi paljud külastajad ( kes nagu Peetergi oma aega aknast välja vaatamisega mööda saatsid ) olid kohviku omanikule oma rahulolematusest märku andnud . 
53	NA	 Kohviku omanik oli iga kord erinev . 
53	NA	 Või olid nad kõik vaid käsutäitjad ? 
53	NA	 Ükskord oli punaseks värvitud juustega kelner teinud isegi paar kahtlevat sammu Peetri suunas . 
54	NA	 Peetrile viga meeldis . 
54	NA	 Tore oli vaadata , kuidas inimesed äkitselt kössi vajusid ning nende käed ja jalad välja venisid . 
54	NA	 Kõik sõltus valgusest . 
54	NA	 Kui päike paistis , oli vaatepilt efektsem . 
54	NA	 Peeter püüdis tabada seaduspära , valguse ja kehakuju lagunemine ja taastumise seost , kuid ei suutnud . 
54	NA	 Võis vaid tähele panna , et figuur lagunes osadeks aeglasemalt , taastekkimine aga oli alati ootamatu ja äkiline . 
54	NA	 Kuid peenemad seadused jäid tabamatuks . 
54	NA	 Võimatu oli ennustada , millist kehaosa väänutab valgus kõige rohkem . 
54	NA	 Üksvahe hakkas Peetrile tunduma , et kõik oleneb kiirusest , millega mööduja mulli läbib . 
54	NA	 Kuid see sõltus rohkem silmast . 
54	NA	 Ja vaatajast – Peetrist . 
54	NA	 Peeter oleks tahtnud ise mullist – veast – läbi söösta . 
54	NA	 Kuid siis oleks pidanud leiduma keegi , kes teda vaataks . 
54	NA	 Jälgiks . 
54	NA	 Ja katse tulemused üles kirjutaks . 
54	NA	" Ta ütleks talle , oma sõbrale ( sest vaid sõpra sai usaldada ) : "" Mul käis pea ringi "" , sõber aga vaataks stopperit , kirjutaks aja üles ja hiljem arutaksid nad selle üle , miks nii oli juhtunud . "
54	NA	 Neil oleks kahepeale üks paks klade , kuhu kannaksid kõik oma tundmused . 
54	NA	 Sõpru paraku polnud . 
54	NA	 Kuid isegi siis , kui oleks olnud , poleks Peeter ikkagi seda teha julgenud . 
54	NA	 Väliseid muutusi ta ei kartnud , need lõbustasid teda . 
54	NA	 Küll oli ta hirmul sisemiste ees . 
54	NA	 Peeter pelgas , et viga teeb ta jälle nooreks . 
54	NA	 Surelikuks . 
55	NA	 Oli veel üks lisapõhjus , miks Peeter kohvikus käis . 
55	NA	 See oli seotud sõrmusega . 
55	NA	 Pärast ema surma oli Peeter hakanud kandma ema sõrmust . 
55	NA	 Ema sõrmust ei kandnud – see oli kihlasõrmus . 
55	NA	 Sõrmus mahtus väikesesse sõrme . 
55	NA	 Peetril olid väiksed käed , kuid suuremad kui emal . 
55	NA	 Sõrm oli sõrmuse jaoks kindel paik . 
55	NA	 Ometi oli ta sealt ühel päeval läinud . 
55	NA	 Kuhu ta läks ? 
55	NA	 Oli ta nagu lambi vari , mille all ema talle väiksena raamatut ette luges ? 
55	NA	 Vari oli suur , suurem kui ema , ema libises varju sisse ja jäi sinna , kuni raamat läbi sai . 
55	NA	 Või jõudis kohta , kus saabus uni . 
55	NA	 Hommikul varju enam polnud , kuid esimene asi , millel ärkava lapse silm peatus , oli laes rippuva lambi pruun kuppel . 
56	NA	 Peeter teadis , kelle käes sõrmus on . 
56	NA	 See oli sama kelner , kes teda peremeheks oli pidanud , tema poole paar sammu teinud , kuid siis ümber mõelnud . 
56	NA	 Ta tahtis talle sõrmust tagasi anda ! 
56	NA	 Kelner oli kahekümne ringis noormees , punaseid juukseid hoidis kollane pael . 
56	NA	 Nüüd , kus ta sõrmust juba paar nädalat enda käes oli hoidnud , polnud tagastamine enam niisama lihtne . 
56	NA	 Küsima Peeter ei hakanud . 
56	NA	 See oleks kriipsu peale tõmmanud . 
56	NA	 Ja mitte ainult sõrmusele , vaid sõbrale . 
56	NA	 Kuid uut elu tuli hoida nagu tuld tuha all . 
56	NA	 Vaid siis ei pruukinud pettuda . 
57	NA	" "" Teil on ilus sõrmus . "" "
57	NA	 Ütles Peeter Peetrile . 
57	NA	 ( Nad mõlemad olid Peetrid . ) 
58	NA	" "" Puhas kuld . "" "
58	NA	 Vastas Peeter Peetrile . 
59	NA	 Kuid kenam kui kuld oli muster : kaks sümmeetrilist ovaali , kaks tiiba , mille sooned kokku murdes kattusid . 
59	NA	 Sõrmust kokku murda muidugi ei saanud – see sündis kujutluses . 
59	NA	 Sellest omakorda sündis iha . 
60	NA	 Peetril olid peened näojooned . 
60	NA	 Näonahk oli õhuke nagu siid , mille alt paistis vaid mõni üksik soon . 
60	NA	 Ninasõõrmed tukslesid , kõrvalestad olid teravad . 
60	NA	 Peeter ootas hetke , kui noormees talle selja pööras , võttis kiiresti sõrmuse sõrmest ja pistis sinna , kus kõigi eelduste järgi oli tasku . 
60	NA	 Peeter kandis väikest põlle , tasku oli selle all . 
60	NA	 Nüüd ootas ta ( Peeter ) , millal pronkspoiss ( ta oli ka seda , täiesti kirjeldamatul , kordumatul moel ) häbelikult naeratades tema juurde tuleb ja sõrmuse tagastab . 
60	NA	" Siis , just siis ütleb Peeter : "" See oli mõeldud kingitusena , kallis . "
60	NA	" Võta see endale . "" "
60	NA	 See on viimane päev , mil Peeter kohvikut külastab . 
60	NA	 Ta ei taha surra . 
61	NA	 Kohviku uksel seisis Jaan. 
61	NA	 Jaan oleks pidanud surnud olema . 
61	NA	 Jaan oli hüpanud üle kuristiku , jättes selja taha liivakasti külma liiva , kitsa õue ja kaevu . 
61	NA	 Peeter tundis Jaani kohe ära . 
61	NA	 Jaan teda mitte . 
61	NA	 Otsis ta ikka teda ? 
61	NA	 Võib olla oli see keegi teine ? 
61	NA	 Peeter lasi silmad maha , kuid tõstis siis jälle üles . 
61	NA	 Silmi polnud kuhugi panna , silmad polnud peidetavad . 
61	NA	 Silmad paistsid unest , aknaklaasist . 
61	NA	 Jaan polnud surnud . 
62	NA	 Enne kui Peeter aru sai , oli Jaan ta ära tundnud . 
62	NA	 Vähe sellest – lugu sellest , kuidas Jaan vahepeal oli elanud , oli lõppemas . 
62	NA	 Ajas olid augud . 
62	NA	 Või olid need Peetri mälus ? 
63	NA	 Jaan nuttis . 
63	NA	 See oli kokkuvõtte sellest , mida polnud – ajast . 
63	NA	 Jaanil oli olnud naine , kes tegi ta elu põrguks . 
63	NA	 Ta ei valetanud ; vale oli nutt . 
63	NA	 Tal polnud põhjust nutta . 
63	NA	 Jaani naine suri . 
63	NA	 Neil oli väike laps . 
63	NA	 Laps oli kurt . 
63	NA	 Jaani pisararad läikisid nagu Lemmatsi sülg . 
63	NA	 Pisarad jooksid Jaanile suhu ja Peetrile tuli meelde , et lapsena oli Jaanil olnud suur suu . 
63	NA	 Poleks ta nutnud ja pisaraid neelanud , poleks see Peetrile meenunud . 
64	NA	" "" See on veider , kuidas ma sind ära ei tundnud , "" ütles Jaan. "" Väljast tundsin , seest mitte . "" "
65	NA	" "" Seest võtab aega , "" vastas Peeter . "
65	NA	" Ning siis , lootes , et see Jaani jälle surnute sekka peletab – "" Seest võtab alati aega . "" "
66	NA	 Kuid Jaan ei teinud vihjest välja . 
66	NA	 Ta oli lihtne poiss . 
66	NA	 Ta oli ema tehtud – härjavere ja kalamaksaõliga . 
66	NA	 Peeter ei tundnud tema vastu midagi . 
66	NA	 Jaan oli nagu raudteejaam , mis kandis Peetri nime . 
66	NA	 Tänu temale ta teadis , kes ta on . 
66	NA	 Teadis ka haigutav vedurijuht . 
66	NA	 Kuid tema magas . 
66	NA	 Ja vedur vilistas . 
67	NA	 Bussis oli vähe rahvast . 
67	NA	 Kuid Peeter ei istunud . 
67	NA	 Talle meeldis püsti seista . 
67	NA	 Bussis oli vaikne . 
67	NA	 Ukse kõrval istus karkudega naine . 
67	NA	 Ta tuli samast peatusest peale , kust Peetergi . 
67	NA	 Peeter oli teda ükskord püüdnud aidata . 
67	NA	 Kuid naine polnud seda sallinud . 
67	NA	 Ta ei tahtnud , et teda aidatakse . 
67	NA	 Ma võin tasakaalu kaotada , kui te mind puudutate , ütles naine . 
67	NA	 Ja tal oli õigus . 
67	NA	 Igaks juhuks hoidis Peeter ennast siiski naise lähedusse . 
67	NA	 Pealegi oli naine rase . 
67	NA	 Mõttes pani Peeter ennast naise olukorda . 
67	NA	 See oli kerge – ennast vihkas ta nagunii . 
67	NA	 Või õigemini oma noorust . 
67	NA	 Olematuse nähtamatut kuristikku . 
67	NA	 Naise nahas oleks Peeter ennast täpselt samuti tundnud . 
67	NA	 Ka tema oleks abistava käe kõrvale lükanud . 
67	NA	 Kuid kui tema ja naise lapsepõlv mingis ükspuha kui tühises või tahmases üksikasjas või seigas sarnanesid – selles polnud vähimatki kahtlust ! – , siis kiitnuks Peeter südames tolle veidra abipakkuja teguviisi heaks . 
67	NA	 Peeter tundis , kuidas teda pole , kuidas ta muutub mõneks naisele meelepäraseks märkamatuks asjaks . 
67	NA	 Ta ei teadnud , mis need asjad olla võisid . 
67	NA	 Ta teadis – ja muutus selle järgi – asju , mis olid talle endale armsad : lamp , raamat . 
67	NA	 Neid asju oli rohkemgi : surematus sünnitas sõpru juurde . 
68	NA	 Peeter oli naine . 
68	NA	 Mida rohkem ta mees oli , seda enam ta naiseks muutus . 
68	NA	 Ja vastupidi . 
69	NA	 Kuid Peeter oli ka laps . 
69	NA	 Veel sündimata , kuid juba surnud . 
70	NA	 Buss peatus . 
71	NA	 Peeter ja naine olid nagu kaev ja pangega poiss . 
71	NA	 Vesi loksus üle ääre . 
72	NA	 Naine läks Peetri ees . 
72	NA	 Nad mõlemad olid bussist väljunud – Peeter distantsil , naine omaette . 
73	NA	 Naine lõhnas lapse järel . 
73	NA	 See laps oli Peeter . 
73	NA	 Ta ei tohtinud teada , mida teadis . 
73	NA	 Kuid veel vähem tohtis seda naine . 
73	NA	 Peeter kartis tema pärast . 
73	NA	" Ometi kuulis ta , kuidas naine ( oli vaikne õhtu ) sosistab – "" Surma ei ole , surma ei ole . "" "
74	NA	 Viimasel ajal oli nii , et Peeter ei mäletanud enam , kuhu ta oma asjad pani . 
74	NA	 Kuid veelgi hullem oli siis , kui ta täpselt teadis – siis jäi kaotsiläinud asi kindla peale kadunuks . 
74	NA	 Põhjus oli väga lihtne – asja polnud seal kunagi olnud . 
74	NA	 Kuid just siis hakkas kujutlus tööle . 
74	NA	 Kahe või kolme koha vahel , kus asi võis peidus olla , tekkisid ühendusteed , asi liikus kohast kohta , paigast paika . 
74	NA	 Nii tekkisid terved lood ja lugude kangelased . 
74	NA	 Mõnel lool tundus olevat otsene side Peetri eluga , kuid rohkem oli neid , kus valitses puhas fantaasia . 
74	NA	 Peeter oli selle üle üllatunud , sest kujutlusvõime lopsakusega polnud ta kunagi hiilanud . 
74	NA	 Kõik oli nii tavaline . 
74	NA	 Isegi elu . 
74	NA	 Isegi armastus . 
74	NA	 Mõlemad pidid kaduma . 
74	NA	 Kuid kui armastus kadus , siis elu tuli tagasi . 
74	NA	 Armastus polnud elu . 
74	NA	 Kuid elu oli palju muud kui armastus . 
74	NA	 Armastus oli haigus : mida kauem ta kestis , seda vähem oli elu . 
74	NA	 Armastusest oli Peeter tervenenud . 
74	NA	 Ta elas nüüd ainsat tõelist elu – surematust . 
75	NA	 Peeter oli juba mitmendat päeva ametis sellega , et teha oma korterist paik , kuhu surm võib tulla , kuid loomulikult . 
75	NA	 Ta ei kartnud enda pärast . 
75	NA	 Tema elu oli igavene . 
75	NA	 Pärast ema ja isa matuseid oli ta selles veendunud . 
75	NA	 Matused oli maskeraad . 
75	NA	 Kusjuures nii halvasti korraldatud ja läbinähtavalt võltsilt ja ebausutavalt mängitud , et jäi üle imestada , kuidas teised seda ei märganud . 
75	NA	 Kuid kui polnud matuseid , siis polnud ka elu . 
75	NA	 Polnud vanemaid . 
75	NA	 Polnud kunagi olnud . 
75	NA	 Nii see oli . 
75	NA	 Peeter oli neile ainus ja armas laps , kuid nemad Peetrile vaid kahetsusväärsed varjud . 
76	NA	 Peeter rebis laest ja seinast konkse . 
76	NA	 Konkse oli palju . 
76	NA	 Neid konkse . 
76	NA	 Kõiki konkse polnud tarvis puutuda . 
76	NA	 Ainult neid . 
76	NA	 Konksude kõrvaldamine oli hea . 
76	NA	 Ainus halb asi oli see , et korteri seinad , kus varem olid rippunud pildid , muutusid kõledaks . 
76	NA	 Kuid Peeter lubas endale , et muretseb piltidega tapeedi . 
76	NA	 Piltidel on mets , võib olla üks suur mets , mis katab terve seina , kogu tapeedi . 
76	NA	 Mets on nii päris , maastik nii tõeline , et ei teki mingit tahtmist sinna ise minna . 
77	NA	 Siis tuli see , kelle jaoks ta seda kõike oli teinud . 
78	NA	 Ta seisis ukse taga . 
78	NA	 Kui Peeter ukse avas , hoidis ta kätt ikka veel kellanupul . 
78	NA	 Peeter tundis oma südames sellist õrnust , mis võinuks ta tappa . 
79	NA	" "" Kas sa ei kuule ? "" "
80	NA	" "" Kuulen . "" "
81	NA	" "" Miks sa siis helistad ? "" "
82	NA	" "" Kell ei tööta . "" "
83	NA	 Alles nüüd sai ka Peeter aru , et seljataga toas oli vaikne . 
83	NA	 Kuidas ta siis teadis , et keegi on ukse taga ? 
84	NA	" "" Mida sa tahad ? "" "
85	NA	" "" Surra . "" "
86	NA	" "" Miks sa arvad , et mina sind surra aitan ? "" "
87	NA	" "" Sa ise oled juba surnud . "
87	NA	" Sa tead . "" "
88	NA	" "" Kust sa seda võtad ? "" "
89	NA	" "" Isa ütles . "" "
90	NA	" "" Kes su isa on ? "" "
91	NA	" "" Jaan. "
91	NA	" Sa rääkisid talle . "" "
92	NA	" "" Ah siis sina oledki Eugen ... "" "
93	NA	 Eugen oli väike ja kõhn . 
93	NA	 Ta polnud kurt . 
93	NA	 Miks isa siis valetas ? 
94	NA	" "" Muidu ei tule pisarad . "
94	NA	 Pisarad ei tule , kui midagi ei ütle . 
94	NA	 Vahel ta ütleb , et olen surnud . 
94	NA	 Või raskelt haige . 
94	NA	" Siis on lörin taga . "" "
95	NA	" "" Ma sain sellest kohe aru . "" "
96	NA	" "" Millest ? "" "
97	NA	" "" Sellest , et isa valetab . "" "
98	NA	 Vaikus . 
99	NA	" "" Ma jään paariks päevaks . "
99	NA	" Kui sa lubad . "" "
100	NA	 Eugen magas nagu loode , käed jalgade vahel . 
100	NA	 Eugeni pea oli nagu muna . 
100	NA	 Ta magas hääletult . 
100	NA	 Riided olid korralikult toolileenil , püksid säärtpidi kokku murtud , kulunud pintsak peal . 
100	NA	 Pintsaku nööbid helkisid pimeduses nagu lambid – aknast paistis tuppa täiskuu . 
100	NA	 Narmendavad botased oli Eugen pannud tooli ette . 
100	NA	 Teki serva alt paistsid villased sokid . 
100	NA	 Poiss oli need jalga jätnud . 
100	NA	 Oli tal külm ? 
101	NA	 Klomp tõusis kurku , hellus lämmatas . 
101	NA	 Oli näha , et Eugen peab enda eest ise hoolitsema . 
101	NA	 Tal polnud kedagi . 
102	NA	 Peetril oli hea meel , et on surnud . 
102	NA	 Muidu oleks võinud juhtuda midagi hirmsat . 
102	NA	 Surematutel on ükspuha , kas olla elus või surnud . 
102	NA	 Kuid nad ei saa armastada . 
102	NA	 Ei saa ega taha . 
103	NA	 Nad istusid köögis . 
103	NA	 Peeter pakkus Eugenile süüa . 
103	NA	 Mitte liiga innukalt . 
103	NA	 Justkui muuseas . 
104	NA	" "" Mul jalad haisevad , "" ütles Eugen "
105	NA	 Peeter võpatas . 
105	NA	 Teadis ta sellest , et Peeter öösel tema voodi kõrval istus ? 
105	NA	 Kuidas muidu ta nii öelda oskas ? 
105	NA	 Või luges ta mõtteid ? 
106	NA	" "" Ma ei võta kunagi sokke jalast . "
106	NA	 Kui võtaks , ei saaks ma öösel magada . 
106	NA	" Lõhn ajaks üles . "" "
107	NA	 Peeter ohkas kergendatult . 
108	NA	" "" Kas sul ka lõhnavad ? "" "
109	NA	" "" Miks sa seda arvad ? "" "
110	NA	" "" Ohkasid . "
110	NA	" Kui inimene ohkab , on tal mure . "" "
111	NA	" "" Ei , muret mul pole . "" "
112	NA	" "" Nojah , oled ju surnud . "
112	NA	" Räägi , kuidas sa surnud oled . "" "
113	NA	" "" Mul on nii lihtsam . "" "
114	NA	" "" Kuidas lihtsam ? "" "
115	NA	" "" Ma ei armasta enam kedagi . "" "
116	NA	" "" Mina ka ei armasta . "
116	NA	" Mina pole surnud . "" "
117	NA	" "" Ütlesid , et tahad surra ? "" "
118	NA	" "" Sa poleks muidu sisse lasknud . "" "
119	NA	" "" See on tõsi . "
119	NA	" Ilma peeglita poleks lasknud . "" "
120	NA	" "" Sulle meeldivad peeglid ? "" "
121	NA	" "" Veaga . "" "
122	NA	 Eugen õngitses pintsaku rinnataskust kandilise peegli . 
122	NA	 Peegel oli tasku põhja vajunud , läks aega , enne kui ta selle sealt kätte sai . 
123	NA	" "" Minul viga pole . "" "
124	NA	" "" Siis on hästi . "" "
125	NA	" "" See on isa oma . "
125	NA	 Kinkis mulle ükskord . 
125	NA	 Vaata , ütles , mina olen väsinud . 
125	NA	 Kui mul vähegi jõudu oleks , vaataks edasi . 
125	NA	" Aga ma ei jõua . "" "
126	NA	" "" Sa vaatad ? "" "
127	NA	" "" Ei . "
127	NA	 See on esimene kord pärast kinkimist , kui ma ta välja võtan . 
127	NA	" Kust sa teadsid , et mul peegel on ? "" "
128	NA	" "" Taskust . "
128	NA	 Ääred paistsid läbi riide . 
128	NA	" Mulle tuli meelde üks väike poiss , kes seisis kaevurakmeil , käes raske pang . "" "
129	NA	" "" Sa armastasid teda ? "" "
130	NA	" "" Väga . "" "
131	NA	" "" Siis sa polnud veel surnud . "" "
132	NA	" "" Ei , siis veel mitte . "" "
133	NA	" "" Millal sa surid ? "" "
134	NA	" "" Ammu . "" "
135	NA	" "" Sa ei taha öelda . "" "
136	NA	" "" Pole mõtet . "" "
137	NA	" "" Millel on ? "" "
138	NA	 Eugenil olid sõbrad . 
138	NA	 Peeter nägi neid aknast . 
138	NA	 Tundus , nagu oleksid nad tummad . 
138	NA	 Ainuke , kes rääkis , oli Eugen . 
138	NA	 Peetrile tuli meelde , et Jaan oli talle öelnud , et tema laps ei kuule . 
138	NA	 Jaan pidi nutma . 
138	NA	 Ta ei saanud teisiti . 
138	NA	 Nutmine oli tema teine loomus . 
138	NA	 Kuid neid asju , mis nutma ajasid , jäi ikka vähemaks ja vähemaks . 
138	NA	 Varsti olid nad maailmast päriselt kadunud . 
138	NA	 Kui ütlesid , et on , siis ka olid . 
138	NA	 Ja võisid nutta . 
138	NA	 Kui Peeter aknast Eugeni sõpru nägi , oli tal kahju , et Jaani tema kõrval polnud . 
138	NA	 Eugen oli nende juht . 
138	NA	 Nad kuulasid Eugenit . 
138	NA	 Kuid Eugenil oli raske ennast neile arusaadavaks teha . 
138	NA	 Kord oli asi , mida ta neile selgitada üritas , suur . 
138	NA	 Siis ajas Eugen käed laiali . 
138	NA	 Jäi mulje , nagu tahaks ta kedagi emmata . 
138	NA	 Kord oli asi väike . 
138	NA	 See oli kas sama asi väiksemal kujul või uus asi – näiteks kanamuna . 
138	NA	 Sõbrad , kaks poissi ja üks tüdruk , küürutasid ennast Eugeni käte kohale . 
138	NA	 Tüdruk oli kiirem , tugevam ja taibukam , nagu kana teri , napsas ta poiste eest teadmisi , mille ühtlane jaotamine tundus olevat Eugeni eesmärk . 
138	NA	 Selle omapärase mänguga – kui see ikka oli mäng – liitus ka ümbrus . 
138	NA	 Oli mingi imelik , sõnades väljendamatu kooskõla tallatud rohu ( maja ees oli muru ) , irvakil suuga prügikasti , lõhutud pinkide , pesukuivatamispostide ja selle vahel , kuidas Eugen energiliste , sõnu asendavate viibetega oma sõpru suunas ja veenis . 
138	NA	 Mõnikord tundus , et see läks korda . 
138	NA	 Kuid siis , äkitselt , justkui oleks tirisenud mingi nähtamatu kell , oli kõik läbi ja lapsed ( kui nad ikka olid lapsed ) läksid lahku , nagu poleks nad üksteist kunagi tundnud . 
138	NA	 See oli hääl , mis neid kutsus . 
138	NA	 Hääl tuli ülalt – kaheksandalt korruselt või kõrgemalt . 
138	NA	 Osa aknaid oli lahti . 
138	NA	 Eugenit see vihastas , ta raputas rusikat ja lõi jalaga vastu maad . 
138	NA	 Kuid sellest polnud kasu – lapsed läksid . 
138	NA	 Aga nad tulid tagasi . 
139	NA	 Öösel istus Peeter jälle Eugeni voodi kõrval . 
139	NA	 Lämmatav õrnus kurgus ja hinges , jälgis ta helendavatelt õlanukkidelt , udusulis kaelalt ning kokkupigistatud sõrmedelt nagu teleekraanilt päevasi sündmusi , uusimaid uudiseid , mida Peeter juba teadis , kuid mis teda endiselt erutasid . 
139	NA	 Ta tundis vastupandamatut igatsust heita Eugeni kõrvale . 
139	NA	 Suruda ennast tema vastu . 
139	NA	 Kaitsta teda kilbina . 
139	NA	 Olla talle tekiks ja padjaks . 
139	NA	 Aga ta suutis ennast taltsutada . 
139	NA	 Tema aknas polnud viga . 
139	NA	 Ta polnud teadnud , et tal on – veatu aken . 
139	NA	 Ja see tegi talle rõõmu . 
140	NA	 Iga päev , alates teisest , palus Eugen endale pikendust . 
140	NA	 Ta ei saavat koju minna . 
140	NA	 Ning kuigi põhjused olid iga kord erinevad , uskumatudki ( kuidas uskuda seda , et isa on äkitselt surnud ? ) , sidus Peeter need ühte kimpu . 
140	NA	 Ühte lukku . 
140	NA	 Mille võti oli Peetri käes – tundis ta ju Jaani , mäletas tühja tuba ja hoovi , kaevu ja liivakasti . 
141	NA	 Peeter lubas ja Eugen elas . 
141	NA	 Edasi . 
142	NA	 Kuuendal päeval tüdrukut ei tulnud . 
142	NA	 Oli laupäev . 
142	NA	 Eugen ja poisid mängisid liivakasti serval kaarte . 
142	NA	 Mõlemad poisid olid tõmmud . 
142	NA	 Pikem kandis prille . 
142	NA	 Kui teised lapsed liiga lähedale tulid , heitis pikk üle prillide pilgu lähenejate poole , kes kohe aupaklikult ohutusse kaugusse taganesid . 
142	NA	 Lapsi oli hoovis vähe ja neil oli igav . 
142	NA	 Nähes , et nende soovidele ei vastata – vähe sellest , neid võis oodata karistus – tõmbusid nad oma urgastesse tagasi ja jälgisid Eugeni ja tema sõprade tegevust eemalt , valmis vähimagi märguande peale saba liputades liivakasti poole jooksma . 
143	NA	 Peeter ei tahtnud , et Eugen tema vaatlustest teada saab . 
143	NA	 Kuid teda piinas teadmatus . 
143	NA	 Mis oli saanud tüdrukust ? 
143	NA	 Paraku oli küsimus , mida ta ühtviisi nii varjata kui välja karjuda tahtis , igal pool . 
143	NA	 Oli isegi seal , kus Peetrit ennast polnud . 
143	NA	 Külmutuskapis , lauanõudel , kahvlis ja noas . 
143	NA	 Ning metsas , mille Peeter oli lasknud tapeedi asemel üles riputada . 
143	NA	 Eugen sai kohe aru , mis Peetrit piinab . 
143	NA	 Kuna aga Peetri juures elatud päevad olid talle õpetanud taktitunnet ( näiteks ei rääkinud ta enam nii tihti oma isa surmast ) , siis ei prahvatanud ta uudist kohe välja , vaid tegi seda justkui muuseas . 
143	NA	 Sõnad langesid Peetrile nagu uduvihm . 
143	NA	 Nagu läbi udu – ja vihma – kuulis ta – ja nägi ! – , kuidas tüdruk ( tema nimi oli Eli ) ära viidi . 
143	NA	 See juhtus viiendal päeval . 
143	NA	 Hoovi sõitis auto , autost tuli välja ... 
144	NA	" "" Ma tunnen teda , "" ütles Eugen . "
144	NA	" "" Tal on vanalinnas litsimaja . "
144	NA	 Tema nimi on Aleksander . 
144	NA	 Kuid tal on ka vangla . 
144	NA	" Kõik oleneb sellest , kuhu ta Eli viis . "" "
145	NA	" "" Kas võib juhtuda , et Eli enam tagasi ei tule ? "" "
146	NA	" "" Võib , "" sõnas Eugen ning lisas siis elutargalt – "" juhtuda . "" "
147	NA	" "" Milles ta süüdi oli ? "" "
148	NA	 Eugen kehitas õlgu ja ei vastanud . 
149	NA	" "" Me karjusime "" ema "" . "
149	NA	 Kas sa ei kuulnud ? 
149	NA	" Terve hoov rõkkas . "" "
150	NA	" "" Ei ... "" "
151	NA	" "" See on Sassi alati vedalaks teinud . "
151	NA	" Nüüd mitte . "" "
152	NA	" "" Kas Eli oli ema ? "" "
153	NA	" "" Loomulikult . "" "
154	NA	 Peetri elul polnud mõtet . 
154	NA	 Kuid surematuna ei saanud ta surra . 
154	NA	 Kui ta teada saab , kuidas on teistega , alles siis . 
154	NA	 Ta elab nende pärast . 
154	NA	 Rohkemgi – nende nimel ! 
154	NA	 Ta mõtles , et kui surm tuleb – ettevalmistatud ruumi , ettevalmistatud ellu – ja on loomulik , siis on ka tema kord tulnud . 
154	NA	 Loobuda surematusest . 
155	NA	 Kuid seda ei juhtunud . 
156	NA	 Kui Peeter pühapäeva õhtul koju jõudis , lamas Eugen laelambi all . 
156	NA	 Ta oli alasti , ainult sokid olid jalas . 
156	NA	 Eugeni nahk helkis punakalt . 
156	NA	 Nöör oli katki läinud . 
156	NA	 Lisavalu , mida kukkumine talle teha võis , ta ei tundnud . 
156	NA	 Peeter tõstis tooli püsti . 
156	NA	 Tool oli teel ukse juurde . 
156	NA	 Ka Eugeni riided olid tuba mööda laiali , põgenemise kaoses pilla-palla . 
156	NA	 Üldse tundusid kõik asjad , lauast ja voodist alates ja maalitud metsaga lõpetades , olevat tummas sihitus liikumises . 
157	NA	 Peeter ronis toolile . 
157	NA	 Kui ta nöörijuppi lahti sõlmis , hakkas lamp liikuma . 
157	NA	 Kuplist kukkus midagi kõlisedes põrandale . 
158	NA	 See oli ema . 
158	NA	 See oli sõrmus . 
158	NA	 Kuidas sõrmus sinna sattus ? 
159	NA	 See on üks neist lukkudest , millel pole võtit . 
159	NA	 Küsimus , mida ei saa küsida . 
159	NA	 Sest surma pole . 
160	NA	 Peeter polnud kunagi tajunud lampi kui valguse andjat . 
160	NA	 Vari tuli enne valgust . 
160	NA	 Toosama suur ja rahustav vari , mida ema oma õlgade ümber hoidis , kui Peetrile õhtuti ette luges . 
161	NA	" Nüüd sai Peeter aru , miks pronkspoiss Peeter täna kohvikus politsei kutsuda lubas , kui ta talle kõrva sosistas : "" Jäta sõrmus endale . "
161	NA	" See on kingitus ! "" "
162	NA	 Sel ööl magab Peeter rahulikult ja ilma unenägudeta . 
162	NA	 Ta teab , et kui ta hommikul ärkab , pole ta üksi . 
