par_nr	head	sentence
1	 Kõik , mida pole 	 Kõik , mida pole 
2	NA	 Romaan 
3	 I 	 I 
4	NA	 Seesama tuba , mis unenäoski . 
4	NA	 Vahe vaid pool aastat vähem kui pool sajandit , mõtles mees . 
4	NA	 Ka tuul väljas . 
4	NA	 Sellest heitlik valgus . 
4	NA	 Varjude hullamine põrandal . 
4	NA	 Tema ise ikka sama ? 
5	NA	 Unenäos võeti köögis viina . 
5	NA	 Vanaisa ja teiste-Roobe . 
5	NA	 Tilluke pudel , kõhukas klaas . 
5	NA	 Ja teiste-Vanda ja vanaema ja ema . 
5	NA	 Naisedki lasksid huuled ligi , ei maitsnud küll vist piiskagi . 
5	NA	 Aga Meinartil ja Roobel oli pisut juba kihvatanud . 
5	NA	 Jutt kippus valjemaks . 
6	NA	 Tuiskas . 
6	NA	 Aknaruutude lasuur-roosad jäälilled , mille vastu pöörised end hingetuks jooksid . 
6	NA	 Tuul nühkis vastu seinaveeri ja kuulas hilju , mida majas tehti . 
6	NA	 Ja tema seisis , selg vastu soemüüri , ega saanud vist millestki eriti aru . 
7	NA	 Õde tuli hiilimisi tagatoast , nagu see tüdrukute viis on , libistas end tema kõrvale . 
7	NA	 Ütles poisile kõrva - ta teab midagi , vaigistas ta tormakuse , viis väikevenna vaikselt ja märkamatult magamistuppa , siiasamasse tuppa ... 
8	NA	 Siin oli siis teisiti . 
8	NA	 Kohe paremat kätt voodi ja selles magav mees , peale heidetud kasuka alt paistmas jalad . 
8	NA	 Jalas villased . musta mantliriidega jämerohmakalt paigatud sokid . 
8	NA	 Käsi silmil , suul ränga väsimuse ilme . 
9	NA	 Nad olid pisku aja eest siinsamas seisnud , viiene Hilja ja kolmene Enn . 
9	NA	 Ta tundis veel praegugi , vana mehena , ema kätt õlal ja tema sõrmi seljal , vöökohal - kuidas need küll ulatusid - selle käe tasast tõuget . 
10	NA	 Lapsed , see on teie isa . 
11	NA	 Olid olemas vanaisa , mõne teise lapse isa ... 
11	NA	 See aina magav mees oli lihtsalt arusaamatus . 
11	NA	 Nüüd , koos õega läksid nad magajast kiiresti mööda . 
11	NA	 Siis olid nad kummuti ees põlvili ja Hilja tiris esile põranda konarustel raskelt klobiseva metalleseme ... 
12	NA	 Enn tõdes - ta ei tundnud seda lugu meenutades enam otsest valusähvatust . 
12	NA	 See , mida ta tundis , oli valu läbi klaasi , läbi ajamassi , mälestus valust , mida ta aina sama hetke meenutades varem oli tundnud . 
13	NA	 ... 
13	NA	 Sest ka raske armeepüstoli päästik ei ole nii kõva , et kolmeaastane poiss , kui ta relva kahes tudisevas käes hoiab ja heledaverelist õde sihib , seda alla vajutada ei suudaks . 
14	NA	 Ta teadis - mees sumas läbi veebruarituisu , tuli ennast enam varjamata , väsimusest tuimalt taarudes . 
14	NA	 Ta vajus uksest sisse , vaevalt lausus midagi - kaks aastat ära olnud . 
14	NA	 Saapad jalast maha ja asemele , kuid enne pikali räntsatamist kobas taskust relva , pistis kummuti alla , et käepärast oleks . 
14	NA	 Sest padja alt unise peaga alati kohe ei leia . 
15	NA	 Kui päästik ei liigu , tähendab see , et relv on kaitseriivis . 
15	NA	 Keegi ei pane kaitseriivi vinnastamata püstolit . 
15	NA	 Seega oli padrun rauas ... 
15	NA	 Loomulikult asetab paremakäeline relva põrandale vasakule küljele . 
15	NA	 Seal see kaitseriivi hoovake ongi . 
15	NA	 Laps sikutab pärast ja püstol libiseb süükonarustel kolisedes üle värvimata põrandalaudade . 
15	NA	 Miks see riivist ei vabanenud , teab ehk keegi kusagil väga kõrgel . 
15	NA	 Seda , mis juhtumas oli , ei suutnud Enn kunagi kujutleda . 
15	NA	 Isegi mitte unenäos . 
15	NA	 Ta ärkas kloppival südamel ja lamas soemüüri ääres sängis . 
15	NA	 Ei tuisanud . 
15	NA	 Akendel polnud jäälilli ja tema oli pool sajandit vanemaks saanud . 
15	NA	 Suvetuul kohises pärna võras . 
15	NA	 Hullunud varjud tantsisid põrandal . 
15	NA	 Mida teeb vaksa kauguselt lastud kuul viieaastase tüdrukuga ... 
15	NA	 Kuigi see oleks ta päästnud hoopis piinarikkamast surmast . 
15	NA	 Ja esimest korda , tõdes Enn Sinivald - esimest korda suutis ta sellest valuta mõelda . 
15	NA	 Kas ta oli nüüd vaba ? 
16	NA	 Mees tõusis asemelt , koperdas läbi köögi ja esiku , astus trepile . 
16	NA	 Soetuuline , kohisev ja sumisev suvi võttis teda vastu . 
16	NA	 Ta tajus seda keha ja hingega , tervikuna . 
16	NA	 Ta tundis ennast - raskest unest toibuvat , üsna võõrast ja tarbetut inimkeha selles oma elu elavas päevas . 
16	NA	 Pääsukestepaar vidistas traadil , hall kassimardus luuras marjapõõsaste vahel , must krants tuli ringutades rehe alt ja vaatas mehele otsa ning võngutas laisalt saba . 
17	NA	 Enn Sinivald korjas suhu unepaksu sülge ja laratas selle kaugele . 
17	NA	 Ta läks tare otsa juurde , toetas käe vastu ristnurka ja vedas teisega pükste luku lahti ning kusi . 
17	NA	 Selge päev , ütles ta poolkuuldavalt . 
17	NA	 Selge , kisub juba sügisele ... 
17	NA	 Ta vaatas krantsile otsa ja küsis - mis siis nüüd , kere hele ? 
17	NA	 No tule siis ! 
18	NA	 Ta laskis koera kööki ja pani talle söögi ette . 
18	NA	 Ta seisis ja vaatas , kuidas koer sõi . 
18	NA	 Siis istus ta laua juurde ja kutsus koera käega põlve patsutades enda juurde . 
18	NA	 Pisut kõheldes see tuligi . 
18	NA	 Enn sügas ta kõrvataguseid ja rääkis endamisi . 
19	NA	 Nii et siis sina ka ei tea ? 
19	NA	 Küll sa tead , aga ei ütle ... 
19	NA	 Miks me siin ikkagi oleme ? 
20	NA	 Koer ei öelnud . 
20	NA	 Ja mees ei teadnud . 
20	NA	 Õigemini - ta näis teadvat , kuid keeldus seda endale ütlemast . 
20	NA	 Nagu koergi . 
20	NA	 Nende kahe kahtlaselt värske sõprus püsis kindlal suhtel - mees söötis ja koer haukus selle eest , oli seltsiks , laskis end patsutada ja sügada , kuulas , kui mees rääkis . 
21	NA	 Enn Sinivald teadis - kui ta ei koori kartuleid ja neid pannil ei prae , ei saa ta praetud kartuleid . 
21	NA	 Ta tegi seda ja üle paljude päevade tõi ta aiast värskeid sibulapealseid ning hakkis neid kartulite juurde , lõikas singikääru ja pani samuti pannile , kõige lõpuks lõi sinna muna . 
21	NA	 Ta sõi , korkis lahti õllepudeli ja jõi ning hakkas kähedalt naerma , mille peale koer ehmus . 
21	NA	 Mees aimas - see naer tähendab väljumist emakojast kurja maailma , jälle tagasi selle halastamattusse . 
21	NA	 Ta aimas kogu olemusega mingit suurt , korvamatut õnnetust , millest tal senini keelduda oli õnnestunud . 
21	NA	 See selge ilm , see udu haihtumine mõistuselt ei tähenda midagi head . 
21	NA	 Üksnes teda varitseva õnnetuse laadist ei olnud tal käsitlust . 
22	NA	 Taas meenutanud eilset pealelõunat , just samasugust tuulist ja sooja suvelõpu päeva , hakkas ta veel kord naerma . 
22	NA	 Tema ! 
22	NA	 Mida tema teeks ... 
22	NA	 Kuidas sai niiviisi küsida ? 
22	NA	 Ja uskuda , et tema ... 
23	NA	 Algas sellest , et ta kuulis õues auto uste klõmmimist . 
23	NA	 ( Niisama hästi kui eile , võinuks see ka praegu olla . 
23	NA	 Kujutluses elas ta seda täpselt samal viisil läbi kui eile , mil see tegelikult - ja ka selles polnud ta kindel - aset leidis . ) 
23	NA	 Niisiis klõmmiti uksi mitu korda , see ei saanud Mehis olla . 
23	NA	 Ta läks trepile , nägi neid kõhklemisi mööda hoovirada tulemas ja teda nähes hetkeks ebaledes seisatamas . 
23	NA	 Nende võlts-rõõmsad näod , nende käesurumine , nende sõnad olid nagu kusagilt teleseriaalist , ja õigele jutule saamine võttis tüki luuret ja harjumist . 
23	NA	 Veiertid , Mihkel ja Ilma , kauased perekonnasõbrad . 
23	NA	 Nende tütar Ivika oma mehega . 
23	NA	 Miks ei , Ennul polnud nende vastu midagi , kuigi ta nende suurtest kompsudest aru ei saanud , ei taibanud , miks teda õnnitleti , mis põhjusel külla tulnud naised ta pliidi okupeerisid ja kiiresti toimetama hakkasid . 
24	NA	 Jah , nii ta siin üksi elabki , vastas ta Mihkli pärimisele . 
25	NA	 Hingepõhjas oli ta alati imestanud , miks Mihkel tema vastu mingit väändunud vimma kannab . 
25	NA	 Kõige taga oli alati mingi õelus , kunagi polnud tegu lihtsalt heatahtlikkuse või viisakusega . 
25	NA	 Sõprus , mille allikateks on Mihkli vaen ja Ennu põlgus . 
25	NA	 Miks ka mitte ... 
26	NA	 Siis tulid nad soost , kolm habemes meest , kõigil püssid õlal . 
26	NA	 Ennul endal oli vana pikk Belgia kaheraudne . 
26	NA	 Ta armastas seda tuleriista lapsest saati , kui see temale rangelt keelatuna kapi taga naelas rippus , ajalehepaberist tropid rauasuudes . 
26	NA	 Püssil oli mahagonist peenelt töödeldud täispüstolkaba . 
26	NA	 Ta raudade struktuur näis lähemal vaatlemisel koosnevat siuglevatest niitidest . 
26	NA	 Väidetavasti tehti neid raudu keemispunktini kuumendatud traatmähiseid tornil sepistades . 
26	NA	 Igatahes olid need õrnad . 
26	NA	 Sellist püssi ei tohi lasta suitsuta rohuga . 
26	NA	 Aga kui teda õigesti käsitsesid , siis see ka tulistas . 
26	NA	 Praegu polnud tal selle jaoks moona ja ta tassis seda niisama iluasjana kaasas . 
26	NA	 Mihkel Veiert kandis Ennu enda kaheteistkaliibrist iselaadivat Iževski üheraudset ja ta oli selle metsas ka tahmaseks lasknud . 
26	NA	 Oli arvanud , et sellisest töngast võiks Aafrika musti laskma õpetada , valge mehe relv see igatahes polevat . 
26	NA	 Enn ignoreeris teda külma rahuga , imestades vaid , et teise irisemine temas mingit pahameelt esile ei kutsunud . 
26	NA	 Oli ta tõesti kõigist oma tunnetest lahti saanud ? 
27	NA	 Kahe vanamehe vahel käis oma kiikuvat-õõtsuvat sammu kahemeetrine Kalev Põld . 
27	NA	 Temal oli õlale heidetud jahikarabiin rauasuud pidi rusikas . 
27	NA	 Oma maskeerimiskirjus kuues ja presentpükstes , oma karmijoonelise , mehise näoga tuletas ta meelde mõnda metsiku looduse inimest , kauboifilmi kangelast või metsavenda neist filmidest , kus nad tõesti kahemeetrised ja metsikud olid . 
28	NA	 Aastat viis või kuus tagasi , neil põnevatel aegadel , kui rahvas oma kaotatud iseseisvust tagasi jahtis , kui moes olid pateetilised kõned ja suured rahvakogunemised , oli Enn seda karutapjalõusta kirikus kohanud . 
28	NA	 Nad olid Mehisega kusagilt autoga tulnud . 
28	NA	 Oli esimene jõulupüha ja poiss pidas kiriku ees kinni . 
28	NA	 Nad seisid keset vahekäiku kirikuliste tihedas summas ja kuulasid jumalateenistust . 
28	NA	 Keset koraali hakkas Ennu kõrvu hääl , mis nagu vägev laevasireen terve oktaavi teistest madalamalt kandvana võlvide all kõmas . 
28	NA	 Ta vaatas üle õla ja nägi teda - jämedaninaline , sügavate kurdudega lauba all kaks musta , fanaatilise leegiga silma , vabalt kasvanud habe , hardus sellel näol , karvamütsi rinna ees mudivad kämblad ... 
29	NA	 Kes see võiks olla , imestas ta tasahääli ja Mehis oli vaadanud ning õlgu kehitanud - kes jõuab kõiki selle maailma hulle tunda ja teada . 
29	NA	 Poiss oli muidugi küüniline nagu alati . 
29	NA	 Aga tegu polnud hulluga , tegu polnud ürgse looduslapsega , kellena Kalev näis . 
29	NA	 Vändati mingit filmi , kus koos läbisegi Eesti vabadusvõitlus ja Siberi hundid , mingit Ameerika retsepti järgi kokteili romantikast , läägusest ja sadismist , midagi , mis kodukana mõistusega kokku hakkaks . 
29	NA	 Kalev tegi seal pisiosa ja kolas sellesse sissekasvanuna ümbruskonnas ringi ning ehmatas ristiinimesi . 
30	NA	 Hiljem kohtas Enn seda kolget mõne korra tänaval Veierti Ivikaga . 
30	NA	 Teda pani imestama tüdruku maitse . 
30	NA	 Tema arust oleks selle perekonna väimehekandidaadilt tulnud püksiviike ja lipsu eeldada . 
31	NA	 Pulmas oli Ivika tal kaelast kinni kahmanud , oli peaagu nutuähmis korranud - sina usud ! 
32	NA	 Mida ta vastanud oli ? 
32	NA	 Mida saab vastata pruudi sellise pärimise peale ? 
32	NA	 Jah , muidugi ta usub , et neil läheb hästi ... 
33	NA	 Sellest oli nüüd juba mõnigi aasta ... 
34	NA	 Kõige vähem oli Kalev Põld see karmi faktuuriga mehine mees , kellena ta näis . 
34	NA	 Isata kasvanud poisina pidas ta meheks olemist vist tahet ja oskust nõudvaks asjaks . 
34	NA	 Selle oli Enn Sinivald avastanud õige pea . 
34	NA	 Algas see pulma teise päeva pärastlõunast , kui nad kahekesi napsi võtsid ja ta Kalevit tagasi hoidma pidi , sest ilmnes , et värske abielumees suurest kerest hoolimata vägijooke ei kannata . 
35	NA	 See polnud lihtsalt edevus , mis noort meest seda raskepäraselt ja rahulolevalt taaruvat kõnnakut harrastama sundis . 
35	NA	 Ta oli soos üle järve karabiinist kaseoksa pooleks lasknud - see seal , kohe mändidest vasakul - ja lask , mis raske kehakaalu tõttu kaunis sügavale rabasamblasse vajunud mehe tasakaalust välja lõi ning eemal samaaegselt võrast pudenev oks . 
35	NA	 Kaheldamatult tähelepanuväärne lask , neljasajalt meetrilt ikkagi , kuigi kas see just see oks oli , mida ta sihtis , oli Enn mõelnud . 
35	NA	 Mihkli oli väimehe laskeosavus kaunis külmaks jätnud , aga säästnud Ennu ka liigsest padrunikulust , sest peale seda ei hakanud äiapapa loomulikult oma võimeid optilise sihikuga proovima . 
36	NA	 Enn ise oli aegade jooksul nii palju tuhandeid padruneid vintpüssist tühjaks lasknud , et talle igasugusest märgilaskmisest eluks ajaks piisas . 
37	NA	 Vanemate meeste loobumist tõlgendas Kalev ilmse võiduna ja seda ta siin siis nüüd astuski nagu koormahobune . 
38	NA	 Majas oli laud kaetud ja neid kutsuti kohe istet võtma . 
39	NA	 Natuke nõutuna , kuid seda nõutust hoolega varjates istus Enn omaenda kodus võõraste kaetud peolauda . 
39	NA	 Vestluse jättis ta enamasti nende hooleks . 
39	NA	 See aitas vältida mälulünkade avalikuks tulemist . 
39	NA	 Vastata , kui küsiti , võis noogutades või eitavalt pead vangutades , võis midagi kohmata või ka lihtsalt mitte välja teha . 
39	NA	 Enamasti läks see mäng läbi , teadis ta , kuigi Veiertid olid liiga head tuttavad , et tema hajevil olekut ja ilmselget kinnisust mitte märgata . 
39	NA	 Selle eest tegid nad püüdlikult kõik , et ebamugavaid pause ei tuleks . 
40	NA	 Midagi oli , millest siin lauas kaarega ringi käidi , mille mainimist hoolega välditi . 
40	NA	 Enn Sinivald ei hakanud selle üle oma pead vaevama . 
40	NA	 Liigagi palju oli siin maailmas seda , millest ta ei suutnud aru saada . 
40	NA	 See vaevas teda niigi . 
41	NA	 Tal oli pudel viskit hoiul olnud ja selle oli ta lauale toonud . 
41	NA	 Jõid peamiselt Mihkel ja Ivika . 
41	NA	 Kalev pidi roolis olema ja Ilma polnud eluaja alkoholi pruukinud , kui uusaastašampus ja viisakusnaps välja arvata . 
41	NA	 Mida enam aega kulus , seda ilmsemaks tulid Mihkli kiusakus ning Ivika ja Kalevi vahel valitsev vaenuvimm . 
41	NA	 Mitte kordagi ei pöördunud kumbki abikaasa poole ega arendanud teise jututeemat . 
41	NA	 Nad ignoreerisid teineteist , kuni jutukamaks muutunud naine aeg-ajalt hammustama kippus . 
42	NA	 Mihkel Veiert , viiekümne viiene kerekas mees , paljas pealagi keset juuste hõbepärga , hall habemerõngas lopsakat , veretavat suud ümbritsemas , seadis juba küünarnukke lauale . 
42	NA	 Selliseks rämedaks ja norivaks läks ta klaasi taga ikka , osalt ekspansiivse loomuse tõttu , aga osalt ka kiusuks , sest naine muutus järjest kriitilisemaks . 
42	NA	 Nüüd rääkis ta mingit kaunis siivutut lugu kellestki Aaronist , keda Enn oleks ilmselt tundma pidanud , aga kuidagi meenutada ei suutnud . 
42	NA	 Ja selgest bravuurist , teades , et Enn naiste seltskonnas ropendamist ei salli , kuulutas kunagine lapsepõlvesõber laialt - mida sa ise teeksid , kui oma naiselt süüfilise saaksid , ah ? 
43	NA	 Ta oli tabanud seda keelatud teemat , mõistis Enn Sinivald . 
43	NA	 Kõikide ilmed klaasistusid hetkeks , oodati tema reaktsiooni , oodati nii pinevalt , et ta endas äkki nagu keevat kihelust tundis . 
43	NA	 Ta ei teadnud , kuidas ta oleks pidanud reageerima , ta katsus vastust küsimusest tuletada ja sattus äkki täielikku kaitsetusse hämmingusse . 
43	NA	 Tema , naiselt , süüfilise ? 
43	NA	 Ta ei suutnud midagi vastata . 
43	NA	 Mida teeks ... 
43	NA	 Kuidas sai nii üldse küsida ? 
44	NA	 Kusagil temas avanesid uksed tühjusest kõmavatesse keldriruumidesse . 
44	NA	 Mida tema ? 
44	NA	 Korraga tahtis ta üksi olla ja tõusis lauast , astus tagakambrisse ning räntsatas asemele , et järele mõelda või lihtsalt kuhugi ära kanduda , kuni mõne aja pärast end roidununa lamamas leidis , vahtimas vastu Veierti Ivikale , kelle kinnisui-naeratust ta alati oli imetlenud . 
44	NA	 Veidi imestunult tegi ta ruumi end tema puusa kõrvale istuma seadvale noorele naisele . 
45	NA	 Mihkel läks liiale ? - Ei , mis sa ... 
45	NA	 Ma väsisin lihtsalt natuke ära . 
46	NA	 Kord oli see olevus olnud naerune , klammerduv , kiljuv , liibuv viie-aastane kera , kes onu Ennust kuidagi loobuda ei suutnud . 
46	NA	 Siis tõsimeelne algklassilaps , vaikiv-uje tunnistusenäitaja . 
46	NA	 Avanemise hetkedel tasahäälselt usaldav pihtija , kes sõbratari kassipojast rääkis . 
46	NA	 Mingil ajal muutus ta eemalehoidvaks , kurejalgseks , suurte silmade ja kinni pigistatud suuga plikaks , siis üsna pea veidi salatsevaks neiuhakatiseks , kelle ootamatuid avameelsusepuhanguid Enn omavahel olles kuidagi vältida ei osanud . 
47	NA	 Nüüd istus pehme puusaga vastu vananeva mehe küljekonte rõhuv , sooja õhkuv Ivika tema juures ja vaterdas midagi . 
47	NA	 Enn ei viitsinud eriti kuulata . 
47	NA	 Teda valdas vaid kummastus . 
47	NA	 See olevus oli juba mõnda aastat abielus olnud noor naine . 
47	NA	 Ta ei oleks pidanud sooja käega rehitsema salke võõra vanamehe laubalt . 
47	NA	 Ta silmad poleks pidanud olema sügavalt tumedad . 
47	NA	 See soojus ja lõhn ei saanud ju Ennu jaoks olla ! 
48	NA	 Nende vestlus siin magamistoas võis kööki kosta vaid tasase pominana , hääletoonina , mis Ivikal oli kuidagi anduv ja kallistav . 
48	NA	 See toon polnud küll nende vahel vale ega võimatu , aga teises toas istus ometi see mustasilmne kahemeetrine meessoost mimoos ... 
49	NA	 Enn ei tahtnud neid pihtimusi , ei tahtnud olla abikaasade vahel kohtunikuks . 
50	NA	 Ära jäta meest nii kauaks üksi , oli ta lõpuks öelnud ja Ivika oli selga sirutanud ning naerukalt pärinud - ma ei meeldi sulle ? 
50	NA	 Mis minus sulle ei meeldi ? 
51	NA	 Kui just põhjani aus olla , siis oled oma pluusiselja autos kortsu istunud , oli Enn vastanud korraga kaht eesmärki silmas pidades . 
52	NA	 Seepeale nööpis naine oma siidpluusi rahulikult lahti ja libistas õlgadelt . 
53	NA	 Tal oli pruun , kaunis hõre-pitsine rinnahoidja . 
53	NA	 Tema kaenlaaluste hõng muutus talumatuks . - On sul triikrauda ? 
53	NA	 Tule näita , kus kapinurga peal , ning , pluus näpus , suundus ta ees kööki . 
54	NA	 Kalev sulges järsu plaksuga karabiini luku ja asetas püssi tagantkätt seina najale . 
54	NA	 Ta kerkis toolilt . 
54	NA	 Alles siin , madalas taluköögis ilmnes , milline mägi ta tõeliselt on . 
54	NA	 Ta pea ulatus peaaegu laeni , õlg aampalki riivamas . 
54	NA	 Ta läks ja väljus , sulges sõnatult ukse enda järel . 
54	NA	 Mihkel pomises midagi vabandavat ja järgnes väimehele . 
55	NA	 Triikraud vajas soojenemist . 
55	NA	 Seni oli Ilma valmis kannatama , kuid kohe peale pluusi kinninööpimist viis ta tütre peaaegu vägisi kaasa . 
56	NA	 Veel kord hakkas Enn Sinivald seda meenutades naerma , kuid tajus , et see oli natuke tehtud naer . 
56	NA	 Nagu ikka , kui inimene tahab näida lihtsameelsem , süüdimatum , kui ta tegelikult on . 
57	NA	 Tuul oli vaibumas . 
57	NA	 Läänes õhetas ja pikad varjud katsid lund . 
57	NA	 Tuisanud talitee moodustas siin üle künka laugja S-kujulise looke . 
57	NA	 Selle üht otsa tähistasid kolmed jäljed , mida tasane pinnatuisk jõudsalt mattis . 
57	NA	 Need tulid siitsamast Vanajuhani talust ja kuulusid emale , Hiljale ja mehele , keda ema laste isaks nimetas . 
57	NA	 Tema , Enn , oli isa süles , kuidas ta ka ei võõrastanud . 
57	NA	 Väga ta siiski ei väänelnud , oli ainult rahulolematu . 
57	NA	 Mees , kes teda kandis , ei lehanud enam jalarättide , kopituse ja mahorka järele , vaid temast õhkus nüüd vanaisa talusauna kaseviha ja koduseebi ning tuhaleelisega pestud ja hangede kohal talvepäikeses kuivanud puhta pesu kodust hõngu . 
57	NA	 Ja lapsed ning loomad usaldavad lõhnu . 
58	NA	 Veidi enne künkaharja vandus kandja mees pominal ja pani poisi maha . 
58	NA	 Ta ütles midagi emale ning keeras rajalt kõrvale , sumas põlvini umblumes ning kadus siin talitee lähedale ulatuvasse karjamaavõssa . 
58	NA	 Peagi nägi Enn uuesti seda , mida ta juba süles olles märgata oli jõudnud . 
58	NA	 Nimelt kerkisid eespool künka kumeruse tagant look ja hobusepea . 
58	NA	 Sealt tulid reega kaks meest - valge kasukaga Pannküla Sass , püsti rees , ohjad vasemas käes ja paremas kaenlas vintpüss , ning küliti tühja , korupita ja isegi heinavõrguta ree põhjalaudadel sinelinärusse kägardunud Manninen . 
59	NA	 Hobune tõmmati seisma ja Sass andis ohjad Mannisele . 
59	NA	 Vesitavi silmi vahtis ta teelt ärapööravaid jälgi . 
60	NA	 Kes see oli ? 
61	NA	 Veskimäe Ruudi , ütles ema , ja Enn ei saanud aru . 
61	NA	 See oli keegi , kellel polnud nime ja kes pidi olema nende isa , Ruudi see ei olnud . 
62	NA	 Sass vaikis pahaendeliselt . 
62	NA	 Ta koogutas Hiljale näkku vaatama , kuid tüdruk keeras pilgu maha . 
63	NA	 Ema oli Ennule käed õlgadele pannud ja pigistas läbi palitu . 
64	NA	 Kes see oli ? nõudis võõras , kuidagi irvhambune , kõhna näoga mees poisi käest . 
65	NA	 Enn teadis - valetada ei tohi . 
65	NA	 Ta tundis , kuidas käed ta õlgu pigistasid . 
65	NA	 Ta teadis raudkindlalt - valetada ei tohi . 
65	NA	 Ta kergitas pea . 
65	NA	 Keset sinihalli taevast vaatasid ta poole nõudlikult ja sisendavalt neli selle taeva värvi silma , ühed paluvalt , teised ärritust vaevu talitsedes . 
66	NA	 Midagi imelikku juhtus äkki kolmeaastase Enn Sinivaldi hingamisega . 
66	NA	 Õhk pääses ta kurgust nüüd läbi vaid ühes suunas - sissepoole . 
66	NA	 Ta oli täis ja pingul õhusurvet ning hakkas selles luksuvas hingetuses pisitasa lämbuma , kuni taevas tumenes ja näod laiali valgusid ning jäid vaid need neli silma nagu söed pimeduses . 
67	NA	 Alles siis pääses õhk rebestava valuga tagasi ja tuli vabadusse koos ahastava röökega . 
67	NA	 Paaniliselt kobas krambitõmblustes laps ema järele , kes ta sülle kahmas ja lohutama hakkas . 
68	NA	 Kõrvale pöördunud Aleksander Pannküla vandus ja sülgas hammaste vahelt lumme . 
68	NA	 Ta vahtis hämarduvat taevast , lepikusse kaduvaid jälgi ja Mannist ning hobuserakendit . 
69	NA	 Täiskasvanud Enn Sinivald teadis , aga võis teada ka see laps - peamine , mis Pannküla takistas püssiga jälgi ajamast , oli ta oma pere hobune , keda ta Mannise-räädu hooleks jätta ei usaldanud . 
70	NA	 Kaks korda paigast teise küüditatud ja nüüd salaja Eestisse pääsenud ingerlane oli valinud oma perekonna päästmiseks ainuvõimaliku poole , ta puges võimu ees , mida keegi talle isegi pahaks ei pannud . 
70	NA	 Teda poleks Sass lepikusse kaasa iganes tahtnud , nii palju tundis temagi selle nõukogude aktivisti lojaalsust . 
71	NA	 Mingis teises ajas hakkasid liikuma hobuselised , mingis luksuvas ja tumeruskes tusas saabusid kolm teelist koolimajja , oma kõlekülmaks tuuldunud koju . 
71	NA	 Millalgi hakkas ahjutuli sooja andma , õhtune tee tassides aurama , millalgi oli unetund kätte jõudmas . 
71	NA	 Võrevoodi kohale kummardunud nägu oli murega hoidev ja kaasatundev , aga ka salajas õnnelik . 
72	NA	 Hilja seletas veel omaette mingit muinasjutulugu , mida ta õhtutoimetuste ajal lugenud oli ... kui korraga tundmatu jõud pontsatades vastu nende akent sööstis ja lumi pimeduses klaasilt maha varises . 
72	NA	 Ema nägu kerkis , sellel säras äkki rõõm . 
72	NA	 Ta haaras laualt vaiksel kahinal põleva õlilambi , oli seda valmis kergitama märgiks , et lumepall on oma sõnumi loetavalt edasi andnud . 
72	NA	 Siis varjutas nägu ettevaatlikkus . 
72	NA	 Keset küla , koolimaja kõrges aknas oleks tulemärk liiga kõnekas ja reetev . 
72	NA	 Ta haaras nagist mantli ja kadus toast . 
72	NA	 Peagi oli köögis kuulda kiireid sosistavaid , siis hingeldavaid ja õnnest nuuksuvaid hääli . 
73	NA	 Sedasi salaja ja tagauksest tuli Ennu ellu isa . 
74	NA	 See polnud uni , teadis Enn . 
74	NA	 Aga see polnud ka meenutus . 
74	NA	 See tuli nagu kohisev paduvihm ta peale , kui ta lahtisi silmi lamas ja midagi ei mõelnud . 
74	NA	 Enn Sinivald kartis neid nägemusi . 
74	NA	 Siin olid koos elamuste algne ehedus ja sügava keskea resigneerunud tarkus . 
75	NA	 Aga kui need pildid kord mööda olid libisenud , leidis ta end oma kehval asemel ja tajus taas , et kõik see on olnu , millega tal enam mingit suhet pole . 
75	NA	 Täies riides lamas ta hämaras tagakambris ja Muri istus ta voodi ees ning vaatas talle teraselt otsa . 
75	NA	 Loom näis mõistatavat , mis peremehega toimub . 
75	NA	 Äkki oli ta soninud ? 
76	NA	 Enn tõusis ja viipas koera endale järgnema . 
76	NA	 Ta võttis kapist leivakääru ja läks koos sellega õue . 
76	NA	 Habisevas suveöös ulatas ta leivatüki krantsile , see ohkas , võngutas saba ja lahkus päevapalgaga , puges suletud värava alt rehealusesse . 
77	NA	 Jälle tajus Enn teda ümbritseva maailma elu , mis augustiöö soojas hämaruses ta ümber aina lakkamatult kestis . 
77	NA	 Ja sedagi , et neisse sabinaisse , piiksatustesse , öistesse linnuhuigetesse ja hiirte jooksuvudinatesse ei puutu üldsegi siin lävekivil seisev ja kuulatav mees . 
78	NA	 Ta heitis veel kord pilgu rehealuse värava poole . 
78	NA	 Muri näsis seal muidugi oma leivakääru . 
78	NA	 Siis asetab ta koonu käppadele ja jääb oma valvsasse poolunne ootama häirivaid hääli ning lõhnu . 
78	NA	 Ta oli mõni aeg tagasi Ennu elamisse ilmunud , ebaleva ja närvilise oleku järgi võttes kodutu noor krants . 
78	NA	 Tal oli tugev kere ja poolkikk-kõrvad , ta oli karmikarvane , üleni süsimust . 
78	NA	 Vaid ta rinnal oli südamekujuline valge laik . 
79	NA	 Kuna mehel oli nüüd , kellega suhelda , kelle usaldust võita ja tujusid ning hirme ära arvata , hakkas Enn Sinivald koos koeraga veedetud päevade jooksul kerkima sellest sinihallist hämarikust , mis teda nimetu aja oli ümbritsenud . 
79	NA	 Kumbki ei paistnud soovivat vastata küsimusele : miks just nemad kaks ja miks just siin ja praegu ? 
79	NA	 Aga siin ja praegu nad olid . 
79	NA	 Sellest oli Enn hakanud endale aru andma , kui häirivalt ohtlik see tõdemus ka ei tundunud . 
80	NA	 Majapidamises oli veel kolmaski asukas - rohekashallivöödiline ja võimsalt armiline vana kõuts , aga tema ei andnud ligi . 
80	NA	 Nende paari aasta jooksul , kui siinne talu tühjalt seisis , oli kass end nähtavasti pärisperemehena tundma hakanud . 
80	NA	 Temal polnud mingit suhet siin parasiteerivate isenditega , ei hingehaige mehega ega poisikeseohtu krantsilontuga . 
80	NA	 Kui Enn talle vahel piimatassi lävele jättis , ilmus loom oma tundmatutelt radadelt ja tühjendas selle , aga meest ega koera polnud kunagi seda nägemas . 
80	NA	 Koer oli oma liginemispüüete eest ilmselt õpetust saanud . 
80	NA	 Kui kass välja ilmus , ta küll võpatas , aga ohkas ja keeras pea ära . 
80	NA	 Enn ei hakanud kõutsiga tutvust eriti üritamagi . 
80	NA	 Ta teadis , kass on alati suhete aktiivne pool . 
80	NA	 Kui ta kunagi leebub , siis tuleb ehk ise . 
81	NA	 Heitnud tagasi asemele , jäi Enn unetult lakke vahtima , selle juures nagu midagi mõtlemata , kuni äkki täiele teadvusele kohkus . 
81	NA	 Aga karabiini ju ei ole ! 
82	NA	 Ta mäletas täpselt - temal oli vana belglane , Mihklil oli iselaadiv ja Kalevil oli optilise sihikuga suurekaliibriline ... 
82	NA	 Püsse jagades oli Enn seda silmas pidanud , mis kellelegi meeldida võiks . 
82	NA	 Ta meenutas , kuidas Kalev jalgu hargitades rabapinnasel kindlamat tuleasendit otsis . 
82	NA	 See kask , jah , see pärast neid mände ... 
83	NA	 Jah , ta mäletas seda , mäletas ka Mihkli hapukat reageeringut ... 
84	NA	 Jah , kõik oli õige , aga seda püssi ei olnud ju olemas ! 
84	NA	 Tal oli see belglane , millega ta nooremas põlves palju metsas oli käinud ja vanemana veel jänesejahil eelistas käia . 
84	NA	 Ja tal oli iselaadiv üheraudne . 
84	NA	 Aga kelle oma võis olla see suurekaliibriline optikaga karabiin ja kuidas see siia sai ? 
85	NA	 Tasa vandudes ajas Enn Sinivald end asemelt üles , tegi köögis valgust ja avas kapiukse , mille taha ta karabiini pärast puhastamist oli peitnud . 
85	NA	 Seal rippus relvavutlar tema iselaadivaga . 
85	NA	 Belglane oli lahti võtmata kapi tagaseina najale toetatud . 
85	NA	 Siis ripendas kapis vanu riideid , põhjas oli kenake segadus pakendikarpidest , tühjadest pudelitest ... 
85	NA	 Vintpüssi ei olnud . 
86	NA	 Kas Veiertid ikka olid ? 
86	NA	 Nad olid olnud , seda küll , mõistis mees . 
86	NA	 Aga kas nad olid olnud siin lihast ja luust inimestena või siis nii , nagu kadunud inimesed ta mälestuspiltides , mis tulid ja läksid omatahtsi ja millest ta vaid teatava kõhklusega oskas arvata , oli see nüüd tõesti olnud siin ja praegu või oli see vaid nägemuses . 
86	NA	 Olid Veiertid , oli see naiselikult soojust kiirgav Ivika ja see loll nali , mille tüdruk talle lõpuks mängis , kõik vaid tema vaba kujutluse mäng või siis ikkagi üleeile siinsamas aset leidnud tõsielu ? 
87	NA	 Murilt ei tasunud küsida ja mees ei teadnud . 
88	NA	 See oli tumepunane Berlinetta , mis asfaldilt ära pööras ja külateed pidi siiapoole õõtsuma hakkas . 
88	NA	 Enn Sinivald ei katkestanud , isegi ei muutnud rütmi . 
88	NA	 Ta tõstis kaatripindude hunnikust kollaka kuuseplaaga saepukile ja võttis vuksi . 
88	NA	 Jahedavõitu tuul käis lahedalt ta lahtise linase särgi kaelaaugust sisse ja ringles päikesest sügavpruuniks pargitud keha ümber . 
88	NA	 See leevendas pisut väsimusvalu ta rinna- ja käelihastes . 
88	NA	 Terve hommikupooliku oli ta hetkekski peatumata saaginud . 
88	NA	 Paras pinu , vast ruumimeetri ringis kütteks lõigatud kuusehalge oli laiali saepuki otsa taga . 
88	NA	 Ta ei andnud endale hõlpu , just niisamuti nagu ta ka ei kiirustanud ega pingutanud liialt . 
88	NA	 Selles orjalikult tuimas töömurdmises peitus oma sügav mõte ja lohutus , millest mees vaid aimamisi teadlik oli . 
89	NA	 Vahepeal oli mänguauto tõeliseks sõidukiks kasvanud ja lähenes nüüd juba krundi piirile . 
89	NA	 Enn Sinivald jätkas üha . 
89	NA	 Halg murdus . 
89	NA	 Ta tõstis plaaga kaugemale ja lõi sae uuesti sisse . 
90	NA	 Kütte varumine oligi olnud tema esimene töö siin , kui ta kevadsuvel toibuma ja oma mõttetust vedelemisest tüdinema hakkas . 
90	NA	 Vanad õunapuud tahtsid lõigata . 
90	NA	 Kuivanud ja haigetest harudest oli kogunenud paras kuhi . 
90	NA	 Mees tegi neist halge . 
90	NA	 Siis oli ta korjanud kokku kõik vedeleva ja kõduneva puidu hoonete ümbert ja teinud neist halge ... 
90	NA	 Ta nagu aimas kuidagi , et neid võib tulevikus vaja olla , et soe ilm ei kesta igavesti . 
90	NA	 Mingis eelmises elus oli ta vist kogenud tormituuli ja lund ja pakast . 
91	NA	 Berlinetta keeras hoonete vahelt hoovi ja peatus ning kustutas tuled . 
92	NA	 Enn Sinivald jätkas saagimist . 
92	NA	 Mehis väljus , tuli kiirel , asjaliku teoinimese kõnnakul tema saepuki juurde . 
92	NA	 Enn jätkas , kuni halg murdus , ja pani siis vuksi käest . 
92	NA	 Ta vastas poja tervitusele ja pühkis peoga higist laupa . 
93	NA	 Kuidas siis läheb ? ennetas ta poisi küsimust . 
94	NA	 Kaks igavesti suurt kilemärssi täis leibu ja saiu ja piimapakendeid ja liha ja kala ja juurvilja ja toidukontsentraate ja purgiõlut ja kohvipakke ... 
95	NA	 Mehisega oli ehk kõige hullem . 
95	NA	 Iga teise ees võis teha näo , et teda ei huvita jutt , et ta pole tujus , et ta on väsinud . 
95	NA	 Võis ajada mingit segast joru , tehes , nagu oleks see nali , mida teised lihtsalt ei mõista . 
95	NA	 Mehise ees ei tasunud teeselda . 
95	NA	 Enn oli olnud seisundis , millest ta midagi väga ähmast mäletas , ja ega temaga praegugi asjad korras ei olnud . 
95	NA	 Poisi jõhkravõitu reipad naljad olid vaid teesklus , et meest võetakse tõsiselt . 
95	NA	 Ega ei võetud ikka küll ! 
96	NA	 Kust see pinnuhunnik pärit on ? 
97	NA	 Enn tõi . 
98	NA	 Maksid ära ? 
99	NA	 Isa ei pidanud vajalikuks hakata pojale aru andma . 
99	NA	 Kaks Ennu , tema ja ta praeguseks ainus naaber siin külas - Kase-Lepa Enn klaarisid oma vahekordi viisil , mis Mehisesse puutuma ei pidanud . 
99	NA	 Seesama noor Enn oli vist ainus , kes vana Ennu täiesti omasuguseks hindas , vähemalt märgatavat hinnaalandust endale ei lubanud . 
100	NA	 Ta tiris särgi maha ja pesi end poolest kehast saadik kaevu juures päikese käes seisnud veega . 
100	NA	 Läbihigistatud särki enam selga ajamata läks ta ees tuppa ja otsis seal kampsuni paljale kehale . 
100	NA	 Siis tegi ta piirutule pliidisuhu ja pani kohvivee keema . 
100	NA	 Mehed vaikisid . 
100	NA	 Mõlemad vältisid üht juba ammu rääkimist vajavat teemat . 
100	NA	 Kas kavatseb Enn Sinivald jääda siia vanasse tallu ka talveks , üldse kauemaks ? 
100	NA	 Mehis ei teadnud nähtavasti ikka veel , kui palju isa endale maailmast aru annab . 
100	NA	 Enn ei hakanud talle selle mõistmist ka kergemaks tegema . 
100	NA	 Kord kuus tuli tallu postimees ja tõi talle pensioni . 
100	NA	 Poja toiduvoorid võtsid vajaduse raha kulutamiseks peaaegu täiesti ära . 
100	NA	 Miks oleks ta siit kuhugi mujale kippuma pidanud ? 
100	NA	 Ta mõistis küll , et pole ometi kogu elu siin veetnud . 
100	NA	 Kusagil oli tal ju oma elu olnud , aga sellest ei teadnud ta midagi . 
100	NA	 Kuigi viimasel ajal talle näis , et ta lihtsalt keeldub endale seda meelde tuletamast . 
101	NA	 Kas poisil on projekt käepärast , päris Enn . 
101	NA	 Küsitu oli eestoas raamaturiiulis , ta laskis Mehisel selle sealt tuua ja istus laua taha seda lappama . 
101	NA	 Vanajuhani talu häärberi renoveerimine , luges ta veel kord tiitlitest ja mühatas kuuldavalt . 
101	NA	 Millal enne on olnud siin mingit häärberit ja mis see renoveerimine on ? 
101	NA	 Ta ei hakanud elumaja jooniseid uurima , vaid otsis välja sauna ja vaatas ning arutles . 
101	NA	 Mida Mehis arvab , kui Enn selle ise ette võtab ? 
101	NA	 Ja mida ta sellest arvab , kui teha uks läände . 
101	NA	 Siis saaks mõlema maja poolt sauna , ilma et keegi ümber hoone käima peaks . 
102	NA	 Ega ta ei oodanudki , et poiss sellest suisa vaimustusse satub . 
102	NA	 Tal oli oma plaan , mis isale tegelikult ei meeldinud . 
102	NA	 Nooruke pangaisand ehitas uut elumaja ringi peenemat sorti luuslangipaigaks . 
102	NA	 Puhasnurkseinaga hoone oli voodrilaudadest paljaks kistud , mingite vahtplastplaatidega kaetud ja puitvoodrit imiteerivate plastpaneelidega võltsilt üles vuntsitud . 
102	NA	 Sisse tulid valgest kahlist ahjud-kaminad . 
102	NA	 Seinad hakkasid kandma valge marmorkrohvi imitatsiooni , põrandatele pidi tulema õhuke võltsparkett . 
102	NA	 Kõik lõhnas raha ja labase suurustamise järele . 
103	NA	 Hoone ei olnud tegelikult Mehise ega ka päriselt Ennu omandus . 
103	NA	 Isa oli küll õigustatud subjektiks tunnistatud , aga paberid olid lõpuni vormistamata ja Enn aimas , miks Mehis , kes tegelikult asjast huvitatud oli , seda teinud ei olnud . 
103	NA	 Olgu pealegi ! 
104	NA	 Projekt ei lõppenud majaga . 
104	NA	 Sellest alla , kopli poole oli ette nähtud tall , just nimelt hobusetall , mitte garaaž-töökoda . 
104	NA	 Ja praegu söötis seisvatele majaümbruse põllulappidele pidid tulema golf ning ratsaparkuur . 
104	NA	 Saun jäi uue ja vana elumaja vahele , uks uue maja poole . 
104	NA	 Poiss polnud veel otsustanud , kas lükata vana pikktare ja selle juurde kuuluvad laudad-aidad lihtsalt kokku või siis teha neist midagi muuseumi sarnast mõnele romantikaihkajale . 
105	NA	 Isa plaan pöörata sauna nii , et kummagi maja inimesed ei peaks end seal võõrana tundma , viitas temapoolsele huvile . 
105	NA	 Ehk ei tahagi ta siit , käed taskus , minema kõndida . 
106	NA	 Kui nad laua taga kohvi jõid , uuris isa varjamisi poja olekut . 
106	NA	 Kõhnad , napid näojooned , sirge nina , naljavaene suujoon ... 
106	NA	 Poisis oli nii palju teda ennast ! 
106	NA	 Seda raskem temaga kaubale saada on . 
106	NA	 Ainult üks trump oli tal käes - kõik siinne ei kuulu Mehisele ega hakkagi kuuluma , kui isa seda ei taha . 
107	NA	 Aga ta oli vaieldamatult olnud seisundis , milles tal endast ja maailmast kuigivõrd käsitlust polnud . 
107	NA	 Mida muud tähendas pensiongi , mida talle maksti . 
107	NA	 Ta oli tunnistatud invaliidiks ja see invaliidsus oli eelkõige vaimne . 
107	NA	 Kui ta tahab olla enda eest vastutav , peab ta tõestama endale ja maailmale , et ta seda on . 
107	NA	 Eelkõige endale ! 
108	NA	 Vähim , mida Isa pojalt saada tahtis , oli vaikimine sauna asjus , ja selle ta ka sai . 
108	NA	 Ta oli sellest rääkinud , siis oli nende jutt mujale pööranud ja Mehis ei olnud midagi öelnud . 
108	NA	 Vaikimine on nõusolek . 
109	NA	 Pärast poja lahkumist mõtles ta selle üle järele . 
109	NA	 Rahaasjades oli poiss karmilt kindlakäeline . 
109	NA	 Aga miks ta matab siia meeletuid summasid , kui see värk päris kindlalt käes ei ole ? 
109	NA	 Miks ei aja ta pabereid joonde , nagu lubas ? 
109	NA	 Võib-olla oli ta isaga nõu pidanud , enne , kui , projekti teha laskis ja kogu selle kahtlaselt suurejoonelise ning kaunis tarbetu suvitustalu asja käima pani . 
109	NA	 Enn igatahes seda jutuajamist ei mäletanud , aga ta ei mäletanud sellest ajast peaaegu mitte midagi . 
109	NA	 Oli muidugi õige , et maastik pakkus palju võimalusi . 
109	NA	 Peale hobuste ja golfi järved kalastamiseks ja veespordiks , soid ja marjametsi ja seenemaid ja vaikust ning rahu , kui palju vaid soovid . 
109	NA	 Ainult tegelikult kujunesid Mehise semude külaskäigud joomapeoks , muud midagi . 
110	NA	 Maksma läheb see siin palju . 
110	NA	 Egas golfimurud pole mõni heinamaa . 
110	NA	 Ja kuidas kujutab poiss ette spordihobuste pidamist ? 
111	NA	 Samas andis mees endale aru , et kõik , mis ta ajudes mõlgub , võib vabalt totrus olla . 
111	NA	 Kuigi ta seda mõistuse-asja südamepõhjas enam ei uskunud . 
112	NA	 Ühte ta teadis - tema siin tallipoisiks ja saunameheks ei hakka . 
112	NA	 Mitte et see mõte mingit protesti tekitanud oleks . 
112	NA	 Sellisest asjast nagu isikuuhkus oli ta vist kunagi ammu midagi teadnud , kuid koos palju muuga unustanud . 
112	NA	 Aga ikkagi - ei ! 
113	NA	 Mees läks uksele ja huikas koera . 
113	NA	 Muri tuli , heameelest mõnusalt ägisedes ja elevalt haistes . 
113	NA	 Loomulikult oli see sinkvorst ja loomulikult sai Muri sealt suure kääru . 
113	NA	 Nemad kaks olid kahtlemata solidaarsed . 
114	NA	 Ta põlvitas põrandal , ise näoli voodis , ja nuuksus . 
114	NA	 Nii ta ärkas ja leidis , et tuba on valepidi , aken oli ta selja taga , mitte vasakul käel . 
114	NA	 Hetke toibunud , keeras ta toa õigeks , taipas , et polegi kuue aastane poiss , taipas , et oli midagi unes näinud ja proovis ära mõistatada , mis teda sellesse ahastusse viinud oli . 
115	NA	 Enn Sinivald istus voodile , toetas jalad jahedale põrandale ja vaatas kahvatult sinetavat öötaevast akna taga . 
115	NA	 Ta pulss rahunes , uneroidumus hakkas tagasi tulema . 
115	NA	 Tal oli ainult vaja jõuda selgusele , mida ta meenutanud oli , et siis veenduda - seegi ei suuda teda enam kannatama panna - teda , täna ja praegu . 
116	NA	 Ta oli unes astunud üle ühe tühja toa läve . 
116	NA	 Ei , siiski , kui täpne olla , siis oli ta unes seda üle läve astumist vaid meenutanud ja see oligi ta ahastusse viinud . 
116	NA	 Eestoale järgnes magamistuba , seegi täiesti tühi , samuti köök . 
116	NA	 Enam ei jälgegi siin olnud kodust . 
116	NA	 Igaveseks oli lakanud olemast naiselik , puudritooside , portselanist ja suitsukristallist lillevaaside , albumite ja raamatutega sisustatud kodanlasekorteri maailm , mille see õpetajanna siia kaasa oli toonud ja mis neile kolmele - emale ja ta kahele lapsele oli koduks olnud . 
117	NA	 Keset põrandat vedeles kusagilt mahapudenenud õnnitluskaart . 
117	NA	 Herzlichen Glückwunsch ! 
117	NA	 Roos , mille varre ümber on seotud helesinine siidpael . 
118	NA	 Milline peab olema mälu , et selliseid detaile kinnistada ja poole aastasaja taha edastada ! 
119	NA	 Paljusid tähtsamaid asju ei mäletanud ta peaaegu üldse . 
119	NA	 Millalgi varem oli olnud sulalumine talvehommik , kui ema ja isa ägedalt sõnelesid . 
119	NA	 Mida nad omavahel rääkisid , tahaks Enn Sinivald täna väga teada , aga mida pole , seda pole . 
119	NA	 Seda ta mäletab , et lõpuks oli ta riietatult isa süles ja nad läksid uksest välja ning trepist alla ja ta mossitas ning niheles , aga see ei aidanud . 
119	NA	 Ema jäi koos Hiljaga koju . 
120	NA	 Kui kohutavalt pikad on heinaveoteed kevadtalvises metsas . 
120	NA	 Kui kohutavalt väsitav on neid mööda minna , sihiks tundmatus , käekõrval morn , rahulolematusest nohisev mees , kes on muidugi , jah , isa , juba mitu aastat on ta seda olnud , ometi mitte ema ja õde ja turvaline kodu . 
120	NA	 Milleks on vaja minna selle vaikiva , karmi mehega mingi heinaküüni juurde ja sinna sisse ronida , kaevuda heintesse , vedeleda selles krabisevas ja torkivas hämaras pesas , tunda enda selja taga hingavat rinda , tunda tortis kasukakarvu nägu kõdistamas ? 
120	NA	 Kõhutühjuse vastu suur leivakäär tulisoolase silguga . 
120	NA	 Janu , mille leevenduseks tuleb küüni varjus lumme tilluke laastu- ja heinatuustilõke süüdata , keeta katelokis lumevett , juua seda tulist ja tuhapurust laket , et sooja saada ... 
121	NA	 Niipalju ta sellest mäletaski . 
121	NA	 Ja siis , millalgi sootuks hiljem - astumine üle läve ... 
121	NA	 Ta teadis juba , et ... sealt ei tule keegi tagasi , neist , kes neljakümne esimesel viidi , pole mitte ühtegi tagasi tulnud ... 
122	NA	 Küllap ei öelnud seda oma peres , igatahes mitte isa ja kindlasti ei öeldud seda temale , öeldi kuidagi omavahel ja kahetsemisi , aga ikkagi nii , et ta kuulis . 
122	NA	 Miks ja kuidas ta sinna tühja korterisse üldse sattus , ta ka ei mäleta . 
122	NA	 Keegi oli veel , keegi , kellele ta ei saanud oma tundeid näidata . 
122	NA	 Ta kõndis seal vaikimisi ja lahkus ning alles siin , selles toas , öösel , kui talle kõik meenus , oli ta enesekontrolli kaotanud . 
123	NA	 Halli peaga mees raputas vaid oma salke ja heitis voodisse . 
123	NA	 Palju aastaid hiljem oli ta sõitnud sinna , oli istunud ääretu veehoidla kaldal ja proovinud kujutleda , milline see paik kunagi aastakümnete eest olla võis . 
123	NA	 Seal , kus olid asunud raudteevahiputkade moodi taredega ja lubjatud kivikirikutega külad , kus oli kasvanud mets ja ulunud hundid , laius nüüd kilomeetrite viisi vesi . 
123	NA	 Selle põhjas võiks ehk veel leida jälgi asustusest . 
123	NA	 Kusagil on ehk ka surnuaed ja selles kaks nimetut hauda . 
124	NA	 Mõlemad surid juba esimesel talvel nälga ja kurnatusse ja nende haudugi ei leia , sest seal laiub veehoidla . 
125	NA	 Enn Sinivald püüdis veel kord kõige selle mõtet leida , kuid loobus ja raputas vaid pead . 
126	NA	 Mina pole midagi teinud ... 
126	NA	 Nii vist oli ema öelnud tol märtsihommikul . 
127	NA	 Nagu kauge heli imbus mingist mälusopist hinge ebamäärane vaev - kui ta ikkagi , jah , tema , Enn Sinivald , kui ta ikkagi poleks tookord röökima pistnud . 
127	NA	 Tol veebruarituisusel õhtul , kui Pannküla Sass temalt nõudis , kes oli see mees , kelle jäljed karjamaavõssa kaovad . 
127	NA	 Jah , hästi , hästi , loomulikult oli ta alles kolmene ... 
127	NA	 Aga ikkagi , kas see mees oleks ennast siis veidi vähem närusena tundnud ? 
127	NA	 Äkki poleks ta siis pidanud tingimata oma südametunnistust puhtaks pesema , endale nii visalt kinnitama , et see on tõepoolest suur ja õiglane võitlus , mida ta peab , et üks põgenev külakooli õpetaja koos kaheksa-aastase tütrega võiksid ju teatavas eriolukorras ehk ära saatmata jäädagi ... 
128	NA	 Sest nüüd teadis mees , teadis juba palju aastaid seda , mida kuueaastane poiss ei teadnud . 
128	NA	 Kui auto kooliteele sisse keeramas oli , läks see kraavi ja jäi lumme kinni . 
128	NA	 Seda rääkis talle roolis olnud mees ise , rääkis ja nuttis joodikupisaraid ning nõudis Ennult , et see teda usuks . 
128	NA	 Ta keeras auto meelega kraavi , andis rohkem gaasi , kui tohtinuks , ja oligi lumes kinni . 
128	NA	 Kuni nad seal jupsisid , tema roolis , Pannküla Sass ja konvoisõdurid , ( sest kastis olnud inimesi appi käsutada nähtavasti ei tihatud , kardeti põgenemist või relvade äravõtmist ) niisiis , kuni nad lumes müttasid , ilmusid koolimaja juures teele kaks inimkogu , õpetaja ja ta tütar , mõlemad püüpruunides kodusest villasest kangast mantlites , nii hästi lume valgel taustal nähtavad . 
129	NA	 Mitte keegi ei märganud ega tundnud vähimatki muret , igatahes mitte sõjaväelased , kuni Pannküla äkki jooksma pistis . 
129	NA	 Tema nad kinni nabiski ... 
130	NA	 Kui ta siiski nutma poleks hakanud ? 
131	NA	 Hiljem oli palju asju teisiti . 
131	NA	 Polnud enam teiste Roobet-Vandat . 
131	NA	 Ka nemad olid pikale teele läinud , aga nemad tulid sealt ometi eluga tagasi . 
131	NA	 Kohe peale seda kevadtalvist lugu sigines igapäevapruuki imelik sõna , mida kohalik rahvas hääldas kaloas . 
131	NA	 Kaloas võttis äkki kogu senise olemise mõtte ja murdis harjunud tavad . 
131	NA	 Ühtäkki ei oldud enam kokkuhoidlikud ja omaettehoidvad . 
131	NA	 Üle küla veeres priiskavate pidude ja valjuhäälse ning võõrapärase uljuse laine . 
132	NA	 Ta mäletas , vanaisa raputas ainult pead , ütles südametäiega - olete ikka oinapead küll ! 
132	NA	 Ei tule meid siia keegi teine toitma . 
132	NA	 Ikka peab seesama maa meid toitma ja keegi teine seda meie eest ei hari . 
133	NA	 Sedasama arvati ka kolhoosi kontoris , mis nüüd teistel asus . 
133	NA	 Ainult seda väljendati seal hoopis isemoodi kandilises ja kanges keeles , millest oli raske aru saada . 
133	NA	 See kõlas nagu krabisev ajaleht . 
134	NA	 Sestpeale juhtus vahel , et lausa söögi ajal uks koputamata lahti lükati ja mõni põrkiv ja kärkiv asjamees sealt sisse vajus . 
134	NA	 Miks ei olda väljas ? 
134	NA	 Ikka kui sadas või tuiskas , ikka , kui endil oli käsil mingi edasilükkamatu töö . 
134	NA	 Ja vanad olid mõlemad seitsmekümne ringis . 
135	NA	 Isa ei saanud enam üldse kodus püsida . 
135	NA	 Teiste häärberi tagumistesse tubadesse ja kööki , mida kontor ei vajanud , oli korterisse saanud Leontiine Veiert , rahvakeeles lihtsalt küla-Lonni oma kaheksa-aastase pojaga . 
135	NA	 Lonni poja isa oli sõtta jäänud ja enamasti võis tema pool kohata Pannküla Sassi . 
136	NA	 See naabrus ei olnud just mugav , eriti isale , kellel polnud ikka veel mingit paberit . 
136	NA	 Kõik teadsid , kuidas asjad olid , kes oli olnud ja kes oli Valter Sinivald , kõik teadsid , kes oli olnud ja kes oli Aleksander Pannküla . 
136	NA	 Vahel sattusid mehed ka teineteise nägemisulatusse ja aeg oli niipalju edasi läinud , et enam ei kippunud üks teist püssiga taga ajama . 
136	NA	 Aga aeg-ajalt viidi jälle mõni külamees veoautoga kodunt ära ja tagasi ei ilmunud neist keegi , igatahes mitte lähemate aastate jooksul . 
136	NA	 Mitmel korral käidi Vanajuhanilgi öösel passe kontrollimas . 
136	NA	 Isa ei juhtunud aga kordagi kodus olema . 
137	NA	 Ennu elus muutus sel ajal palju . 
137	NA	 Emast-Hiljast ilmajäämise järel oli ta üksi olnud nagu hiir nurgas . 
137	NA	 Kellelgi polnud õieti asja ega aegagi selle raamatute kallal küürutava lapsega tegelda . 
137	NA	 See teatav distants , mis koolmeistri lapsi alati ümbrusest eristas , polnud poisil varem lasknudki sõpru leida . 
137	NA	 Nüüd oli tal lausa ukse all naabripoiss , sama palju vanem ja suurem , kui oli olnud õde . 
137	NA	 Koos Mihkliga hakkasid nad looma seda ainulaadset poiste-maailma , mis kestab vaid mõne väga loetud , kuid selles vanuses alles lõputu-pika aasta ja hajub häälemurde paiku . 
137	NA	 See oli Ennu jaoks teema , mida ta siinkohal isegi mitte uuesti meenutada ei tihanud . 
137	NA	 Elu oli sellele nii palju setteid peale uhtunud , nemad , Enn ja Mihkel , hoopis teiseks saanud ... 
138	NA	 Kõik maksab oma hinna . 
138	NA	 Mihkli pool juhtus teinekord , et onu Sass magusalt päris - kas isa sul koolitükke kah teha aitab ? 
139	NA	 Onu Sass oli mehine nähtus . 
139	NA	 Tema kroomsäärikud ja lai vöörihm , millel rippus kollane kabuur , tema kalifeed ja frentš , tema nahkmapp , milles olid alailma mingid tähtsad paberid ja mis pidi puutumatult püsima - kõigel sellel oli juures mingi tundmatu , parknaha , lavendli , kalli tubaka ja , hm ! hirmu lõhn . 
139	NA	 Kui mees päevatööst väsinuna ahjutule paistel lesis , sealt siis ringutades tõusis ja sinult midagi küsis , tuli tingimata vastata . 
139	NA	 Enn ei öelnud , et isa aitab tal koolitükke teha . 
139	NA	 Tegelikult ta ju ei aidanudki , isegi ei tundnud huvi , võttis kui enesestmõistetavat asja , et poiss ei vaja abi . 
139	NA	 Enn ei öelnud ka seda . 
139	NA	 Esimese klassi poisi peast käisid sinise välgusähvatusena läbi hirm ja vihkamine ja keeld valetada . 
139	NA	 Ta ütles - vanaisa , vanaisa aitab . 
140	NA	 See oli aina kestev mäng . 
140	NA	 Laps teadis väga täpselt , mida öelda , et jätta muljet lihtsalt veidi võõrastavast ja sõnaahtrast , aga lihtsameelselt ausast poisist . 
140	NA	 Kui vaja , suutis ta sellele naabrionule ka siiralt silmapõhja vaadata .. 
141	NA	 Kusagilt teadis ta juba siis , oli kuulnud vanemaid inimesi rääkimas - Sass olevat millalgi praalinud - eks me vaata , kes need Sinivaldi poisid päriselt on ! 
141	NA	 Eks me seda asja veel vaata ... 
141	NA	 See oli kunagi enne sõda . 
141	NA	 Ta oli juba siis punast krunti olnud , kohe , kui neljakümnendal pööras . 
142	NA	 Teiste-Raimo oli valinud usuteaduse . 
142	NA	 Nii see vendade vahel räägitud oligi . 
142	NA	 Roobe ja Vanda olid lubanud leppida vanade päevade ulualusega ja teatava rahalise tasuga , kui Raimo saab ülikoolihariduse ja kohast ei hooli . 
142	NA	 Vanaisa oli vennaga mingi suusõnalise lepingu teinud ja seda nad usaldasid . 
142	NA	 Tema noorem poeg läks Tondile ja õppis ohvitseriks , et selle töö kõrvalt hiljem ennast loomaarstiks koolitada . 
142	NA	 Seda ta lõpetada enam ei jõudnud , tegi Tartus vist viis semestrit , siis läks kõik uperkuuti . 
143	NA	 Naabripoiss , talukrundid ulatusid nurkapidi kokku , Pannküla õppis lõõtsapilli mängima ja oli külas arvatavasti esimese järgu kavaler , kuni Sinivaldid eemal püsisid . 
144	NA	 Nüüd oli Raimo Sinivald loodetavasti Rootsis ja tema isa-ema kusagil kaugel ja külmal maal . 
144	NA	 Nii vist sai asi Pannküla Sassi arvates klaariks . 
145	NA	 Valter Sinivaldiga ei olnud asjad veel klaarid . 
145	NA	 Äkki sellepärast vanaema-vanaisa maha jäidki , et Sass lootis sotid ikka meeste vahel selgeks teha ? 
146	NA	 Kõike seda teadis Enn , kui ta neisse kahvatusinistesse , peente veresoonte võrguga kirjatud silmadesse vaatas , ja ta nägu väljendas lihtsat lapsemeelsust . 
147	NA	 Täiskasvanud mees mõtles neist asjadest pisut teisiti . 
147	NA	 Ta ei tihanud nimekirjadesse kandmist või kandmata jätmist lausa Pannküla asjaks arvata . 
147	NA	 Küllap need , kes otsustasid , keda ettemääratud limiidi täitmiseks ära tuleb saata , teiste-peres pastori vanemaid nägid , kuigi selle arutelu juures ka Sassi häält kuulda võidi võtta . 
147	NA	 Õpetaja pere oli muidugi igasuguse jututa Sassi teene . 
147	NA	 Aga ka siin võis veel tõestamatuse momenti kergendava asjaoluna arvestada . 
148	NA	 See välejalgsus auto ja koolimaja vahel , see oli see ... 
149	NA	 Koerad kusku ta haua peale , mõtles mees ja keeras end voodisse küljeli . 
149	NA	 Kedagi pole enam alles . 
149	NA	 Ja teda ei huvitagi see kõik enam . 
149	NA	 Ka sellest on ta nüüd vaba . 
150	NA	 Ettevalmistused olid tehtud . 
150	NA	 Ta oli kaua ja hoolikalt kohta uurinud ja sammudega mõõtnud . 
150	NA	 Siis oli ta kirve teritanud ja kaheksa mehele rinnuni ulatuvat vaia korralikult teravaks tahunud . 
150	NA	 Veel kord mõõtis ja mõlgutas ta , kuni esimese vaia otsapidi maasse torkas ja selle kirve silmaga mullakihist läbi , klibuse aluspõhjani sisse tagus . 
150	NA	 Järgmise teiba maasse löömisega tuli olla tublisti ettevaatlikum . 
150	NA	 Selle asukohast sõltus nüüd uue hoone paiknemine endiste suhtes . 
150	NA	 Enn Sinivald mõtles välja viisi , kuidas elumaja seina pikendusjoont maha märkida , et sellest siis teise pikiseina märkvaia asupaika välja mõõta . 
150	NA	 Edasi läks juba lõbusamaks . 
150	NA	 Täisnurga moodustamiseks maapinnale kasutasid Vana-Egiptuse ehitusmeistrid teatavasti kolmeteistkümne võrdsele kaugusele tehtud sõlmega nööri . 
150	NA	 Ta proovis seda korrata ja paigutas ristisuuna vaiad kohe esimese korraga nii , et diagonaalide erinevuseks jäi vaid mõni sentimeeter . 
150	NA	 Pisut kohendamist , ja paistis , et nööride vahele jääv nelinurk oli tõepoolest ristkülik külgede pikkusega viis ja seitse meetrit . 
151	NA	 Enn Sinivald teadis , et see , mille ta siia rajanud oli , kannab nimetust märktara ja et nende nööride järgi rajatakse vundament . 
151	NA	 Vundament on alus uuele hoonele . 
151	NA	 Uut hoonet ehitatakse , pidades silmas selle tulevast kasutamist . 
151	NA	 Seda teeb inimene , kellel on tulevikuplaanid . 
151	NA	 Kas temal siis on ? 
151	NA	 Paistis , et on , kui ta juba kord selle töö siin ette võttis . 
152	NA	 Maasse löödud labidale toetudes , vaatas ta arupidava pilguga ümbrust . 
152	NA	 Ümberehitusjärgus elumaja seisis üksi keset lagedat , söötis ümbrust . 
152	NA	 Kunagi oli siin olnud terve uus taluhoonete kogum - laudad , tallid , aidad , vankrikuurid , heinalaod . 
152	NA	 Maja ees olid valgeks lubjatud kivisõõridesse rajatud lilleklumbid ja kruusatatud tee otse viis eestrepi juurde . 
152	NA	 Aina oli selle ääres seisnud küll kiiskavaid sõiduautosid , küll villiseid , küll mootorrattaid . 
152	NA	 Kärkivaid ja morninäolisi isandaid oli alatihti sisse marssinud , et peale põrgutegemist ust paugutades oma sõidukeisse tagasi pugeda ja tolmupilve kaduda . 
152	NA	 Need olid olnud aastad , kus veel loodeti , et kõik siin maailmas allub headele kavatsustele ja kolhoosikord paneb küla tõepoolest õitsema . 
152	NA	 Need ajad olid juba nii kauges minevikus ! 
152	NA	 Siin see küla siis oli - Vanajuhani vanad rasketest ümarpalkidest masajad ja maaadligi taluhooned seisid endistviisi , üksnes saun ja sepapada olid puudu . 
152	NA	 Teistepere uued majandushooned olid kõik läbi elumaja korstna taevalaotusse haihtunud . 
152	NA	 Edasi , Ruutupõllu oli ammu kadunud ja väljal polnud nende kohtagi võimalik leida . 
152	NA	 Võsaäärne Toltsi oli säilinud keldrikünka ja ühe ristnurkse heinaküüni vare näol . 
152	NA	 Oti-Mihklist oli järel uste-akendeta majakere , Angervaksal oli küll täishoonestus , aga see oli uus , seal elas Kase-Lepa Enn oma perega ja nemad olid siin külas ainsad päris-asukad , kui teda , Sinivaldi Ennu mitte arvestada . 
153	NA	 Mees võttis labida ja surus selle saapatallaga peale vajutades varreni mulda . 
153	NA	 Ta tundis rahuldust , et tera nii pehmelt , kivi vastu sattumata maasse läks . 
153	NA	 See oli esimene labidatäis ja sel oli sümboli väärtus . 
154	NA	 Tark inimene ei uju vastuvoolu . 
154	NA	 Kõik , mis siin maailmas suurt on tehtud , on enamasti ikka arutu tundunud , mõtles mees . 
155	NA	 Ta teadis , poisil võivad tema teovõimetuks tunnistamiseks tarvilikud paberid kõik koos olla . 
155	NA	 Mehiselt võisid Veiertidki küllatuleku mõtte saada . 
155	NA	 Kuigi nad tema viiekümne kolmandat sünnipäeva pidama tulid , mõtles Enn . 
155	NA	 Seda ta siis nagu polnudki taibanud . 
156	NA	 Loogiline ! 
156	NA	 Mihkel oli kohe ümberehitusel olevat maja vaatama kippunud , tema kauane kodu ikkagi . 
156	NA	 Kellelt muult kui Mehiselt võisid nad teada , et seal tööd käimas on ? 
156	NA	 Kui tunnistajaid tema mõistuse asjus vaja peaks olema , siis pole enam mingit muret . 
156	NA	 Peale Ivika lolli tempu ... 
157	NA	 Kõik see klappis nagu liigagi hästi ja Enn Sinivald mõtles kiiresti - aga püss ? 
157	NA	 Seda optilise sihikuga karabiini ju ei ole ! 
157	NA	 Ja kui seda reaalset eset , mida võiks käega kompida , ei ole , tema aga mäletab , et just see oli Kalevil ja et ta sellega üle Soojärve kaseoksa puruks lasi ... 
157	NA	 Kui seda püssi ei ole , kuidas võib ta siis kindel olla , et Veiertid ikkagi olid ? 
157	NA	 Milles saab siis üldse kindel olla ? 
157	NA	 Äkki lamab ta endiselt tsinkplekist laual , papplipik nööriga suure varba küljes , juuksed jääpanka külmunud ? 
158	NA	 Tal hakkaks pea ringi käima ja ta lõpetas vastalustatud vundamendikraavi kaevamise ning läks majja , astus tagakambrisse ja räntsatas voodile . 
158	NA	 Muri tuli ja vaatas talle otsa , ohkas ja lõngutas kurvalt saba . 
159	NA	 Lõpuks läigatas puude vahelt sini-heledalt . 
159	NA	 Tüüne järvepind avanes pilgule nagu kaua igatsetud lõpplahendus . 
160	NA	 Enn Sinivald ei olnud teinud oma saatusega orjakaupa . 
160	NA	 Keegi ei saanud sundida teda end labida külge aheldama . 
161	NA	 See oli ikka veel seesama tee , aga nüüd oleks seda mööda võinud autoga otse järveni sõita . 
161	NA	 Nelja aastakümne eest oli ta tulnud , ta mäletas seda veel tänini selgesti , mööda hagude ja kruusaga täidetud rööplikke turbamullaseid heinaveoteid , vahel lausa sirgelt läbi kasteste ädalaniitude , siis soomännikus puujuurtel koperdades , kuni jõudis järve lähedal vallseljaku harjal looklevale kõvapõhjalisele tanumale . 
162	NA	 Kui ta hommikul kaevul kolistas , paistis teiste elumaja nagu läbi kardinatülli . 
162	NA	 Udu oli tihenemas ja kaste hakkas kohe saapaid leotama . 
162	NA	 Poole teeni polnud ta hetkegi meelest lasknud võimalust , et teisel pool sinist hämu käivad tal kannul kaks morni meest . 
163	NA	 Veierti Mihkel oli talle eelmisel õhtul mulgulattidel istudes ja jalgu kõlgutades muigamisi öelnud - onu Sass lubanud peale passida , millal Enn kotiga metsa läheb . 
163	NA	 Käib süüa viimas , olevat ta kindel . 
163	NA	 Näeb teist aina lõunati metsast tulemas . 
164	NA	 Ennu ei pannud Pannküla Sassi jutud ei rohkem muret tundma ega nördima . 
164	NA	 Et hunt murrab , on ju selge . 
164	NA	 Mida temast siis veel oodata ! 
165	NA	 Milline ka poleks kahe juba aastaid koos kasvanud poisi vahekord olnud , Ennule ei tulnud neis küsimustes hetkekski pähe Mihkliga avameelne olla . 
165	NA	 Ta ütles - ah soo , ah hiilib järele . 
165	NA	 Vaatame , kuidas ta hiilib . 
165	NA	 Ma just homme lähen . 
165	NA	 Ta oli mõelnud - kui Sass tal homme tõesti kannul on ... 
166	NA	 Tedrepere ähmitsev lendutõus hakkas talle punasetüvelises rabamännikus tema tulekuteelt kõrvu , muud ei midagi . 
166	NA	 Kas see tähendas , et Sass ja Sergei Kozlov talle tõesti järele hiilivad ? 
167	NA	 See eruohvitser , kes kolas ringi mundripükstes , mis hirmsasti plekke täis , ja rohelises , natuke rebenenud särgis , kes rääkis vaevalist eesti keelt , kes harva habet ajas ja ennast üldse ei kamminud , kes oli alailma purjus , kes oli kolhoosi esimees ja kõigi teada avalik nuhk , oli Sassi suur semu ja viimane tugi ta nahakaupmeheametis . 
168	NA	 Viiekümne viies aasta oli ... 
168	NA	 Amnestia oli tulekul , selle lootus rippus õhus . 
169	NA	 See polnud Soojärv , vaid Naadi . 
169	NA	 Soojärv on suur kõle veelagendik keset kõrgeid rabamättaid ja sellist laugastikku , mis liikuja tõsiseks võtab , sest maapind jalge all vajub nagu trumminahk ja sookased tulijat paarikümne sammu pealt latvu langetades tervitavad . 
169	NA	 Naadi on teepoolsest küljest kõrge liivakaldaga ja lõmme kasvanud nagu ehtne arujärv , kuigi kolmest kandist ümbritseb seda veel lohutum soo , millel kasvavad vaid mehekõrgused keerdunud männijässid . 
169	NA	 Sügissuvel on see raba põlenud-punane . 
169	NA	 Iga mätta vahel lirtsub vesi . 
169	NA	 Turvas on seal värske , selles on selgelt eristatavad veel mitte päris lagunenud taimejuured . 
169	NA	 Ja turba pinnal kasvab harvu pohli ning pruunikat kitsalehelist rohtu , muud mitte midagi . 
170	NA	 Enn oli kaldale jõudnud ja vaatas kahvatut taevasina peegeldavat järvelagendikku . 
170	NA	 Ta istus maha ja jäi meenutama . 
171	NA	 Tookord oli siin paat , rohmakas lameda põhjaga küna , mis poolest saadik vett täis . 
171	NA	 Poiss tiris ja trügis selle kalda äärde , ajas küüned põhja alla ja tõstis , kuid ei jaksanud . 
171	NA	 Ta keeras selja , kangutas jalgade jõudu appi võttes , kuni keeraski küna kummuli . 
171	NA	 Tühjaks valatud paati imbus silmnähtavalt vett . 
171	NA	 Poiss otsis põõsasse peidetud aerud . 
171	NA	 Siis lõikas ta sarapikust meetrise oksa . 
171	NA	 Ta vaatas oma kompsu sisu üle , valis sealt kaasavõtmiseks vajaliku - plekist kommikarbi ja pudeli vihmaussidega . 
171	NA	 Ülejäänud asjad peitis ta noorte kuuskede puhmastikku . 
171	NA	 Lühikesed ja halvasti tahutud , ajasid aerud vaid suurivaevu asja ära . 
171	NA	 Poiss solistas nendega sõuda , hoidudes vasaku kalda lähedusse . 
171	NA	 Jõudnud lõmmest välja , tõmbas ta aerud paati ja avas kommikarbi . 
171	NA	 Seal oli tal nöör koos korgi , tina ja konksuga . 
171	NA	 Ta sidus selle sarapuuoksa külge ja surus oksa otsa paadi laudade vahele prakku . 
171	NA	 Pudelist raputas ta ussi ja ajas selle konksu otsa , nii et kolmandik sellest vabalt väänlema jäi , ning heitis õnge sisse . 
171	NA	 Nüüd sõudis ta pikkamisi edasi , tehes aeglast päevakäigu-suunalist kaart mööda järve vaikset pinda . 
171	NA	 Päike oli välja tulnud ning soe ja rõske hommik lämmatavaks päevaks saanud . 
172	NA	 Kui keegi tahtis tema võimaliku maabumiskoha lähedal olla , pidi ta tegema soos suure kaare , ületama laugaste alasid , varjuma hõredas , kidura alustaimestikuga rabamännikus . 
172	NA	 Tore oleks olnud teha järvele tiir peale . 
172	NA	 Jälitajatele oleks see tähendanud viit kilomeetrit umbkuumas ja parmudest undavas laugastikus . 
173	NA	 Enn oli püksid jalast maha ajanud , laotanud need paadininale tahenema . 
173	NA	 Ta jalad olid kederluudeni vees . 
173	NA	 Seda voolas pragude vahelt lausa silmanähtavalt sisse . 
173	NA	 Kolmandiku järveringi pealt tuli paratamatult tagasipööramisele mõtlema hakata . 
174	NA	 Ega ta kalaõnne eriti uskunudki ja nii tuli ritva koolutav tõmme , mis veest kerkiva nööri pritsmeid pilduma pani , talle kerge ehmatusena . 
174	NA	 See ei saanud küll kuidagi mustaseljaline ja ogaline muda-ahven olla . 
174	NA	 See poleks suutnud sülla võrra kaugemal kohast , kus nöör järve laskus , vett sedasi keema peksta . 
174	NA	 See pidi olema üks neid suuri hauge , mida siinsetest järvedest vaid haruharva kellelgi välja tirida õnnestus . 
174	NA	 Nad olid enamasti nii vanad , et öeldi olevat seljast sammaldunud . 
174	NA	 Prügikalast küllastunud järvedes olid nad laisad lanti võtma ja enamasti ei tulnud spinningumehele kättesaadavasse kaugussegi . 
174	NA	 Mis ajas sellise ussi näkkima ? 
174	NA	 Aga otsas ta oli ja laskis tantsu nii et poisil unus risk lekkiva künaga põhja minna . 
175	NA	 Tamiili neil aastail loomulikult veel ei tuntud . 
175	NA	 Ennu ridva küljes polnud isegi mitte õngesiid , vaid kodune puuvilla-lina segune lõimelõng . 
175	NA	 Märjana muutus see venivaks ja võis väga kergesti katkeda , eriti kui kupulehtedesse takerdus . 
176	NA	 Paat oli juba ahtrist poordini vees . 
176	NA	 Nööri näpu vahel juhtiv poiss pidi üle istepingi ettepoole kolima , siis , kommikarp vasakus käes , vett kühveldama , samal ajal pingsalt jälgides , et ikka veel aeglaselt edasi triiviv paat lõmmelaikudele ei läheneks , mida siin , kaugel järvepinnalgi paiguti leidus . 
177	NA	 Kahed kulliküüned olevat olnud ühe siit püütud haugi turjas , räägiti . 
177	NA	 Nii suur kala , et viis linnu põhja ... 
178	NA	 Keset higist ja ähmis rabistamist hakkas poisil korraga lõbus . 
178	NA	 See oli nii loll - kujuteldavad jälitajad kusagil rabamändide vahel , arvatav hiidkala nööri otsas ... 
178	NA	 Ja armetu , lamedapõhjaline , rontraske paadivärdjas , mis ohtlikult vett täis . 
178	NA	 Ilmselt on kõige selle tagajärjeks pikk ujumistrett , märjad riided ja õngevarustusest ilmajäämine . 
178	NA	 Ühtlasi tähendas see eneseirooniapuhang , et ta on mängust välja astunud . 
178	NA	 Ammuilma oli ta õppinud ennast kõrvalt vaatama , mitte laskma end kaasa kiskuda . 
178	NA	 See elu , mida tal oli tulnud elada , õpetas seda . 
179	NA	 Lõpuks nägi ta kala . 
179	NA	 Roostepunases rabavees tegi too pinna lähedal väsinud ringe . 
179	NA	 Suurem oli ta küll kui ükski seni püütu , täis ilus haug , aga muidugi mitte mingi müstiline hiidkala . 
179	NA	 Ta laskis ennast paadi juurde juhtida ja aeruga uimaseks lüüa . 
179	NA	 Suurivaevu üle veetasa parda kummardudes tõstis poiss oma saagi paati . 
179	NA	 Siis oli tal tükk kiiret vee välja loopimisega , enne kui riskis paadinina liivaranna poole pöörata . 
179	NA	 Kala oli toibunud ja vahtis talle paadipõhja kämblasügavusest veest tobedalt vastu . 
179	NA	 Ennul hakkas kuidagi halb teadmisest , et peab selle vee-eluka tapma . 
180	NA	 Kui ta siis kaldal tagasi oli , peaaegu uppunud küna ketiga lepatüve küljes kinni , ja ta juba tule üles oli teinud ning taskunoaga haugi rookima valmistus , hakkas liivase järvekalda metsast samme kostma . 
180	NA	 Keegi müttas tihedas noorte kuuskede ja kõrgete , peaaegu oksteta leppade rähmikus , kuni kaks higitopal meest sealt välja tulid , Aleksander Pannküla ja Sergei Kozlov . 
180	NA	 Mõlemal jooksis vaevavesi nägusid mööda , särgiturjad mustendasid . 
181	NA	 Hetke eest oli poiss kogenud seda õõnsat ja valusat tunnet , kui sa võtad teise olendi elu . 
181	NA	 Kõik temas oli veel selles hetkes kinni . 
181	NA	 Ta vahtis mõistmatult kahte tuttavat meest ja tundis äkki teravat ohuaimust . 
181	NA	 Need , keda ta enda kannule oli kujutlenud , ja seda ikkagi vaid mängult , sest täiskasvanute maailmal on nii tohutu võime laste kujutlustest olenemata oma seletamatuid radu kulgeda ... 
181	NA	 Mida need ninapidi veetud inimesejahtijad temaga teevad ? 
182	NA	 Nood seisid ja nohisesid . 
182	NA	 Huulde hammustav poiss tiris taskunoaga kala kõhu lahti ja võttis lõpused ning sisikonna välja . 
182	NA	 Üles vaatamatagi teadis ta , et meestel on mõlemal kabuurid vööl . 
182	NA	 Metsas ei käida , püstol puusal , kui selleks just erilist põhjust ei leidu . 
183	NA	 Näe ! 
183	NA	 Poiss ongi kala kätte saanud , - imestas Pannküla tujutult . 
183	NA	 Mehed keerasid ära ja hakkasid minema , kadusid kaskede-kuuskede vahele lämbes , äikest hauduvas augustipäevas . 
184	NA	 Ta sähmis mehaanilises rütmis vitsaraoga oma saapaninasid ja ajas helitut vilet . 
184	NA	 Kuidas ta oli vihanud Pannküla Sassi ! 
184	NA	 Ometi polnud see võrreldav ausa patriootilise raevuga , mida ta tundis , kui seda joodikust jätist Kozlovi nägi ... 
185	NA	 Tänu Kozlovile nad tegelikult pääsesid . 
185	NA	 Ta teadis , see kanepijuustega päss , Peipsi-tagusest eesti külast pärit ja korpuses kahurväeohvitseriks saanud poolkirjaoskamatu jõmikas mõistis elada selles riigis , kus võim oli lömitamiseks , aga elu pidi kulgema nii kaugel sellest kui võimalik . 
185	NA	 Seadusi ei tehtudki selleks , et neid keegi täidaks , vaid üksnes selleks , et võrdsematel oleks , mille najal oma voli su elu ja surma üle maksma panna . 
185	NA	 Nemad siin olid paari inimpõlve jooksul kõik selle unustada jõudnud , uskusid Voltaire'i , uskusid ideed vendlusest ja võrdsusest , nemad , kelle vanaisad olid esimest põlve orjusest vabadena sündinud ... 
186	NA	 Enn Sinivald astus järve kaldal otse märjale liivaribale ja vaatas läbi enda varju vette . 
186	NA	 Nahkjas veepind kandis nagu muinasjutulossi kristallpõrand tillukesi mutukaid , kes seal märjaks saamist pelgamata ringi sibasid . 
186	NA	 Pruunjas vees nende jalge all sagis imeline ja vilgas elu . 
186	NA	 Värelesid mingid algloomakesed , keerles ja laperdas vastseid , must , suurte sõujäsemetega kõvakooreline põrnika moodi batüskaaf kihutas uljaste sööstudega ringi . 
186	NA	 Sõrmepikkune kalake ujus soliidselt ja suud muigutades , tähtis ja võimukas nagu parteisekretär . 
187	NA	 Meest läbis ootamatu , oigama ajav valusööst . 
187	NA	 See oli hinges , aga valu oli ometi ehtne . 
187	NA	 Kõik need aastad , mõtles ta ... 
187	NA	 Kõik need lämmatava hirmu , ebakindlate lootuste , iiveldama ajava korruptsiooni , vale ja demagoogia aastad , need kaks täiesti luhtunud inimpõlve olid siin , selles vaikses vees kulgenud omasoodu , oma maailma suuruste ees maoldavate pisimutukate , oma saaki põlglikult õgivate kalakeste , omade ahvenate ja haugide maailmas , kus mitte midagi ei teatud inimkonda ähvardavast aatomiohust , mitte midagi ei teatud ega aimatud juhmide külapoiste inimjahist , et vaid võimu maitsta ... 
187	NA	 See maailm oli kõigest sellest vaba , mida inimesed olid oma eluks pidanud . 
187	NA	 Enn Sinivald oigas vaikselt ja nuuksatas . 
187	NA	 Ta pilk muutus hetkeks tuhmiks ja äkki võpatas ta hing . 
187	NA	 Ta ei näinud enam vee-elu , vaid seda , kelle varju läbi ta vette oli vaadanud . 
187	NA	 Vasaku käega okstest hoidev ja kummarduv inimene ei olnud see Caravaggio patuseid ingleid meenutav meelaste pundunud huultega ja viinamarjasilmadega teismeline , vaid üleni halli pulstunud karva kasvanud vanamees . 
187	NA	 Pea nagu takjanupp , kus juuksed ja habe silmnäost vaid väikese osa vabaks jätsid . 
187	NA	 Kui ajast küntud oli see päikesepruun , luukõhn näolapp ! 
188	NA	 Kuhu oli ometi kadunud aeg , kuhu oli hajunud õnnepilet , mille iga inimene sündides sellelt loteriilt kaasa saab ? 
189	 II 	 II 
190	NA	 Sekretär oli väga ilus . 
190	NA	 Direktor suurinvesteeringute alal oli ta mõne kuu eest välissuhete direktorilt üle löönud ega väsinud ikka veel end selle saavutuse puhul imetlemast . 
191	NA	 Toonud kandikul posti ja allakirjutamist ootavad paberid , seisis tüdruk nüüd akna juures , toetudes puusaga kergelt kaktustelauale . 
191	NA	 Mehis oli viidanud käega ühele nahktugitoolidest , mis ta poolkaarekujulist töölauda ääristasid , kuid Hele jäi endiselt seisma . 
192	NA	 Mida siis veel ? 
192	NA	 Aa , Juhan Jaani poeg Argos käis kaks korda siin ikka oma laenu asjus . 
192	NA	 Neiu hääles oli mahe pilge . 
192	NA	 Ta öelnud , et muidugi ei saa ta midagi ametlikku vastata , aga arvatavasti võiks see kõne alla tulla ainult teatavatel eritingimustel . 
193	NA	 Mehis noogutas heakskiitvalt , laskus käsipõsakile ning jäi vaatama vastasseinal rippuvat suurt maali , mis hüperrealistlikult kujutas väikest lapikest mereranda , paari ruutmeetrit kive ja liiva , kaarduvat lainet ja seisuvee loiku roosakashalli graniitkivi lohus . 
193	NA	 Selle nii hästi tabatud vaikse , taevast peegeldava vee ja teisele kivile veerava laine vastuolus sisaldus midagi filosoofilist , mõtles noor pangadirektor melanhoolselt . 
194	NA	 Miks sa ei istu ? 
195	NA	 Noored jalad , naeratas sekretär , päev läbi istunud . 
196	NA	 Ta oli blond , päevitanud ja pruunisilmne , tal olid patused kehavormid , õrnalt täidlane sihvakus . 
196	NA	 Ta lopsakad , meelad huuled näisid varjavat mingit saladust . 
196	NA	 Ta kandis küll kohustuslikku musta seelikut ja valget siidpluusi , kuid mitte jakki , mille puudumise direktor talle palava ilma ettekäändel andestas . 
197	NA	 Loomulikult eritingimustel ! 
197	NA	 Enne peab vares valgeks minema ja päike hakkama läänest tõusma . 
198	NA	 Ei tea ... 
198	NA	 Hele nagu kaalutles midagi ja naeris silmadega direktorile vastu . 
199	NA	 Asi olevat selles , et see Tormi tänava maja on tegelikult laenuga ostetud . 
200	NA	 Seda oligi arvata ! 
200	NA	 Direktor nööpis oma antratsiithalli pintsaku lahti ja ringutas . 
200	NA	 Temas oli kõik must-valge . 
200	NA	 Tume ülikond ja pimestavalt hele särgikrae ning rind . 
200	NA	 Ka lips oli must , kuid valguse langemisnurgast sõltuvalt leekis sellel kord sinine , kord punane , kord roheline kiirgus . 
200	NA	 See patustamine stiili vastu reetis mehe värviarmastust , mis siin must-valges majas oli selgelt taunitud . 
201	NA	 Niisiis loodab ta võlgu ostetud majale tehtud laenuga selle sisustada ja panna asja käima , Ja tal pole endal midagi peale kulunud pükste . 
202	NA	 Ole nüüd , teine käib nii šikilt riides ... 
202	NA	 Hele silmis säras jälle naer . 
203	NA	 Ja ta tõi mulle tead kui suure kommikarbi ... 
204	NA	 ... mille sa loomulikult tagasi lükkasid ! 
205	NA	 Mille ma loomulikult tänuga vastu võtsin ja ära sõin ... 
205	NA	 Ole mureta , sinule jäi ka näputäis . 
206	NA	 Tüdruk viis keharaskuse teisele jalale ja ta puusakaar tuli ahvatlevalt esile . 
207	NA	 Sind ei olnud ju mulle sisekorra eeskirju meelde tuletamas ! 
208	NA	 Ja peale pausi , teises , hoopis tõsisemas toonis : ma arvasin , meile on kasulik , kui ta usub , et on mind ära võlunud . 
209	NA	 Mis mõttes kasulik ? 
209	NA	 Direktor otsustas korraks küüsi näidata . 
209	NA	 Mis huvi võiks pakkuda neile see aferist , kes panka panga vastu välja mängides loodab krediiti saada . 
210	NA	 Kairitiga tuli jutuks ... 
210	NA	 Tormi tänava majaga on neil ainult leping - kohustub võõrandama vaid nendele , kuni laenusumma pole tasutud ... 
210	NA	 Kas sellest praegu piisab ? 
211	NA	 Ahvatlus võttis Mehis Sinivaldi turja kuumaks - tõmmata konkurendid haneks , jätta nad ilma kaheksast miljonist ... 
211	NA	 Aga mis on selle garantii ? 
211	NA	 Armukese sõbratari luiskejutt . 
211	NA	 Või isegi mitte see . 
211	NA	 Kus on tagatis , et too Juhan Jaani poeg Argos , see kergelt nuumatud vurrukandja Helele pähe pole hakanud ja nad seda lugu koos välja ei mõelnud ? 
211	NA	 Mis tagab , et naine , keda ta liiga tõsiselt võtma on hakanud , talle selja taga auku ei kaeva ? 
211	NA	 See kindluse puudumine , isegi nii lähedase inimese puhul nagu Hele , tegi Mehisele haiget . 
211	NA	 Ta teadis , Hele räägib ta pehmeks , kui Mehis tal rääkida laseb . 
211	NA	 Noorele , lohkuspõsisele , kitsa sirge nina ja järsu kulmujoonega näole ilmus kinnine võimukus . 
211	NA	 Hästi , ta laseb seda asja natuke uurida ... 
212	NA	 Tüdruk sai aru ja vahetas teemat - kuidas Mehise käik läks ? 
213	NA	 Mees lõtvus ja ohkas . 
214	NA	 Kui ma teaksin , mis seal taga lõpuks on ... 
215	NA	 Nad said ju emaga halvasti läbi , aina naaklesid . 
215	NA	 Vahel näib , et see on lihtsalt ajukahjustus ja kõik ... 
215	NA	 Aga siis sähvatab sellist mõistust ja kaalutlusvõimet ! 
216	NA	 Räägi oma isast ! - palus tüdruk . 
216	NA	 Milline ta oli ? 
217	NA	 Kuidas saaks poeg oma isast rääkida ? 
217	NA	 Ei , tegelikult kihvt kutt oli , selline , kes ei vanane , energiline , teravmeelne , naistelemmik . 
218	NA	 Ühe sõnaga - sinu moodi ... 
218	NA	 Näis , et mõte naistelemmikust isast meeldis Helele , ja Mehis raputas pead . 
219	NA	 Ta ei teadnud , kas isal väljaspool perekonda tegelikult midagi tõsist oligi , enamasti oli see lihtsalt rõõm sellest , et ta inimestele meeldis . 
219	NA	 Aga ema ei talunud seda . 
219	NA	 See lõputu jõukatsumine : üks - ma olen sõltumatu , ma olen ei tea kes . 
219	NA	 Ja teine - sa pead olema , nagu mina tahan ... 
220	NA	 Direktori laup läks horisontaalseid kurde täis ja silmadesse ilmus peaaegu piinatud pilk . 
220	NA	 Arvad , et tunned inimest . 
220	NA	 Ja äkki selline tohutu sügavus , hetketi selline maailmavalu filosoofia , sügav süümekompleks ja selline vana mehe tarkus , mida ta nii hoolega oma totu oleku taha peidab ... 
221	NA	 Tüdruk astus kirjutuslaua otsast mööda , seisatas direktori nahkse pöördtooli kõrval , puudutas peoga mehe laupa , pühkis sellelt murekortsud . 
222	NA	 Ära vaeva ennast ! 
223	NA	 Enn Sinivald ei saanud end enam oma asemel liigutada . 
224	NA	 Sinisele vesiroosidega tapeedile tekkis pikkamisi piimjas laik , mis kiiresti tihenedes inimese kehakuju omandas . 
224	NA	 Toas seisis nüüd linases aluspesus hallipäine vanamees . 
224	NA	 Särgipõuest vahtis vastu pisut lõtvunud , aga ikka veel võimas rinnalihastik . 
224	NA	 Käistest ulatusid välja pruunid , natuke kestendavad käelabad nagu kaks raudkivikamakat . 
224	NA	 Juuksepahmas polnud vist mitmel päeval kammi näinud . 
224	NA	 Sügavat kortsurägu kattis poolesentimeetrine habemehärmatis , mille juurde kuulusid ülahuult varjavad vuntsid . 
224	NA	 Põsenukid nagu kaks kanamuna ja kongus otsaga jämedapoolne nina . 
225	NA	 Kiirustamata ajas vanamees endale püksid jalga ja ruudulise särgi selga , kobas käsikaudu toolilt püksirihma , pistis selle hooletult läbi tagumise rihma-aasa ja tõmbas pandla kõhul kinni . 
225	NA	 Siis ta väljus . 
225	NA	 Oli kuulda , kuidas ta ämbrist kopsikuga vett võttis ja jõi . 
225	NA	 Uks käis ja majas oli kõik taas vaikne . 
226	NA	 Polnud enam siniseid vesiroose . 
226	NA	 Seina kattis nüüd tavatriibuline roosa tapeet . 
226	NA	 Ei rippunud sellel enam Kristuse lapsepõlve aegset naiivromantilist Naatsareti puusepa töötuba kujutavat pilti ega kuivanud roosikimpu . 
227	NA	 Mees keeras enda asemel selili ja pühkis peoga silmi . 
227	NA	 Vanaisa oli ilmunud ja läinud ning tema oli siin voodis , kust äsja oleks vana Meinhard tõusma pidanud . 
227	NA	 Vanamehel polnud selleks kohta ja nii ta siis oligi ilmunud uduse laigu kujul seinale . 
228	NA	 Enn oli poole tunni eest labida maasse löönud ja siia puhkama tulnud . 
228	NA	 Igavikulises suvetuules kiikusid väljas puuoksad . 
228	NA	 Nende varjud hullasid päikeselaikudes toa põrandal ja seinal . 
228	NA	 Möödunud nägemuse eredus oli Enn Sinivaldi pisut hämmastanud aga selles polnud ometi midagi enneolematut . 
228	NA	 Teda külastasid aina inimesed , kes siin katuse all kunagi ammu oma päevi veetnud olid . 
229	NA	 Alles eile või üleeile oli pimeduses köögist läbi rehetoa rehe alla läinud pikka halli seelikusse ja pluusi riietatud noor naine . 
229	NA	 Käsikaudu uksi kobades oli ta neis vanades hoonetes liikunud , tundes enda õlgadel ja puusadel libisemas hämarusest teda kompavaid tundmatuid käsi . 
229	NA	 Haokubuga köögi koldevalguses tagasi , oli ta väikese kirvega pakul hagu tükeldanud , pliidisuu kuivi kuuseoksi tihedasti täis toppinud , mis seal suhinal tuld võtsid , köögi lõbusa praginaga täitsid ning pannil rasva särisema ajasid . 
229	NA	 Võrratu pannkoogilõhn täitis ruumi . 
229	NA	 Sügisõhtu vihma tibutav videvik koos nurkades lae all luuravate kallerdunud silmadega , nooriku suunas aina kahmavate varjukätega oli taganenud . 
229	NA	 Iga kord , kui naine panni tulelt võttis , et küpseid kooke kaussi kallutada ja uusi taignalaike läigatada , hüppas punane , laperdav leek rõngaste avast välja , valgustas põrandat ja lauaalust kuni kaugemate soppideni ning tõmme kandis sädemed ja suitsu pliiti katva aurukummi mustavasse kurku . 
230	NA	 Enn ei suutnud ära arvata , kes oli see noor ja õbluke naine , tume lokkis juus räti alt laubale langemas . 
230	NA	 Noorik pelgas , üksi siin võõrastes pimedates hoonetes , kuni koldepuna äkki ta nägu elustavat naeratust näitas . 
231	NA	 Eeskojas tümpsusid sammud ja köögi uks lükati lahti . 
231	NA	 Sajust tilkuvas vammuses mees astus sisse . 
231	NA	 Sarnakas , tarmukas , häälekas . 
231	NA	 Hetkepealt olid kõik luuravad vaimud hämaraist nurkadest pagenud . 
231	NA	 Köögis lehvis nüüd üksnes võrratu kuuma rasva ja küpsevate kookide hõng . 
231	NA	 Tagumisel pliidiaugul hakkas laulma teevesi . 
232	NA	 See nägemus oli lehvinud Enn Sinivaldi silme eest mööda suvises õhtuhämarikus , kui ta oma üksildast einet sõi , viitsimata tõusta ja tuld süüdata . 
232	NA	 Ta polnud isegi üritanud mõelda , kes need inimesed olid , kuni see nüüd siin pealelõunase puhketunni ajal meenus ja ta korraga teadis - vanaema ja vanaisa , jah , seesama vanaisa , keda ta äsjagi näinud oli . 
232	NA	 Ainult et nägemuses olid nad noored , veel lasteta paar aastast 1905 või selle ringis . 
232	NA	 Nüüd siis mõistis Enn ka selle mureliku ja äreva oleku põhjust . 
232	NA	 Kui see ikka oli neil aastail , siis polnud ime , et Emmi muretses . 
232	NA	 Seda sarnakat ja kongninalist , lüheldast , kuid jässakat noort meest varitsesid vitsad ja Siber või veel tõenäolisemalt vaske valatud tina . 
232	NA	 Ühest ja samast tüvest , nii krahvihärra kui tema nõbu Meinhard Sinivald . 
232	NA	 Neil aegadel olid nad teineteist , relv käes , taga otsinud , kord krahv Meinhardi , kord Meinhard krahvi . 
232	NA	 Kui nad siis ükskord hiljem tõepoolest silmitsi vastamisi olid , oli Meinhard öelnud - oleme teine teist nüüd taga ajanud ja see pole ka miski ime , et me ajasime . 
232	NA	 Aga mina olin siiski nii palju ausam , et ma su lapsi ja naist ei puutunud ! 
233	NA	 Emmi Sinivald , Raimost poeg lapi sees rinnal , oli koos mõnekümne omasugusega pantvangina mõisarehes püssimeeste valve all kaks pikka päeva veetnud , kuni krahvihärra koos kümne sõjamehega ratsa plagama pani , saatjaks jahipüsside sumakad ja koerte klähvimine . 
234	NA	 Kuidas sai Enn näha neisse aastaisse , kus tema isagi veel ilma polnud sündinud , selle jättis ta rahumeeli mõistatamata . 
234	NA	 Paljusid asju oli ta lapsepõlves kuulnud . 
234	NA	 Erk fantaasia oli pilte joonistanud , need võisid ununenud kolikambreist nüüd talle silme ette tulla ... 
234	NA	 Jah , aga vanaema kooke praadimas , kuid noorena , lokkispäisena ? 
235	NA	 Asjatu oli ära arvata , miks talle mõnel hetkel midagi kangastub , eriti mälupildid , mida ta tõepoolest oli näha võinud . 
235	NA	 Samal ajal ei mäletanud ta hingestki , mida ise oli alles paari kuu eest siinsamas teinud . 
235	NA	 Ta läks aeda , tiris pealseid pidi üles kimbu porgandeid , kablis välja paar kartulipesakonda ja korjas kausitäie hernekaunu . 
235	NA	 Siin need kasvasid ja oli täiesti selge , et Mehis neid siia küll maha teinud ei olnud . 
235	NA	 Aga et ta ise oleks teinud , Enn ei mäletanud , ei suutnud kujutledagi , et selles kaugusevine karva sinihallis hägus oleks ta võinud teha midagi nii arukat ja tulevasi aegu arvestavat nagu seda on juurviljaaia harimine . 
235	NA	 Ometi need siin kasvasid - kurgid , porgandid , kartul , hernes , salat ja redis . 
235	NA	 Till kasvas ise metsikult nagu mädarõigaski . 
236	NA	 Võib-olla lõi Jumal maailmagi nii , nagu Enn oli aeda külvanud , pimeduses ja meeltesegaduses , samas unustades oma töö ja mõtte . 
236	NA	 Ei saanud öelda , et Ennu aiatöö palju halvemini välja oleks kukkunud . 
236	NA	 Kõik oli kenasti kasvama läinud ja kandis vilja . 
237	NA	 On see huumor , küsis porgandeid puhastav mees . 
237	NA	 Herned olid juba potis , kartuliga tuleb viivitada , sest see keeb lühemat aega . 
238	NA	 Kui Jumal tõepoolest maailma lõi , ei saanud tal midagi mõistlikku mõttes olla . 
238	NA	 Maja ehitatakse , et varju leida , külvatakse et lõigata . 
238	NA	 Teo mõte seisneb eesmärgis . 
238	NA	 Mida tahaks kõikväeline Jumal saavutada nii tühise teoga nagu ühe ajutise maailma loomine , kui tema käes on nii aeg kui ruum nüüd ja igavesti ? 
238	NA	 Kui uskuda Jumalasse , saab oma vaatuseta küsimused rahumeeli tema teada jätta , lõpetada mõtlemine selles punktis , kus teadmatus muutub piinaks - kellel varem , kellel hiljem . 
239	NA	 Usub ta ? 
239	NA	 Enn küsis enda sügavuses kõmisevalt tühjuselt veel korra ja vangutas pead . 
239	NA	 Vastust ei olnud , ei ei-d ega jaa-d . 
239	NA	 Tal oli ükskõik . 
239	NA	 Nagunii ei pääse hingevaevast , tema küll mitte . 
240	NA	 Ta läks oma vundamendikraavi juurde ja vaatas tehtut . 
240	NA	 Sügavamaks võtta polnud enam mõtet . 
240	NA	 Maa sisse jäävat osa ta ei vala , vaid veab kive täis ja loobib natuke segu vahele . 
240	NA	 Maapealse osa jaoks teeb ta teisaldatava raketise - saalungid , oleks Meinhard öelnud . 
240	NA	 Tal oli vaja teha keskmiselt neli kuupmeetrit betoonisegu ja see paika panna . 
240	NA	 Tööd jätkus . 
241	NA	 Veerandtunni pärast kööki läinud , et ühepajatoidule kartuleid lisada , leidis mees eest külmas vees vaikselt vahumullikesi poetavad herned ja porgandid . 
241	NA	 Seletus asjaloole vedeles laual - pistik , mis oli jäänud pessa torkamata . 
242	NA	 Aga äkki jäi ka Temal stepsel seina pistmata ? 
243	NA	 Enn Sinivald muigas kibestunult . 
243	NA	 Tegelikult ei tahtnud ta üldse olemas olla . 
243	NA	 Teda ei huvitanud see maailm ega tema ise selles ilmas . 
243	NA	 See oli mõttetu puhtfüüsiline eksistents , täpselt samavõrra nagu igal teiselgi olevusel , ja teda see lihtsalt enam ei huvitanud . 
243	NA	 Aga sulaselgest inertsist jätkas ta , torkas saba seina , nagu ta endale nina alla pobises ja jäi ootama , millal ürgmere vetikaisse salvestunud päikesesoojus ta kastruli keema ajab . 
244	NA	 Mees vilistas ja rõõmsalt jälgi ajav Muri tuli , vaatas säravail nööpsilmil talle otsa ning vehkis sabaga . 
244	NA	 Selle elurõõmsa asjalikkuse pärast ta Ennule meeldiski . 
244	NA	 Neil kõhedatel matkadel ümbruskonna metsades ja rabades varitses aina oht komistada liiga eredatele mälestustele . 
244	NA	 Hiljutine kogemus Naadi järve ääres oli värskelt meeles . 
244	NA	 See valusööst , kui ta tundis korraga ära möödunud aja ja meenusid selles ajas elamise pinged . 
244	NA	 Aga ometi otsis ta alateadlikult aina uuesti seda kogemust . 
244	NA	 Koos Muriga oli julgem neile näkku vaadata . 
244	NA	 Siis tundsid selgesti , et on ka muud , kui need kuutõbise luulud . 
244	NA	 On võrratu tänane hetk , lõhnad ja hääled , mis instinkte kütavad , on lihtne elurõõm , mida vehkiva saba ja kikkis kõrvadega väljendada saab . 
245	NA	 Tagasiteel keerasid nad vallseljakult alla , Soojärve rabasse . 
245	NA	 Enn leidis vaistlikult ammuilma käimata rajaotsa ja edasi juhtis teda maastikuloogika . 
245	NA	 Kõrgrabas on iga vööni ulatuva kanarbikumätta vahel midagi rajasarnast . 
245	NA	 Kogenematu võib siia eksida . 
245	NA	 Kes aga tunneb õõtsuva ja koriseva maapinna iseloomu , läheb kindlalt õiges suunas . 
245	NA	 Siinsamas kasvaski see kask , mille oksa Kalev katki oli lasknud . 
245	NA	 Edasi viis rada lausa järve äärt pidi . 
245	NA	 Poolemeetrine turbaastang , selle all erkroheline ja kollane sammal , mis pikkamisi vette vajub . 
245	NA	 Kümne-viieteistkümne meetri kaugusel lõpeb vee pinnal ujuv samblavaip ja seal on meetrit poolteist vett , kuni algab aina tihenev mustjas lendmuda . 
245	NA	 Samblaõõtsikust vaba on vaid väikese lahesopi serv siinsamas minekuraja ääres . 
245	NA	 Kes viitsiks tassida kummipaati , saaks siit järvele minna , aga see on tõesti ainus paik kogu mitmekilomeetrise kaldajoone kohta . 
246	NA	 Kohe peale lahesoppi hakkas jalgealune kindlamaks muutuma . 
246	NA	 Enam ei lirtsunud igas jalajäljes vesi . 
246	NA	 Kanarbikumättad ja kailud muutusid lopsakamaks ja paiguti oli nende vahel ka liivase pinnase rohtunud laike . 
246	NA	 Siis algas mets - mändidele lisaks kuuske , kaske ja eespool leppagi . 
247	NA	 Raba ja soosaare piiril astus Enn üle sammalt servani täis kasvanud kaevise . 
247	NA	 Ta teadis , sellised kraavijupid ümbritsesid saart kolmest küljest . 
247	NA	 Kõigi fortifikatsioonireeglite kohaselt kaevatud - keskelt murtud joonega , et granaadi või miini tabamuse korral kogu kaevik kildude alla ei jääks ja sissekaranud ründajad pikisuunas tulistada ei saaks . 
248	NA	 Mingil ajal oli siin keegi katsunud loomi pidada . 
248	NA	 Saare keskel , kus liivapinnas meetrit poolteist üle rabavee taseme ulatub , olid veel säilinud vundamendijäänused . 
248	NA	 Nendes samades hoonetes ja nende lähedale metsa rajatud punkreis olidki mehed siin istunud ja oodanud oma ootamist . 
249	NA	 Kui lootusetu see oli ! 
249	NA	 Hektar liivast soosaart keset lohutuimat raba ! 
250	NA	 Aga nemad polnud kaugeltki esimesed , teadis Enn . 
250	NA	 Saare idatipp , kus metsaalune ühes kohas veel vast meetrikese kõrgem oli , kandis nime - maa-aluste toad . 
250	NA	 Arvatavasti tuhande seitsmesajandate alguses asusid siin pelgupaigad , kuhu teeäärsest külast oma elu ja varanatuke pakku toodi . 
250	NA	 Milline ka polnud järjekordne võim , kes selle maalapi pärast inimelusid mängulauale heitis , kõik nad tapsid ja rüüstasid kaitsetuid põlluharijaid ühtviisi , nii et isegi mõnigi kord ametlikult otsustati - palgasõduritele palk küladest võtta . 
250	NA	 Ja mitte ainult palk . 
250	NA	 Vanajuhani talu metsas asub künkake , mida kohalikud Koolnumäeks nimetasid . 
250	NA	 Poolenisti maasse vajunud raudkivi kandis seal sisseraidena slaavi kirikuristi kujutist . 
250	NA	 See olnud üks vene väeosa , mis mingis kohalikus kokkupõrkes jumal teab kellega ühe oma väärikamatest poegadest , mingi sõjapealiku kaotas . 
250	NA	 Peiete puhul , rääkis pärimus , püüti külaelanikke , nii palju , kui kätte saadi , ja keedeti voorikateldes surnuks . 
250	NA	 Huvitav , mis oli neil inimestel kahe võõrvõimu omavaheliste kisklemistega asja ? 
251	NA	 Niisiis oli mõtet hoida oma nahk nii kaugel suurtest teedest kui vähegi võimalik . 
251	NA	 Enn Sinivaldi arvates pidi see soosaar olema tookord tõeline saar keset laukajärve . 
251	NA	 Kraavitamised olid veetaset vahepealsetel sajanditel kindlasti meetrit poolteist langetanud . 
251	NA	 Siia pääses muidugi vaid tuntud radu mööda kohtadest , kus põhi inimest ja looma kandis . 
251	NA	 Küll taibati toonagi , et majad oleks hulkuvatele väesalkadele liigne peibutis , ja piirduti muldonnidega . 
252	NA	 Aina oli õhtuhämaras Enn Sinivaldi kujutlusse soometsast kaks inimkogu ilmunud - mees ja naine . 
252	NA	 Hääletult tõusevad nad hämarikust ja udust nagu sünniksid nad neistsamadest maastikest . 
252	NA	 Tasasel , arupidaval kõnnakul rändavad nad metsateid pidi külla , vaatavad tuledes aknaisse , mööduvad lautadest ja kuivatist , lähevad läbi asustatud paikade ja suunduvad taas metsa ning sohu , kadudes sama hääletult ja pikkamisi , kui olid tulnudki . 
252	NA	 Maainimesed , maarahvas . 
253	NA	 Ta istus saare samblasele pinnale ja võttis jalad lahti , riputas sokid kadakale kuivama ning heitis pikali . 
253	NA	 Muri tuli ja limpsas tal keelega üle põse . 
253	NA	 Mees tõrjus teda randmega ähvardades . 
253	NA	 Muri niuksus kannatamatult ja lonkis eemale . 
254	NA	 Tasa kahises tuul puudes ja pilved rändasid taevas . 
254	NA	 Suur , kõle Soojärv virvendas säbarlaines . 
254	NA	 Eemal huiklesid vesilinnud . 
254	NA	 Maa tundus mehe külje all hingavat nagu tohutu loom . 
255	NA	 Pikk liusikuõlgne punaka sasise habemega mees vaatas , käsi päikese varjuks laubal , üle järvelageda soost kerkiva vallseljaku suunas . 
255	NA	 Tema hallide silmade ilmes ei muutunud midagi , kuid ta raske käsi kiskus rusikasse ja viibutas ähvardavalt seljandiku harjal kulgeva tee poole . 
255	NA	 Seal liikus kirju killavoor , salguti mehi , küll ratsa , küll jalgsi , helkis turviseid , õlgadel kiikus piike ja sõjakirveid . 
255	NA	 Hobuste turjad olid raskeist kandameist koormatud . 
256	NA	 Rusikat viibutav mees mõnas südamepõhjast midagi arusaamatus keeles . 
257	NA	 Siis kerkis voori juures väike sinine suitsupall , järve pinnal lõi miski kurjasti lupsu ja paras pauk veeres üle soomaade . 
258	NA	 Enn teadis , kes on see metsiku välimusega mees , kes mäel liikuvat sõjavoori sajatas . 
259	NA	 Kusagil seal , kus praegu asub Vanajuhani talu , pole võimatu , et isegi samas paigas , oli kunagi Juha-Reinu . 
259	NA	 Keset sõja kõige süngemaid aastaid ilmus sinna ja jäi peremehe kaotanud peresse paikseks keegi umbkeelne , arvata vene väest kargu läinud mees . 
259	NA	 Kas see salapärase päritoluga hulgus , kellest püsis tänini veel paar sünget legendi , just Enn Sinivaldi kõige kaugem tuntud esivanem oli , ei teadnud ta ise kindlasti väita . 
259	NA	 Peres oli lapsi enne ja sündis ka pärast . 
259	NA	 Milline neist just Ennu haru algataja oli ? 
259	NA	 Ükskõik , sellist kolmesajandale aastapäevale lähenevat põlvnemislugu pole igal inglise peerilgi , mõtles ta muigamisi . 
260	NA	 Tõusnud istuli , avastas mees , et järv on kaugemal ja väiksem , kui ta arvas olevat . 
260	NA	 Muidugi oli ta kujutluses näinud Põhjasõja- aegset järve . 
260	NA	 Ja jälle kerkis küsimus - kas neid pilte saab uskuda ? 
260	NA	 Tasa torisedes ajas ta kangeks jäänud keha jalule ja vaatas koera järele ringi . 
260	NA	 Veidi eemal , kanarbikumätaste vahel nägi ta selle saba ägedasti taeva poole lehvimas ja kuulis krantsi vinguvat haukumist . 
260	NA	 Nagu arvata võis , jändas Muri rästikuga . 
260	NA	 Madu oli end vaksa või paari pikkuselt mustikavarte vahel püsti ajanud ja sisises . 
260	NA	 Koer hüples ja kiunus jõuetus raevus , kuni Enn ta ära kutsus . 
260	NA	 Tükk teed vahtis krants tagasi , kiunatas ja näitas mehele , kui rahulolematu ta on . 
260	NA	 Ja mees patsutas teda kaelale , rääkis rahustavaid sõnu . 
261	NA	 Ajapikku oli tal saanud harjumuseks iseendaga rääkida . 
261	NA	 Ta istus köögilaua taga , traatjalale toetuv peegel ees , ja vahtis endaga tõtt . 
261	NA	 Ta ütles - aitab ! 
261	NA	 Sellega mõtles ta habet . 
262	NA	 Maja põhjatuis panipaikades sorinud , oli ta leidnud pappkarbitäie kunagisi habemeajamistarbeid - roostes Neva-teri , kaks hambuliseks läinud nuga , kiilaks kulunud vahupintsleid ja muud . 
262	NA	 Midagi , millega pooleaastasele habemekändale kallale minna oleks tasunud , kätte ei juhtunud . 
263	NA	 Kitsaks kulunud ja keskelt needist logisevaid kääre ihudes-remontides sai ta lõpuks riista , millega vähemalt kuidagi pikka parda karistada võis . 
263	NA	 See oli tal nüüd kärbitud ja metsmehe hallist sasipuntrast oli ilmunud kitsas , kuivetu , linnamehelikult intelligentne ja mõrusarkastiline nägu . 
264	NA	 Ma oleks nagu teid kusagil varem kohanud , pomises Enn Sinivald peegelpildile . 
265	NA	 Siis äkki tuli tal midagi meelde , ta läks eeskambrisse ja tõi kindlal käel raamaturiiulist nahkvutlari , avas tõmbluku ja puistas sealt lauale esmaklassilise habemeajamisvarustuse . 
265	NA	 Nüüd hõõrus ta topsis vahtu ja määris selle näole . 
265	NA	 Tera küll kribises ta lõual , aga lõikas siiski enam-vähem valutult ja valgesse vahupõldu tekkisid esimesed kahvatupruunid vaod . 
265	NA	 Poole tunni pärast , kui ta enda sooja veega puhtaks oli pesnud ja rohekast pudelist lõhnapilvi levitades kirvendavaid põski lohutas , vahtis talle klaasi tagant vastu üks mitte just muldvana , kaunis kurnatud ja natuke närvilise olekuga mees , kelle hallide silmade põhjas oli sügav mõistatus . 
266	NA	 Laua taga istuv mees võis küll aimata sajandite taga elanute või ka paari eelmise põlvkonna inimeste tundeid ja mõtteid , näha maailma nende silmadega , jagada nende muljeid . 
266	NA	 Polnud mingi liialdus öelda , et tal oli oma kodukäijatega olemas emotsionaalne kontakt . 
266	NA	 Seda aga ei saanud kuidagi väita mehe kohta , kes talle läbi vana peegli tähnilise klaasi vastu vahtis . 
266	NA	 Kahtlemata teadis too aruka näoga kuivik paljutki , mida Enn ise ei teadnud , kuid nii nagu Muri , nii nagu Mehis , ei olnud too teadja nõus temale midagi reetma . 
266	NA	 Kui ta väga tungivalt nõudis , vastas too talle nagu Underi ballaadi kangelanna - ära küsi , kahetsed ! 
267	NA	 Nii palju tundis ta psühholoogiat küll , et panna endale vähemalt osaline diagnoos - isiksuse kaotus . 
267	NA	 Kui sa ei suuda saavutada oma mälestustega , oma keskkonnaga , sellega , keda sa oled harjunud iseendaks pidama , hingelist kontakti . 
267	NA	 Mis see siis muud on ? 
268	NA	 Möödunud ööst oli tal hoiatav kogemus - ilmnes , et ta mäletas mõndagi , võib-olla isegi kõike ja ainult mingi õhuke kaitsekiht , mingi sinkjas kelme ei lasknud ta mälus pungituvaid koledusi nagu soolikakimpu välja valguda . 
269	NA	 Südaöö paiku oli kõva käega uksele põrutatud . 
269	NA	 Linnuunest hetkega virgunud , ajas ta püksid jalga ja läks vaatama . 
269	NA	 Vihma tibutavas videvikus võtsid ta trepil endi vahele kolm tundmatut , keskealised , koreda tööliseolekuga mehed . 
269	NA	 Viinalõhn , halvasti aetud habemed , kottis püksid , korbatanud , murtud küüntega käed , mis ta õlale pandi . 
270	NA	 Sina oled see linnamees , kes seda maja siin üle kuldab , ah ? 
270	NA	 Kuule papi , räägi , ah , mis see sul maksma läheb ? 
270	NA	 Panga värk ja puha , võtad raha hoidu ja jagad teistele raske dividendiga edasi , vahe paned tasku , mis ? 
271	NA	 Need polnud teab kui vaenulikult ega ka erilise veendumusega lausutud sõnad . 
271	NA	 Kaltsvaadrist joomavennad , kellelt maaelu allakäik viimase võtnud . 
271	NA	 Need kaunis lihtsad ajud olid välja mõelnud kõige sirgema raha saamise viisi . 
271	NA	 Et see neile endile ohtlik võiks olla , et sedasi just rikkaks ei saa ja mingi häda vastu kestvat abi ei leia , polnud nende mõtlemisvõime puhul just eriti veenvad argumendid . 
271	NA	 Enn teadis pikemata , et need mõni tuhat , mis tal kummuti alt välja kraamida oleks , mehi ei veena . 
271	NA	 Loomulikult ei lähe nad selle peale ära , vaid tahavad kogu raha - kui ikka sellist lossi ehitad , kuhu kümneid tuhandeid sisse panna on täiesti täpes ... 
271	NA	 Siis peab seda pappi ju ikka olema . 
271	NA	 Noh , kui sa just ise ei anna ja nii edasi 
272	NA	 Ta teadis , et ta kas pekstakse lihtsalt surnuks või siis jääb vigasena ja oimetuna maha , ootama poega , kes võib tulla alles kümnekonna päeva pärast . 
273	NA	 Naljakas küll , aga see kõik jättis Enn Sinivaldi peaaegu külmaks . 
273	NA	 Tema teadvus ei hakanud keha kui iseseisva , oma elu elava nähtuse pärast ähmitsema . 
273	NA	 Sellised kujutlusvõimetud tüübid olid teda ikka meeleheitele ajanud . 
273	NA	 Tema arust kuulus ta nüüd ise koos nende kolme öökülalisega sellesse tuhmi leeri . 
274	NA	 Messe ? pani ta käe kõrva juurde ja lasi kõike endale uuesti korrata . 
275	NA	 Ah et pangast saab laenu , soo-jaa . 
275	NA	 Selleks see pank on . 
276	NA	 Öised härrad muutusid natuke kärsituks . 
276	NA	 See halli karva kasvanud vanamees osutus kurdiks ja tohmakaks , sellist klobida polnud nähtavasti kuigi arukas . 
276	NA	 Näed suure vaeva ja oidu teine ikkagi ei saa , mida sa tahad ... 
276	NA	 Ja lõpuks - selline surm ei saa siin endale villat ehitada . 
276	NA	 Midagi oli valesti ja selle tegi Enn neile varsti ka selgeks . 
276	NA	 Pangahärra , aah , seal ! 
276	NA	 Ta vehkis uue maja poole . 
276	NA	 Minge aga päeva ajal. 
276	NA	 Tal siin öövaht na närbi närviga mees , kipub kole kergeste paugutama . 
276	NA	 On teisel miski tukk , laseb vahel märki . 
276	NA	 Ei see mees ei ole ehitusmees , sel on miski must munder ja laisk paistab ka olema ... 
277	NA	 Misse ? 
277	NA	 Käsi kõrva ääres , tahtis ta kõvemal häälel kuulda , et mingu magama , kuni välisust irvakile jättes lõpuks majja sisenes . 
278	NA	 Ta paljad jalad astusid äkki kiiresti ja hääletult . 
278	NA	 Üks käsi avas kapi , teine kaevas end kiiresti vanade riiete kuhilasse ja tõi sealt lagedale optilise sihikuga karabiini . 
278	NA	 Karniisi tagant kapilaelt leidis ta padrunipideme ja surus selle käsikaudu , kuid eksimatult lukuavasse , ei hakanud viimast padrunit pöidlaga alla tõrjuma , vaid lükkas kohe rauda , ja hoides relva vasakus käes , lähenes kiiresti uksepilule . 
278	NA	 Mehi ei olnud enam lävekivil . 
278	NA	 Enn kuulatas ja libises siis öösse . 
278	NA	 Midagi niisket ja jahedat tonksas ta kätt . 
278	NA	 Muri vigises vaevukuuldavalt ja hiilis temaga koos . 
278	NA	 Koera taip pani Enn Sinivaldi imestama . 
278	NA	 Ära oli tundnud mõrtsukad ! 
278	NA	 Aga julgust ei piisanud ... 
279	NA	 Nad hiilisid aidani ja selle varjus vaarikapuhmastikku . 
280	NA	 Mingi auto , arvatavasti vana SAAB seisis teel ja mehi selle juures ei olnud . 
280	NA	 Läbi hämaruse oli uue maja poolt summutatud hääli kuulda . 
280	NA	 Halli seina taustal ei hakanud kogud tihedas hämaruses silma . 
280	NA	 Enn pidi vaarikaist väljuma , liikuma marjapõõsaste vahel , kuni nende trobikonda taeva taustal nägi . 
280	NA	 Muri hiilis ta kannul ja mees tundis , kuidas koer värises , kui end ta sääre vastu surus . 
281	NA	 Sihiku seadmisel polnud mõtet . 
281	NA	 Ristikut selles valguses nagunii ei näe . 
281	NA	 Kalevil oli sihik neljasajale meetrile pandud ja keegi polnud hiljem püssi puutunud . 
281	NA	 Tähendab , tuleb võtta siluett sihiku keskele ja arvestada , et kuul jookseb vahest kümme sentimeetrit ülespoole . 
281	NA	 Enn istus maha , toetas küünarnukid põlvedele ja viis püssi õlga - kunagine lasketreeningute aegne naljaasend osutus vägagi tõhusaks ja ta kasutas seda alati , kui ei tahtnud ennast lamades määrida . 
281	NA	 Läbi pikksilma olid mehed liigagi lähedal . 
281	NA	 Närunenud nahkjopis rind täitis kogu nägemisvälja , sihikus oli pime . 
281	NA	 Ainult heledate tõmblukkude järgi ta teadis , et see on inimene ja mitte näiteks heinasaad . 
282	NA	 Mehed jõmisesid midagi omavahel , siis pandi veidi valjemal häälel paar kuradit ja hakati minema . 
282	NA	 Kaine aru pääses võidule . 
282	NA	 Kui auto punased tuled maanteele pöörasid ja metsatuka taha kadusid , tõusis marjapõõsa juurest mees ja laadis vilunult , kindlal käel püssi tühjaks . 
282	NA	 Ei olnud see tal esimene kord nende tikripõõsaste juures inimest kirbul hoida . 
282	NA	 Lükkinud padrunid rivisse tagasi , viis Enn need kapi otsa ja peitis karabiini uuesti riidekontsude alla . 
282	NA	 Ta teadis küll , oli kogu aja teadnud , kus see Mehise suurte lootustega ostetud ja kasutult vedelev jahirelv alati seisnud oli . 
282	NA	 Näis , et ta teadis ka , miks ta selle olemasolus vahepeal oli kahelnud , kuid keeldus seda endale tunnistamast - siis tuleks tal mäletada paljut muudki , uskuda kõike , mida ta viimasel ajal teinud ja näinud on , meenuma peaksid siis nii paljud üksikasjad , et ta maailmakaart kaotaks korraga kõik oma tohutud valged laigud . 
282	NA	 Ja selleks , paistis küll , ei olnud ta veel valmis , ei olnud valmis saama üheks tollega seal peeglis . 
283	NA	 See oli nii lihtne töö - loopida segumasina trumlisse liiva , siis tsementi . 
283	NA	 Valada sellesse loginal pöörlevasse astjasse vett , kuni kõik seguneb , sinisest tsemenditolmust ja kollasest liivast hall kört moodustub . 
283	NA	 Siis kallata see kärusse ja kogu jõudu mängu pannes ajada käru raketise äärde , tõsta , nii et silme ees pime , lasta betoonil valguda , lükata seda labidaga , kuni kõik on laudade vahel , ja tõmmata pealispind silutiga tasaseks . 
284	NA	 Las keha pealegi valutab . 
284	NA	 Pole harjunud niisuguse pingutusega - noh , harju siis ! 
284	NA	 Mis oli temal asja selle harjumatu keha vaevadega ! 
285	NA	 Südant siiski ignoreerida ei saanud . 
285	NA	 Kui selle puperdamine liiale läks , tuli paratamatult seista ja lasta metsikul hingeldusel taanduda . 
285	NA	 Muidu ähmastus teadvus - tähendab , mingi seos keha ja sellesse kehasse vangistatud minatunde vahel ikkagi olemas oli ! 
285	NA	 Muidu küll vahel näis , et ta istub oma peas nagu kindluse tornis ja vaatab laskeavadest välja , teadlik paratamatust seotusest oma kongiga , seda aga samal ajal võõraks ja rõhuvaks pidades . 
286	NA	 Hall päev ajas higise keha judisema . 
286	NA	 Tuli uuesti labidas võtta , panna keha , see masin tööle , kuni jälle tekib mootori kloppimine ja õhust puudu jääb . 
287	NA	 Üks punane auto pööras suurelt teelt kõrvale . 
287	NA	 Mehis ? 
287	NA	 Aga miks siis lõuna poolt ? 
287	NA	 Ja see pole ju Berlinetta , vaid Sierra ... 
288	NA	 Loomulikult ei jäänud Enn Sinivald , labidas peos , ootama , millal võõras kohale jõuab , vaid süvenes uuesti oma sunnitöösse . 
288	NA	 Talle näis , et ta teeb sohki , ei taha tunnistada , et see auto on talle tuttav . 
288	NA	 Alles siis , kui uks klõmatas ja Ivika Veiert tema poole tulema hakkas , katkestas ta töö , pesi segumasina ja tsemendikotile ruberoiditüki vihmakaitseks peale . 
289	NA	 Naine oli üksi . 
289	NA	 Ta hoidis kätt tükk aega Ennu peos ja vaatas talle naeratades ning küsivalt silma . 
290	NA	 Läheme tuppa , arvas Enn Sinivald . 
290	NA	 Talle nii meeldis kui ka ei meeldinud see külaskäik . 
291	NA	 Loputanud end veega suurest higist puhtaks , läks ta tahakambrisse ümber riietuma , seisis vabisevijalu riietekapi avatud ukse ees ja katsus ennast koguda . 
291	NA	 Aegamööda ta taipas , et on vaja otsida nii puhas pesu kui seljariided - kõik oli ligaselt läbi higistatud , ta oli endale tööga armetult liiga teinud , nii et isegi mõtlemisvõime oli väsimuse tõttu tuhmunud . 
292	NA	 Tal polnud midagi linast ja avarat pesuriiulitel . 
292	NA	 Ta ajas selga liibuva trikookomplekti , tõmbas peale tumepunase villase päevasärgi , jalga vanad valged püksid ja lisas siis jahedusehirmust sinepikarva velvetpintsaku ning sama värvi pesusametist kingad . 
292	NA	 Enamik sellest varustusest oli Mehise toodud , ilmselt poisi garderoobi ülejäägid . 
292	NA	 Ennu enda riietest polnud ju peaaegu midagi säilinud , taipas ta äkki kohkumusega , mäletades asja , mida ta ometi ei mäetanud 
292	NA	 .... 
293	NA	 Kui ta kööki tagasi läks , lõhnas Ivikal juba kohv kannus ja ta kiired , harjunud käed tegid võileibu . 
293	NA	 Hirmus koduselt tundis too naisterahvas ennast siin ! 
294	NA	 Ta tulnud küsima , ega Enn selle viimase korra pärast pahane ole ... 
295	NA	 Hea , kui sul on parajasti leib suu juurde tõstetud ja sa sellesse hambad võid vajutada , siis mälud mõtlikult ja tunned , kuidas küsimus nagu peotäis liiva su sõrmede vahelt läbi valgub , kuni enam polegi vaja vastata . 
296	NA	 Sa näed pagana hea välja , sõnas Ivika teda vidusilmi tunnistades . 
297	NA	 Mees oli läinud kapist sinepit tooma ja naise käeviibe peatas ta . 
297	NA	 Keera ! 
297	NA	 Sõrm joonistas õhus horisontaalset ringi ja Enn nagu viimane tola keeraski end pikkamisi seljaga ning siis uuesti näoga perekonnasõprade tütre poole . 
298	NA	 Tahad , istu , ma lõikan sul juukseid ? 
299	NA	 Kui käärid ta hallides salkudes vilunult lõksusid ja soojad käed teda silitasid ning kamm rahulolujudinaid seljale tõi , oli mees ikkagi sunnitud kuulama , mida Ivika rääkida tahtis . 
299	NA	 On juba kord nii , et tahad või ei , hellitustega võib isegi sellise täiesti nonkonformistliku eluka , nagu siga seda on , teatavaks ajaks kuulekaks teha . 
300	NA	 Niisiis , Kalev ... 
300	NA	 Ei kuula kedagi , ajab mingeid täiesti teisejärgulisi asju , on edev , on tujukas ... 
301	NA	 Kurat võtku küll , kas mina ta sulle kaela määrisin ? möirgas Enn Sinivald sisimas . 
301	NA	 Mida ta pidi siis vastama , kui pruut , loor peas ja maikellukeste punt pihus , temalt seda õnne- ja nutuõhinas nõudis . 
301	NA	 Ega see , et tema end uskuvat väitis , Ennule nende abielu õnnestumise eest vastutust ei pannud ! 
302	NA	 Miks neil lapsi ei ole , päris ta kuuldavalt ja tabas seekord kümnesse . 
302	NA	 Käärilõksud vaikisid tükiks ajaks ja silitav käsi rändas ta pealage mööda , laskus kukaltpidi kaelale ning puges krae vahele . 
302	NA	 Naine ei öelnud midagi ja jätkas oma juuksuritööd , kuni mõne aja pärast lõpetas , käteräti kaela ümbert harutas ning mehe ninale langenud juustesalgu hoolitsevalt ära pühkis . 
303	NA	 Nende kohvilauajutt oli võtnud väga usaldusliku tooni , kui õues uuesti autouksi kolgiti . 
303	NA	 Jutlevad hääled lähenesid ja peagi avati köögiuks ning Mehis koos ühe võõra blondi tüdrukuga astus sisse . 
303	NA	 Poja veidi üllatunud ja tavapäraselt tasahäälsele ning tõsimeelsele tervitusele liitus blondiini rõõmus , tugevalt helisev teretus .. 
304	NA	 Enn Sinivald teadis , et ta peaks end kokku võtma , näole tikkuvat kiusakat rõõmu tagasi hoidma , kui ta oleks see , kes ta kunagi ilmselt oli . 
304	NA	 Ta jäi rahumeeli oma kohale istuma ja imestas et ei tahagi Ivikalt küsida , mida too uute külaliste tulekust arvab . 
304	NA	 Naerma tahtis see teda igatahes ajada . 
305	NA	 Hetke pärast oli ta sunnitud tõusma . 
305	NA	 Mehis tuli tüdrukut esitlema . 
305	NA	 Too mõõtis Ennu pilguga üle , märkis ära ta keigarliku riietuse , mida ühest vanast talutarest vaevalt oodata oleks osanud , pani tähele värskelt aetud habet ja just äsja lõpetatud soengut ning vaatas ilmekalt küsivate silmadega Mehisele otsa . 
305	NA	 Isa teadis , mida poeg võis rääkinud olla . 
305	NA	 Poolhämaras ringi kobav , raugastunud ja endasse sulgunud üksiklane - ja selle asemel nooruslikult sihvakas ning moekalt riides , küll täiesti hallipäine , kuid selge pilguga , reageerimiserk vanem mees . 
306	NA	 Isa , see tüdruk on Hele , ütles Mehis ja isa ulatas käe - seda ma näen , et hele ! 
307	NA	 Tüdruk reageeris kiire , elurõõmsa naeruga . 
307	NA	 Ta pruunide silmade põhjas sädeles , ta täitis toa täiesti tunnetatava säriseva pingeväljaga . 
308	NA	 Ivikaga kätlemisel tõsinesid need naerused silmad , märkas Enn , küsisid midagi või mõõtsid teist naist . 
308	NA	 Oh te kassisugu ! 
309	NA	 Mehis , teadagi , polnud Ivikat eales eriti sallinud . 
309	NA	 Paar aastat noorema poisina oli ta Veiertite külaskäikude aegu paratamatult kaela sadava plika üleolekut liialt palju kordi taluma pidanud . 
309	NA	 Nad küll kätlesid , kuid sulaselge küsimus - misasja sina siit otsid - vahtis poisi näos nagu nuga hammaste vahel . 
310	NA	 Kergelt muheledes laskis Enn Ivikal kahed kohvitassid lauale tuua ja tulijatele einet pakkuda . 
310	NA	 Too tegi seda täiesti ilmse trotsiga , mängis perenaist , varsti leidis aga sobiva hetke , et tõusta ja lahkumisest teatada . 
310	NA	 Enn saatis ta autoni , talus kätlemisel otsese pilguküsimuse , säilitas sõbralikkuse ja viipas talle järele . 
310	NA	 Kogenud juht - nagunii vaatab peegli kaudu tagasi . 
311	NA	 Kas sa tahad , et ma uuesti tulen , olid silmad temalt küsinud . 
311	NA	 Ta oli veidi kulme kergitanud ja pead küljele kallutanud . 
311	NA	 Ma ei tea , mida sa silmas pead , oli ta mõttes öelnud . 
311	NA	 Ta ühtaegu tahtis ja ei tahtnud seda tagasitulekut . 
311	NA	 Ta oli kindel , et Ivika sellest nii ka aru sai . 
312	NA	 Kui ta toa poole läks , nägi ta Mehist ja Helet uude majja suundumas . 
312	NA	 Vaata poissi , läheb oma unistuste lossi näitama ! 
312	NA	 On tal seekord tõsi taga ? 
312	NA	 Loodab , et tüdruk koos temaga tulevikunägemustest heldib ... 
312	NA	 Selline tüdruk ei heldi ! 
312	NA	 Suurepärane eksemplar , sellist annab otsida . 
312	NA	 Aga ta on kogu oma täiusliku kehaga , oma vangistava iluga , jõulise elurõõmuga , kogu olemusega täienisti tänases , reaalses hetkes . 
312	NA	 Ta teab enda hinda , ta ei hakka pakkuma mehele ilusat näidendit kaasamõtlemisest , ei anna lootustki , et tema näol võiks tegu olla millegi muu kui vastassoost olevusega - niisiis vastasega , nagu see kord juba asjade olemuses on . 
312	NA	 Veetleva , tugeva ja julma vastasega , kes kõik meeletult nauditavaks heitluseks muutub . 
313	NA	 Esimesel omavaheloleku hetkel , köögis nõusid koristades , sattus Hele , nagu Enn ette aimanud oligi , talle justkui juhuslikult väga lähedale . 
313	NA	 Tüdruk kergitas küsivalt silmad , jättes lõua jonnakalt rinnale . 
313	NA	 Ta ei andnud Ennule teed . 
313	NA	 Mees asetas oma parema käe sõrmed tüdruku vasakule õlale , ta käsivars jäi risti nende vahele . 
313	NA	 Ta teadis , kuidas tüdruk seda puudutust oodanud oli . 
313	NA	 Toetudes sõrmedega õlale , kergitas ta rannet , see tõstis omakorda tüdruku lõuga . 
313	NA	 Kangekaelne vastupanu , ilmekas suu , mis täpselt väljendas naise iseteadvust , ootamas alistajat ja murdjat . 
313	NA	 Siis need kirsipruunid silmad , põlev küsimus nende põhjas . 
314	NA	 Mis siis nüüd ? 
315	NA	 Tüdruk , kui sa mu poisile liiga teed , siis lasen ma sinust topise teha ! - lausus Enn Sinivald oma poja sekretärile ja purskas naerma piiga põlgliku reageeringu peale . 
315	NA	 Hele mõistis , ta silmad naersid , ta käsi libises pintsaku alt Ennu vöökohta pidi selja taha , ta toetas põse tumepunasele villasele päevasärgile , embas külitsi meest ja libises kohe eemale . 
316	NA	 Kui nad autosse istumas olid , saatis tüdruk lahkumispilgu , milles põles mitte tühine seikluslust , vaid soe poolehoid . 
316	NA	 Läbi tagaklaasi nägi Enn , et Hele ütles midagi Mehisele ja vaatas kiiresti tema poole tagasi . 
317	NA	 Pead vangutades pöördus vana mees majja . 
317	NA	 Kui oled korjanud tundmatuid seeni ja neid juba söönud , siis kusagilt uurinud ja leidnud need arvatavasti surmavalt mürgised olevat ... 
317	NA	 Jäi ainult oodata . 
318	NA	 Aga midagi ei juhtunud . 
319	NA	 Ta nägi unes üht ärapõlenud fotot . 
319	NA	 Sellel postkaardisuurusel pildil on kaks inimest . 
319	NA	 Üks poiss , kes hoiab käes nelgikimpu ja paberipoognat , ja noor naine , kes on pannud oma parema käe ümber poisi õlgade ning vasaku lilli hoidvale käele . 
319	NA	 Nende selja taga õitsevad valged sirelid . 
320	NA	 Mitte miski nooruki kitsas , päranisilmses näos ei reeda elukooli , mis sel neljateistkümnesel seljataga . 
320	NA	 Kusagilt pole lugeda kümmet aastat avala näoga valetamise mängu , mille vähimaks panuseks oleks olnud tähtajatu Siberi-sõit ja suurimaks mõistagi elu . 
321	NA	 Kuueaastaselt oli ta jäänud emata ja õeta , oli üles kasvanud vanas talus vanavanemate juures , toidetud , kaetud ja kasitud , kuid hingelt omapead ja üksi . 
321	NA	 Tema isa , Eesti ohvitser , kes Leegionist terve nahaga pääses ja koduteel vangi langes , kes sunnitöölaagrist ära põgenes ning aasta metsades redutas , oli lõpuks koju tulnud , kuid dokumentideta ja ümbruskonnas teada minevikuga polnud tal seal võimalik kanda kinnitada . 
321	NA	 Üsna varsti kadus ta sealt , seadis end enam-vähem alaliselt sisse Kõrvemaal metsavahitalus , olles kord üks , kord teine ümbruskonnas reaalselt elav isik , kes metsanormi tegema tulnud ja kellel pass kodus . 
321	NA	 Kummaline küll , kuid see , mis ei tulnud kõne alla tavalises maailmas , osutus siin , polügonimaal , erirežiimiga territooriumil , mis just metsavendluse likvideerimiseks oligi loodud , äkki võimalikuks . 
322	NA	 Tuhande üheksasaja viiekümne kuuendal aastal ilmus isa ootamatult koju koos Sergei Kozloviga , rahumeelselt kõrvu tulid nad õue , ajasid veel pilgu juttu , vahtides , silm kissis , päikese poole , ja läksid seejärel kambrisse , kus kähku pudel lauale ilmus . 
322	NA	 Poiss teadis , mis kõlbab , mis ei . 
322	NA	 Ta kadus toast ega läinud magamistuppagi , et meeste juttu läbi ukse kuulata . 
322	NA	 On asju , mis nõuavad puhast mängu . 
323	NA	 Isa sai varsti peale seda hallide pappkaantega ajutise passi ja poole aasta pärast ehtsa . 
323	NA	 Kümme hirmuaastat haihtusid olematusse . 
324	NA	 Milliseid lubadusi isal ka anda tuli , Enn oli veendunud , et tema tõttu küll ükski inimene kannatada ei saanud . 
325	NA	 Kozlov osutus lõpuks , nii vähese kirjaoskusega ja tuhm , kui ta ka oli , targaks meheks , kes teadis , kuidas inimeste hulgas elada . 
326	NA	 Pannküla Sass ei käinud enam Veiertite pool . 
326	NA	 Ta oli naise võtnud , kellegi umbvenelase , ja elas linnas ning tegi hoolsalt parteikarjääri . 
326	NA	 Tema lennukaare tipp oli Enn Sinivaldi teada tööstus- ja transpordiosakonna juhataja rajoonikomitees . 
326	NA	 Milline tema varjatud karjäär julgeoleku liinis välja nägi , seda ei teadnud avalikkuses keegi . 
327	NA	 Isa sai kolhoosis tööd . 
327	NA	 Vilets see palk muidugi oli , aga suurima rahahäda aeg sai neil sellega läbi . 
327	NA	 Poisi pähe hakkas siginema tulevikuplaane . 
327	NA	 Ta oli seitsmendas klassis , millega tookord oleks seadus lubanud piirduda . 
327	NA	 Nii oli ta ka uskunud minevatki , sest alaline vaesus tüütas ära . 
327	NA	 Popsi vakamaa , see nullkuus hektarit , millega maapere ära pidi elama , poleks õppima minna küll lubanud . 
327	NA	 Normipäevade näljakopikad ja juurdekuuluv naturaaltasu , mingi pool kilo kartuleid ja sada grammi vilja , jäid Ennu mäletamist mööda küll igaveseks kolhoosile . 
327	NA	 Pealegi ei käinud vanad ammu enam väljas tööl ja poissigi oli vaja kodusele lehmale heina tegema või kartuleid muldama , mitte sihilikult põhjaaetud maamajandusele tasuta orjapäevi tegema . 
328	NA	 Enn oli õppija poiss . 
328	NA	 Fotol teda õlgadest kaisutav naine oli ta klassijuhataja ja emakeeleõpetaja Pärja Nurm . 
328	NA	 Pildil kandis ta oma valget vööga seelikut ja pitspluusi , tal oli korralikult lõigatud ja rullidega koolutatud soeng , tal olid jalas valged peokingad , ta oli kahekümne kolme aastane . 
329	NA	 Kergem oli meenutada neid igaveseks mällu kulunud üksikasju , kui seda piinlikkustundega segatud tänulikkust , mida temas äratasid julgustus ja osavõtt . 
329	NA	 Olid nad ju kogu klassi poistepundiga Pärjasse armunud , võiks vist liialdamata öelda . 
329	NA	 Armunud selles platoonilises laadis , mis juhib kõige ilusa juurde , välistab labasused . 
330	NA	 Lõpupäeva pildilekutsujaks oli õpetaja . 
330	NA	 Poiss ise poleks seda ealeski söandanud . 
330	NA	 Tal jooksid mööda seljanahka kuumad sipelgad , kuni õpetajanna oma käed ära võttis . 
330	NA	 Et sa õppima lähed ! 
330	NA	 Sõrmeviibutus ja pai põsele . 
331	NA	 Elluastuja , nagu öeldakse , uje , kõiki kahtlustav , igat lausutavat sõna enne mitu korda vaagiv - sellisena tuli ta lapsepõlvest . 
331	NA	 Noorukiiga oli teinud ta endast teadlikuks . 
331	NA	 Ta häbenes oma pikki käsi-jalgu , kitsast ja sirget nina , kõhnust , mis oli viimase aasta kiire kasvu tulemus , kidakeelsust , harimatust , kõike ... 
331	NA	 Aga ta hingepõhjas ringutas ärkav iseteadvus , ta teadis , kelle ta endast teeb . 
331	NA	 Ja kusagil salajases sopis oli peidus helluse ja usalduse vajadus . 
331	NA	 Ta kukal mäletas hellitavat kätt , teda oli kord lihtsalt niisama , puhtast armastusest kaisutatud ja hoitud . 
332	NA	 Teisalt teadis ta piisavalt palju labasusi ja roppusi , mis käisid naiste kohta . 
332	NA	 Põlvkond , kelle noorus jäi sõtta ja täisiga vangilaagreisse , kellel peaaegu puudus normaalne sugudevaheliste suhete kogemus , andis oma teatepulga neile üle ja see teade sisaldas peamiselt kasarmurepertuaari . 
333	NA	 Neist kahest asjast - igatsusest inimliku läheduse ja mõistmise järele ning asjatundmatuist nilbustest tuli kokku panna midagi , mis rahuldaks üht sügavamat vajadust - armastust . 
334	NA	 Mees lamas avasilmi asemel ega taibanud kohe , kas see kõik oli ta peast läbi vuhisenud tõesti unes või oli ta seda teadlikult meenutanud . 
334	NA	 Ta oli hetkeks kätte saanud tunde : kuuma kiheluse naha all , pakitseva tänutunde olevuse vastu , kes teda puudutas ja kes talle kaheldamatult head soovis , sõõrmeis olid segunenud sireli ja nelgi lõhnad , soe tuul oli ajanud pilvekiude taevas . 
334	NA	 Ühe hetke oli ta olnud valusalt elus . 
335	NA	 Õhtul tõmbasime oma ninad ikkagi õliseks , mõtles Enn Sinivald muiates . 
335	NA	 Ta poleks tohtinud neid tajusid meenutada , või kui päris täpne olla - oht seisis selles , et need tajud tekitasid temas kordumatu meeleolu , mida ta oli hetkeks uuesti kogenud , ja nii jätkates ähvardas oht jõuda kuristikku . 
335	NA	 Ja kust ta küll võttis , et see foto on põlenud ? 
335	NA	 Aga kus see siis on ? 
335	NA	 Kus kõik on ! 
335	NA	 Õnneks seal , kus kõik on , teadmatus eikuskis . 
336	NA	 Üks suudlus nüüd veel sa luba , mu armas , las sulatab see sinu südamest jää ... 
336	NA	 Valss keerles ta peas , kui ta saagis , kui ta prussijuppe kokku seadis ja naelu tagus . 
336	NA	 Viis keerles ja mees muheles . 
336	NA	 Ta elas jälle neis päevades või täpsemini hilisõhtuis , oli jälle september , põgusalt soojad ja maheda tuulega päevad , mis sest , et palju aastaid oli möödunud . 
337	NA	 Midagi oli tookord muutunud . 
337	NA	 Enn oli ennegi Tallinnas käinud , oli pikemaltki sugulaste pool peatunud . 
337	NA	 Linn oli talle tuttav . 
337	NA	 Aga mitte kunagi polnud ta tundnud sellist kuuma ärevust nagu sellel sügissuvisel hommikul , kui rong ta siia linna ja hallist udust sündivasse päikesepaistelisse päeva tõi . 
337	NA	 Mitte kunagi polnud ta tundnud , et ees seisab otsustav katsumus - kas ta tuleb toime ? 
338	NA	 Milles see eksam tegelikult seisnes , seda ta isegi ei teadnud . 
338	NA	 Vaadates tahmase ukseklaasi taga mööda libisevat halli linna , mis aina pöördus ta pilgu ees , oli poisil tunne , et rong puurib end sellesse sipelgaist uuristatud kändu nagu korgitõmbaja . 
338	NA	 Ta kujutles , et see ei peatu Balti jaamas , vaid veereb edasi piki sadama poole kulgevaid rööpaid , läheb siis üle Kadrioru kitsarööpmelisele , kulgeb Ülemiste järve lähedal mõne aja kõrvuti esimese raudteekeeruga ja suundub nii pöörehaaval linna südamesse . 
339	NA	 Sellisel moel sisenes temagi uude ja järsku avardunud ellu . 
339	NA	 Ta oli libisenud seni linna pealispinda mööda . 
339	NA	 Nüüdsest hakkab ta elama koos nendega , kelle aknaid ta seni mõistatades uurinud oli . 
340	NA	 Tantsiti aeglast valssi . 
340	NA	 Üks suudlus nüüd veel sa luba , mu armas , las sulatab see sinu südames jää ! 
340	NA	 Tumedal läikival parketipinnal liugles kümmekond esinduslikku paari , sooritades eeskujulikke pöördeid ja päkatõuse . 
340	NA	 See tants , mida on nii ilus vaadata ja nii võimatult tuim ning igav tantsida , arastas poisi lõplikult . 
340	NA	 Juba all trepiotsal , kus tülpinud näoga kolge , priipääsme põlglikult tagasi andnud , jala ta teelt koristas , oli ta tundnud põlvedes äkki imelikku kuuma raskust . 
340	NA	 Vaibaga kaetud laiad astmed viisid sujuva kaarega teise korruse tohutusse , napilt valgustatud jalutusruumi , kus kaugete seinalühtrite helk kunstmarmorsammastelt peegeldus . 
340	NA	 Oli valida kahe päratusuure tammepuust tiibukse vahel , mis mõlemad saali viisid . 
340	NA	 Kummagi suus mustendasid piduliste seljad . 
340	NA	 Sisenenud ühte neist päästvalt varjavaist inimsummadest , nihutas Enn end peopoiste vahelt tasahilju ettepoole , kuni tummast imestusest tardus . 
340	NA	 Tumepunaste sametportjääride vahel nägi ta helesiniste ja kuldsete katetega noodipultide rivi ning nende taga orkestripillide kiiskavat metalli . 
341	NA	 Et kummalgi uksel seisis kiiluna parketile ulatuv poistejõuk , et seinte ääres toolidel kirendasid kleitide read , see polnud ju lõpuks mingi uudis . 
341	NA	 Ega Enn esimest korda peol olnud . 
341	NA	 Ta oli kuulnud ka varem tantsuorkestreid mängimas ja näinud paare , kes hästi tantsisid . 
341	NA	 Selles polnud midagi tõeliset uut . 
341	NA	 Üksnes kokku oli seda kõike ühe korraga liiga palju . 
341	NA	 Tegelikult oli see talle ikkagi päris esimene tõeline tantsupidu . 
342	NA	 Kui Reinu nimeline käharpäine , mahedalt üleolev koolikaaslane talle päeval priipääsme pakkus , oli ta selle kõhklemisi vastu võtnud , seda õhtusöögi juures maininud ja korteriperenaise ootamatult hoogsa soovituse peale kohale marssinud . 
343	NA	 Oi , ta ei arvanud veel üldsegi , et kõik see maailm , millest ta kuulu järgi juba mõndagi teadis , temasuguste jaoks avali on . 
343	NA	 Aga siin ta oli . 
343	NA	 Nüüd seisis seesama Rein laval , kardlõngaga tikitud puldivaiba taga ja mängis trompetit . 
343	NA	 Teda sealt kaaslaseks kutsuda Enn ei saanud . 
343	NA	 Nii pidi ta iseseisvalt toime tulema täiesti võõraste hulgas siin toretsevas peoruumis , veel tundmatus suures linnas . 
344	NA	 Üks oli küll selge - siia saali tema tantsuoskus põrmugi ei kõlvanud . 
344	NA	 Kõrva paitanud valss lõppes . 
344	NA	 Sigines peaaegu pühalik vaikus , mille Reinu trompet järsu kukelauluga katkestas . 
344	NA	 Enne veel , kui Enn midagi mõelda jõudis , hõrenes poisteparv . 
344	NA	 Hetkega täitus heidutavalt lage parkett sagivatest tantsijatest ja ta leidis end laiutavast ukseavast peaaegu ihuüksi . 
344	NA	 Taandunud kiiresti fuajeesse , plaanitses ta juba põgeneda , trepist alla ja klaasustest tänavale , kuid mingi magus ärevus sundis jääma . 
344	NA	 Algasid need nii paljude hilisemategi pidude kaebliku ootuse ja hirmu vahel kõikumise minutid , millest lõpuks sai terve õhtu . 
345	NA	 Korra eksis temagi põrandale , sai teha vaid mõne kohmaka sammu ja oligi loo lõpp . 
345	NA	 Ja see oli ka kõik , kogu ta pidu . 
345	NA	 Viimane , kolmeosaline lugu , juba laialipudenev publik ja selles pettumuse ning ähmi õhkkonnas äkki Reinu naeratav nägu . 
345	NA	" "" Aita mind ! "" "
346	NA	 Siin pruudilaadal paar tundi oma isiklikel jalgadel maha tammunud Enn , kes oli hullemini üksi kui tulles , pidi aitama trompetisti , kes kordagi põrandale saamata kuidagiviisi kahe tüdruku kojusaatjaks oli sattunud . 
346	NA	 Pikema jututa sai poiss ühe neist endale . 
346	NA	 Rein kadus juba majas silmist . 
346	NA	 Enn oskas siiski niipalju mõelda - kas teda just selleks polnudki peole kutsutud ? 
347	NA	 Oli soe ja veel kaunis lehine septembriöö . 
347	NA	 Kurbkollaste tänavalaternate kumas jalutas nooruk tüdruku kõrval läbi kesklinnatänavate . 
347	NA	 Nii rumal ta igatahes ei olnud , et oleks püüdnudki juttu teha . 
347	NA	 Tal oli just täitunud viieteistkümnes eluaasta . 
347	NA	 Täiskasvanuks saamiseni oli vaja veel viis tolli pikkust venida , kõigest muust rääkimata . 
347	NA	 Noor daam võis ehk kahekümnene olla . 
347	NA	 Ta polnud isegi mitte vaenulik , vaid nukralt kaastundlik . 
347	NA	 Paljudeks aastateks jäi see kitsas hoovivärav Tatari tänava alguses talle meenutama esimest kojusaatmist . 
348	NA	 Seda väravat enam ei ole , pole seda majagi . 
348	NA	 Mees väänutas vaikselt naeratades pead - mida me rohkem armastame , oma lüüasaamisi või võite ? 
348	NA	 Ja mis on mis , mis on üldse võit ? 
349	NA	 Mis kokkuleppele me siiski jõuame ? 
349	NA	 Tädi Regiina nõudis seda juba mitmendat korda . 
349	NA	 Ta nägu oli kalgilt naerukil ja silmad pildusid võimukaid pilke . 
349	NA	 Mida tegi poiss ? 
349	NA	 Ilmselt üksnes nohises , vahtis kinnisel pilgul oma nina või Toompea torne akna taga . 
349	NA	 Tädi hakkas jälle otsast peale - tema on võtnud endale vastutuse . 
349	NA	 Kui nii edasi läheb , siis ta ei teadvat , mis saab , ilmselt tuleb igasugune vabadus ära lõpetada . 
349	NA	 Sest nii ei saa ju ! 
349	NA	 Kohe esimesel korral ! 
349	NA	 Usaldusele nii ei vastata . 
350	NA	 Siin oli mugav ja avar , kui linnas saab üldse avar olla . 
350	NA	 Täditütar Ita oli Tartus õppimas ega näidanud koju peaaegu üldse nägu . 
350	NA	 Kolmetoaline korter , mida Enn tädiga jagas , oli parimaid , mida ta selles linnas üldse oli näinud - kolmekümnendail ehitatud , selline stiilne ja kvaliteediga rahulolujudinaid põhjustav . 
350	NA	 Aga nagu selgus , mitte tema jaoks ... 
351	NA	 Ajas muhelema - viieteistkümnene kõrend , kes kasvatustööhoogu sattunud tädi jutuvalinguid enda teadvuselt nagu vihma plekk-katuselt eemale pritsida laseb , kuni järjekordse lepingujutu peale teatab - ei jõua nad mingile kokkuleppele . 
351	NA	 Kes ka polnud Enn Sinivald viieteistkümnesena , nii iseseisev oli ta küll , et seltskonnadaamist tädile enda kasvatamisega tüli teha ei tahtnud . 
351	NA	 Kui ei saa internaati , jääb õppimine selleks korraks katki , mis siis ikka . 
351	NA	 Seda ta ka ütles ja läks asju kokku korjama . 
352	NA	 Mida ta siis nii teinud oli ? 
352	NA	 Kohe esimesel korral tuli peolt pool tundi hiljem , kui võimalik , ja nii häbematu oli ta ka , et vastas , kui küsiti - käis tüdrukut saatmas . 
353	NA	 Nüüd teadis mees päris kindlalt , mida kolmteist aastat üksinda tütart kasvatanud tädi tema kantseldamisega taotles . 
353	NA	 Aga talle näis , et ta teadis juba toona . 
353	NA	 Millised on pinged , mis lihtsamal juhul viivad nautlevasse despotismi ja raskemas vormis sunnivad ahelaid ja piitsa kasutama . 
354	NA	 Poiss oli alati seda tädi veidi võõristanud . 
354	NA	 Tema üleolek , tema püstine lõug , tema kohvikukultuuri kilgendav halastamatus - egas Enn polnud ise valinud kärbsemustusest ja tahmast tumenenud talukööki , ka mitte isa , kes päevavalgel nägu näidata ei tohtinud . 
354	NA	 Ta oli tulnud siia linna , et suunduda sellise elu poole , mis temasse ta enda teadmata sisse oli programmeeritud . 
354	NA	 Kui selle elu välist vormi esindav tädi talle jalgu jääb , siis läheb ta lihtsalt mööda . 
355	NA	 Vaevalt et tal oma asjade kokkupanekuks rohkem kui kolm minutit kulus . 
355	NA	 Esikus oli Regiina tal äkki kannul ja seljaga vastu välisust . 
355	NA	 Seda rõõmu Enn talle ka tegema ei hakanud , et käsi käiku lasknud oleks . 
355	NA	 Ta istus elutoas laua taha ja ütles , et võib ju ka pool tundi oodata . 
356	NA	 Uuesti hakkasid pihta naerusel näol lausutud süüdistused ja äkki juhtus midagi , mis hiljem ta elu üheks põhiprobleemiks muutus . 
356	NA	 Korraga oli ta püsti , korraga hoidis ta kätel lauda , kergitas seda koos lillevaasi ja puuviljavaagnaga , kandis avatud akna poole . 
356	NA	 Ilmselt oli ta veretuks kahvatanud nägu ja metsikud silmad piisavalt hirmsad . 
356	NA	 Viiksuva tädi meeleheaks pani ta laua enne aknani jõudmist maha , seisis , käed rusikas , metsikult kinnisui hingeldades ja leidmata midagi , mille kallal raevu vabalt välja märatseda , varises kokku räuskavaks ja töinavaks puntraks . 
357	NA	 Nii iseloomulik - otsekohe olid tädil kõik etteheited meelest läinud ja juba ta hoolitses poisi eest , kes teda huupi rusikatega eemale tõrjus ning ise sealjuures huugas ja kuuksus nagu surev saurus . 
358	NA	 Ma pean kõik selle endast välja saama , mõtles mees ja andis tööle tuld , et keha vaev kogu hingepiina mataks . 
358	NA	 Issand Jumal ! 
358	NA	 Ta ei teadnudki , kui pinna lähedal see oli olnud ! 
359	NA	 Isa oli Valter . 
359	NA	 Valteri isa oli Meinhard , Meinhardi isa oli Rein , Reinu isa oli Ott , Oti isa oli Villem . 
359	NA	 Villem oli esimene , mõtles mees . 
359	NA	 Enne tedagi oli muidugi mehi , nende rida kaob lõputusse , aga rea pidevus katkeb Ennu jaoks Villemiga . 
359	NA	 Villem oli Tõnni-Mardi kuuepäevakoha peremees ja temast räägitud , et tal on kurjaga kaup , et tema käes kõik läheb , et ta külas kangem ja jõukam on ... 
360	NA	 See ei takistanud ometi Reinu , ta pojapoega noorest peast nälga nägemast ja tal tuli maailma minna , kaks tühja kätt taskus . 
360	NA	 Sest tema isa Ott suri roosi , mille ta endale külge vihastas , kui Rein alles pisike oli . 
360	NA	 Villem , see kange peremees , Reinu vanaisa , poos enda vihaga laudalakka , kui koduväi kibekiirel külviajal kõrtsi läks ja hobused vaole jättis . 
361	NA	 Villemit hüüti Sõnniks . 
361	NA	 Härjakaelaga vanamees ( vaevalt et nii väga vana , kui koduväi alles hiljaaegu majja tulnud ) , kes mõisa viinaköögis meistriks käis , kes mesilasi pidas , kes i ravitses nii loomi kui inimesi . 
361	NA	 Pika meelega mees , sisimas uhke . 
361	NA	 Tasakaalukas ja tark ... 
362	NA	 Asemel und ootav Enn Sinivald nägi teda laes - laiasarnaline , kortsuspaleline . 
362	NA	 Viinaklaas alati laual , päevast päeva , ja ometi ei kunagi purjus , kuni tulid need kolm päeva pärast väimehe rinnust kinni asimist - sina könn ei toida oma tööga hiirt kah mitte . 
362	NA	 Kolm päeva meeletut purjutamist ja siis sedelgarihma otsas sarikapenni . 
363	NA	 Läks talu ja Tuustiks hüütud väimees kidus moonakaks ning kadus mälestustest . 
363	NA	 Reinust poiss sai neljateistkümneselt mõisa teomeheks ja kuueteistkümneselt rehepapiks . 
363	NA	 Pidi olema hakkaja ja arukas , aga oli ka vägev ja suur . 
363	NA	 Kord vooriga kõrtsi öömajale minnes leitud sealt juba teine voor eest ja kohta öeldi nappivat . 
363	NA	 Ehk siit majast juua ikka saab , kui öömaja ei anta ? - Eks joo , toober on nurgas , vastatud . 
363	NA	 Mees astus juurde , võttis toobri kõrvust , tõstis rinnale ja jõi servast , pani toobri maha ja pühkis käeseljaga suud . 
364	NA	 Hääletult korjasid öömajalised end kokku ja kadusid . 
364	NA	 Selline olevat olnud . 
365	NA	 Teda Enn millegipärast ei suutnud näha . 
365	NA	 Vist seetõttu , et oli oma vaarisast liiga palju kuulnud . 
365	NA	 Seegi mees oli tapvalt raske vihaga . 
365	NA	 Külas kardeti ja austati teda . 
365	NA	 Tema tõi Sinivaldid Vanajuhanile ja sellest on nüüd möödas sada kakskümmend kolm aastat . 
365	NA	 Tare palgid on veel varasemast ajast - kirvega võetud , õigel ajal , ei mädane . 
366	NA	 Rein oli liisupoiss . 
366	NA	 Kroonuteenistus vältas sel ajal kakskümmend viis aastat . 
366	NA	 Kui sul polnud vanemaid , keda toita , ja liisuga ei vedanud , olid kadunud hing . 
367	NA	 Reinul polnud vanemaid , tema võttis naise , et naise ema oleks toidetav . 
368	NA	 Ikkagi võeti ta kroonusse , paberid olevat liiga hilja käima pandud . 
369	NA	 Värske ämm läks härrade jutule ja väimees sai lahti . 
370	NA	 Miks mitte , mõtles Enn Sinivald - kui Rein oli väimees nii oma ämmale kui ka krahvihärrale endale . 
370	NA	 Tolle tütar ju Reinu naine oligi , Dreilebenite soost nagu viimane krahvgi , kuigi kirjad seda ei tunnistanud . 
370	NA	 Sellesama krahviga Meinhard omi vahekordi klaariski - mõlemad vana krahvi lapselapsed . 
371	NA	 Need olid hullud , need Dreilebenid . 
371	NA	 Ka Meinhard oli äkiline nagu mustlase püss , hoia eest , kui vihastab , muidu lööb maha . 
371	NA	 Isa ei olnud hull , tema oli vanaema suguvõssa . 
371	NA	 Enn Sinivald kandis endas mereröövlite ja sõdalaste soo metsikut raevu nagu needust . 
371	NA	 Sellest sai ta teada sellel 1957. aasta septembripäeval , kui ta , suutmata naisterahvale kätega kallale minna , enesevalitsuse kaotas . 
371	NA	 Imelik küll , miks see siis ei vallandunud , kui tal tuli taluda läbiotsimisi ja küsitlusi , eriti siis , kui Pannküla Sass oma kleepuvate luuramistega hinge ligi puges ? 
371	NA	 Oli see tõesti enesealalhoiuinstinkt , mis temperamenti vaos hoidis ? 
371	NA	 Või oli ta siis alles laps , väljakujunemata isiksus ? 
372	NA	 Mees jäi magama ja nägi unes musta märahobust Miraldat . 
372	NA	 Ta silitas selle kurvalt töllakil siidpehmet mokka ja Miralda kiljatas , viskas pea selga ning hirnus . 
372	NA	 Nooh , nooh , rahustas poiss teda madala mehehäälega ja tiris mära lakatutist , pühkis karvad hobuse silmilt . 
372	NA	 Looma pilk muutus uniseks ning leebeks , ta toetas kulmu vastu poisi õlga ja tõukas peaga - hellita mind , tähendas see . 
372	NA	 Nad olid mitu suve koos veetnud , vatti saanud , nii et mõlemad tihtipeale higist märjad olid , vananev hobune ja mehistuv poiss . 
373	NA	 Kuidas kõik muutub ! 
373	NA	 Une ja ärkveloleku piiril libisesid ta silmist mööda need aastad , kui ta veel noor oli . 
373	NA	 Ta väljus majast ja seisis silmitsi reaalasusega . 
373	NA	 Puud olid vanemaks saanud , katuse õled asendunud eterniidiga ja karjateed polnud enam . 
373	NA	 Seal , kus see oli tagaväljade vahelt kuivendatud koplisse kulgenud ja sealt metsadesse , laius nüüd ilmetu söötis väli . 
373	NA	 Kopli olid maaparandajad uute kraavidega sootuks muutnud ja metsad olid teiseks saanud . 
373	NA	 Mustendava kuusiku asemel seisis helehaljas kõrge kasemets . 
373	NA	 Seal polnud enam kunagisi teid eega krundi piire tähistavaid kraave . 
374	NA	 Mees võttis koti ja asus poeteele . 
374	NA	 Naabertalude mälestus kummitas veel . 
374	NA	 Tihedaks kasvanud patsikus võis siiski mõnda upakil palgikorda aimata , keldrimäge tähistasid metsikud nõgesed . 
374	NA	 Ta oli arvanud , et on sellele paigale võõraks jäänud , kuid selgus hoopis , et maakoht on temale võõraks muutunud . 
374	NA	 Avara kahvatusinise sügistaeva all hakkas sellest kurb . 
374	NA	 Näis , et kurb on ka külal . 
374	NA	 Oti-Mihkli elumaja tühjad aknaaugud olid nagu leinalise silmad . 
374	NA	 Enn Sinivald lisas sammu , et neist kiiremini mööduda . 
375	NA	 Ees ilmus karjamaalepiku tagant Angervaksa . 
375	NA	 Tee viis otse õuele , kus Rantu ketis end pooma ja metsikust vaimustusest läkastades haukuma hakkas . 
375	NA	 Enn ei unustanud teda loomulikult silitamata , püsti enda najal vinguvat koera patsutamata . 
375	NA	 Mis sest , et Kase-Lepa Enn siin taluasemel sootuks uusasukas oli , et siin polnud peale lauda maakivist vundamendi ja keldri mitte midagi vanast Angervaksast alles , selle talu koerad olid Enn Sinivaldi alati rõõmust kiunudes vastu võtnud , just niisama nagu teistel olid nähvitsad Vanajuhani inimeste peale alailma salaviha pidanud , ka siis juba , kui seal veel Roobe-Vanda kohta pidasid , sugulased ja üleaedsed . 
375	NA	 Hilisemast ajast ei maksa rääkidagi . 
376	NA	 Enn ise tuli uksele . 
376	NA	 Suur mees , ilus mees heleda lokkis peaga , klaari jumega , kuigi see mehine ilu juba närbumise märke näitas . 
376	NA	 Tegelikult polnud ta veel neljakümnenegi ... 
377	NA	 Enn Sinivald oli seda suurekasvulist ja kena noort meest alati teatava uudishimuga vaadanud . 
377	NA	 Ajal , kui poisslastele pandi nimeks Marko või Marek või Sven , oli Kase-Lepa peres Ennule nimekaim sündinud ja ta teadis , uskus teadvat , miks . 
378	NA	 Vahur oli küll blond , aga ta polnud ei lokkis ega ka suur . 
378	NA	 Teda hüüti pelmeeniks - just selline natuke ligunenud ja vormitu see viinanina oli . 
378	NA	 Tal oli sirge seljaga , natuke kuklasse heidetud peaga tumedasilmne naine Salme . 
378	NA	 Enn Sinivald teadis , kuidas need tumedad silmad sügaval põhjas põleda võisid . 
378	NA	 Loomulikult ei märganud ta seda . 
378	NA	 Siin külas olid sellised asjad küll täiesti võimatud , vähemalt Sinivaldide poolt . 
378	NA	 Naabri tüdrukud , jaa , aga pereemad ... 
378	NA	 Ja ega ta oleks ka muidu seda tuld märganud . 
378	NA	 Tema oli kaheksateist ja Salme nii kahekümne viie ringis . 
378	NA	 Hellitatud poisina ei läinud ta ealeski selliste seikluste peale välja . 
379	NA	 Mis seal ikka , Salmel sündis Vahuriga järjekordne poeg , kes hakkas kandma Ennu nime . 
379	NA	 Noh ja siis ? 
380	NA	 Mehed vahetasid peotäie naljatusi , siis ajas Kase-Lepa Enn oma mosse-laibale hääled sisse ja nad kiikusid esimese käiguga mööda aukuks ja kitsaks muutunud kunagist maanteed poe poole . 
380	NA	 Nad tundsid vist mõlemad end teineteise seltsis hästi . 
381	NA	 Kahtlemata oli noor Enn oma vanema sõbra välimuses toimunud muudatus märganud , kuid peale kiire , uuriva pilgu ei teinud ta sellest rohkem välja . 
381	NA	 Vanale Ennule meeldis selle mehe mehisus . 
381	NA	 Teadis küll , mis vanamehega lahti , mõistis ka , kuid uskus endist viisi , et kõik saab joonde . 
381	NA	 Uskus nii , et ka tema ise uskuma hakkas . 
381	NA	 Jutuks ei tulnud see neil kunagi . 
382	NA	 Leivad kotis , istusid mehed nüüd poe trepil , kummalgi õllepudel pihus . 
382	NA	 Pääsukesepere treenis poegi lendama . 
382	NA	 Kõik märgid rääkisid kiiresti kaela veerevast sügisest . 
382	NA	 Kaugused muutusid nähtavaks , metsasalud hõrenesid ja soojuse virvendus oli kadunud . 
382	NA	 Viljad põldudel , nii palju kui neid oli , hakkasid juba hallikat jumet juurde võtma . 
382	NA	 Kartulivarred roostetasid ja vajusid longu . 
383	NA	 Hele naerupahvak kostis avaneva poeukse vahelt ja kaks naist möödusid õlut joovatest meetest . 
383	NA	 Enn ei tundnud kumbagi , oli äsja poes mõelnud - näe , mitte nii väga noored , siinsed alalised elanikud ja temal pole aimugi , kes nad on . 
383	NA	 Üks täpilises kittelkleidis , kühmus seljaga ja kaunis kirvenäoline , teine punases lampassidega dressis , ilusa kehahoiuga , meevärvi juustega . 
383	NA	 Tal oli väikese , uhkelt esileküündiva lõua ja mõnusa lotiga nägu , naerused silmad ja hele , rõõmus hääl . 
383	NA	 Naiste tee pidi poe ees lahku minema . 
383	NA	 Blondiin keeras end nii , et sai ühtlasi Ennu ära vaadatud - kiire uudistav ja hindav pilk , mida eriti ei varjatudki . 
383	NA	 Kusagilt sügavalt kerkiv naerurõkatus . 
383	NA	 Ja ta läks , vasakus käes must vormileib ning paremas toiduõlipudel . 
384	NA	 Vana Enn märkas , et noor Enn saatis naist naerukil pilguga . 
384	NA	 Ta ei küsinud , kuigi oleks tahtnud . 
384	NA	 Teine kohmas ise - Heldi ! 
384	NA	 Selles sõnas olid peidus nii imetlus ja austus kui ka mingi häälevärahtus , mis kõlas nagu haletsus . 
384	NA	 Enn Sinivald ei küsinud ka nüüd . 
384	NA	 Tobe oleks olnud küsida . 
384	NA	 See ei olnud tema tekst . 
384	NA	 Ainult et kumma , kas selle , kes siin trepil istus , või tolle , kes kodus läbi kullaka tooniga peegliklaasi vastu vahtis ? 
385	NA	 Nad tõusid , ajasid kangeks jäänud selja sirgu . 
385	NA	 Jahe oli juba betoonil istuda . 
386	NA	 Augustis oli töö teiste maja kallal sootuks soiku jäänud . 
386	NA	 Aeg-ajalt käisid veel kaks meest kopsimas , nüüd polnud enam kumbagi näha . 
386	NA	 Enn ei läinud pojaga kaasa , et seal poolikut ümberehitust üle vaadata . 
386	NA	 Isa ja poja vahel valitses sõnatu kokkulepe - Mehis teadis , et isale see , mida tema majaga teeb , ei meeldi , nii ta siis ei oodanudki selles asjas mingit toetust . 
386	NA	 Ka Enn oli võtnud lihtsalt ignoreeriva hoiaku . 
386	NA	 Tema plaane see ei seganud , õieti - tal polnudki plaane . 
386	NA	 Ta lihtsalt ei pooldanud raha matmist toretsemisse . 
387	NA	 Äraoodanud poja naasmise , ei hakanud ta kuulama , mida Mehis asjast arvab , vaid tegi muud juttu . 
387	NA	 Poiss niheles , kuni päris - mida tahtis siit Veierti Ivika ? 
388	NA	 Enn arvas , et Mehis oleks seda naiselt ise küsima pidanud . 
388	NA	 Temale naine ei öelnud , mida ta just tahab . 
389	NA	 On ta peast segi läinud või ? 
390	NA	 Enn küsis vastu - on Mehis näinud mõnda naist , kelle tahtmisi ta on ära arvata osanud ? 
390	NA	 Kas ta usub , et teab , mida tahab tema sekretär ? 
391	NA	 Mehis ei olnud oodanud , et isa ise selle teema üles võtab , aga see jutujätk meeldis talle . 
392	NA	 Noh , arvan üldjoontes ... venitas poiss . 
393	NA	 Mina küll nii kindel ei oleks , - muigas isa . 
394	NA	 Ja Mehise liigset jutuisu jahutades tsiteeris ta Sokratest . 
394	NA	 Kui naisevõtt jutuks tuleb - tee , kuidas tahad , nagunii kahetsed . 
395	NA	 Pangadirektor eelistas kõik segased küsimused selgeks arutada - kas see tähendab , et isa arvab teda Heles pettuvat ? 
395	NA	 Kas tema meelest pole tegu armsa tüdrukuga ? 
395	NA	 Ja pealegi arukaga ! 
396	NA	 Enn sulgus endasse . 
396	NA	 Mis mõtet oleks rääkida ! 
396	NA	 Ja polegi midagi rääkida . 
396	NA	 Ta oli seda naisolevust ainult väga põgusalt näinud . 
396	NA	 See , mida ta arvab , ei ole argumenteeritav . 
396	NA	 Ta lihtsalt tunneb kuidagi , kellega on tegemist . 
396	NA	 Erakordne tüdruk , kahtlemata , juba välimuselt , aga ka küünla poolest . 
396	NA	 Sest kuidas see tema meelest ongi - me kõnnime igaüks oma küünlaga ürgpimedas koopas . 
396	NA	 Ühel on see tuli õige tilluke , valgustab vaid sammu jagu ümberringi . 
396	NA	 Teise valgusest piisab päris kaugele nägemiseks . 
396	NA	 Ainult et me ei tea , kui suur on see koobas - kolmsada meetrit pikk ja sada viiskümmend kõrge nagu suurim , milles Enn kunagi viibinud oli , või lõputu , lootusetult teadmisega haaramatu ? 
396	NA	 Tema eelistab neid , kellel heledam valgus oma käest võtta , kuid see on vaid tema eelistus . 
396	NA	 Hästi , Helel näib seda valgust olevat , aga mis siis ? 
397	NA	 Ta pani alles mõne aja pärast tähele , et Mehis talle mitu küsimust oli esitanud ja vaikis nüüd , aru saanud , et need isani ei jõua . 
398	NA	 Eks ta olene , mida sa soovid ja kui palju oled nõus maksma - nagu ikka , kohmas ta . 
398	NA	 Ta ei tahtnud tõepoolest sellel teemal rääkida . 
398	NA	 Lisas vaid , et enamasti leiavad sellised probleemid ise loomuliku lahenduse , ei maksa kiirustada ega teha ennatlikke samme . 
399	NA	 Kui poiss läinud oli , istus Enn Sinivald käsipõsakil köögilaua taga edasi ja mõlgutas sihitult . 
399	NA	 Kunagi oli ta püüdnud neid asju ritta panna . 
399	NA	 Ta oli armastanud väita , et igal lihatükil on siin turuletil oma hind . 
399	NA	 Kui kaks neist kokku panna , on soovitav , et see hind väga erinev ei oleks , sest muidu peab üks end petetuks . 
399	NA	 Esineb ka selgeid kõrvalekaldumisi sellest reeglist - siit algab abieluprostitutsioon , või nagu enamasti öeldakse , mõistuseabielu . 
399	NA	 Tihti on see isegi edukas , kui tulemusi hinnata . 
399	NA	 Aga naljakas on mõelda , et elad koos kellegagi , kes ei pea midagi sinust endast , vaid ainult neist võimalustest , mida sa talle pakud . 
400	NA	 Kõik on muidugi keerukam , sest üks asi on millegi hind ostja , teine müüja meelest . 
400	NA	 On neid , kes hindavad end väga rängalt üle ja nõuavad sinult liiga palju - ja siis olete mõlemad pettunud . 
401	NA	 Igatahes teadis ta nüüd küll nii palju , et mingeisse valemeisse seda valdkonda ei topi . 
401	NA	 Ta ei osanud arvata , mida Helelt tulevikus oodata oleks - on tal kord käes see silmapaistvalt kena ja hästi edasijõudev poiss , vajab ta siis mõnda teist erutavat embust ? 
401	NA	 Pole kahtlust , et ta on ise paljut väärt ja alla ennast mingil juhul ei hinda . 
401	NA	 Või ei hooli ta enam mängust , niipea kui ise tipptasemel enam pole - saab oma põnnid kätte ja taltub selles valdkonnas . 
401	NA	 Siis võib eeldada , et ta auahnus ja võimekus suunduvad mehe tagantküütimisele , sest nii mängutoalik , kui maailm meie ümber ka poleks , hea ratsanik oskab oma ratsust kannuste ja piitsaga uskumatult palju välja võtta , ning tark ratsanik kiidab seejuures hobust , jäädes ise tagasihoidlikuna varju ... 
402	NA	 Kui võimatu on olla elukogenud ! 
402	NA	 Lõpuks peab igaüks ise tormama meeletu linnuna vastu majaka kalki klaasi . 
402	NA	 Kes seda ei tee , kahetseb kõige kibedamalt . 
402	NA	 Kas tema sõnatu skepsis juba iseenesest liiga kõnekas ei olnud ? 
403	NA	 Tegelikult oli Mehis teda ennast sundinud vastust otsima küsimusele , millest ta senini eemale oli põigelnud . 
403	NA	 Mida ikkagi tahab Ivika ? 
404	NA	 Enn Sinivaldi peaagu paaniline kartus Ivika Veierti südamepuistamiste ees oli pärit kümne aasta tagusest minevikust , kui see kõhnuke ja kurejalgne , suurevõitu suu ja pärani silmadega tüdruk oli temast pihiisa teinud . 
404	NA	 Ta oli seda teataval määral loomulikuks pidanud , sest oli uskunud , et selles vanuses on kujuneval isiksusel lahendamist nõudvaid probleeme , millele see arukas neiu oma kodust tõesti vastuseid ei saa . 
405	NA	 Talle kangastus üks poolkeldriruum , mille lihtsatele hööveldatud laudadest riiulitele olid kuhjatud igavesti kirju träni - värvipurke , vahtplastitahvleid , paberirulle , riidekangaid - kõike mõeldavat . 
405	NA	 Ja laudadel vedeles sulgi , skalpelle , pintsleid , transparente , nuge , joonlaudu ... 
405	NA	 Enamasti kees parajasti kohvikann ja laealusest aknast paistis päike . 
405	NA	 Selles maalilises korratuses oli kõige maalilisemaks segaduseks üks salkus pea , skeptiline kinnissuine muie , natuke veniv ja kiuslik ninahääldus ... 
406	NA	 Toaperemees algul nautis , hiljem kartis neid kõnetunde , sest need nii ahvatlevad avameelsused muutusid pisitasa tapvaiks . 
407	NA	 Juba siis oleks tulnud endalt küsida - mida ta tahab ? 
407	NA	 Oli ju täiesti välistatud , et nende vahel võiks mingit lähenemist olla . 
407	NA	 Tüdruk küll lausa toppis teinekord oma kaela ta peo alla . 
407	NA	 Ta janus lihtsaid hellitusi . 
407	NA	 Aga ta näis ka nautivat tutistusi ja pisikesi lakse vastu kukalt , mida ta sai . 
407	NA	 Ja karme , ausaid hinnanguid ta ringilaskmistele . 
408	NA	 Enn Sinivald polnud seni endale nähtavasti öelnud , et Ivika Veiert , see sõprade pere lootus , uhkus ja kirstunael , oli vaimne ekshibitsionist , vähemalt neil aastail . 
408	NA	 Tema ise oli siis mees pisut üle neljakümne ja tüdruku tähelepanust üksjagu ka meelitatud . 
409	NA	 Nagu nüüdki , ütles mees endale ja ohkas . 
409	NA	 Ise tahad poega õpetada ! 
410	NA	 Saunaga kippus kiireks . 
410	NA	 Pruss-sõrestik oli püsti ja sarikadki peal . 
410	NA	 Aga käes oli ka juba oktoobri keskpaik ja ilmad vihmased ning tuulised , päevad kahe hämaruse vahel lühikesed . 
410	NA	 Kui Enn tuleval suvel värsket kasevihta tegema minna tahab , siis tuleb praegu hagu anda , püüda enne külmi katus peale ja vähemalt ühekordne laudkate ümber saada - et oleks vihma ja tuule eest varju , et võiks traadi otsa lambi riputada ja selle valgel jätkata . 
410	NA	 Ta aimas , kui aeganõudev on puhtast puidust siseviimistlus , kui seda veel ilusti teha tahad . 
410	NA	 Ja seda ta tahtis . 
411	NA	 Nii ta siis saagis ja naelutas iga valge viivu , andis valu , nii et selles pidevas väsimuses kõik pakitsevad mõtted tuhmusid ja ta tagasi vegetatiivsete tajude tasandile langes . 
411	NA	 Olid nälg , janu ja väsimus , olid uni toit ja kuum kohv ning külm õlu . 
411	NA	 Nii üks kui teine - üks tõstis veidi välja hämarast , muutis meeled selgemaks , teine mähkis kõik sinisesse vinesse , tuimestas , aitas mitte meenutada . 
412	NA	 Neis armutuis enesevaevamise päevades hakkasid teda jälle külastama nägemused , millest ta ei osanud öelda , olid need fantaasiapildid kunagi kuuldud juttude teemadel või talletused kaugetest möödunud aastatest , sajanditegi tagant , mis temani kandunud salajast sidet pidi ta eellastega . 
412	NA	 Või koguni mälestused ta enda eelmistest eludest . 
413	NA	 Ta oli siseviimistluseks muretsenud sanglepalauda . 
413	NA	 Need olid laotud staaplisse rehealuse laudile . 
413	NA	 Ta igatses aega , kui ta hakkab sealt alla tooma , saagima ja seinale panema seda käele nii kodust , pehmena ja soojana tunduvat puud . 
413	NA	 Ja selle taju ootel kangastus talle aina üks pärimustest meelde jäänud üksikasi - ehitas maja lepapalkidest uuesti üles . 
413	NA	 Mitte niivõrd see sõnaderida kui tunnetus , kuidas mees varab lepapuust palkidest taret . 
413	NA	 Nii mõistetamatu , kui see maainimesele tunduski - lepp pole palgipuu , mõne aastakümnega kõduneb ta punaseks ja hapraks , hakkab lagunema , murduma päris tühisest löögistki . 
413	NA	 Miks ehitas mees maja lepapalkidest - kas ei hoolinud selle kestmisest , oli lihtsalt kerge võtta ja tahuda , jõud käis üle ? 
414	NA	 See oli seesama Juha-Reinule ilmunud hulgus , Vene väejooksik . 
414	NA	 Algas sellest , et hilja õhtul üksi reht küttes - pere oli Soojärve rabas peljupaigas - nägi mees üle mäeveeru üht hilist sissi tulemas . 
414	NA	 Kes oli siss , seda pärimus ei täpsustanud . 
414	NA	 Ilmselt iga relvastatud teeline , kas jõugus või üksi . 
414	NA	 Head polnud neist ühestki loota . 
415	NA	 Hirm ajas rehekütja esmalt ahjunurgale ja sealt partele ahe sisse peitu . 
416	NA	 Milline oli rehetuba , kui ahjus miilas tukituli ja suits pimedas palavuses viljalademeis tiirles , kui väljas tuhises tuul ja rabises vihma ? 
416	NA	 Mida nägi see relvastatud inimene , kes sinna sisenes , arvatavasti ust enda taga irvakile jättes , kui ta lävel silmi pingutades seda koldekumast vaevu valgustatud ruumi uuris ? 
416	NA	 Sabisev viljakõrtest lagi , kust aeg-ajalt tõuke ja limukaid muldpõrandale potsatab ja kust sind võivad seirata silmad , milles hirm ja vihkamine on lahutamatult segunenud . 
417	NA	 Väli oma vihma ja külmaga ja siinne soojus oma roiutava suitsuga , tuhas küpseva naeri lõhnaga . 
417	NA	 Miks see teeline tuli , miks ta istus kolde ette , miks ta oma rõivaid harutas , kuni äkki parsil redutanud mees koos viljakahludega talle peale langes . 
417	NA	 Lühike visa võitlus , vaevalt et kummalgi mahti häältki teha , tangidena sulguvad sõrmed ümber kähiseva kõri , krambitõmblustes keha - ja tulija jäi rehetoa savipõrandale liikumatult lamama - naine oli . 
417	NA	 Seda oli see varitseja enne kallale viskumist juba koldevalguses märganud . 
418	NA	 Arvatavasti gospodi pomilui pomisedes tiris mees surnukeha üle läve , vinnas seina külge seotud hobusele , päästis ratsutid ja andis loomale malakat . 
418	NA	 Nagu ta naise siia oli toonud , nii viis loom tolle ka siit minema , vihmasesse pimedusse , kuhu ? 
419	NA	 Miks oli vaja see teeline nii halastamatult tappa , miks oli vaja tappa see imelik , üksinda teed käiv relvastatud naine , kes ta oli , kuhu kadus hobune koos oma jubeda koormaga ... 
419	NA	 Mitte midagi ei tea pärimus sellest rohkem rääkida . 
420	NA	 Samast mehest veel teinegi lugu . 
420	NA	 Aeg oli selline , et siinsamas , Härjamäeks kutsutud kruusakünkal , mille teedevalitsuse sahad tänaseks peaaegu olematuks on kulutanud , seisis neil aastail lipumast . 
420	NA	 Ratsamees pidi seal valvet pidama . 
420	NA	 Ilmus siit- või sealtpoolt teele sissisalku , tõmmati kalts vardasse ja igamees kargas loomale turjale ning kihutas võsa poole . 
420	NA	 Viljagi olevat hobuse seljast külvatud , räägiti . 
421	NA	 Miks jäi see Juha-Reinu mees põgenemisega hiljaks , ei tea , kinni ta igatahes rabati ja kasakas pannud ta enda ette hobuse selga istuma , hoidnud särgiturjast , ning salk hakanud teda Venemaale viima . 
421	NA	 Padaorus , oma kuuskümmend versta siit , karanud mees hobuse turjalt lepikusse , särgiselga kasaka küüntesse jättes , põgenes järske võsastunud nõlvu mööda , kus ratsa jälitamine võimatu . 
421	NA	 Millalgi ilmus ta tagasi koduseks saanud paikadesse . 
421	NA	 . Talu olnud maha põletatud . 
421	NA	 Ehitaski siis lepapalkidest uue tare ja jäi siia elupäevade lõpuni ... 
422	NA	 Sünged on need legendid , sünged ja arusaamatud . 
422	NA	 Kui teelise tapmise veel hirmu arvele panna annab , siis ei ole hoopiski mõistetav , miks tahtis sõjasalk mehe Venemaale viia . 
422	NA	 Üks külamees tee veerde maha lüüa polnud ei Põhjasõja ega järgnevategi sõdade aegu läbivoorivatele vägedele isegi jutuväärne asi . 
422	NA	 Miks pidi kasakas omaenda hobust koormama mingi , olgu või pealegi väejooksikuga , tirima teda raske päevateekonna kaugusele , kust see kargu pääses . 
423	NA	 On üks romantiline seletus - kui see mees polnud äkki päris lihtne sõjateomees , vaid keegi väheke suurem , kes mõne isevalitsusliku võimu tugisamba viha alla oli sattunud . 
423	NA	 Ehk sellepärast ka väejooks ja pakkupugemine . 
423	NA	 Ja kui päris lüüriliseks minna - kas polnud hilisõhtune teeline äkki ta oma naine või vähemalt temale lubatud naabrimõisa peretütar , kes meest tagasi meelitama saadetud . 
423	NA	 Et siis raudu ja kivide ning riivi taha heita , kuni sinna timukas järele lastakse ? 
424	NA	 Üks teadmine väidab vastu - jooksu läinud bojaaripoeg ei oleks taluperre läinud , pigem juba end Rootsi teenistusse pakkunud - ainult kui seal äkki veel karmim karistus ootamas polnud ? 
424	NA	 Äkki millegi sellise eest , mida mitu aega hiljem sõjakuriteoks nimetama hakatakse , mõni saadiku ülespoomine või vangilangenud pealiku veristamine , mida andeks ei anta ? 
425	NA	 Nii kauges minevikus on inimesel tuhandeid esivanemaid ja Enn Sinivald ei teadnud , kas seda hulgust ja röövlit tema omade hulka üldse arvata saigi , kuigi suguvõsa legendid need olid . 
425	NA	 Hirm , vägivald ja inimjaht olid aina neisse paikadesse kuulunud , tema aeg polnud selles mõttes mingi erand . 
425	NA	 Vaenud löövad välja , niipea kui olukord võimaldab , teadis Enn Sinivald , teadis omaenda kogemustest . 
426	NA	 Sügavpunane õhtupäike kaldu läbi tolmunud vaguniakna , möödalibisevad lumised väljad , tumedad metsad - jaanuarikuine Eestimaa . 
426	NA	 Ta vaatas aknast välja , tundis , et silmadel on nii kergem , sest vastasistuva mehe näkku vaadata oli lausa talumatult raske . 
426	NA	 Ta püüdis ka kuulata rataste toksimist ja ülejärgmises pingivahes turakat taguvate reisikaaslaste laiu hõikeid , aga see ei päästnud . 
426	NA	 Kuidas ta ka ennast välja lülitada ei püüdnud - natuke nämmutav ja kile hääl tungis talumatult läbi Ennu kaitse . 
426	NA	 Kui suured sõbrad nad olid olnud - Valter Sinivald ja Pannküla Sass ! 
427	NA	 Mina mängisin lõõtsa ja sinu papa lõi kitarret ... 
428	NA	 Enn kuulis end lausuvat - seda ma tean , et isa vabadusristi kavaleride orkestris kornetit mängis ... 
429	NA	 Ei , seda ma ei tea , meie olime ikka kõige suuremad semud . 
430	NA	 Ennu kiusas üks kujutlus - ta võtab pakiriiulilt oma suusad , varsti peab ta seda nagunii tegema . 
430	NA	 Ta lahutab sealt ühe kepi ja lööb selle jäänaela Aleksander Pannküla pea sisse , täpselt prillisanga kõrvale , kuni kepi toru oimuluule toetuma jääb . 
430	NA	 See kujutlus tekitas temas kuuma kihelust ja painas nagu palavik . 
431	NA	 Kui purjus saab olla inimene , kes ei tuigu , ei lälla , on vaid natuke jutukaks muutunud ... ja sentimentaalseks . 
431	NA	 Talle näib tõemeeli pisar silma kippuvat , kui ta nooruspäevi meenutab . 
432	NA	 Ja Ennu ema olevat ta nii palju kordi peol tantsima kutsunud ... 
433	NA	 1960. aasta ei olnud veel see aeg , kus sa niisugusele tõprale võisid lihtsalt vastu vahtimist virutada . 
433	NA	 Ega ei virutanud ikka küll , kui ei tahtnud kusagil kangesti külmas kohas maanduda , valgele riidele pesutindiga kirjutatud number vatijopet ilustamas . 
433	NA	 Võib-olla polekski maandunud , aga keegi ei teadnud seda veel . 
433	NA	 Sula polnud veel silmaga märgatav . 
434	NA	 Sellest hoolimata - maha lüüa , ja tulgu siis , mis tuleb ! 
435	NA	 Jooksid juba pöörangud ja semaforid . 
435	NA	 Rong viskles riströöpail ja vähendas kolinal kiirust . 
435	NA	 Pidurid krigisesid , lumised väljad akende taga asendusid väikelinna katustega . 
435	NA	 Need tahmased , argised katused , väikesed õhtutuledes aknad , see igav igapäevasus ... ja kirgas vihkamine ning tasumisiha , pimestav soov tappa . 
436	NA	 Ta põlved värisesid väsimusest , kui ta lõppjaamas perrooni tallatud lumele hüppas ja minema kiirustas . 
436	NA	 Ta jälgis silmanurgast , nägi naabrimeest ülesõidu poole , see tähendab joonelt koju suundumas , ja keeras otsustavalt jaamahoonesse , sisenes einelauda , vahtis üle leti pudelite rivi ja kommipaberitest kirendavaid riiuleid , kõik silme ees imelikult virvendamas . 
437	NA	 Tuttav ettekandja saatis naeratuse , viipas oma lauda . 
437	NA	 Enn läks , hingas sügavalt läbi nina , ajas selja sirgu . 
437	NA	 Võbin kehas taltus pisut . 
437	NA	 Ei , midagi pole lahti , vastas ta tüdruku pärimise peale . 
437	NA	 Las mõtleb , et läks väljas vene poistega riidu ja otsib nüüd puhvetist varju ! 
437	NA	 Või mõelgu , mida just ise tahab ! 
438	NA	 Ta venitas pool tundi , enne kui oma suusad ja pesupambu võttis ning kargesse õhtusse suundus . 
439	NA	 Linna serval leidis ta kohe suusaraja otsa ja pani lauad alla , heitis seljakoti turjale ning andis minna . 
439	NA	 Hea , hästi sissesõidetud , jääle tallatud rada ja tema uued võistlussuusad . 
439	NA	 Liikumine kiskus kaasa . 
439	NA	 Kolmanda kursuse talveks oli ta juba ammu suusatamise kasuks otsustanud . 
439	NA	 Jalgratas läks küll paremini , aga suved veetis ta ju alati maal , ei saanud võistelda . 
439	NA	 Suusatamiseks oli ta liiga pikk ja õlakas . 
439	NA	 Mägistel radadel andis see kleenukestele kassihingega meestele eelise , nemad olid alati enne üleval ja kiiruse peale saanud , kui Enn end sinna vinnas , olgu pealegi , et ta laskumistel suurema hooga alla tuli . 
440	NA	 Just nagu praegu - vallseljaku nõlva hämarast kuuskedealusest lendas ta viimase õhtupäikese valgustatud avarale väljale , liugles vabalt , seistes pingetult suuskadel , kuni ootamatu astang teda taha kallutas . 
440	NA	 Ta tõstis käed keppidega ette , nägi piki alumiiniumist toru nagu püssirauda vaadet libisemas üle silmapiiril mustendava metsa . 
440	NA	 Kepp laskus ja äkki silmas ta keset väljade siniroosat avarust üht ettepoole hoidvat mehekogu , kes nagu jälgi ajav hagijas , nina longus , teevallide vahel läks . 
440	NA	 Ainult pea ja ülakeha Ennule nähtaval . 
441	NA	 Oleks ometi sihik , sähvas pähe . 
441	NA	 Sada meetrit teeni . 
441	NA	 Siit juba naljalt mööda ei lase . 
441	NA	 Poiss tundis kuuma pingelainet keha läbimas . 
441	NA	 See oli vaid üks lühike hetk , kuni ta käed paaristõuke tegid ja ta kaks pikka sammu võttis . 
441	NA	 Jälle paaristõuge . 
441	NA	 Hingetuna ja higisena keeras ta metsikult sõidult koduõue ... 
442	NA	 See ei olnud juhus , et ta laskesuusatamist harrastama läks . 
442	NA	 Jah , muidugi see sobis talle , tema kasvule ja kindlale käele . 
442	NA	 Kohe esimese korraga oli ta järgunormi täis lasknud . 
443	NA	 Iga kuul , mille ta hiljem suusasõidust hingetuna märklaua poole läkitas , oli alati kihutatud ühte vimmas mehekogusse keset lumiseid õhtupäikeses välju . 
443	NA	 Tollal lasti veel täiskaliibrisest armeepüssist ja pikalt distantsilt . 
444	NA	 Kapist soojemat selga otsides leidis ta nahast autojuhijopi . 
444	NA	 Mitte mingi moeka nahktagi , vaid vana ja ausa ihukatte , mis nii täpselt tema keha järgi oli , et see pidi küll olemagi ta enda garderoobist . 
444	NA	 Ta ajas käed tasku . 
444	NA	 Vasakus oli kortsunud ja veidi haisev taskurätt ning mingi hatule kulunud kviitung , paremas aga võtmed . 
444	NA	 Üks suur ja kobakas isevärki muukidega toruvõti ja teine väike kandilise plastmasspeaga ese , mis iga rooli hoidnud mehe hinges midagi kergitab . 
444	NA	 Enn pistis parema käe vaasakusse põuetaskusse ja tiris esile nahkkaaned . 
444	NA	 Nende vahel lubadekaart , tehniline pass ja kõik muu sinna juurde kuuluv . 
445	NA	 Mida ta tegi ? 
445	NA	 Esmalt viskas ta jope toolileenile ja heitis voodisse , sest tal hakkas äkki pea pööritama ja palav tusk tuli peale . 
445	NA	 Ta vedeles veidi , läks siis kööki ja korjas mõned tühjad pudelid eest , kuni sai kapi põhjast kätte pooliku viskipudeli . 
445	NA	 Mõõdetud liigutustega , tasakaalukalt kallas ta klaasi kolmandiku jagu kollakat vedelikku , sinna juurde tagus ta külmkapi jäärestist kilisevaid kuubikuid ja valas Värska vett lisaks . 
445	NA	 Tal oli alles veel tassitäis kohvi . 
445	NA	 Mees istus laua taha kindla teadmisega , et vajab korralikku lõõgastushetke . 
446	NA	 Sel õhtul ta ei vaevanud end söögiteoga . 
446	NA	 Kui päike oli loojas , istus ta koldetule paistel ja ümises mingit vana viisi , mille sõnu ta ei mäletanud . 
446	NA	 Ta hinges oli kõik segi ja pikkamisi süvenev joove mähkis need killud talutavaks uduseks eimiskiks . 
446	NA	 Siis oli ta pudel tühi , ta kallutas seda kaua klaasi kohal , kuni sai veel korra huuled märjaks teha , ja see oli ka kõik . 
447	NA	 Tuld üles võtmata kobis ta teki alla , tõmbas end kerra ja vajus olematusse . 
448	NA	 Päike kumas ja viras läbi pärnavõrade . 
448	NA	 Pargiteedel mängles roheline valgus . 
448	NA	 Tüdruk ruttas ees ja poiss , püüdes hetketi üleolekut ja ükskõiksust näidata , püsis kannul . 
448	NA	 Vana , veidi pehastunud laudadest kaarsild viis üle rohekast vetikasaastast vahutava tiigivee . 
448	NA	 Selgus , et ka selles hooldatud pargis on oma metsistunud , romantiline oaas . 
448	NA	 Tihedast võsast viis läbi rada , mis juhatas purdele . 
448	NA	 Sealt , üle palavusest lehkava seisuvee , sattusid noored võimsate hõbepajude alla saarele ning rada mööda edasi liikudes teise tiigisopi juurde . 
448	NA	 Pruune salkuskarvalisi roti moodi elukaid sibas kaldaporis ja vees . 
448	NA	 Neid oli täiesti loendamatu hulk . 
449	NA	 Tüdruk pani Ennule käe õlale . 
449	NA	 Näed , see suur on mister Brown . 
450	NA	 Sina teed neil vahet ? - imestas poiss . 
450	NA	 Ta tahtis iga hinna eest juttu alal hoida . 
450	NA	 Kitsas ja kuum käsi , mille higiniiskust ta läbi särgi tajus , oli nii hea ta päikesest tulitaval nahal . 
451	NA	 Piiga muigas suletud suuga ja osutas näriliste kolooniale , nagu oleks see tema eravaldus . 
452	NA	 Mis oleks , kui püüaks tüdrukut suudelda , mõtles Enn äkki . 
452	NA	 Temagi käed läksid sellest mõttest higiseks ja hakkasid tulitama . 
452	NA	 Sumisev , lõhnav , virvendav suvepalavus sulges ta mõistuses mingi luugi , hetkeks kadus teda alaliselt jälitav enesekontroll . 
453	NA	 Keegi kolistas , tümmis nagu vastu mingit ust , nii et kõik kõmises ja poiss , kes oli just oma esimest suudlust üritamas , lõi silmad lahti ning leidis end mitte palavast suvepäikesest , vaid kusagilt umbpimedast paigast , mis teatava mõistusepingutuse tulemusel ta oma voodiks osutus . 
453	NA	 Välisuksele taoti ja Muri larises haukuda . 
453	NA	 Ikka veel viieteistkümnene aastane , tundis Enn Sinivald , kuidas veri ta oimudes äkki vasardama hakkas . 
453	NA	 Süda lõi nii , et rinnakorv põrus . 
454	NA	 Siis sai ta hetkega ligi nelikümmend aastat vanemaks , taipas , et öine uksele põrutaja ilmselt ei kanna mundrit , tal pole selja taga kolme relvastatud meest - või äkki on ? 
455	NA	 Ajanud end tasa vandudes asemelt , tirinud püksid jalga ja kampsuni selga , koperdas ta läbi pimeda köögi , suu paks ja peas lahkuva joobe järgne väike valu . 
456	NA	 Ta teadis , arukas oleks võtta karabiin ja see laadida . 
456	NA	 Arukas , aga ääretult loll - siin pole Metsik Lääs , ei , siin on üks tunduvalt kriminogeensem paik . 
456	NA	 Ta keeras ukse lukust lahti , enne küsimatagi , kes seal lõhub . 
456	NA	 Kui tal õnnestub ellu jääda , siis eelkõige tänu sellele , et ta ei näita öökülalistele hirmu , mis ta sääred kananahale ajab . 
457	NA	 Seal , kus oleks pidanud olema kahvatu öötaevalaik , oli must pimedus , mis hingas viinaauru ja pomises - kaimas , ole täitsa , ära riidle ! 
458	NA	 Mees oli maani täis , taarus esikust kööki , porine jäljerida järel , kummastki taskust pudelisuu vastu vahtimas , räntsatas toolile ja püüdis laelambi valguses oma silmi seada , et majaperemeest vaadata . 
458	NA	 See näis tal õnnestuvat vaid siis , kui ta ühe silma kinni pani . 
458	NA	 Ta keerutas pead , sai Ennu korralikult sihikule . 
458	NA	 Ära riidle , kaimas , ma olen täna täis nagu lampkast . 
459	NA	 Noor Enn kaebas oma rasket elu - naine ei mõista , muudkui vingub . 
459	NA	 Koer kah haugub , kui ta purjus peaga koju läheb . 
460	NA	 Mõlemast pudelist oli võetud , ühest pool , teisest kolmandik . 
460	NA	 Enn otsis lauale või , leiva ja marineeritud räimed . 
460	NA	 Nad võtsid viina ja sõid , kuni tuli meelehärm ja tüdimus . 
460	NA	 Kase-Lepa Ennu ei joo keegi naljalt laua alla , teadis Enn Sinivald . 
460	NA	 Selline purupurjus võib ta terve ööpäeva püsida ja anda kahele või kolmele joodikule simultaani . 
460	NA	 Jõi ta harva , aga see-eest põhjalikult , enamasti metsikus tuuris paar ööpäeva jutti , kui aga korra magama jäi , oli teiseks hommikuks korras ja kaine , läks nohinal tööle ja murdis mitme mehe eest . 
461	NA	 Seda kõike teades mäletas Enn Sinivald nüüd midagi , mis tal õhtul viskipõhja juures meelde polnud tulnud . 
461	NA	 Ta tõusis lauast ja lahkus , üht sõbra pudeleist kaasa kahmates . 
461	NA	 Ta käis korraks kapinurga taga , kobas põrandalt , kallas midagi pudelisse juurde ja tuli lauda tagasi . 
461	NA	 Järgmisel korral valas ta tema käes olnud pudelist , ei rüübanud ise , kergitas vaid klaasi ja tegi nii kolmel korral järjest . 
461	NA	 Selleks ajaks oli naabrimehe nokk juba sügavalt tiiva all , lõpuks pani too pea lauale ja hakkas mõmisema . 
461	NA	 Peremees sikutas lagedale madratsi , aitas nimekaimu köögipõrandale pikali ja laotas kasuka peale . 
461	NA	 Tal oli endalgi tegemist , et voodisse saada . 
461	NA	 Tuli jäi köögis põlema , see valgus segas ta rahutuid unesid , kuni teisel hommikul metsikus pohmeluses silmadesse lõikus . 
462	NA	 Ajudes täielik kõmisev tühjus , süda üle pika aja rahulik , toimetas ta hommikusi talitusi , praadis kartuleid , keetis kohvi ja togis siis nimekaimu üles . 
463	NA	 Aitäh ! 
463	NA	 Ei kohvi , ammugi mitte süüa ! 
463	NA	 Mees otsis taldrikuservalt kopsakama koni , palus tikku ja kadus sõnatuna uksest . 
463	NA	 Väljas sadas lund . 
463	NA	 Kargus tõi rahu ja kainuse . 
464	NA	 Enn Sinivald teadis ette , mis nüüd järgneb , nagu oleks ta seda eluhetke juba varem läbi elanud . 
464	NA	 Just seepärast ta ei kiirustanudki selle järjega , võttis hoopis ette suurema kraamimise , pesi joomalaua nõud ja laua enesegi , võrdles poolikuid pudeleid , leidis , et on ühele niipalju juurde kallanud , et seal polegi enam päriselt viin , vaid pigem lahja piiritus . 
464	NA	 Ta märgistas selle etiketi järgnevate elujuhtumite tarvis ja pani kõik pudelid korralikult hoidu . 
465	NA	 See , mis nüüd järgneb , on sulaselge sohitegemine , aimas mees , kuid jätkas endises joones . 
465	NA	 Saun oli enne suuri sadusid vaja katuse alla viia . 
465	NA	 Selleks vajas ta nädala jagu päevi . 
465	NA	 Niipalju tal siis veel aega oligi ... 
466	 III 	 III 
467	NA	 Direktor ei teadnud seni , kui kaua kumab pimeduses väljalülitatud arvutiekraan . 
467	NA	 Viimased kirjed andmepangast püsisid sellel nagu halb mälestus . 
467	NA	 Süda valutas . 
467	NA	 Hing aimas halba . 
468	NA	 Akende taga oli sügisõhtune linnataevas oma hallika kumaga . 
468	NA	 Kusagil pöörles liikluskarusell . 
468	NA	 Selle ebamäärane rüma ei lakanud hetkekski . 
469	NA	 Mehis Sinivald sirutas pikkamisi käe ja süütas laualambi . 
469	NA	 Valges andis ärevus kiiresti järele . 
469	NA	 Midagi hullu polnud ju juhtunud . 
469	NA	 Tema pank oli pigem edukamate hulgas , ja investeeringutes , seega tema otseses alluvuses polnud tehtud jämedaid vigu , mis katastroofiga ohustaksid . 
469	NA	 Üksnes mingi aim , mingi stiilimuutus oli koondandmeid silmitsenud direktorile silma puutunud . 
469	NA	 Mäng oli hakanud käima suurtele panustele , see polnud riskimine hasardist , vaid pigem rutiinist . 
469	NA	 Miljon ei olnud enam see piir , kustmaalt ettevaatlikuks muutuda , vaid pigem neli kuni kümme miljonit . 
469	NA	 Mitu päris suurt asja oli rajatud pisut kahtlasele alusele . 
469	NA	 Kui neist rohkem kui üks korraga ebaõnnestub , tõotab see pangale , eelkõige aga alla kolmekümnesele investatsiooniala direktorile raskeid aegu . 
470	NA	 Liiga palju lahtisi otsi oli korraga õhkus .. Seda mitte niivõrd kutsetöös kui tema praeguses elus üldse . 
471	NA	 Ta oli Helel minna lasknud , jäänud üksi oma tööruumidesse , et vahekokkuvõtet teha . 
471	NA	 Ta tundis aina , kuidas tüdruk teda mõjutab . 
471	NA	 Eriti takistas ta Mehisel muretsevaks muutuda . 
471	NA	 Ta oli ise riskialdis ja hasartne , temal käis kõik ikka kogu panga peale . 
471	NA	 Ja sellisena tahtis ta näha ka oma direktorit . 
472	NA	 Uuesti tabas Mehis Sinivaldi valusööst - natuke ületoidetud , peaaegu kiilaks pöetud ja paraja päti kombel habemetüükasse kasvanud tumedasilmne Juhan Argos - Juhan Jaani poeg Argos , nagu Hele teda tögavalt nimetas - see pesuehtne aferist , kes nautis võlguelamist ja riski , kes traavis Kanaari saarte ja Palma de Mallorca vahet , sügavas sügises päevitunud ja joviaalne , kes sõitis Porschega ja magatas pealinna peenemaid modelle ... 
473	NA	 See polnud muidugi kunagi tõsiselt mõeldud , aga aina torkis Hele Mehist selle rasvunud suliga . 
473	NA	 Tõtt-öelda teadis tüdruk tollest tõprast rohkem , kui ta teadma oleks pidanud . 
474	NA	 Vähe oli isa poega kunagi otsesõnu õpetanud . 
474	NA	 Aga üks kõige sõnaselgem õpetus oli Mehisel hästi meeles - ära kunagi sega naisi tööasjadesse ! 
475	NA	 Mees korjas oma pikad koivad töölaua alt kokku ja tõusis . 
475	NA	 Ta oli alles mängude eas . 
475	NA	 Ja ta teadis - tema töö keelas mängud väga karmilt ära . 
475	NA	 Tulesid kustutades , valvesignaale töösse lülitades lahkus direktor tühjaks jäänud tööruumidest , laskus kunstmarmorist trepiastmeid pidi esimesele korrusele . 
475	NA	 Suures operatsioonisaalis põlesid vaid valvetuled ja eespool turvaväravaid , õhtuse kassa juures heledamad lambid . 
475	NA	 Noogutades tema lähenemisel püsti tõusnud turvameestele väljus noor direktor rõskele tänavale . 
475	NA	 Tema kahetoaline korter tõotas vaid ängi ja üksindust . 
475	NA	 Pool aastat oli tal kestnud lähedus Helega , aga leppisid senini vaid üksikute õhtutega kusagil klubis või kõrtsis ja sellele järgnenud ööga enamasti tüdruku pool . 
475	NA	 Hele säilitas iseseisvuse . 
476	NA	 See mäest laskuv ja väheke vingerdav tänav , need vanad majad , see uue pangamaja kilgendav peegelklaasist sein Kahtlemata oli ta siin varemgi viibinud . 
476	NA	 Ta tundis seda linna , polnud seda aga kunagi sellisena näinud . 
476	NA	 Iga repetav värvilaik krohviseinal , iga mädanenud räästaslaud , iga mõrane aken ... 
476	NA	 Meest haaras aina sügavam hämming , mis hakkas kahtlaselt paanikat meenutama . 
476	NA	 Tuleb ikka tõesti selle maja järel tänavanurk , kus suured kauplusevitriinid ? 
476	NA	 Ja siit edasi minnes avar haljasala ning selle taga terrasiitkrohviga majaga ? 
477	NA	 Kõik pidas paika . 
477	NA	 Nagu siis , kui sattud tagasi lapsepõlve mängumaale või kohtad paksuks ja lohakaks muutunud naist , kellesse noorelt armunud olid , ja sulle see äkki äärmise selgusega meenub . 
477	NA	 See soojus , lõhn , suudluse erutus , mis hinge nöörib ... 
478	NA	 Ei , neid aina vastu sattuvaid inimesi , kes kas päranisilmi vahtisid või jahmunult teretasid , Enn Sinivald küll näha ei tahtnud ! 
478	NA	 Tal polnud enamasti aimugi , kellega ta peaks kätlema , vastama lollakatele küsimustele - noh , sind ka näha , kuidas siis sina nüüd ... 
478	NA	 Näed , nii see läheb ! 
479	NA	 Ta tõmbas näo nahkjopi üleskeeratud krae varju , surus lõua vastu rinda ja lisas sammu . 
479	NA	 Ja nagu kinolinal kangastus ta kujutluses pikk mees nahkjopi ning viltsoniga , kes kiirel käigul ja langetatud päi mööda selle linna tänavaid ruttab . 
479	NA	 Oli siin kunagi elanud üks selline kodanik , muidu täiesti talutav tüüp , aga inimpelglik . 
479	NA	 Parasjagu häbematu , vaimukas ja omal kombel säravalt siiras , aga ikka vaid kitsas sõprusringis . 
479	NA	 Kõik , kes sellest väljapoole jäid , nägid vaid klišeed , maski ... 
479	NA	 Ega teda selle eest just eriti ei armastatud . 
480	NA	 Tänavat ületades ei saanud ta pilku vasemale heitmata jätta - kas autot ei tule . 
480	NA	 Ja mingi automaat registreeris temas mõtte - valged aknaraamid , värskelt värvitud , kardin ees ... 
481	NA	 Siit algasid madalad , maasse vajunud , sajandi vanused puumajad , aknad otse vastu kitsaid kõnniteid , upakil plangud , jõuetu agul . 
481	NA	 Siis äkki linna lõpp , ees garaažide read . 
482	NA	 Jalad viisid kohale , võti sobis ja sees oli tõepoolest potisinine Datsun Cherry , väheke roostes ja logisev , aga muidu täitsa ontlik Eesti rahvuslik auto . 
482	NA	 Akulaadija näpitsad klemmidele , viisteist amprit voolu peale , ja mees sulges värava ning kiirustas jälle omaenda varbaid vahtides linna , et maksta mõned vajalikud maksud ja süüa kusagil kerge eine . 
482	NA	 Tagasiteel oli ta ootuspalavikus nagu poisike . 
482	NA	 Mootor võttis hetke pealt hääle sisse . 
482	NA	 Mõned vajalikud tööriistad ja akulaadija istmete vahele , talvekummide komplekt tagaluugist autopärasse , uks kolakaga enda järel kinni , gaasi - ja ta veeres tõepoolest laia taeva alla , kus tuul pilvi ajas ! 
483	NA	 Ukse lukustamisel tõusis mehele valus klimp kurku , aga ta neelas selle vapralt alla ja juba ta sõitiski läbi nendesamade tänavate , ettevaatlikult ja pikkamööda , kuni linnaserval äkki kõvasti kiirendas , auto teadlikult libisema ajas ja selle uuesti õigeks keeras - ta valitses masinat ja teadis ette kõiki ohtusid , mis teda varitsesid , kui ta viimasel piiril kurvi võttes tuttavale maanteele keeras . 
484	NA	 Enn Sinivaldile polnud vaja öelda , et see , mida ta teeb , on vastutustundetu . 
484	NA	 Inimene , kes mitte midagi ei mäleta , kes liigub kuude kaupa mingite nägemuste ja varjude teatris nagu mõnes Bunueli filmis , ei tohiks kipaka Jaapani autoga kihutada mööda talviselt libedaid maanteid ... 
485	NA	 Erepunane katus hakkas kaugelt eemalt esimesena silma - punane valgel , tema äsja lõpetatud saunakatus , saavutus , mis Enn Sinivaldi tiivustas . 
485	NA	 Ta oli seda suutnud , oli otsast otsani üksipäini viinud katuse alla terve uue hoone , tema , kes kahtles kõiges ja eelkõige enda mõistuses . 
485	NA	 Aegsasti hakkas ta kiirust maha meelitama , sest tundis , kui klaasjaks on novembripäike värskelt kinnisõidetud lumega tee võtnud . 
485	NA	 Oleks sümboolne , kui ta just kodutee nurgas enda esimesel sõidul katuse peale pööraks ! 
486	NA	 Millise rahu toob südamesse punetav õhtutaevas ! 
486	NA	 Taldade all sile ja hele kruusatee . 
486	NA	 Kahel käel soised heinamaad , siis mäepõndak , natuke kuusikut vasemal , paremal kullendav kõrrepõld . 
486	NA	 Koduste väljade vahel kulgev tee püsis tühjana . 
486	NA	 Mees , kes kandis vormirõivaid ja portfelli , astus mõõdukat sammu aina sügavamasse hämarikku vajuvas maastikus . 
486	NA	 Metsaäärses külas haukusid koerad . 
486	NA	 Tasane tuul tõi kusagilt pannkookide lõhna . 
486	NA	 Üksik hobuserakend tuli vastu , kõrges koormas suvivili , mis kabjamütsude saatel tasa kahises . 
486	NA	 Seegi lõhnas tuttavalt ja rahulikult . 
486	NA	 Sonist varjatud nägu keset vilja ei tundunud tuttav , ka mitte hääl , mis ohvitseri tervitusele vastas . 
486	NA	 See polnudki tähtis . 
486	NA	 Siin ei kõndinud inimene teisest kunagi vaikides mööda . 
486	NA	 Nii ka siit mitu aastat eemal olnud mundrikandja . 
487	NA	 See oli noor aga tõsimeelne , heledat verd mehenägu , piklik , kõrge laubaga ja kitsa sirge ninaga . 
487	NA	 Temast õhkus usaldusväärsust ja teatavat idealismi . 
487	NA	 Temasugused osutusid suures sõjas parimaiks sõjameesteks , nagu lähiaastal selgumas oli .. 
488	NA	 Tee pööras sumbküla vahele . 
488	NA	 Tundus , nagu riivaksid lausa küünarnukkidega väravaid ja planke . 
488	NA	 Lõhnas lüpsisoojast piimast , oli kuulda sulgudes ruigavaid sigu , kusagil puristas hobune ja kaapis kabjaga maad . 
489	NA	 Koolimaja jäi teest pisut eemale , kõrge kuuseheki varju . 
489	NA	 Selle aknais oli paar lambituld , kuid välisuks oli juba riivis . 
489	NA	 Ohvitser taganes muruplatsile , otsis kohta , kus taeva peegeldus klaasil ei segaks , nägi läbi õhukesest pesuriidest kardina inimkogu kirjutuslaua taga istumas . 
489	NA	 Ta sirutas pika käe üle lumemarjapõõsaste ja koputas klaasile . 
489	NA	 Inimene tõusis laua taga püsti , ulatudes nii üle kardina nägema , ja hetke pärast avas ta ukse . 
490	NA	 See oli vanem mees kindlasse lahku kammitud juustega , pika lihava nina ja väikse püstvuntsiga suu kohal . 
490	NA	 Igale tänapäevainimesele oleks ta meenutanud seda Hitlerit , keda praegune maailm tunneb dokumentaaalkaadreist ja kellel polnud kuigivõrd pistmist selle reklaam-Hitleriga , keda kujutasid ajalehtede retušitud fotod , plakatid ja postmargid sõjale eelnenud aastail . 
491	NA	 Hitleri moodi mees ulatas noorele ohvitserile sõnatult käe ja viipas ta järgnema . 
491	NA	 Nüüd istusid nad koolijuhataja töötoas , ajasid viisakusjuttu ja neile tõi teetassid noor , mehega võrreldes lausa tütarlapselik abikaasa , kelle pilk ukselt tagasi vaadates naerusena leitnanti tabas . 
492	NA	 Mehed arutasid midagi paberite juures ja koolijuhataja avas kirjutuslaua tumba alumise sahtli ning asetas ametipaberid hoolikalt kausta vahele . 
493	NA	 Avanes elutoa uks ja kaks noort naist tulid juteldes töötuppa - juhataja abikaasa ja keegi tundmatu , kena ovaalse näoga ja kaunis kõrgete ning tihedate kulmukaartega šatään . 
493	NA	 Naised olid juba välisuksel , kui juhataja märkas ja nad tagasi kutsus - ta tahtis nimelt tutvustada , nende kooli kunagine kasvandik , leitnant ... 
494	NA	 See oli kuidagi rahutu ja sügavalt uuriv pilk , mille koolipreili noore ohvitseri näole unustas . 
494	NA	 Kätlus vältas ehk pool sekundit kauem , kui viisakus nõudnuks . 
494	NA	 Siis väljus tüdruk , kadus koolimaja koridori , ja minema hakkas ka leitnant . 
494	NA	 Hiline õhtu oli muutunud soojaks ja sumedaks sügissuve ööks . 
494	NA	 Lõhnas kodu järele . 
494	NA	 Ja kodu see oligi - koolilt Vanajuhanile polnud enam kilomeetritki . 
495	NA	 Laudu seina taguv Enn Sinivald peatus hetkeks , hingas läbi nina sügavalt sisse ja ohkas . 
495	NA	 Iga kord , kui ta oma ümbruse unustas , leidis ta end mingeist mälestuse- või nägemuse pildiridadest , mida ta muigamisi ise videoklippideks nimetama oli hakanud . 
495	NA	 Niisiis nägi ta ära omaenda vanemate esimese kohtumise . 
495	NA	 Ja ükski jõud ei veena teda siitpeale , et see polnud just täpselt nii , et Kaitseliidu ohvitser tuli koolijuhatajale , kes ühtlasi oli mingi kohalik ülemus , ametipabereid tooma , et vana Ellami proua Loori jõudis preili Meedi Välile kiiresti sosistada ja nad suundusid koos töötuppa , seda piltilusat poissi üle vaatama ... 
496	NA	 Nende inimeste poeg vangutas kuuskümmend aastat hiljem pead . 
496	NA	 See huvi viis tolle õpetajapreili viieteistkümne aasta pärast surma koos oma esimese lapsega , teadis see mees ja oskas selle peale vaid pead vangutada . 
497	NA	 Käed hakkasid esmalt kirvendama , siis hullusti valutama , kuni see kõik lõpuks tuimuseks muutus . 
497	NA	 Enn Sinivaldile oli savitöö täiesti võõras . 
497	NA	 Veski raamatut ei saanud ta käsi vahepael pesemata-kuivatamata ka lapata . 
497	NA	 Mõnelegi küsimusele tuli endal vastus leida . 
497	NA	 Aga edasi ta toimetas ja korsten kerkis lae alla , siis pööningul katuseni , kuni lõpus tuli mehel jäisele harjale turnida , et ülemine ots talvetuule ja taeva käes valmis laduda . 
497	NA	 Järgnenud päevadel kiirustas mees ajutise ahju kallal . 
497	NA	 Ruumis oli võimatu jätkata , kuni sooja sisse ei saa . 
498	NA	 Lõpuks ometi tõi ta kuivi laaste ahjusuhu ja murdis kohmetunud sõrmede vahel tikke . 
498	NA	 Väike tulekeel noolis puitu , sirutus , levitas pahvaku suitsu , see ringles koldes , tikkus uksest ruumi , leidis aga siis teise tee ja suundus veendunult korstna poole . 
498	NA	 Sellel pealelõunal ta enam tööd ei teinud , pani aeg-ajalt uusi peeneid halge tulle , küttis uut kollet aeglaselt ja ettevaatlikult kuivaks , hinges see nimetu võlutuse tunne , mis inimolendit alati elusa tule juures valdab . 
498	NA	 Isegi Muri tuli temaga ruumi , kuhu ta seni siseneda peljanud oli , heitis mehe jalgade ette ja vaatas pika pilguga praksuvaid kuuselauaservi , mida peremees koldesse lisas . 
499	NA	 Tuli toob mälestusi . 
499	NA	 Sauna eesruum oli täis auru ja märja savi lõhna , kuid läks pikkamisi soojaks . 
499	NA	 Ajaga võidu jooksnud mees andis endale voli jätkata üht mälestust , mille unenägu talle meelde oli toonud . 
499	NA	 Ta oli jälle viieteistkümnene , oli suvi ja nemad kahekesi seisid pargi võsastunud kaldal ning vaatasid ondatraid . 
499	NA	 Talle oli tulnud imelik kihu proovida seda peene kondiga ja kuidagi isemeelset ning kiusakat tüdrukut suudelda . 
499	NA	 Unenäos ei saanud katsest asja , sest samal hetkel oli nimekaim purjuspäi ta ukse taga lõhkuma hakanud . 
499	NA	 Aga asja ei saanud sellest ka tookord , ilmsi , ligi neljakümne aasta eest , sest hele rebestav müra laotus äkki suvekuminas pargi kohale . 
499	NA	 Sähvatas siniselt ja siis kaikusid pargiteed kajast . 
499	NA	 Heledaid piisku robises neile kaela . 
500	NA	 See oli pisitilluke pilv , umbes nii suur , et pea kohal hoitav supitaldrik oleks selle peaaegu ära varjanud . 
500	NA	 Aga see tõi ootamatu äikese , mitu üksteisele järgnevat välku siiasamasse lähedale ja kiiresti tiheneva jämeda vihma , mis pargiteede kohal pritsmetest loori moodustas . 
501	NA	 Naerust hingetud , tormasid nad mööda teid ja purdeid , kihutasid pärnavõrade all , kust neile esialgu veel kogu vesi kohe kaela ei pääsenud , lendasid üles vana mõisamaja esisest nõlvast ja sisenesid raskest tumedast külguksest hämarasse koridori . 
501	NA	 Just samal ajal keerati vihmaluugid täiesti lahti ja väljas hakkas kohisema ning ladisema . 
501	NA	 Tüdruk vaatas Ennule otsa ja näis tagasihoitud naerust võppuvat , tõsines aga samas , võttis natuke kõrgi , natuke uhkeldava hoiaku , kui nägi poissi võlvlagesid ja maalinguid tummal pilgul imetlemas . 
502	NA	 Enn oli koos isaga poole tunni eest siia sõitnud , keeranud suurelt teelt vanale paplialleele ja poiss oli ilušokis . 
502	NA	 Loomulikult oli ta ennegi näinud mõisaansambleid ja ka hoolitsetud parke , pügatud murusid , lillepeenraid ... 
502	NA	 Siin oli seda aga tavatult palju koos . 
503	NA	 Nad olid parkinud oma porise veoautologu kuhugi raudkivist müüridega lauda juurde , jalutanud esmalt mõisani , mille põllumajanduskooli sildiga uks suviselt lukus seisis , siis läbi allee elumajade poole , näinud eemalt inimesi ühe Volga juures sagimas ja küsinud lähikonnas luusiva jonnaka näoga tüdruku käest direktorit . 
503	NA	 Plika viipas auto suunas . 
503	NA	 Seal oli kaks nooremat inimest , tugev naine ja peene kaelaga , lausa poisikese moodi prillidega mees , ja üks vanem paar , kes valmistus ilmselt autoga ära sõitma - täiesti hallipäised mõlemad , naisel kõrge , lopsakas lokikuhil peas , kulmud ja huuled värvitud , seljas rangelõikeline oliivroheline kostüüm , mees heleda kohvi värvi pükstes ja valges tennisesärgis . 
503	NA	 Tema juuksed olid nooruslikult lühikeseks pöetud ja ta oli tervislikult ning reipalt päevitunud . 
504	NA	 Isa läks juttu tegema , Enn jäi aga tüdrukuga omaette , jäi teda vaatama ja püüdis midagi vaimukat või tarka öelda . 
504	NA	 Ta oli juba kuueteistkümneseks saamas . 
504	NA	 Teoreetiliselt teadis ta küll , kuidas naistega käituda tuleb . 
504	NA	 Aga ta ei saanud sellega kuidagi hakkama . 
504	NA	 Ja sisimas valvas tal väike külm hirm - äkki ta ongi selline , kes hakkama ei saa , kes ei kõlbagi selle nii enesestmõistetva kindluse ja blaseerumusega kirjeldatud mängu tarbeks . 
504	NA	 Millegi poolest pidid ju temasuguste hulgast esile küündima need jämedahäälsed , suitsu tõmbavad ja roppusi pilduvad elumehed .. 
505	NA	 Tüdrukut hüüti - tule , jäta vanaisa ja vanaemaga head aega ! 
506	NA	 Hõh ! tegi piiga ja viipas Ennu . 
506	NA	 Nad eemaldusid ja poiss ei tihanud küsida , on siis see moekalt riietatud mees tõesti tüdruku vanaisa ? 
507	NA	 Ennu maailma vanaisad kandsid lääpatallatud säärikuid , käisid enamasti kodurätsepa õmmeldud maavillastes ülikondades või hoopis hobusehigist haisevais tööriietes , neil olid läbihigistatud nokkmütsid , nad olid halvasti raseeritud , valjuhäälsed , koredad ... 
508	NA	 Nüüd kõndisid nad selle hoopis teistsugusest maailmast pärit näitsikuga siin lossis ja poiss ei suutnud imestust varjata . 
508	NA	 See kõik oli palju suurem , rikkalikum , vägevam , kui ta oleks uskunud . 
508	NA	 Mõneti ületas see isegi vene keisritele kuulunud Kadrioru lossi - ainust , mida Enn natukenegi tundis . 
509	NA	 Nad sisenesid mingisse ruumi ja see oli vähemalt päris tavaline klass - lauad , toolid , õppeplakatid ja tahvel , kaardikepid . 
509	NA	 Enn võttis neist ühe . 
509	NA	 See oli mingist heast , siledast ja tugevast puidust , vist vahtrast , puhtalt töödeldud , peen ja sihvakas . 
509	NA	 Ta tegi sellega vehklejate saluteerimisliigutuse - risti ja kaare . 
509	NA	 Naeru lõkerdades püüdsid nad võistu seletada lüpsimasina nisakannu ehitust , vehkides keppidega ja teineteisest üle rääkides . 
509	NA	 Äkki viskas tüdruk oma kepi peost , keeras selja , läks akna juurde , avas selle . 
509	NA	 Vihmajärgne värskus tungis tolmuselt umbsesse ruumi . 
509	NA	 Enn astus samuti akna juurde , hingas tüdrukule kuklasse . 
509	NA	 Haistis tundmatut lõhna . 
509	NA	 Kanarbikumee värvi , veidi sassis juuksed , kleidikaelus ja nende vahel kaela õlaga ühendav kaarjoon , õrnuke , peaaegu läbipaistev tükk tütarlapse keha . 
510	NA	 Piiga pöördus ja ta näol oli midagi raevust , ta haaras kaardikepist - anna , see on minu oma ! 
511	NA	 Nad nattisid sõnatult , läbi nina hingeldades . 
511	NA	 Enn tundis , et ei tohi midagi öelda , või ta riskib lõhkuda selle kummalise isekuste sõja . 
511	NA	 Kergelt muigav üleolek ei lubanud tal keppi kahe käega endale hoida , ta laskis piigal selle mitut puhku oma peost ära keerata , kuid haaras kohe sellest uuesti kinni . 
512	NA	 Nagu elu kaalul , rebis tüdruk seda enda poole , taganes , kuni koolilauale istus , pani jala vastu teist lauda toeks , siis teisegi , ja aegamisi järeleandev poiss sattus enese tahtmata seisma laual selili lebava , hingeldava , metsistunud silmadega tüdruku jalgade vahele . 
512	NA	 Temas märatses mingi must stiihia , mis nõudis seniste tõkete murdmist . 
512	NA	 Ta nägi kõhetuid reisi kadumas helesiniste siidist aluspükste säärtesse ja nägi nende sääreotste liitumiskohal poolläbipaistvat hallikat niiskuselaiku . 
512	NA	 Veel hoidis ta ühe käega kaardikepist , näol tarbetuks muutunud üleolev muie . 
512	NA	 Ta andis järele veel mõne sentimeetri , vajus ettepoole , oli peale langemas näost lõkendavale tüdrukule , kui kuulis isa ennast siitsamast lähedalt hüüdvat . 
513	NA	 Ta nagu oleks oodanud seda - välist jõudu , mis otsustavalt sekkuks ja päästaks ta olukorrast , milleks ta hingelt ikka veel valmis ei olnud . 
513	NA	 Ja seal see siis oli - majaesisel seisev ärritatud mees . 
514	NA	 Enn taipas - isa näeb küll teda , ei saa aga näha näitsikut , kes lamab selili laual , mis on akna allservast madalam . 
514	NA	 Ja hetk tagasi , siis , kui piiga veel laual istus , ei olnud isa päris kindlasti seal . 
514	NA	 Miks ta siis nii ärritunud on ? 
514	NA	 Nagu päästev valgusekiir juhtis poissi aim , et isa pahameel polegi võib-olla suunatud tema vastu . 
514	NA	 Ta laskis kaardikepi lahti ja nägi raevu tüdruku näol . 
514	NA	 Ta astus sammu tagasi , sinna , kus pidigi olema temasuguse koht , meeter eemal sellest neetud paigast , kus ühe naisinimese jalad kokku kasvavad . 
514	NA	 Plika näitas talle keelt . 
514	NA	 Oli näha - ta sülitaks , ta koguski selleks juba sülge , kuid ei riskinud end selle heliga reeta . 
514	NA	 Nagu segane taganes Enn ukseni , koridori , välja , palavasse ja hullusti lõhnavasse äikesejärgsesse maailma . 
515	NA	 Peast juhm , ronis ta parempoolsest uksest autosse ja isa käivitas , võttis nõksatades paigast , keeras teele . 
515	NA	 Tüki aja pärast pidi Enn talle meenutama vajadust käiku vahetada . 
515	NA	 Isa pidurdas ja kruusa kraapides jäi auto seisma . 
515	NA	 Miks me üldse sedapidi istume ? 
516	NA	 Nad said kahekesi auto juhtimisega päris hästi hakkama . 
516	NA	 Isal olid load ja Enn oskas sõita . 
516	NA	 Päris selgeks ei saanud isa seda tööd kunagi , kuigi tal hiljem tuli aastaid päevast päeva roolis istuda . 
516	NA	 Auto ei olnud hobune . 
516	NA	 Kui mõttesse jäid , võis see nagu juhm kraavi minna ja läbi kraavi põllule ja üle põllu kas või Soojärve välja . 
516	NA	 Aina pidid tal kallal olema , tegema seda , mille veoloom sinu eest ära teeks , kui loll ta ka poleks . 
516	NA	 Hobuseid isa tundis ! 
516	NA	 Ja iga kord , kui ta roolis mõne tobedusega hakkama sai , nagu äsjane pikk sõit käiku vahetamata , ei väsinud ta loomadele kiitust laulmast . 
516	NA	 Seekord aga vandus ta midagi omaette . 
516	NA	 Ja tema julgeb minule sellist asja rääkida ! 
517	NA	 Direktor , mitte see tennisesärgiga vanamees , vaid poisikese moodi prillnina , küsinud kaunis otse - hästi , kolhoos saab tõumullikad ja kool saab raha . 
517	NA	 Aga mida saab tema , kui tehinguga nõustub ? 
517	NA	 Ta pakub - tal on kuueteistkümne aastane tütar . 
517	NA	 Kolhoos vormistab ta suveks tööle . 
517	NA	 Ja kohtlasele farmijuhatajale seletas direktor kannatlikult - loomulikult pole tema tütar nende pärisori . 
517	NA	 Ta lihtsalt vormistatakse tööle ja saab suve läbi palka . 
517	NA	 Ja Enn , kes oli vahepeal juba lootma hakanud , vajus rooli taga sügavale istmepolstrisse . 
518	NA	 Kuradi pätt ! 
518	NA	 Minule , täiesti võõrale inimesele tuleb sellist asja rääkima ! 
518	NA	 Kelle ta mõtleb mu olevat ! 
519	NA	 Tegemist polnud muidugi mitte pätiga , vaid lihtsalt uue inimesega , kelle kasvatamine ju sotsialismi peaeesmärk öeldi olevat . 
519	NA	 Nemad , Sinivadid ei õppinudki seda ära . 
520	NA	 Vana Miilbaum , tsaarivalitsuse ajal sündinud ja Esimesest Maailmasõjast ning sellele järgnenust enda terve nahaga läbi kavaldanud , oli uues iseseisvas riigis kiiresti haljale oksale kerkinud ettevõtlik mees . 
520	NA	 Neljakümnendal , jälle suures Vene impeeriumis , oli ta osanud taas õigele toolile istuda , selle asemel et ennast ära küüditada lasta . 
520	NA	 Sellist ei ähvarda isegi mitte loodusõnnetus . 
521	NA	 Oma pojale oli ta väga palju kasulikke asju jõudnud selgeks õpetada . 
521	NA	 Ülejäänu eest hoolitses juba ta minia . 
521	NA	 Kolmekümne seitsme aastaselt oli prillidega kõrend juba mitu aastat suure kooli ja selle õppe-katsemajandi direktor olnud ja jäi sinna veel õige mitmeks aastaks , enne kui tarvilikuks osutus ametit vahetada . 
521	NA	 Üksvahe oli ta parteiinstruktor , siis tegi mingis põllumajandusinstituudis teaduslikku tööd , teemaks sigade kasvatus , mille kohta Valter Sinivald ütles - ise ei tea , kummast otsast siga sööb . 
521	NA	 Tal oli maja Nõmmel ja suvila Võsul ja alati auto , mille vanus oli alla viie aasta . 
521	NA	 Siis , ootamatult , hakkas ta öösiti karjuma ja ennast luku taha panema , väites , et teda tahetakse tappa . 
521	NA	 Selgus , et ta oli juba aastaid salaja joonud . 
521	NA	 Teda raviti kaua ja kuuldavasti elas ta veel , aga üksnes naise toel , invaliidina , praeguseks ligi seitsmekümne viie aastane . 
522	NA	 Aga selle kõige teadmine tuli Ennu jaoks aastaid hiljem . 
523	NA	 Peast kaunis segi , peatas ta auto kolhoosi kontori juures ja kobis koju , ronis lakka , viskus heintesse ning elas armastust läbi oma kujutelmades . 
524	NA	 Ega ta suud ei pidanud . 
524	NA	 Esimesel võimalusel rääkis Mihklile . 
524	NA	 Naabripoiss , kes viimase aasta jooksul oli võõraks jäänud , kes rääkis mehise häälega ja sülgas peenel moel läbi hambapilu , kuulas Ennu pihtimused ära . 
524	NA	 Nad olid metsalagendikul saadu heinu lahti löönud , kuivatasid neid , riskimata hoovihmade tõttu juurest ära minna . 
524	NA	 Ja Mihkel naeris tasa puksudes . 
524	NA	 Ah ise kohe tõmbas peale ? 
525	NA	 Sõber tahtis kõike täpselt teada , eriti seda , kuidas sinna tee läheb , kus see kool ikka täpselt on . 
526	NA	 Enn oli iga päev mõttes selle tee maha sõitnud . 
526	NA	 Tal oli koolist suveks Harkovi võidusõiduratas välja räägitud . 
526	NA	 Ta lootis end süsgisspartakiaadiks vormi ajada . 
526	NA	 Tema trenniotsad ulatusid kaugemalegi kui see papliallee , aga sisse ei pööranud ta sinna kordagi . 
526	NA	 Ta ei suutnud kujutleda , et kohtab tüdrukut veel kord . 
526	NA	 Mida ta ütleb ? 
526	NA	 Mis ettekäändel ta sinna on sattunud ? 
526	NA	 Ei saa ju öelda , et ... 
527	NA	 Nii ta siis tallas raevuselt pedaale ja tuli laibaks aetuna õhtul hilja koju . 
527	NA	 Küla vahel ta võistluskumme lõhkuda ei riskinud , veeretas ratast käekõrval . 
527	NA	 Ühel sellisel õhtul kuulis ta Mihklit tagant tulemas - tema logiseva voki kriuksat-plõnks , kriuksat-plõnks . 
527	NA	 Linnaülikond - kaherealine valge niiditriibuga sinine - seljas , hele päevasärk ja lipski lõua all , jõudis naabripoiss tema kohale , vaatas talle lähedalt otsa , vistrikuline , laianäoline , ninaalune kuivast habemekraapimisest natuke punetamas ja sellel punetusel higipärlid . 
527	NA	 Ja nagu hajameelsusest veidi hilinedes ilmus sellele näole lai ja laisk pilkeilme - oled ikka loll küll ! 
527	NA	 Ütles ja vajutas pedaali , nii et kumm poriligasel teel tühjalt ringi lidises . 
527	NA	 Kadus tüseda selja õõtsudes juhtraua kohal . 
528	NA	 Enn mäletas , kuidas tal korraga koorem seljast vajus . 
528	NA	 Oli kurb , aga rahulik olla . 
529	NA	 Mihkel uskus vist seniajani , et paremini tal minna poleks saanudki . 
529	NA	 Oli see järgmine või ülejärgmine kord , aga varsti oli ta vahel ja astus sellessamas tumesinises ülikonnas laua ette , mille taga seinal kullatud kipsvapp ilutses . 
529	NA	 Eesti Nõukogude Sotsialistliku Vabariigi nimel ... 
530	NA	 Niisugune ei saanud ometi Miilbaumide väimees olla ! 
530	NA	 Tuli Kehtna kool , kolhoosiesimees kahekümne kahe aastaselt . 
530	NA	 Paari aasta pärast , sellelt kohalt maha võetud , majavalitseja , ALMAVÜ instruktor ja nii edasi ja nii edasi ... 
531	NA	 Vahepeal oli ta ligi seitse aastat Enn Sinivaldi otsene ülemus olnud . 
532	NA	 Oleks ta seda olnud Ilmata ja tolle isata ? 
533	NA	 Mees istus süte paistel ja muheles omaette . 
534	NA	 Niisiis olid kõik nüüd läinud . 
534	NA	 Irvakile jäänud uksest oli kuulda , kuidas sõdurisaapad mööda maja koridore ja treppe trampisid . 
534	NA	 Kusagil klirises klaas ja seejärel oli kuulda riiakat naishäält . 
534	NA	 Karedalt käratati midagi vastu . 
534	NA	 Ilmselt , et mis te , kuradi pätid , lõhute , mina pean pärast teie järel kasima ! 
534	NA	 Ja habetunud soldat - mis sa , sakste lirva laiutad oma suumulku , rahvas on nüüd see , kes siin majas käsutab ! 
535	NA	 Lüheldane , kõrgete põsesarnadega ja väikese vuntsiga mees seisis endistviisi , vintpüss kaenlas , ning vaatas tuhmides tuledes linna . 
535	NA	 Magamistoa avatud aknast sukeldus vaade õõnsasse tühjusse . 
535	NA	 Aimamatus pimedusekoopas oli kusagil sügaval kitsuke mäkke kerkiv munakivisillutisega tänav ja selle taga kohe linnusemüür . 
536	NA	 Selline see tuba siin oli , kui nad siia sisse rüsisid - väike öötuli lambis , põrandale heidetud sulgtekk , ohvitserikuub vaid üht õlga pidi toolikorjul , teine käis maas vedelemas , epoletinarmad ööõhu käes tühjalt tilberdamas . 
536	NA	 Samas kõrval korsett ja roosad siidtikandiga toasussid . 
537	NA	 Tõmbetuul oli kõik magamistoa lõhnad - ihu ja hirmu , pumati ja lavendli peaaegu olematuks tuulutanud . 
537	NA	 Revolutsioonisoldat pigistas püssikaba . 
537	NA	 Nagu jäljed kaotanud jahikoer oli ta valmis loobuma , pöörduma tagasi küttide juurde . 
538	NA	 Kuhu võisid kaduda läbi selle akna ta vanaisa pojapoeg ja tolle proua ? 
538	NA	 Ei saanud nad ju laskuda siit nagu lauglevad linnud kuhugi linnamüüride taha . 
538	NA	 Polnudki ehk päris võimatu ronida lausa paerünga servale ehitatud maja aknast välja ja sealt varbaile tuge otsides piki seinaveert eemale turnida , jättes öised külalised pika ninaga . 
538	NA	 Onupoeg võinuks sellega vast isegi hakkama saada , aga tema verevaene proua , kes isegi suvises aias alati ehmunud ja õrnuke näis ? 
539	NA	 Siin olid nad olnud , teadis Meinhard Sinivald . 
539	NA	 Tema enda lihane õde oli oma kehaga ust kaitsnud , kui teenijate poolelt sissetunginud soldatid sakste ruumidesse minna püüdsid . 
540	NA	 Mine ära ! oli Meinhard Liisele öelnud ja Liise , suur ja roosalt trulla oma öösärgis , käed puusas ja silmad vihast pilkumas , oli äkki venna jalge ette põlvitanud - asi , mida mitte ükski Sinivald eluilmaski tegema võimeline ei olnud . 
540	NA	 Ta oli haaranud mehe soldatipindedesse mähitud jalad kaenlasse , nii et teine taarus ja seinalt tuge otsis . 
540	NA	 Sa ei tohi , Mennu , issand ! 
540	NA	 Sa ei tohi , proua Lote , mõtle , proua ... 
541	NA	 Läinud need saksad igatahes selle ajaga olid . 
541	NA	 Maja otsiti läbi , kuni Sinivaldi Meinart magamistoas seisis ja viha haudus . 
541	NA	 Nüüd vahtis mees ringi , kuulis semusid maja alumisel korrusel meelt lahutamas . 
541	NA	 Tema , keda ta enda onupoeg taga oli ajanud , kelle naist koos vastsündinuga mõisarehes surnuks külmutada püüdnud . 
541	NA	 Ta tundis äkki enda viha haihtumas ja asemele tekkis midagi imetluse ja uudishimu sarnast . 
541	NA	 Ta vaatas väheses valguses seinal rippuvaid pilte . 
541	NA	 Need olid nagu peente joonte siuglevad mustrid , mis kokkuvõttes kujutasid lilli ja liblikaid ning üks neist , otse laia voodi päitsis , paradiisiaeda . 
541	NA	 Ainult et piibliloo raamatusse küll sihukest pilti poleks pandud . 
541	NA	 Alasti Aadam hoidis alasti Eva ümbert kinni ja mõlemad olid patuste nägudega . 
541	NA	 Madu polnud kusagil . 
542	NA	 Meinhard Sinivald uuris seina katvaid tammelaudadest vooderdisi - palju peenemalt nikerdatud , kui mis tahes tuttava tisleri tehtud kummut eales . 
542	NA	 Need laudvooderdised , mis krohviseinu mehe kõrguseni katsid , läksid voodijalutsi vastas üle suurteks kapiusteks . 
542	NA	 See kapp oli siia sisse ehitatud , sest ei uksest ega aknast poleks ta läbi mahtunud . 
542	NA	 Ka selle päised ja ukseservad olid siuglevaid ning kentsakaid , taimelehte meenutavaid nikerdusi täis . 
542	NA	 Läbini puhas tamm , mõtles soldat . 
542	NA	 Üks uks oli irvakile jäänud ja sellest oli näha , et ukse paksus oli kindlasti oma poolteist tolli või rohkem , nikerdis veel lisaks . 
542	NA	 Aga see oli ju ometi selge , et tisler seda ukse enda lauast polnud lõiganud , vaid salapulkade ja liimiga pärast peale liitnud . 
543	NA	 Aga siiski - miks oli see uks irvakil ? 
543	NA	 Kui nad tulid , siis see ei olnud päris kindlasti nii , kõik uksed olid ilusti kinni olnud . 
543	NA	 Ja mehel oli äkki naljakas tunne - kui nüüd armas onupoeg ... 
543	NA	 Sõrm võis tal ju päästikul olla , aga allkorrusel loobiti parajasti lauanõusid vastu seina ja rämedad hääled kuulutasid , et puhveti kallal on käidud . 
544	NA	 Soldat astus taaruval kõnnakul akna juurest eemale , möödus poikvel uksest , andis sellele püssikabaga hoobi ja väljus magamistoast , laskus trepist alla , et kamraadidele aru pähe panna ... 
545	NA	 Mina vähemalt sinu naist ja lapsi ei puutunud , võis ta aastate pärast öelda . 
546	NA	 Sellessamas linnas , samasuguses sopases öös , üksnes palju heledamate tulede all , ümmarguselt pool aastasada hiljem ... 
547	NA	 Nad tulid kusagilt kolmekesi , teel kuhugi , ise eesmärki vist teadvustamatagi , lasksid oma teismeliste hunditraavi - noorusest , rahutusest ja liikumisvajadusest aetud sihitut kiirkõndi , need kolm hiljutist maapoissi , kes linna kitsust taluda ei suutnud . 
547	NA	 Kusagil Pelgulinnas vist , mingi nurgapealse poolkeldripoekese juures tõukus seina najalt , astus poiste teele tumedas mantlis naisekogu . 
547	NA	 Võti näpu otsa pistetud , pesemata juuksed salkudena nägu raamimas , kähistas ta Ennule alkoholiauru näkku . 
548	NA	 Kolmekesi olete ? 
548	NA	 Tehke pool hunti , võta poisid kah kaasa , mul on võti . 
549	NA	 Ta ei suutnud siiani taibata , mis juhtus , miks ta äkki Kalju ja Oti haardes rabeles . 
549	NA	 Ta oli küll pikk ja õlakas aga needki vennad olid heinu hangunud ja sõnnikut koormasse tõstnud . 
549	NA	 Ennu lohistati tagasi , ta kingakannad vedasid kaks pikka vagu kõnniteed katvasse ligasesse kihti , mis oli lihtsalt uduvihmast niiskunud tänavatolm , kuid näis sümbolina , kuni haisev ja kähisev naisolevus oli nurga taga pimedusse kadunud . 
549	NA	 Tahad pulkade taha minna ... ähkis Kalju . 
549	NA	 Segi läksid , ah ? 
550	NA	 Ta ei küsinud semudelt , mis siiski juhtus , et nood talle sedasi käed külge ajasid . 
550	NA	 Ta vappus raevust ja räuskas sõimata , aga see oli juba järellainetus . 
550	NA	 Kõik teadsid , et Enn Sinivald on ohtlik vaid seni , kuni ta näost kaamena tumm on . 
550	NA	 Kui ta juba kord sõimama pistab , siis ta enam ei löö . 
551	NA	 Enn ei saanudki täpselt teada , mida ta siiski tegi ja miks see agulisopast välja ujunud naisejätis ta endast välja ajas . 
551	NA	 Ühtäkki ta lihtsalt tundis end kaalutuna ja viskus ettepoole . 
551	NA	 Miks , ei teadnud ta isegi . 
551	NA	 Kas või parimale sõbrale vastu kaela anda polnud sellises olukorras tema jaoks mingi küsimus , aga naisele ... 
551	NA	 Vaevalt ! 
552	NA	 Vikerpuur , mõtles ta . 
552	NA	 Iga kord , kui selle pihku võttis - vikerpuur . 
552	NA	 See oli talle mingist teatmeteosest silma jäänud . 
552	NA	 See pikispiraalset teokarpi meenutava teravikuga väike käsipuur , mille terase haljusele oli karastamine kauni indigosinise leegikujulise jälje jätnud . 
553	NA	 Ajast ja arust olid need Vanajuhani tööriistad . 
553	NA	 Mitu inimpõlve kasutuses olnud . 
553	NA	 Kaasaegne drell oleks palju kiirem olnud ja vähem oskust ning jõudu nõudnud . 
553	NA	 Enn Sinivald teadis , et peab endale mõned riistad muretsema . 
553	NA	 Aga ta lükkas seda ostukäiku aina edasi . 
553	NA	 Vaevalt , et üksnes kitsidusest . 
553	NA	 Talle meeldis osata ja talle meeldis hoida peos puust käepidet , mis oli pihkudest läikima kulunud , soojalt kodune ja omane . 
553	NA	 See oli nagu käesurve läbi kalmistukamara . 
554	NA	 Ta mäletas üksikasjadeni , kuidas nad vanaisaga seaaiale uut väravat olid pannud . 
554	NA	 Kesik , pahanduse põhjustaja , istus siinsamas ja vahtis töntsi uudishimuga pealt , hallid silmad ripakil kõrvade alt paistmas . 
554	NA	 Näis , et ta püüab aru saada ja meelde jätta , mis moel ta kapsasse kippumise tee nüüd tõkestatakse . 
555	NA	 Siga oli vast nelja-viie kuune . 
555	NA	 Poiss oli kuue- või seitsmeaastane . 
555	NA	 Ta otsis neil aegadel pidevalt vanemate inimeste lähedust . 
556	NA	 Oli vana Meinhard , mis ta oli , äge ja tihti karmilt käre , aga kui poiss töö juures abiks tikkus , oli vanamees isegi meelitatud , andis jõu ja mõistusekohast tegevust , ei tõrjunud eemale , kiitis koguni - kahe mehe läheb ludinal ! 
556	NA	 Hoia sina seda posti nüüd siit kinni ! 
556	NA	 Ta võttis puuri - sellesama vikerpuuri , mida tema küll käsipuuriks kutsus , surus keermestatud teraviku posti koredasse pinda ja keeras . 
556	NA	 Kuiv , murduv laast hakkas keerlema . 
556	NA	 Puuritera keerud näisid postist välja kasvavat , mehe käe poole ronivat , samal ajal , kui teravik hoopis sügavamale kaevus .. 
557	NA	 Üks auk sees , mõõtis Meinhard obaduse järgi teise augu asukoha . 
557	NA	 Puur oli jällegi keerlemas , kui nad tulijat märkasid . 
557	NA	 See oli linnamoodi riides mees , kaunis pikk ja kõhetu , kaabu kuklas , hall vihmamantel seljas , selle all pruun ülikond , isegi lips ees . 
557	NA	 Viigitud püksid ja pruunid kingad . 
557	NA	 Pruun tahvelnahast portfell rippus käes . 
557	NA	 Mees avas selle nikeldatud lukud ja päris vanaisa nime . 
557	NA	 Iseloomulik - ta ei teretanud . 
557	NA	 Jäi lihtsalt seisma ja võttis mingid paberid ning küsis nime . 
557	NA	 Sinivald , Meinhard , Reinu poeg . 
558	NA	 Iseloomulik seegi , et Meinhard ei katkestanud tööd . 
558	NA	 Külas oli viisiks , et iga jutule tulnu puhul käsilolev eemale pandi , anti teisel oma asi rahus ära rääkida , visati nalja , vastati asjalikult , lepiti kokku ... 
558	NA	 Seda ei tehtud kunagi üleõla , muuhulgas . 
559	NA	 Võõras hakkas rääkima ja Meinhard jätkas tööd . 
559	NA	 Rahvamajanduse taastamiseks võtvat riik laenu . 
559	NA	 See on võidulaen ... 
560	NA	 Puur kriiksus , laaste langes virtsasele maapinnale , kesik vidutas silmi ja poiss kuulas ning püüdis tasa hingata . 
560	NA	 Talle näis , et kui ta väga tasa hingab ning ennast ei liiguta , võib see kõik temast mööda minna . 
560	NA	 Ta kartis vaistlikult seda portfelliga meest . 
561	NA	 Iga teadlik kodanik tellib ... 
561	NA	 Selles asjas miskit kahtepidi mõtlemist olla ei saa . 
562	NA	 Meinhard pistis obaduse läbi posti puuritud aukude , pani tangisaba teraviku toeks ja lõi harude otsad tagasi ning tagus kirvesilma vastu obadusekaart hoides tagasilöödud otsad hoolega puusse . 
562	NA	 Võõras kogu aja rääkis . 
563	NA	 Mis ma siis kirjutan ? 
564	NA	 Meinhard tõstis uue värava hingedele ja proovis haaki . 
564	NA	 Siis võttis ta klotsi ja passitas seda hingetapi kohale , vaatas , et värav sellest ilusti üle käiks , ja lõi klotsi tõkkeks hinge kohale posti külge . 
564	NA	 Ka parima tahtmise korral ei saaks siga väravat hingedelt enam maha tõsta . 
565	NA	 Kui palju sa siis tellid ? 
565	NA	 Võõra hääl hakkas kiledaks ja valjuks minema . 
565	NA	 Mis numbrid ma siia kirjutan ? 
566	NA	 Null ! ütles vanaisa ja hakkas aia kõrgenduseks lauda valima . 
567	NA	 Sa nigu ei kuulegi , mis ma räägin . 
567	NA	 Ükskid ei saa , et ei telli . 
568	NA	 Mina kuulen küll , aga sina ei kuule , lausus Meinhard Sinivald . 
568	NA	 Ma ütlesin - kirjuta null . 
569	NA	 Nüüd võttis võõras pikemalt sõna . 
569	NA	 Selles olid koos patriootiline kohus , kulakluse likvideerimine , sabotaaž , rahvavaenlane ja lõpuks Siber . 
570	NA	 Meinhard Sinivald ei paistnud kuulvat . 
570	NA	 Ta oli vana , lühikeseks kulunud piidega hangu võtnud ja puistas sellega õlgi sea asemele . 
571	NA	 Võõras nööpis sel ajal kiirustades oma vihmamantli lahti . 
571	NA	 Ta käsi ronis kuhugi parema puusa kanti ja tuli sealt esile revolvriga . 
571	NA	 Paneme siia kirja , näed , kirjuta alla ... 
571	NA	 Kohe , kurat , ma ütlen , või oled homme kõige täiega rongis ! 
572	NA	 Vanaisa keeras end võõraga silmitsi . 
572	NA	 Seasõnnikune hang kerkis ta pea kohale . 
572	NA	 Nii nad läksid , pruunides kingades linnamees ees , vasakus käes lahtiste lukkudega portfell ja paremas nagaan , vihmamantli hõlmad nagu linnutiivad kahel pool lennus . 
572	NA	 Ja vanaisa järel , säärsaabaste müdinal , löögiks tõstetud hang pea kohal . 
572	NA	 Läbi õue ja välja mööda taluteed , siis nurka lõigates , hiireherneis takerdudes kruusateele . 
572	NA	 Metsikus minekuhoos ninali kukkumas , kihutasid mehed , kuni kergemates jalavarjudes ja hirmust aetud asjamees minema sai . 
572	NA	 Vana räuskas ja sajatas , viibutas hangu ja sülgas . 
572	NA	 Ta tuli , korjas tööriistad sõnatult kokku . 
572	NA	 Saatku , kurat , või lasku maha ... 
572	NA	 Ta sülitas , marssis tahakambrisse asemele ega tulnud sealt kaks päeva isegi sööma . 
573	NA	 Kõige kummalisem , mõtles Enn selsamal voodil und oodates - vanaisa jäeti rahule . 
573	NA	 Hiljem ta küll mingi koguse neid raharöövimise pabereid siiski tellis , aga esialgu , neil kõige karmimatel aegadel , ei juhtunud temaga midagi . 
573	NA	 Ometi piisas vahel vaid valel kohal muigamisestki , kui juba viidi . 
574	NA	 Need olid isekad inimesed , need Sinivaldid . 
574	NA	 Nende seljad olid paindumatud , ja kui miski neile ei meeldinud , kui see ei vastanud nende arusaamisele maailma heast korraldatusest , siis kippusid nad märatsema . 
574	NA	 Ta sai kõigest sellest aru , aga ta polnud võimeline seda mõistma , olema hingelises kontaktis omaenda lähedastega ja isegi mitte iseendaga neist aastaist , kui ta veel tema ise oli . 
574	NA	 Kuidas ta ka ei püüdnud , ta ei suutnud saavutada seda hingeseisundit , milles viieteistkümneaastane poiss tädi näägutamise peale enesevalitsuse kaotas . 
575	NA	 Tädi Regiina oli oma mehest sõja ajal ilma jäänud . 
575	NA	 Tema õemees jäi üksi neljakümne üheksandal ja viiekümnendal tuli õe surmateade . 
575	NA	 Loomulikult polnud seda Ennule keegi otsesõnu rääkinud , kuid ta teadis siiski kuidagi - Regiina olevat pakkunud - temal on tutvusi , ta saab Valter Sinivaldile paberid organiseerida ... 
575	NA	 Ja kuidagi äraootavalt jääb siinkohal hääl õhku . 
576	NA	 Nad kumbki , ei isa ega Enn ei sallinud hästi seda linnadaami , põhjused jäägu siin mõistatamata . 
576	NA	 Mees teadis endale seletamatagi , mida sellisest kasvatusaktsioonist arvata . 
576	NA	 Ja poiss , kuigi ei mõistnud seletada , tundis seda vaistuga veel palju selgemini . 
576	NA	 Aga miks oli selle peale vaja nii metsikult möllama hakata ? 
577	NA	 Paljusid muidki asju ta ei mõistnud , aga jättis need küsimused endale targu esitamata , ainult üks ammune lugu varitses unustuses ja alateadvuses ning , kui siis meenus , polnud tal selle jaoks parajasti vastumürki käepärast . 
578	NA	 Mees oli hakanud pikkamisi oma elu siin talus sisse seadma . 
578	NA	 Nagu Augeiase tallides , leidus siin igal sammul põhjatuid kultuurikihi ladestusi , mille kallale temal , kelle mälestusi need leiud aina kergitasid nagu lendmuda soojärve põhjast , oli raske ja ohtlik minna . 
578	NA	 Ta ei püüdnudki kohe ja korraga põhjalikule rookimisele asuda . 
578	NA	 Ta avas mõne ukse , tõstis lauale albumi või karbi , leidis sellest tolmunud nööpe , suitsupitsi , murdunud sulepea , pappraamis aegadetaguse foto , ta vaatas , pani prillid ette ja süvenes - võõrad näod , halvasti istuvad riided , juhmivõitu ilmed , vaene külakoht , kaevuvinn kaldu katuste vahel , noored puud seal , kus mälestustes oli olnud kõrge pärn ja kus nüüd polnud enam vundamentide künkaidki alles ... 
578	NA	 Mingi matusepilt , tundmatud näod ... ja äkki - see on ju Meinhard , ja tema kõrval peab olema ta vend , mitte teiste-Roobe , vaid Hartvig , külarätsep , kes arusaamatult maanteel ära tapeti , kusagil Ennu jaoks muistses ajas , kahekümnendail . 
579	NA	 Ta pani foto käest ja käsi kobas uue eseme - see oli kirvekujuline metallitükike , midagi tinahalli ja rasket , ja äkki elustus mälus viiekümne esimene aasta , MTJ-i linttraktor , mis kõige kibedamal künniajal siinsamas õuel remondis seisis . 
579	NA	 See tilluke kirves oli ta enda vestetud pehmest laagriliuamaterjalist babiidist . 
579	NA	 Ja hetke pealt seisis tema kõrval keset külma ja tuulist maipäeva kananahal säärtega Mihkel Veiert , tark ja iseteadlik suur sõber . 
579	NA	 Ja see alailmne nääklemine , mis tal traktoristidega käis , üks munade maha võtmise jutt , kuni need õlised mehed poisi kinni nabisid ja sepapajas alasile istuma tõstsid . 
579	NA	 Enn mäletas - ega ta ei uskunud , et nad Mihklile midagi teevad , kui nad ta püksid rebedile võtsid ja metsikult vasturappiva nutuähmis poisi kotikule noatera vajutasid ... 
580	NA	 Solidaarsusest aitas ta laudalakas , kuhu sõber töinama jooksis , kaasa kiruda . 
580	NA	 Nad olid Mihkli riided oma õliseid käejälgi täis plätsutanud ja see polnud muidugi ilus tegu . 
580	NA	 Loomulikult oli eriti see üks , Sapka , nagu seda hirmkasimatut masinameest kutsuti , jõhkard ja loll . 
580	NA	 Aga omaette arvas Enn , et ega ei oleks ikka maksnud onu Sassi hinnanguid meestele nina alla hõõruma minna , munadevõtmisest hoopiski rääkimata . 
581	NA	 Ja samas kangastus talle ka Sapka nägu , kui see tema juurde kummardub - ütle , ah , see sinu kambajõmm , selle paps on see suur punane Sass , mis ? 
582	NA	 See oli räägitud vaikselt , ainult omavahel . 
582	NA	 Korraga polnud õline ja habemes traktorist enam lollakas ega mölakil . 
582	NA	 Ta silmis oli uuriv , kaine ja valvas pilk . 
582	NA	 Tead sa , mis ta on ütelnud ? 
582	NA	 Kas ta minust midagi räägib , ah ? 
583	NA	 Mida ta võis vastata ? 
583	NA	 Sellist näitlejat polnud sellest Sapkast kindlasti , et ta , olles sihilikult lolli mänginud , nüüd veel omakorda petta võiks . 
583	NA	 See mure oli siiras , teadis poiss . 
583	NA	 Ta vastas vaid mühatades , noogutades ... 
583	NA	 Nad usaldasid teineteist . 
583	NA	 Aga muidugi - pidi ikka inimesel häda käes olema , kui kaheksa-aastase lapse käest küsima läks ! 
584	NA	 Polnudki rohkem , kui üks eestiaegne allohvitser , teadis Enn Sinivald nüüd . 
584	NA	 Rabajate käest jooksu saanud ja mängis lolli , kuni kuuekümnendal passirežiimi rikkumise eest aastaks pulkade taha pandi , oli tal midagi rohkem hingel või ei , seda Enn ei teadnud . 
585	NA	 Sellised lõksud varitsesid igal sammul , kui talu lõputuis laekais tuhnisid . 
585	NA	 Kuidas oleks siis neid rahumeeli tühjaks valada ja tolmust pühkida saanud , puhtad paberid sisse , et uusi mälestusi koguma panna ? 
585	NA	 Vanadki olid lõpuni läbi valutamata . 
586	NA	 Mustast poleeritud puust laegas , sees roosipuuvooderdis . 
586	NA	 Dokumente , loteriipileteid , ajaleheväljalõikeid . 
586	NA	 Üks hõbesõlg , merevaigust suitsupits , mansetinööbid , tilluke mattklaaasist lõhnaõlipudel ja kaks hõbejat , pehme siidpunutisega ja venivat rõngast - varrukakummid . 
586	NA	 Nendega oli seotud mingi valus mälestus , taipas Enn Sinivald . 
586	NA	 Ta heitis need kõrvale . 
586	NA	 See oli mingi kingitus isa sünnipäevaks . 
586	NA	 Neil aegadel olid moes igasugused garderoobitäiendused . 
586	NA	 Mehed kandsid sokitrippe , pükstel olid küljes erilised pandlad - nallid , millega neid keha järgi parajaks sai teha . 
586	NA	 Ja päevasärgi varrukate jaoks olid välja mõeldud kummirõngad - tõmbad need peale ja saad varruka pikkuse parajaks sättida . 
586	NA	 Nagu traksidki . 
586	NA	 Aga kui trakse veel keegi vahest kandis , siis ... 
587	NA	 Uks läks lahti , Mehis astus sisse . 
587	NA	 Mis roostehunnik sul siin õues lösutab , nõudis poiss kurjalt , selle asemel et teretada . 
588	NA	 Isa kaalus hetke , mida temaga teha - mängida lolli , käratada vait , olla alandlik ? 
588	NA	 Datsunit polnud poiss kunagi sallinud , mäletas ta . 
588	NA	 Aga see käredus praegu on muust . 
588	NA	 Muidugi on ta mures . 
588	NA	 Teise grupi vääriliseks tunnistatud vaimne invaliid ei sõida autoga omapäi ringi , selge see ! 
589	NA	 Enn ei teinud teist nägugi . 
589	NA	 Küsis hoopis , kas poiss kohvist hoolib . 
589	NA	 Mitte poja küsimus , vaid miski muu häiris teda praegu . 
589	NA	 Ta oli millelegi jälile jõudmas olnud , ja imelik küll , mingi erutuselaine oli mälust ette jõudnud . 
590	NA	 Poiss ei olnud tulnud joonelt töö juurest . 
590	NA	 Ta kandis valge tallenahkse voodriga nahkjoppi ja selle all mingit sportlikku vabaajariietust , mitte traditsioonilist pintsakülikonda ja mantlit nagu tavaliselt . 
590	NA	 Nöörsaabastega ja kottpükstega ning kasukjopis meenutas ta mõnd omaaegset polaarlendurit . 
590	NA	 Tema karm ja mehine olek olekski eeldanud midagi muud kui paberite ja rahaga õiendamist . 
591	NA	 Midagi rääkimata hakkas poiss sütele pliidi all pilpaid juurde laduma , sai tule üles ja pakkis välja grillprae koos röstimisrestiga . 
591	NA	 Tal oli kaasas ka pudel viskit . 
591	NA	 Tema olekus oli seda sirgjoonelist ja kiirustavat sihiteadlikkust , mis alati välja lõi , kui tal mõni asi viltu vedas . 
591	NA	 Alles siis , kui nad krõbedat liha sõid ja lahjendatud šoti puskarit rüüpasid , hakkas Mehis vaikselt kiruma . 
591	NA	 Tal oli hing täis kogu maailma peale . 
591	NA	 Enn lasi tal rääkida . 
591	NA	 Polnud mõtet inimesele nõu anda , kui ta seda nagunii kuulda ei võta . 
591	NA	 Kui ta juba teenib kuus kakskümmend viis korda rohkem kui Ennu pension , siis peab ta ennast ka sellevõrra targemaks . 
591	NA	 Pealegi pole keegi head nõu kuulates kunagi õnnelikuks saanud , vaid ikka siis , kui august , kuhu omaenese lollusest on sattunud , viimase jõuga välja rabeleb . 
591	NA	 Mis tal viga oli , seda isa teada ei saanudki . 
591	NA	 Vältimaks liiga pikka jorutamist , pakkus ta pojale hilisesl õhtul ka mõne pitsi valget viina ja lohistas ta siis ettetuppa diivanile magama . 
591	NA	 Ise oli ta samuti kaunis pehme , ei hakanud end koristamisega vaevama , rüüpas unerohuks veel napsi ja kolis teki alla . 
592	NA	 Vastu hommikut hakkasid teda kiusama unenäod , milles kogu aja kordus mingi korter - korkmattidega kaetud esikupõrand , kus ta kiirustamisi kingi jalga paneb . 
592	NA	 Selles esikus üks sein , kus ülal lae all on mattklaasist akende rida . 
592	NA	 Ja ta teab seejuures , et selle akendega seina taga on hämmastavalt ilus elutuba ... 
593	NA	 Ta ärkas , suu paks ja pea uimane , tõusis , keetis kohvi ja kaerahelbeputru , vaatas kindluse mõttes üle eestoa ukse . 
593	NA	 Talvine pimedus valitses akende taga . 
593	NA	 Köögist langevas valguses nägi ta vaid ähmast kühmu diivanil ja kuulis magaja hingamist . 
593	NA	 Söönud , istus ta köögis ja meeliskles . 
593	NA	 Muri oli oma hommikuse söögikorra kätte saanud ja aeles pliidiesisel sütepaistel . 
593	NA	 Aeg-ajalt tõstis ta koonu ja vaatas peremehele otsa . 
593	NA	 Temagi näis rahutuna . 
594	NA	 Ja siis see kõik tuli , hetkega kogu selgus öösel nähtud korterist ja eilsetest varrukakummidest . 
595	NA	 See oli kolmanda kursuse kevadel . 
595	NA	 Arvatavasti aprillis . 
595	NA	 Ta sisenes mingisse kõrtsi Raekoja platsi lähedal . 
595	NA	 Oli õhtupoolik , argipäev . 
595	NA	 Selles võrdlemisi kehvas urkas istus koos väike seltskond noori , nende hulgas mõned tuttavad . 
595	NA	 Ta kutsuti lauda . 
595	NA	 Tema oli siia sööma tulnud , need tegelased olid parajasti keskmist viinavõtmist lõpetamas . 
595	NA	 Kõik olid veidi seatud meeleolus , purjus aga vaid üksainus , kes kuklaga vastu seina toetudes kord ühte , kord teist silma sulges , ümbrust sihtis ja hooti häält tõstis . 
596	NA	 Ka üks tüdruk istus siin - heleroosas siidpluusis ja mürgikanistri värvi rohelises pihikseelikus , prillidega albiinoblond nähvits . 
596	NA	 Neid tutvustati , tüdruk oli Maia . 
597	NA	 Enn Sinivaldi meheeksam oli sel ajal ikka veel tegemata , aga enam ei pannud see asi teda endas kahtlema . 
597	NA	 Ta tundis kuidagi , et aeg on küps , avastas aina , et tüdrukud tunnevad tema vastu elevil huvi . 
597	NA	 Talle koguni meeldis selle asja võimalikku lahendust edasi lükata , valida selleks kedagi , kes ka seda väärib . 
597	NA	 Ammu oli aeg möödas , kui ta iga võimalust ära kasutada püüdis ja aina pika ninaga jäi . 
598	NA	 Seda enam blondiini hoiak teda ärritas . 
598	NA	 Too võttis algusest peale hoiaku - no mis te nüüd , kelleks te ennast peate ! 
598	NA	 Ennule polnud pähegi tulnud seda üsna kehva näolappi ja sinisuklikult maitsetut riietust mingil viisil sihikule võtta . 
599	NA	 Enamasti ta ei solvanud tüdrukuid . 
599	NA	 Seekord aga hakkas see selgelt temale suunatud agressiivsus nii vastu , et ta alateadlikult ootas , millal saab öelda - tänan , pass , mulle meeldib ise valida ! 
600	NA	 Arve makstud , lahkumas , leiti et keegi teine ei saa minna purjus kaaslast koju viima , kui üksnes Enn . 
600	NA	 Ja ainult Maia teadis , kus poiss elab . 
600	NA	 Talutada läbi kevadõhtuse linna hooti räuskama kippuvat joomavenda selle kuiviku piiga seltsis oli küll viimane asi , mida ta tahtis , aga keeldumiseks ei leidnud ta põhjust . 
601	NA	 Kesklinnast Tehnika tänavale võis valida kolme vahel - üle Harju- ja Lindamäe , üle Toompea või siis ringiga Balti jaama eest . 
601	NA	 Nad valisid viimase , kui pehmetele jalgadele kõige kergemini läbitava , kuigi Enn teadis ette , et endise Stalini monumendi kohal ootab neid ees korravalvurite patrull , ja mundrimehi ei ihanud ta näha , kui ta ka purukaine ja üksi oli . 
602	NA	 Lisaks kukkus talutatav pröökama , lubas juba kaugelt võmmidel pagunid maha tõmmata . 
602	NA	 Enn astus talle rinnutsi vastu , torkas oma vasema käe teisel kaenla alt läbi , kergitas käsivart küünarnukist ja pööras end minekusuunda ning oligi lärmaja käe seljale keeranud . 
602	NA	 Peale paari katset vastu rabelda , mille puhul Enn veidi jõudu rakendas , sai teine aru , et targem on vagusi olla , kui ei taha lasta endal kätt välja väänata . 
603	NA	 Praegu , kus ta seda siin köögilaua taga meenutas , tuli pähe , kust olid pärit need käsitsivõitluse võtted , mida ta valdas . 
603	NA	 Mihkel oli need talle lapsepõlves õpetanud , kelkimisi - näed , mina oskan . 
603	NA	 Aga Enn haaras need lennult ja peagi sai suurem poiss aru , et teine on kiirem ja osavam . 
603	NA	 Kust mujalt kui Pannküla Sassilt olid need Mihklil õpitud , nii siis otse NKVD-st . 
604	NA	 Korravalvurite patrulli ülem haistis juba kaugelt saaki . 
604	NA	 Käed seljal , hakkas ta jalalt jalale taarudes lähenema ja ta näole oli võimuka muigena kirjutatud küsimus - ah rikume korda ? 
605	NA	 Mis läbi Ennu pea käis , võis aimata - jätta teised sinnapaika ja sääred teha , oil tal ju komsomolist keeldumise tõttu koolis püsimine niigi viimase tuhande peal ? 
605	NA	 Või mida muud ta selles olukorras oleks veel välja mõelda saanud ? 
605	NA	 Ta polnud purjus , kuid lõhnad olid temalgi juures . 
606	NA	 Täieliku üllatusena astus aga Maia ette . 
606	NA	 Me viime ta ise koju , olge mureta , mingit korrarikkumist ei ole ! 
606	NA	 Mitte ta sõnad , vaid toon oli see , käskivalt enesekindel esinemine , mis miilitsavanema õlad longu vajutas . 
606	NA	 Et sellisel moel keegi üldse rääkida mõistis ja et see ka mõjus , oli Ennule suur ja põnev uudis . 
606	NA	 Seni oli tal aina pulss üles roninud , kui ta kas või kaugelt eemalt mingeid paguneid kohtas . 
606	NA	 Lapsepõlve hirmud olid liiga värsked . 
607	NA	 Kui nad joomavennast lõpuks lahti said ja Enn lihtsalt tulema tahtis hakata , selgus , et viisakas oleks ka daami natuke saata . 
607	NA	 Nimelt ei elavat ta üldsegi siinkandis . 
608	NA	 See vintske häbematus hakkas Ennu lõpuks huvitama . 
608	NA	 Käsutab võmme - noh , olgu ! 
608	NA	 Aga teda ? 
609	NA	 Millest nad tookord seal Snelli tiigi vallidel vihmaeelselt halli taeva all kõndides rääkisid , seda ta nüüd küll enam ei mäletanud . 
609	NA	 Tüdruk kasutas mõisteid , mis poisile mitte üksi tundmatud , vaid seni ka täiesti vastuvõtmatud olid olnud . 
609	NA	 Gosplan , büdžett , rentaablus , issand ise teab , mis veel . 
609	NA	 Ta õppis TPI-s majandust , oli lõpetamas , Ennust ligi viis aastat vanem . 
609	NA	 Tema enesekindlus ja asjatundmine olid hämmastavad . 
609	NA	 Poiss oli seni arvanud , et kogu see vene krempel on nõme ja määratud põhja kõrbemisele , käigu ta põrgu ! 
609	NA	 See oligi kogu ta arusaam majandusest . 
609	NA	 Nii , nagu siinmail nüüd tööd tehti , pidi kõik kõige kiiremas korras kraavi minema , milliseid loodusrikkusi röövmajanduse korras ka ära ei lagastataks , arvas ta , ja tema arusaama aluseks oli eesti talu töökogemus , mille ta ellu kaasa oli saanud . 
610	NA	 Piiga seletas talle nii mõndagi , olles poisi nördimuseks veendunud , et elu läheb aina paremaks ja targemat maailmakorda polegi olemas , kuid kriitikavaba polnud temagi . 
611	NA	 Mingit kuramaaži varjugi polnud nende vahel ja Ennule tuli ootamatusena , et kesklinnas hüvasti jättes Maia talle ettepaneku tegi uuesti kohtuda . 
612	NA	 Nad said veel mõnelgi korral kokku , jõid kusagil tassi kohvi või jalutasid linnas ning poiss oli sunnitud tunnistama , et need jutuajamised olid omal kombel harivad . 
612	NA	 Tema isemeelsus ja viis asjade põhjani minna ajasid ta vahepeal raamatuid uurima . 
612	NA	 Ta kippus vaidlema ja sai vastu kuhjaga argumente , millest jagu saamiseks pidi jälle pol-öki ja majandusgeograafia raamatuid lappama . 
613	NA	 Mitut puhku oli Maia jutus esinenud keegi literaat , kes kusagil väga üksikus paigas elavat ja keda Ennul oleks kasulik tunda . 
613	NA	 Lõpuks laskis poiss endale augu pähe rääkida . 
613	NA	 Oli juba suur suvi , juuni , kiire heinakasvu ja hoovihmade aeg . 
613	NA	 Nad sõitsid töölisrongiga , et kusagil Kehra-taguses teivasjaamas maha minna , ja võtsid üles rajaotsa , mis pidi literaadi eraklani viima . 
613	NA	 Maia käis ees ja teda ei paistnud üldsegi üllatavat , et seda rada polnud vähemalt sel suvel keegi kasutanud . 
613	NA	 Rohus , Ennu ees kulgesid ainult tüdruku jäljed . 
613	NA	 Võis ju olla , et sealt üksikust paigast käidi välja kuhugi mujale , mitte teivasjaama , kuigi poiss maastikuloogika põhjal selles kahtles . 
614	NA	 See oli üksik metsatöölise elamu keset suurt kuusikut ja lagendikul , mida juba ammu ummistas haavavõsa . 
614	NA	 Luitunud osmik oli täiesti ilmselt asustamata - ei kardinaid ees , ei suitsuhõngu , rääkimata rohtunud ukseesisest . 
615	NA	 Täie enesekindlusega avas Maia välisukse - see polnud lukus , siis ka siseukse . 
615	NA	 Ta nähtavasti ei eeldanudki , et siin hoones võiks inimest kohata . 
615	NA	 Ta ei koputanud , ei kõhelnud . 
615	NA	 Ennule näis see imelik - see viitas mingile hullusele või ... altvedamisele . 
616	NA	 Ruumis valitses kopituse raske lehk . 
616	NA	 Keset köögilauda seisid tühi pudel , tahmunud klaasiga õlilamp , hallitanud leivakonts , kõikjal hiirejugaraid . 
617	NA	 Enn astus tuppa . 
617	NA	 Seegi oli peaaegu tühi . 
617	NA	 Vana raudvoodi ja sellel rõskuselaikudega vatimadrats . 
617	NA	 Ja oligi kõik , kui mitte tähele panna mahajäetud pudeleid , konservipurke , pakendipabereid . 
617	NA	 Poiss pöördus , et küsida Maialt , mida sellest arvata , kuhu on siis too literaat kadunud . 
617	NA	 Tüdruk oli talle kuulmatult järgnenud ja lähenes avakäsi , näol naljakas kuutõbiseilme , silmad poolkinni . 
617	NA	 Oma prillid oli ta eest võtnud , need paistsid köögilaualt kätte . 
618	NA	 Enne kui ta arugi sai , oli Maia tal kaelas , ise suletudsui oiates nagu surmahaige . 
618	NA	 Nii see siis käib , mõtles Enn Sinivald tol pidulikul hetkel . 
618	NA	 Tal oli tunne , nagu näeks ta halba filmi . 
618	NA	 Meelsasti oleks ta kõik sinnapaika jätnud , kuid talle ei antud valida ja looduse ürgjõud tõmbas ta samas kaasa . 
619	NA	 Väljas oli sadama hakanud . 
619	NA	 Nad olid voodis , mille madratsist õhkus rõskust ja kopitust . 
619	NA	 Kumbki polnud tulnud mõttele päriselt lahti riietuda ja siin , kütmata , liigniiskes majas oli selleks ka liiga jahe . 
619	NA	 Enn mäletas senini seda taju - teatavat tuima rahulolu , et see nüüd lõpuks ühel pool on , ja samas pettumust . 
619	NA	 Kogemusteta mõlemad , pealegi vägivaldne tüdruk , kes kippus haiget tegema . 
619	NA	 Teeseldud kirg , teeseldud oiged , teeseldud lembus ... 
620	NA	 Müristas ja vihmatümin katusel muutis rütmi . 
620	NA	 Jumal vihastas , ütles poiss , ja tüdruk - Jumalat pole olemas . 
621	NA	 Kui neil lõpuks villand sai , kui nad ennast kasisid , riietusid ja tulekut seadsid , tundis Enn Sinivald midagi võõrastavat . 
621	NA	 Tüdruk oli endasse sulgunud , ja seda mitte kohmetusest või nukrusest , vaid selgest vaenulikkusest . 
621	NA	 Sellistes asjades ei olnud poisi vaist teda seni kordagi petnud . 
622	NA	 Märg rada leotas halastamatult kingi . 
622	NA	 Enn kahetses seda , sest kingaraha oli ta eelarves kuuks ajaks kolm rubla ette nähtud . 
622	NA	 Et tüdruk oma kõpsikutega läbi märja heina sumas ja sõnagi ei poetanud , vaikis ka poiss . 
622	NA	 Neil tuli marssida Kehrani . 
622	NA	 Sealt said nad rongile ja olid pealelõunal Tallinnas tagasi , teel vist sõnagi lausumata . 
623	NA	 Ta saatis Maia koduni ja seal kutsus tüdruk ta ootamatult sisse , esimest korda nende tutvuse jooksul . 
624	NA	 See siis oligi see korkmattidega eeskoda , kus mattklaasist akendega seina taga leidus hämmastavalt ilus elutuba - nagu näituseruum , siin polekski nagu elatud . 
624	NA	 Keset põrandat ovaalne laud ja selle ümber toolid , millede jalad enne põrandani jõudmist lainja kaare tegid - otsekui oleks vastumeelt maha toetuda . 
624	NA	 Klaasitud raamatukapp , selles sarjade kaupa kõik , millest poiss seni vaid unistada oli osanud , ja tohutult sellist kirjandust , millest tal veel aimugi polnud . 
624	NA	 Ja milline kapp see oli ! 
624	NA	 Toa otsaseinas , sügaval seinaorvas , mille see täpselt täitis . 
624	NA	 Orva lamedat võlvkaart jälgis ka kapi päisliist , kus väänlesid kummalised nikerdatud lilled . 
624	NA	 See oli nagu siia tuppa tellitud - ja seda ta muidugi oligi . 
624	NA	 Enn Sinivaldi peas hakkas kumisema võlusõna - juugend . 
624	NA	 Seni oli ta sellest vaid kuulnud . 
624	NA	 Ta tahtis mööbli kohta Maialt pärida , aga tüdruk oli ta siia üksi jätnud . 
624	NA	 Söandamata oma poriste püksisäärte pärast istuda , seisis ta keset parketti ja vahtis lolli näoga . 
624	NA	 Suurel vanaaegsel raadiol oli valgel pitslinal alasti naise kuju , vaid mingi linik üska varjamas . 
624	NA	 See kipsist naine oli ettepoole kummardunud ja sirutanud langetatud käe , nagu meelitaks linde peolt sööma . 
625	NA	 Uks käis , aga siseneja polnud tüdruk , vaid keegi vanem mees . 
625	NA	 Polnud kahtlust , see oli Maia isa - samasugune albiino , ainult mitte kuivetu , vaid jässakas ja tugev . 
625	NA	 Punetav , lühikese ülahuulega nägu , mis hambad natuke paljaks jättis , turris juuksesalk ja otse , kuidagi häirivalt otse ja veidi rumalalt vaatavad silmad . 
625	NA	 Tal olid laiad ülikonnapüksid , hele särk ja isegi lips ees , rusikasuuruse sõlmega lühike ja lai kaldtriibuline kaelaside , mis kõige muuga terviku moodustas ja oli nii stalinistlikult vanamoeline , kui üldse võimalik . 
625	NA	 See mees kandis varrukakumme , märkas Enn ja imestas endamisi , ikkagi ainus , keda tema näinud oli . 
626	NA	 Mees hakkas rääkima . 
626	NA	 Tal oli käre , koolitamata hääl , ta puistas sõnu robinal üksteise otsa . 
626	NA	 Seda kummalisem oli kuulda tema suust teksti , mis oleks nagu pärit olnud mõnest sajandivahetuse konversatsioonileksikonist . 
627	NA	 Noormees , ma pean teid paluma siit jalamaid lahkuda . 
627	NA	 Minu tütar ei soovi enam teiega kohtuda . 
627	NA	 Te olete ta täiesti lõplikult ära tüüdanud oma rumala ja ebaviisaka jälitamisega ... ja nii edasi , ja nii edasi . 
628	NA	 Ta ei saanud kingadeta lahkuda , ta kummardus esiku korkmatil , nööris läbiligunenud kingapaelu ja jutlus jätkus , kuni Enn end sirgu ajas ja vaatas ülalt alla sellele ehmatavalt valele mehele siin jõuka kodanlase heamaitselises korteris . 
629	NA	 Oleks see väljaviskamine täna toimunud , oleks ta ehk suutnud seda väärikalt võtta . 
629	NA	 Tookord kihutas ta alla mööda laiu paeastmeid , tänavale , kus uuesti sadama oli hakanud . 
629	NA	 Polnud kuhugi oma raevu suunata . 
629	NA	 See kuradi puine krõõt ! 
630	NA	 Ta vältis kaua seda vanalinnakvartalitki , pöörane solvumus ja häbi hinges . 
630	NA	 Kunagi aastate pärast proovis ta sinnakanti minna , et möödunut meenutada , küsida endalt , kas ta on üle saanud - ja kujuta ette , seda maja ei olnud enam . 
630	NA	 Tallinna vanalinnas ei saa ju suur kivimaja kuhugi kaduda , Enn aga ei suutnud seda leida , kuidas ta ka ei otsinud . 
630	NA	 See solvang oli teda kogu elu saatnud ja nüüd polnud võimalik ülesaamisest endale pidulikult raporteerida . 
631	NA	 Hiljem mõistis ta paljutki . 
631	NA	 Kuidas satub kaheklassilise haridusega mees korterisse , kus valitseb hea maitse ja jõukus ? 
631	NA	 Polnud vaja arvata , ta teadis . 
631	NA	 Ta teadis nüüd ka , kes see mees oli , sedagi polnud vaja aimata , tuli vaadata ajalehtedest pilte , millele ta varem oleks süljanud . 
631	NA	 Vanamees ise vaevalt üldse milleski süüdi oli , kui mitte arvestada tuhandeid inimelusid , mille kustutamises ta osalenud oli . 
631	NA	 Kõnealuses loos oli ta lihtsalt oma tütre tööriist . 
631	NA	 Polnud vaja aimata ka tagamaid - need olid selged . 
631	NA	 Enn ei saanudki teada , mis partisan see Literaat oli olnud , igatahes tema naistemaitses võis kõvasti kahelda . 
631	NA	 Kättemaksuks ei mõistnud see ilutu ja sarmitu tüdruk kinni püüda kedagi muud kui täiesti kogenematu seitsmeteistkümnese nolgi , kes omakorda maksis seda solvangut paljudele edasi , nagu see kord siin maailmas juba käib . 
631	NA	 Kõige üle võinuks muiata , aga seda meenutades oli ta uuesti tundnud metsikut raevumässu , mis ikka veel ei tahtnud leppida . 
632	NA	 Kui ohtlikult pinna lähedal see ikkagi oli ! 
633	NA	 Mehis tuli eestoast , pilgutas valguse käes silmi ning toibus pikkamisi . 
633	NA	 Siis pesi ta end ja istus sõnatult sööma . 
633	NA	 See polnud haige pea üksi , tal oli ikka veel hing paistes , just nagu eile õhtulgi . 
633	NA	 Niisiis polnud see ei väsimus ega tüdimus üksi , mis hea peatäie järel enamasti üle lähevad . 
633	NA	 Enn lasi tal rahus koheneda , enne kui juttu alustas . 
633	NA	 Poiss istus pudrutaldriku kohal külitsi ja kumaras , toetas laupa käele ja vastas ühesilbiliselt . 
633	NA	 On hirmsasti üle töötanud , väitis ta otsese pärimise peale . 
634	NA	 Sekretär on ka puhkusel . 
634	NA	 Hele sõitis Palma de Mallorcale päikest võtma . 
634	NA	 Ja isa noogutas - mida oligi tarvis tõestada ! 
634	NA	 Enn rahunes . 
634	NA	 See tõbi ei tapa , teadis ta omast käest . 
635	NA	 Mehiski vaatas lauale vedelema jäänud pappraamis fotot . 
636	NA	 Ilmselt on need vana-vanaisa matused , Rein Sinivaldi , esimese Sinivaldi Vanajuhanil , suure ja vägeva vanamehe , kellest räägiti legende , seletas Enn . 
637	NA	 Peaaegu muinasjutu-esiisa Villemi ja tema noorelt surnud poeg Oti järel oli Rein see tühjusest , nimetusest ja vaesusest kerkinud peremees , midagi vapikuju-laadset . 
637	NA	 Edasi tulid tema pojad - Robert , Hartvig ja Meinhard , tütred Liise ja Marie . 
637	NA	 Neist kõigist olid järele jäänud vaid tema , Enn , ja tema poeg Mehis . 
637	NA	 Roobe poeg Raimo oli Rootsis abiellunud , neil olid peres kaks tütart , mõlemad nüüdseks ammuilma eakad inimesed . 
637	NA	 Ka neil olid tõenäoliselt lapsed ja lapselapsed , aga Enn ei teadnud neist õieti midagi . 
638	NA	 Siin , tema vastas istus niisiis ainus suguvõsa jätkaja . 
638	NA	 Reinu pojapoegade elu oli sõda ära märkinud . 
638	NA	 Üks kaotas kodumaa , teine jäi aastateks pakku ja oli hiljem sunnitud vaikima . 
638	NA	 Tema , Enn , oli loobunud igasugusest mõttestki kuhugi jõuda , kellekski saada . 
638	NA	 Selle vankumatu eeldus - parteisse astumine oli tema jaoks enesestmõista vastuvõtmatu . 
638	NA	 Niisiis jäigi vaid see poiss , kes oli ka kiiresti kerkinud . 
638	NA	 Seda valusamini Enn tema ebaõnnestumisi kaasa elas . 
638	NA	 Naiste suhtes nõrk nagu ta isegi , mõtles ta pojast . 
639	 IV 	 IV 
640	NA	 Ta lamas pimeduses ja kuulatas pingsalt . 
640	NA	 Süda lõi kuuldavalt , silmade põhjas tantsisid punakad sädemed . 
640	NA	 Mitte midagi , mitte hiiresabinatki ei hakanud kõrva . 
640	NA	 Ta uskus , et see peab algama mingi tühise heliga . 
640	NA	 Kusagil pudeneb tükike krohvi ... 
640	NA	 Või sabiseb liiv . 
640	NA	 Ja seejärel on vaikus nagu praegugi . 
640	NA	 Siis käib naksatus ja midagi rasket langeb tümpsudes . 
640	NA	 On kuulda varisevate kivikeste veeremist . 
641	NA	 Teda olid aina häirinud unenäod , kus ta ronis mööda mingi öise katedraali võlvlagesid ja kuplistikke . 
641	NA	 Tolmu , tuvisõnnikut , siis väljumine pehastanud luugist tornilaele , turnimine pudeda krohviga müürikaunistustel . 
641	NA	 Paksu rohelise vaskoksiidiga kaetud plekitahvlid , niiskusest ligedad katusepinnad , millel on ohtlik ronida . 
641	NA	 Suure öise linna hallikalt kumav taevas , mis ealeski ei tunne pimedust . 
641	NA	 Kõik maine ja igapäevane all , kõrgusevalu tekitavas sügavikus - kauged tänavahääled , autotulede lõputu vool . 
641	NA	 Ja sadamas plinkivad tulepoid ja lennujaama suunas hääletult libisevad pardatuled , kuni mootorite ulg kohale jõuab , aga selleks ajaks on lennuk ise juba silmist kadunud . 
642	NA	 Omateada ei olnud ta müstik ega romantik . 
642	NA	 Miks ta küll rändas öösiti neil rahutust ja tuska tekitavatel ohtlikel tornidel ja katustel ? 
642	NA	 Iialgi polnud tema lähedal ühtegi inimest , aga ta teadis , et ta pole ka üksi . 
642	NA	 Vaikivad kaaslased ronisid siinsamas lähikonnas . 
643	NA	 Seekord oli ta niisamuti mööda tolmuseid lagesid ja ligedaid rohelisi plekk-katuseid roninud . 
643	NA	 Siis oli ta korraga katedraali kesklöövis . 
643	NA	 Kõrgetest teravkaarsetest akendest oli põrandale langenud hämarat valgust . 
643	NA	 Basiilika ülaakendest , mis avanevad otse kesklöövi , oli sisse vaadanud kuu . 
643	NA	 Jällegi teadis ta , et pole üksi , aga kedagi polnud kuulde- ega nägemisulatuses . 
643	NA	 Ta oli hääletult liikunud paeplaatidest põrandal , oli peatunud ühe piilari juures ja asetanud selle tüvele käe otse soklit pealistava rõngakujulise kaunistuse kohal . 
643	NA	 Ja siis oligi ta seda tundnud , seda tasast vaevutajutavat vabinat , oli näinud , kuidas kaldu asetsev pragu piilaris aina laieneb . 
644	NA	 Ta oli lukustatud uste taga ega teadnud mingit teed siit kõrgest võlvistikust välja , ohutusse kaugusse kokkuvarisevast kivikolossist . 
644	NA	 Põgenedes läbi keskvahekäigu , keeras ta enne tornijalga viivat ust vasakule , tõukas õlaga rasket , roostetanud hingede käginal vaid aegamisi pöörduvat teravkaarset külgkabeli ust . 
645	NA	 Siin ta siis nüüd lamas ja ootas . 
645	NA	 Ta teadis , et gooti katedraal on hiilgav näide raskusjõu kõikvõimalike vektorite vastastikkusest tasakaalustatusest . 
645	NA	 Sama mahu juures vajaks iga teistsugune ehitis palju kordi massiivsemaid konstruktsioone . 
645	NA	 Iseenesest pole gootikas kasutatud materjalid ju üldse mingid tugevad ja püsivad . 
645	NA	 Kas tellis või looduslik kivi , mis on kaaristuteks ja piilariteks ühendatud vaid lihtsa lubimördi abil . 
645	NA	 Kogu püsivus on saavutatud üksnes sel teel , et ehituse iga osa on osatud panna tööle nii raskusjõudu kui ka naaberosa raskusjõu kaldvektorit kandma , rääkimata sellest , et nad samal ajal ka esteetiliselt nauditava harmoonilise terviku moodustavad . 
646	NA	 Polnud tarvis erilist fantaasiat - kui näiteks karstinähtuste tõttu on pinnases tekkinud vajumine ja üks piilar järele annab , põhjustab see kogu konstruktsiooni hävitava ahelreaktsiooni . 
646	NA	 Nii ta siin siis ootas ja hoidis hinge kinni , kuni taipas pikkamisi , et lamab maal , Vanajuhani talus , oma sängis ja kaela kukkumas pole talle siin mitte midagi , isegi kui peaks juhtuma ime ja vallanduma maavärin . 
647	NA	 Sellel ohuaimusel oli muidugi oma põhjus , teadis mees , teadis vaistuga , kehaga , kuid keeldus ikka veel sellest endale aru andmast . 
648	NA	 Selle põhjus oli samuti unenägu , nähtud eile või üleeile põgusa lõunauinaku ajal. 
648	NA	 Praegu , sügavas üksildases öös see meenus , tuli koos teadmisega , et ta on nüüdsest peale lõplikult kadunud hing , kuid kohe suutis ta selle mõtte endas kustutada , vajuda poolteadvusetusse , kus kõik tuhmus ja ta lihtsalt triivis keset tähtede merd oma vabalt hõljuva kujutluspildi kosmoses . 
649	NA	 See oli üsna tavaline elutuba , mida ta nägi , aeg oli nähtavasti kuuekümnendate algus , sest laes rippus mingi vana ja tolmunud papist lambivari , mööbel oli kolmekümnendaist , tume , ümarnurkne ja massiivne . 
649	NA	 Ümmarguse laua juures istusid kaks noort inimest - pikk ja tugev nooruk , kelle vistrikuline nägu kiirgas füüsilisest tippvormist ja hormooniderohkusest põhjustatud isekust . 
649	NA	 See oli segu jõust , rahutust tegutsemisvajadusest , veendumusest , et tema on piisavalt tark , mõistmaks ainsana kõike enda ümber , ja valmis oma seisukohti häälekalt kaitsma . 
650	NA	 Vastas istus midagi helesinist ja kuldset ning õhuliselt hajusat . 
650	NA	 See nähtus oleks võinud koosneda juustest ja hingest nagu keegi veetlev daam ühe suure inglise romaanikirjaniku loomingus , aga juuksed ei olnud antud eksemplari puhul just üleliia silmatorkav komponent . 
650	NA	 Need olid õhukesed ja kaunis oskamatult lokitud . 
650	NA	 Ta oli lohkuspõsine , haprakene . 
650	NA	 Ta kandis helesinist , kohevast lõngast kampsunit , mis lambivalgust peegeldas . 
650	NA	 Poiss ei teadnud , et seda lõnga kutsuti mohääriks . 
650	NA	 See teadmine oleks kindlasti vähendanud pildi ebamaisust , mis teda praegu lummas . 
651	NA	 Nad elasid samas majas ja olid tuttavad poisi täditütre kaudu , kelle sõbratar too blondiin oli . 
651	NA	 Poisile meeldis siin vahest juttu ajamas käia . 
651	NA	 Tüdruk oli temast neli ja pool aastat vanem ja õppis raamatukogundust . 
651	NA	 Oma teadmistepoolest kirjandusvallas oli ta leebelt ja tasakaalukalt üleolev . 
651	NA	 Ja poiss , võimetu alistuma , aina üritas temaga sammu pidada . 
651	NA	 Nad rääkisidki alailma kirjandusest ja situatsioon meenutas mõneski mõttes Jack Londoni suurromaani algust . 
651	NA	 Ainult et poiss polnud selline ürgjõuline metslane ja tüdruk polnud nii koolitatud sinisukk . 
651	NA	 Aga poiss imetles teda siiralt , tema teadmisi , tema haprust ja haavatavust ... 
651	NA	 Eelkõige vist seetõttu , et tal parajasti polnud kedagi teist , kellesse armunud olla . 
651	NA	 Noormehe tundejõud näis tüdrukut tüütavat , aga ta varjas seda küllaltki hästi . 
652	NA	 Aina mäletas poiss teda istumas . 
652	NA	 Loomulikult oli ta tüdrukut ka küllalt toas liikumas näinud , asi oli lihtsalt selles , et laua taga , lambi valgussõõris oli ta see ebamaine blond ilmutis . 
652	NA	 Kui ta tõusis , siis liikus ta kuidagi jalgu lohistades ja kohmakalt , siis ta häiris oma füüsise lohakilejäetuses spordimehest noorukit , kellele liikumine ja jõud olid kogu elu . 
653	NA	 Praegusele hetkele andis isesuguse võlu teadmine , et ta lõpetab siin varsti , asetab tühjaks joodud hiina portselanist tassi maalingutega alustassile , tõuseb ja lahkub kõikmõeldavate viisakuste saatel , nagu see siinses väike- ja päriskodanluse piirile jäävas keskkonnas kombeks . 
653	NA	 Ta tõmbab kähku selga määrdunud tolmumantli ja kihutab parajas traavis läbi kõlerõskete novembriuduste tänavate , et ühes keldrikohvikus kokku saada tüdrukuga , kes ei kiirga sinikuldseid vaimsuselaineid , vaid kõige lihalikumat emasust . 
653	NA	 Milline elumees ta siiski oli ! 
654	NA	 See oligi kogu mälestuspilt - kaks noort inimest lambi valgussõõris . 
654	NA	 Enn teadis vaistlikult , et see lõpeb tal halvasti . 
654	NA	 Ei tohi tapmispaigale tagasi minna ! 
654	NA	 Ta oli saanud hetkeks kätte omaenda nooruse enesetunde . 
654	NA	 Hetke jooksul oli ta imetlenud enda kasvu ja jõudu , oli tajunud , et kõigest tüdimusevarjundiga üleolekust hoolimata tüdruk lihtsalt sirutus vastu sellele enesekindlale soojusele ja jõule , mis poisist kiirgas . 
654	NA	 Seda oli hea tunda . 
654	NA	 Samal ajal ta , muide , ei kujutlenud , et võiks kunagi tolle nääpsuga lähedaseks saada . 
654	NA	 Ta teadis , et läheb end viima lihaturule , maisusse , mis oli lihtne ja vitaalne , ja püsigu see blond jääkild omas puutumatuses rahulikult edasi . 
654	NA	 See rikutus , mida ta imetles , oli ka tema halva südametunnistuse allikaks . 
654	NA	 Loomulikult oli ta süüdi , et petab teise inimese lootusi . 
655	NA	 Oleks see vaid lootuste petmisega piirdunud ! 
655	NA	 Nagu üks kuuekümne aasta tagune juhuslik kohtumine koolijuhataja töötoas oli viinud surma tema ema ... 
656	NA	 Mees hakkas ümisema , nagu valutaks tal hammas , ja taas näis talle , et ta on üksi tohutus katedraalis , mis samas talle kaela langeda ähvardab . 
657	NA	 On süda vangis roiete kivipuuris , iga ta tukse kõminal vastu kajab hallide võlvkaarte all . 
657	NA	 Hirmunud lind rinnaga mosaiikakna raame peksab . 
657	NA	 Akende taga lõputult sajab ... 
658	NA	 Peas kihutasid mingid vabavärssi meenutavad segased laused . 
658	NA	 Hirm nööris kõri , kuni ta tõusis , tasa vandudes kööki koperdas ja tule üles võttis . 
658	NA	 Kell oli kolm öösel . 
658	NA	 Mees kobas kapist püssi ja kapilaelt padrunipideme . 
658	NA	 Ta lükkas kuuli rauda ja väljus trepile . 
658	NA	 Niiske öötuul kohises lauda taga kuuskedes . 
658	NA	 Koer tuli rehealuse väravate alt , niutsus ta jalgade ümber . 
658	NA	 Ta tundis meest haaranud paanikat ja püüdis aidata . 
658	NA	 Enn Sinivald tõstis karabiiniraua öötaeva suunas ja püssi õlga panemata tulistas . 
658	NA	 Lasu kaja eksles mõnda aega metsa ja väljade vahel . 
658	NA	 Koer kägardus trepil ja hakkas lõdisema . 
658	NA	 See looma hirm tõi lõpuks mehe mõistusele . 
658	NA	 Ta kutsus koera sisse ja rahustas teda , silitas karvu turjal , kuni tõmblused järele andsid ja Muri niutsudes kerra tõmbus . 
659	NA	 Jumal , jumal , jumal küll ... 
660	NA	 Need olid kaks sõdurikamassi nina , mis lumest väljaturritavate kuluheinakõrte vahelt silma hakkasid . 
660	NA	 Tuttavad Schweine-d ja Teufel-id - see Meinhardile küllalt tuttav osa tollest võõrkeelest . 
661	NA	 Katlaaluse tuld õhutanud mees lösutas endiselt käpukil ja jälgis , kuidas teised kõik kaks sammu tagasi ja käed üles käsutati . 
661	NA	 Ruutupõllu Aadi ja Toltsi Gustav ja Oti-Mihkli Frederik ja Angervaksa Juhan . 
661	NA	 Kogu küla , ühesõnaga , kõik ligikaudu üheealised noorperemehed . 
662	NA	 Meinhardil polnud mingit tahtmist aru saada , mida see punapäine hall-rohekas mundris soldat talle oma keeles seletab . 
662	NA	 Mõtlematagi teadis mees , mida see vahelejäämine tähendab . 
662	NA	 Oti-Mihkli pulmaviina tõttu tehakse kogu küla viljast viimase ivani puhtaks . 
662	NA	 Seda see okupeeriv võim oli ähvardanud ja seda ta ka tegi - kes iganes puskariajamiselt käte saadi . 
662	NA	 Niigi raskel ajal oli see igasuguse jututa lausnälga jäämine . 
662	NA	 Isegi seemet ei jäeta . 
662	NA	 Kuid see oli Meinhard Sinivaldile vaid üks üsna vähe asjasse puutuv lisamure . 
663	NA	 Ta oli neil kuudel kodus üksnes ajuti käinud , oli end eemale hoidnud igast paigast , kust teda otsida võidaks . 
663	NA	 Ei mingit kahtlust , et onupoeg oli okupatsioonivõimudele maininud , millised mehed on vaja esmajärjekorras külast kokku korjata . 
663	NA	 Raske uskuda , et Saksa ordnungi juures sandarmid neid nimekirju ei vaataks , kui peotäis puskariajajaid neile kongi tuuakse . 
664	NA	 Meinhard Sinivald teadis - selle kõige tagajärjeks on kuul , kui mitte silmus . 
665	NA	 Ta ei tahtnud surra , just praegu ei tahtnud ta surra , kui suureninaline ja terava tipuga kiivrit kandev unter täägiga ta ribikonte togis . 
665	NA	 See väheldane , kõrgete sarnadega ja kongis ninaga mees , keda noorest peast oli küla kõige hullemaks kraakaks peetud , kes koosnes eelkõige meeletust tahtest ja tapvast ägedusest , kes oli valmis naerma ka viimases hädas , kes kunagi ei halanud , kes sõlmi ei harutanud , vaid läbi raius ... 
665	NA	 Ta kerkis küünarnukkidele ja hakkas taguotsa kergitama , näol vesise haleduse ilme , mida ükski ta kaaslane seni näinud ei olnud . 
665	NA	 Peod ikka veel maas , sai ta jalad juba alla ja siis korraga oli tal peos kirka , millega jääd raiutud , et jõest jahutusvett võtta , samm kõrvale , teine ette , kirka kaar õhus ja terase krääksatus , kui tömp tera läbi kiivri tungib ... 
666	NA	 Uuesti on Meinhard Sinivald käpukil , seekord sakslase kohal , kes rapib ja ümiseb , kuni vagusi jääb . 
666	NA	 Kui ta sealt siis uuesti üles vaatab , on ta pilgus esmakordselt midagi , mis palvet või haledust meenutab . 
666	NA	 Ta teab , siitmaalt on ta nende nelja mehe vang , siitmaalt sõltub ta neist . 
667	NA	 Aadil ongi juba pisarad silmas - püha taevane arm , mis meiega nüüd tehakse ? 
668	NA	 Nad kõik teavad , Meinhard ei palu neilt ei vaikimist , ei midagi . 
668	NA	 Ta lihtsalt vaatab ja kui ta tõuseb , on ta liikumises midagi rasket ning suurt . 
668	NA	 Sest hetkest kannab ta õlgadel koormat , millega peab elama . 
669	NA	 Mida vaid , ükski neist ei lähe ometi iseenda peale võõrvõimu juurde kaebama . 
669	NA	 Nii palju tunnevad nad küll saksa kroonu juhmi hingetust , et sealt mingit mõistmist ei looda . 
669	NA	 Siinsamas jõeäärse rabamaas leiab liigpüüdli allohvitseri endale viimase aseme . 
669	NA	 Viin aetakse korralikult välja - seekord peetakse külas pulmad ja peied korraga . 
669	NA	 Ja Meinhard Sinivald elab nende meestega ühes külas , kohtab nende pilke , teab nende mõtteid . 
669	NA	 Ta ei kelgi sestpeale enam joodulauas , ei kraakle . 
669	NA	 Ta viskab nalja , aga see nali ei riiva siitmaalt enam kedagi . 
669	NA	 Kirikusse läheb ta endiselt vaid lihavõttel ja jõulude aegu , aga nüüdsest istub ta pühapäeva keskpäeval laua taga ja loeb suure süvenemisega üht väga vana ja väga paksu raamatut , pidades vaid iseendaga aru selles kirja pandud lugude ja õpetuste üle . 
670	NA	 Kui palju on sellel lool mõju ta poegadesse ? 
670	NA	 Kas nad üldse teadsid sellest ? 
670	NA	 Enn Sinivald oli seda omaenda isalt kuulnud , see tähendab , Valterist vend teadis ja kindlasti Raimo samuti , aga kas teadsid nad seda lastena , siis , kui see juhtus ? 
670	NA	 Polnud Meinhardi viis lobiseda midagi , eriti naistele , kui oli tarvis see enese teada jätta . 
670	NA	 Millalgi pidi ta olema rääkinud . 
670	NA	 Või rääkis külarahvas . 
671	NA	 Enn uskus , nende erinemine teistest selle küla inimestest algaski sellest teadmisest . 
671	NA	 Püüd hariduse , valguse poole , ideaaliks ausus ja selgus . 
671	NA	 Esimest korda kõigi teadaolevate põlvkondade jooksul lööb neis poistes välja sirgeselgsus , sisemine koodeks . 
671	NA	 Ja just seda ei andesta neile küla , teadis Enn Sinivald . 
671	NA	 On üks , kes ei mõtlegi taluda , kui saab tasuda , kui on kord antud võim ja voli , ise vaevalt küll aimateski , miks need kaks eakaaslast talle nii vastumeelsed on olnud ja aina vastumeelsemaks muutuvad , mida alatumaks tema enda käitumine osutub . 
671	NA	 Ülejäänud küla muidugi vaid vaikis , toetas , kui raske oli . 
671	NA	 Keegi ei kippunud hinge kallale . 
671	NA	 Aga selge eraldusjoon oli nende ja küla vahel alati , alati tuli meeles pidada , et eksimist lubati sulle mitu korda vähem , kui teistele . 
672	NA	 Ühele kummalisele mõttele tuli Enn Sinivald talveöö üksinduses neid lugusid kerides . 
672	NA	 Ta polnud ealeski mõelnud , miks Raimot teiste Roobe-Vanda pojaks peeti . 
672	NA	 Ta oli ju tema isa vend , aga samal ajal pärsi kindlasti teiste-Raimo . 
672	NA	 Polnudki ime , et üleaedsed koha poolitamisest loobusid , kui Raimo teatas , et tema tahab saada hariduse ja ei midagi muud siit talust . 
672	NA	 Tegelikult olid teiste-omad lasteta , nende kaks tütart olid väikelapse eas surnud ja rohkem lasteõnne sinna majja ei jagunud . 
672	NA	 Kaela kandma hakanud poisina oli Raimo läinud teistele , perre , kus teda alati oli omaks peetud ja hoitud . 
673	NA	 Kas polnud see teadlik valik - vastukaaluks Meinhardi hingel lasuvale veresüüle ? 
673	NA	 Kas ei vaadanud kogu küla Meinhardile kui mõrtsukale ? 
673	NA	 Põlvkonnas , kelle hulgas oli palju neid , kes kuulipildurina võisid sõjas teoreetiliselt igas minutis tappa kuussada inimest ? 
674	NA	 Kaks korda kaks on neli , teadis Enn Sinivald . 
674	NA	 Meinhard Sinivald oli tapnud olukorras , kus see oli hädakaitsena kvalifitseeritav - seadusetu võimu esindaja põhjendamatu relvaähvardus jne. 
674	NA	 Aga see ei lugenud . 
674	NA	 Mitte ükski mõistusepärane argument ei loe , teadis mees . 
674	NA	 See ei lugenud temale ega lugenud ka külale . 
675	NA	 Enn Sinivald oli seda kogenud , teadmiseks võtnud ja käis endiselt püstipäi külas , mis nüüd üksnes mälestustest koosneski . 
676	NA	 See oli kolmeteistkümnes ja reede , mäletas Enn Sinivald , november 1964. 
676	NA	 Tal ei olnud sugugi vaja sõita otse Tallinna , ta oleks võinud kohe koju minna ja alles sealt paar päeva hiljem linna , et ennast komissariaadis ilmutada . 
676	NA	 Ta tegi vastupidi ja põhjuseks oli Asta . 
676	NA	 Nii oli selle sinikuldse ilmutise nimi , kelle juures ta omal ajal juttu ajamas oli käinud . 
676	NA	 Ei midagi , mitte kõige vähematki polnud nende vahel olnud , kuigi viimase koolitalve jooksul kõik lähikondsed , tädi Regiina ja Asta ema ja lõpuks ka tüdruk ise hakkasid temasse kui tulevasse peigmehesse suhtuma . 
676	NA	 Asi , mis pani Ennu vaid muigama . 
676	NA	 Ta teadis , et sõjakomissariaadil on nimeline tellimus see laskesuusatajate tulevikulootus armee keskspordiklubi jaoks sisse pakkida ja teele saata . 
676	NA	 Võistluskalendergi oli talle juba koostatud . 
677	NA	 Tüdruk oli õnnistanud teda möödunud kolme aasta vältel pikkade , kuid kaunis tühjade kirjadega . 
677	NA	 Neis valitsesid kaks teemat - kirjandus ja hilbud . 
677	NA	 Täpsemalt küll üksikasjalik kirjeldus riideesemeist , mida ema oli Asta jaoks muretsenud , ja neid oli poisi arust terve kirstutäis . 
677	NA	 Kirjandusega oli vastupidi . 
677	NA	 Kõik vähegi tähelepanuväärne , mis eesti keeles ilmus , aga küll oli seda vähe , kui võrrelda sellega , mis poisile vene keele kaudu osaks sai . 
678	NA	 Muud ju polnudki - loomamahv , laagrid ja võistlused . 
678	NA	 Siis lõõgastuseks mõni peatäis juua , nädal puhkust ja otsast peale . 
678	NA	 Ja vahelduseks vaid raamatud . 
678	NA	 Kõike muud jagus üksnes näpuotsaga . 
679	NA	 Ta teadis , kui kohver näpus mööda lumesopast perrooni uue jaamahoone poole kiirustas , et tema sportimised on lõppenud . 
679	NA	 Muud valikut lihtsalt ei olnud . 
679	NA	 Talle oli kohe algul sõjakooli ja paguneid pakutud . 
679	NA	 Ta oleks nüüd vähemalt vanemleitnant olnud kui sportlikke tulemusi arvestada . 
679	NA	 Ta sai meeletult sõimata . 
679	NA	 Major Bõkov räuskas ja pritsis sülge , polkovnik Ufimtsev tegi soldafonihäält , nurga taga aga pomises - muidugi , tema ponimajet neid igavesi künnihärgi , ponimajet ... 
679	NA	 Ise ei teinud lätlaste ja eestlaste vahel vahet - ometi , teie vanaisad kaitsesid Leninit Ah lätlased ? 
679	NA	 See on ju üks ja sama - kakaja raznitsa ? 
680	NA	 Tulemus oli vaid see , et Enn Sinivald teenis reamehena ja reamehe palgaga , allus raskemale režiimile ja sai rohkem sõimata . 
680	NA	 Aga teda ei saanud vägivaldselt sõjaväes pidada , ta pääses demobiliseerituna koju . 
680	NA	 Loomulikult oli kukil lubadus tulla AKSK eest võistlema , ja kui ei tule ise , korjab komissariaat ta kordusõppustele . 
681	NA	 Tema sportimine oli läbi . 
681	NA	 Ta annab aadressi - siinse Tallinna aadressi - ja kaob siit linnast . 
681	NA	 Aasta pärast , kui ta sõidab kolmanda järgu tasemel , ei taha teda enam keegi . 
681	NA	 Tal oli villand neist tapva treeningu tsüklitest , kus keegi ei hoolinud , mis sinust saab . 
681	NA	 Pidasid vastu - läksid välja , kuri käsk võita kukil . 
681	NA	 Ves sojuz ždjot ot tebja pobedõ ! 
681	NA	 Oli mahv liiaks olnud , läks sinu asemel mõni teine . 
681	NA	 Materjali jätkus . 
682	NA	 Ta oli viilima õppinud , õppinud hindama enesetunnet ja lugema pulssi ning raja ääres röökivatest ohmudest mitte välja tegema . 
682	NA	 Aga sport on kord selline , nõuab ausat mängu . 
682	NA	 Võistlustel , kus tuleb viimane välja panna , osutus keha kavalamaks , pakkus teadvusele hulgakaupa ülepingutuse märke , kuni sa tempo maha võtsid ja pärast aru ei saanud , miks sõit välja ei tule . 
683	NA	 Teiste sõnadega - ta oli tühjaks ammutatud . 
683	NA	 Füüsis oleks veel kestnud , aga hing selle riigi armee au eest rohkem pingutada ei suutnud ega tahtnud . 
684	NA	 Ta oli tsiviilis , mundrit oligi ta kandnud vaid esimesed kolm nädalat , vandeni . 
684	NA	 Tal polnud ei raudhambaid ega ränka aktsenti . 
684	NA	 Vähe ta üldse vene keeles rääkida armastas , pealegi oli ta saanud kogu aja teiste eesti poistega suhelda . 
684	NA	 Ja kui päris põhjani vaadata , siis raudhallist kandilisest meistersportlasemärgist pintsakurevääril tundis ta siiski rahuldust . 
685	NA	 Täditütar Ita , tõmmu , väike ja särtsakas , oli tal korraga kaelas ja siputas jalgu . 
685	NA	 Ja keegi paras maadlejakõrvadega kolge muheles seal kõrval . 
685	NA	 Madis . 
685	NA	 Noh , kui Madis , siis Madis . 
685	NA	 Enn näitas , et ta pole Brjanski metsast siia lahti lastud . 
685	NA	 Neil kahel olid pudelid kotis ja temagi ostis teelt konjaki , tordi ja lilli - tädile . 
685	NA	 Need ta Regiinale andiski , see omakorda tegi kimbu pooleks - anna Astale . 
685	NA	 Ta on sind oodanud . 
685	NA	 Sooh ! 
685	NA	 Üks asi on väikesed omavahelised naljad , teine lugu , kui su oma tädi sind maha müüb . 
686	NA	 Tegelikult ta just nii seda ette kujutanud oligi - et Regiina käsib osa lilli Astale kinkida . 
686	NA	 Muidu ta ju tädile neid vaevalt oleks toonud . 
687	NA	 Lauda laua järel ükshaaval seina passitades , et süümustrid ja puu värvitoon kokku sobiksid , höövliga viimistledes , peoga üle libistades , et kindel olla , veeretas Enn Sinivald neid mälupilte . 
687	NA	 Ta jälgis nüüd kaunis hästi toonast enesetunnet , seda liiga kõrget enesehinnangut , iseteadlikku kinnisust , teatavaid veidrusi , nagu soov demonstreerida , kuidas hammastega klaasiservast hoides , käsi appi võtmata , konjakit juuakse , noorte lõõpi ja kahemõttelisi nalju - kaks paari , kellest üks juba kindel ja varstine perekond , teine alles verivärske , isegi suudlust polnud veel hingel . 
687	NA	 Poiss , kogu oma vabanemise ülemeelikuse ja armumise tuhinas , jäi ikka milleski surmtõsiseks või koguni süngeks . 
687	NA	 Ta elutunnetus oligi selline , natuke traagiline ja stoiline sealjuures . 
687	NA	 Need muuseas ongi paarisnähtused - traagilisus ja stoitsism . 
687	NA	 Mis sunniks raskusi kandma , kui neid raskusi ei tunnetata ? 
687	NA	 Ja kuidas elada , kui tunned saatuse karmust , aga seda kanda ei taha ega suuda ? 
688	NA	 Ja selle lihtsa tõe endale ära seletanud , naeratas Enn Sinivald äkki , nagu need mälestused seda väärisidki . 
688	NA	 Muidu oli ta suul aina kibe võru olnud . 
689	NA	 Tähtis nagu mõrda ujuv luts , läks ta lihtsaimal viisil seatud lõksu . 
689	NA	 Loomulikult olid kõik sellest huvitatud - Asta ema , et tütart mehele saada , Ita , kellel oma juba käes , sõbratari pärast muretsedes , Regiina lihtsalt idee kui niisuguse pärast , sest naabriplika oli talle ju lapsest saadik tuttav ja ka selleta oleks paarisobitamine talle kui naisele meeltmööda olnud . 
689	NA	 Tõenäoliselt arvas sellest loost kõige vähem asjaosaline ise . 
689	NA	 Ikka seesama kuldjuukseline ja tõsimeelne , natuke kohmetu ja natuke nurgeline . 
689	NA	 Aga sel veidi nirul kassipojal oli omadus suure ja tugeva mehe südames hellust tekitada . 
690	NA	 Kaugelt peale keskööd , kui joodav otsas ja isegi Madis lõõpimisest väsinud , ütles Asta - tule , ma panen su magama ! 
691	NA	 Selge oli , et siin korteris kippus asjaga probleeme olema . 
691	NA	 Hetke pühalikkust pilades lõõpis Enn - ega ometi päriselt ? 
692	NA	 Asta ei saanud aru , Ita kukkus itsitama ja Regiina vangutas laitvalt pead . 
692	NA	 Madis mörises magu unine karu - tal on jah selline komme , et meelitab mehi koju ja joodab rotimürki sisse . 
693	NA	 Vaikus jõudis juba rõhuma hakata , kuni nad korruse jagu kõrgemale jõudsid . 
693	NA	 Tüdruk avas ukse ja nagu kõhkles lävel . 
693	NA	 Selgus , et ema ei ole kodus , selgus , et kroonust tulnud poiss , ise parasjagu vintis , on olukorra kõrgusel . 
693	NA	 Veidi vägivaldsele suudlusele järgnes kõik muu , seegi veidi vägisi ja nutuähmiga segi . 
693	NA	 Ja mõndagi kogenud noor mees küsis korra endalt - kui teised sind seni tahtnud pole , miks pean siis minagi tahtma ? 
694	NA	 Hommikul koju ilmunud ema tegi näo , et see ongi päris loomulik , leida tütre voodist teki alt paistmas kaks pead . 
694	NA	 Kõik edasine oli vaid rida formaalsusi , kuigi see võttis neil veel paar aastat . 
695	NA	 Kas see on mingi nakkus - et need , kes Sinivadidega lävivad , saavad ohvriteks ? 
695	NA	 Ta küsis seda endalt , väga hästi teades , et see küsimus on ebasiiras ja retooriline . 
695	NA	 Mõistus heitis selle kõrvale , aga süütunne jaatas kõhklematult . 
696	NA	 Jätkates oma aeglast enesepiinajalikku tööd , kus ta oli eesmärgiks seadnud ületada iseennast , teha midagi , mis oleks laitmatu , üritas mees end sel viisil lunastada . 
696	NA	 Kuigi lunastust ei ole , teadis ta . 
696	NA	 Midagi ei ole , ei ole saatust , ei ole õnne , ei ole hinge , ei ole isiksust . 
696	NA	 Kõik on üksnes umbropsu rähkleva minateadvuse väljamõeldis , viis võidelda olematuse vastu , tihendades kosmilist tühjust kujutluste abil . 
697	NA	 Süüdi oli ta ikkagi . 
698	NA	 Ta polnud enam kaua pimedas sõitnud . 
698	NA	 Vist seepärast panid tuledes voolavad teeäärsed lumevallid ta pea ringi käima . 
698	NA	 Või tuli see vähesest magamisest . 
698	NA	 Viimasel ajal rändas ta aina öösiti , ei suutnud voodis paigal püsida . 
698	NA	 Und sai vaid juhuslike pooltundide kaupa . 
699	NA	 Polnud ka tööd , mis oleks korralikult ära väsitanud . 
699	NA	 Puhtast puidust siseviimistlus oli paras aeglane nokitsemine , niipalju kui seda halvasti köetud ja napilt valgustatud saunaruumides selle lühikese päevaga teha tasus . 
700	NA	 Ta oli metsast kaks kuuske toonud , oli neid terve valge aja valinud , leidnud lõpuks ühe , mis parajasti üle pea ulatus ja teise , põlvekõrguse . 
700	NA	 Need siis olid ka nagu näituse jaoks ! 
700	NA	 Väiksem oli tal nüüd selja taga autos . 
700	NA	 Ja kui ta kiriku juures peatus , avas ta tagaluugi ning tõstis kuuse lumehange otsa püsti . 
700	NA	 Siis kontrollis ta taskuid - kõik vajalik oli kaasas . 
701	NA	 See käik tuli lõpuks ikkagi teha ja seda ta nüüd tegema läks . 
701	NA	 Surnuaed oli nagu öötaevas - värelevaid ja heitlikke tulesid kuhjana täis . 
701	NA	 Peatee oli sellest valge nagu päeva ajal. 
701	NA	 Kõrgete puutüvede kohal kaardus lumiste võrade võlvlagi . 
701	NA	 Kahele poole jäid lahkunute linna vaikivad kvartalid . 
702	NA	 Siin ta siis oli . 
702	NA	 Enn Sinivald oli uskunud selle raskema olevat . 
702	NA	 Ta pühkis peoga äärmiselt kivilt lund - Asta Sinivald . 
702	NA	 Mälestus ei kao . 
703	NA	 Ei kao , oli ta nõus ... 
703	NA	 Ta käis peoga üle teisedki kivid , neid oli siin palju . 
703	NA	 Kõige lähem seisis nagu veidi trotslikult vildakil , nurgaga vahtrapuule toetudes . 
703	NA	 Meinhard Sinivald . 
703	NA	 Valter Sinivald oli kaugel teises servas . 
704	NA	 Enn tegi iga kivi ette lumme lohu ja asetas sinna küünla ning süütas selle . 
704	NA	 Oli tuuletu ja leegi valgus kumas roosakalt läbi lume . 
704	NA	 Nüüd surus ta kaasa toodud kuuse Asta haua juures lumme ja süütas ka selle juures küünla - suure nagu konservikarbi , mis põleb igasuguse ilmaga ja terve öö järjest . 
704	NA	 Ta alateadvuses jooksis tummfilm pikast ja kuivetust mehest , kes lumise kääpa ees askeldab . 
704	NA	 Kas mees laskub põlvili ? 
704	NA	 Hakkab ta halama ? 
704	NA	 Põrutab ta mustas meeleheites peaga vastu vahtra tüve ? 
705	NA	 Ta kükitas laperdava leegi ees ja tundis äkki , kui tarbetu on kõik . 
705	NA	 Ta oli täitnud üht vana kommet . 
705	NA	 See ei ühenda teda enam ealeski ta naisega . 
705	NA	 Kõik , mis toimunud oli , oli toimunud lõplikult , ja selle suurust ei ulatunud mõistus haarama . 
705	NA	 Pikkamisi valgus temast kogu hingevaev ja närvipinge ning ta tundis veel ainult suurt väsimust . 
705	NA	 Ja läbi selle imelikku häiritust , sest keegi viibis lähedal ja jälgis teada . 
706	NA	 Põlvede naginal ajas mees enda püsti ja ropsis lume riietelt . 
706	NA	 Ta sirutas selga ja vaatas üle õla . 
706	NA	 Parajasti varju ja valguse piiril seisis Mehis ja tema taga oli naisesiluett . 
707	NA	 Nad astusid vaikides ligemale . 
707	NA	 Poja laienenud lõuapäradest oli näha , kui ärritunud ta on . 
707	NA	 Ta silmad helkisid külmalt , kuid ta vaikis . 
708	NA	 Kummardunud ema haua kohale , jäi ta sinna kumarasse . 
708	NA	 Tagant lähenes Hele , karusnahaga ääristatud kapuutsi alt vaatasid sügaval asetsevad tumedad silmad . 
708	NA	 Ta nägu ilmestas alatine sisemine poolnaeratus , seesama naeratus , mis on võtnud aru paljudelt inimestelt Mona Lisa ees . 
708	NA	 Ainult too maalitud naine oli vana ja inetu , tüdruk aga hingematvalt ilus . 
708	NA	 Ta kandis kindlasti kohutavalt kallist peleriini , hoidis seda vasaku käega lõua all koos ja kusagilt riidevoltide vahelt ilmus parem käsi ning põimus ümber Enn Sinivaldi vöökoha . 
708	NA	 Tuttaval moel nõjatus ta hetkeks põsega mehe rinnale ja naeratas . 
708	NA	 Ta tegi seda Mehise eest salaja , mõistis Enn . 
709	NA	 See külitsiembus koos peapuutega tõi mehele meelde vana musta märahobuse Miralda , kellel oli samuti komme sind kulmuga puudutada , märgiks , et oled talle hinge järgi . 
709	NA	 See meenutus ei tundunudki naljakas . 
710	NA	 Hästi , ütles Enn tasa . 
710	NA	 Las ta olla siin ! 
710	NA	 Ja viis tüdruku kaugemale . 
711	NA	 Pärast käisid nad kirikus . 
711	NA	 Rahvast oli alles vähevõitu . 
711	NA	 Jõuluõhtu jumalateenistuseni oli üle tunni aega . 
711	NA	 Noored hoidsid siin omaette . 
711	NA	 Enn Sinivald vaatas kodukihelkonna kirikut nagu esimest korda - kolmelööviline kodakirik lamekaarvõlvidega ja kahe meetri paksuste , väljast massiivsete kontraforssidega toestatud müüridega , mis on vastu pidanud kõik tulekahjud , laastamised ja katuseta seismised . 
711	NA	 Kooripealne ei ulatu külgseinteni , vaid piirdub orelirõdu ning väikese pruunidel puidust sammastel seisva eesrõduga . 
711	NA	 Pingiread , kantsel , mille tugijalgadeks kolm puuskulptuuri , arvatavasti kolm kuningat . 
711	NA	 Apsiidis vana kappaltar , mille tiibadel seisavad imetlevaid käsi sirutavad Joosep ja Maarja ning keskel õnnistavalt paremat kätt tõstev ja vasakus suurt pahklikku keppi hoidev Lunastaja . 
712	NA	 Mees seisis ja ei tundnud mitte midagi - ei pühadust , ei taevast rahu . 
712	NA	 Ta teadis , et peab varsti autosse istuma ja alustama koduteed ja ta ei tahaks , et tuledes keerlev lumi ta pea uuesti pööritama ajab . 
712	NA	 Mehis hakkab kindlasti muretsema , ja kui muretseb , siis loomulikult kipub kärama . 
712	NA	 Ning tal pole tahtmist pojaga just sel õhtul asjatult raksu minna . 
713	NA	 Ainus , mida see maja siin hingas , oli arktiline külmus , mida kiirgus massiivsetest müüridest . 
713	NA	 Ja kui midagi veel , siis saamatust meeleheite ees . 
713	NA	 Just see lohutamatu , vaikne meeleheide oli teda vallanud . 
713	NA	 See polnud enam luuludest ja hämarusest väljuja segane hingeseisund , vaid läbitunnetatud teadmine lohutuse puudumisest . 
714	NA	 Terve viimase kuu oli ta aina uuesti ja uuesti läbi elanud ligi kolme aastakümne pikkuse kooselu tipphetki . 
714	NA	 Seal oli Asta koos viiepäevase Mehisega ja oli Asta alasti suvises aias ja Asta meres ... 
715	NA	 Aga kõike valitses üks kujutelm - kuidas tema , Enn Sinivald , paberisse mähitud roosikimp peos , jookseb võidu rongiga . 
715	NA	 On pime ja lumine ja ta tormab üle hekkide hüpates ja jaamapargi pinkidelt end ära tõugates , jääl libisedes , arutult , et jaama sisenevale rongile juurde jõuda enne , kui see peatub . 
715	NA	 Ja siis on Asta vaguniuksel - kahvatu ja kõhnake , upitab oma reisikotti , maandub Ennu käte vahele ja vabastab end tormilisest suudlusest ning jääb pimedat jaama ja selle ümbruse agulimaju vaatama . 
715	NA	 Ta silmad valguvad pisaraid täis . 
716	NA	 Ta ei tahtnud sinna linna ja ta polekski tohtinud sinna tulla . 
716	NA	 See oli surmalõks . 
717	NA	 Ta oli kartnud esimese kütmise puhul vingu , aga seintest õhkus üksnes puhta lehtpuu head lõhna . 
717	NA	 Leiliruumis ei olnud veel termomeetrit , aga särtsu oli siin igatahes piisavalt . 
717	NA	 Tuline hingus kipitas kõrvades ja ajas turjanaha all sipelgad jooksma . 
718	NA	 Kui kulbiga vett kerisele sopsata , käis terav surtsakas ja otsekohe muutus õhk mahedamaks , kuid pani kiiresti higistama . 
718	NA	 Nired jooksid piki keha ja ihukarvad muutusid sellest märjaks ning läksid salku . 
719	NA	 Mõne aja pärast sai leilist küllalt . 
719	NA	 Süda hakkas juba kloppima . 
719	NA	 Alasti mees kiirustas läbi ehitusprahiste eesruumide ja viskus ukse ees lumme , keeras end selili , laskis harvadel räitsakatel näkku sadada . 
719	NA	 Siis hõõrus ta kogu keha lumega üle ja kiirustas sauna tagasi . 
720	NA	 Enn käis kolm korda leilis ja lumes ning pesi siis end kiiresti üle , jättes ukse irvakile , et kuumus liiga ei teeks . 
720	NA	 Kehv selline saunatamine muidugi oli , kui pesema pidi leiliruumis , aga esialgu tuli sellega leppida . 
720	NA	 Pesuruum polnud veel valmis . 
721	NA	 Nüüd oli ta puhas , ta hing oli saanud vähemalt ajutiselt rahu ja tal oli külas poeg koos selle ilusa plikaga . 
721	NA	 Ta tundis ennast peaaegu talutavalt . 
722	NA	 Selles meeleolus astus ta aeglasel , väsinud sammul üle tulevalgel sädeleva puhta lume toa poole . 
722	NA	 Jõulumeeleolu , mõtles ta . 
722	NA	 Mis on meeleolu ? 
723	NA	 Tüdruk keeldus . 
723	NA	 Mine , mina ei tule ! 
723	NA	 Oli näha , kui vähe see Mehisele meeldis , aga mis tal üle jäi . 
723	NA	 Ta läks sauna ja pliidi juures toimetama hakanud Enn mõtles vaikselt muiates - kus selle kulu ots , kõik šampoonid ja palsamid , lakid ja desodorandid , puudrid ja ruužid ... 
723	NA	 Kes teab , mis tal kõik peale on pandud - ühe korraga kusagil külasaunas maha pesta ! 
723	NA	 Aga hea on teda vaadata ! 
724	NA	 Saan ma midagi teha ? 
724	NA	 Suu nii armsalt paokil , pea küsivalt viltu . 
724	NA	 Irooniline vanamees vaatas ja muigas - hoia eemale , elus saad küll ja küll pliidi ääres seista ! 
725	NA	 Arvad , et ei ole seisnudki ? 
725	NA	 No tead sa ... 
726	NA	 Mees valas hakitud sibulad pannile , keeras vorstidele teised küljed ja pani ahjuukse kinni . 
726	NA	 Selleks ajaks , kui poiss valmis on ... 
726	NA	 No näita siis , mis sa selle kuusega teha mõistsid ! 
727	NA	 Tüdruk oli eestoas põrandal põlvili ja tupsutas vatti alumistele okstele . 
728	NA	 Jestas , kui ilusad linnud ! 
729	NA	 See oli midagi , mis Ennu lapsepõlvest saadik oli liigutanud - kaks klaasist paradiisilindu säralumiste pugudega ja paabulinnusabadega . 
729	NA	 Nad kiiskasid ja veiklesid lambivalgelgi , rääkimata sellest , kui küünlad süüdatakse ja helkide arv mitmekordistub . 
729	NA	 Need linnud olid midagi , mida neil kodus , siis , kui emaga koolil elati , igatahes ei olnud ja mis just selle tõttu iga kord ema uuesti meelde tõid , nagu jõulud üldse , nii salaja ja suletud uste-akendega , nagu neid noil aastail pidada riskiti . 
730	NA	 Enne surnuaeda minekut oli mees kõvasti ahju kütnud ja nüüd oli siin , talve läbi kütmata seisnud toas , juba päris kodune . 
730	NA	 Ta kammis niisked hallid juuksed siledaks ja istus , õllepurk peos , diivanile , jättes kasukvesti hõlmad koomale tõmbamata . 
730	NA	 Särgipõuest õhkus mõnusat kaseviha hõngu . 
731	NA	 Kuulsin , et käisid päikest võtmas ... 
731	NA	 Ta vaatas tüdruku selga , laskis pea diivani leenile ja päris laisalt - meeldis ? 
732	NA	 Tüdruk pöördus tema poole , põskedel kuum õhetus . 
732	NA	 Ta oli märgatavat sabinas . 
733	NA	 See on , ma ei tea ... 
733	NA	 No mis ma siis nii ... 
733	NA	 Fantast , eks , käia meres ja ananassid ja ... 
733	NA	 Mida ta ütles ? 
734	NA	 Piiga jäi seisma ja ootas vastust . 
734	NA	 Enn üksnes muheles ja patsutas siis käega vaba kohta enda kõrval . 
734	NA	 Nagu musta märahobust Miraldat või kunagist karjakrantsi Toslemit , tundis mees seda tüdrukut vaistuga põhjani . 
734	NA	 Ta jälgis , kuidas too hetke kõhkles ja siis tuli , istus nii , et Ennu ei puutuks , aga siiski hästi lähedale . 
734	NA	 Mees pani talle käe ümber õlgade ja embas julgustavalt . 
734	NA	 Ega sul lihtne ei ole ! 
735	NA	 Jälle lõi piiga lõkendama . 
735	NA	 Tuline laine lehvis üle näo , kõrvade , kaela ... 
736	NA	 On see siis nii ... 
736	NA	 Tõesti , ma ei tea ! 
737	NA	 Ennul oli temast kahju , lihtsalt kahju . 
737	NA	 Ühele pole antud üldse kunagi valida . 
737	NA	 Krahma , kui keegi ligi satub , ja hoia ! 
737	NA	 Teisele sunnib elu peale lootusetu hulga valikuid . 
737	NA	 Leia sealt siis see õige ! 
737	NA	 Hele oli juba aru saanud , et see võimaluste küllus nõuab temalt külma närvi , arukust , kainet kaalutlust , et mitte haledasti alt minna . 
737	NA	 Just neid omadusi , mis tal tegelikult puuduvad . 
737	NA	 Elurõõm kipub eluhirmuks või tülpimuseks muutuma . 
737	NA	 Ta oli seda juba kogenud . 
737	NA	 Ennu käsi ei püüdnud omada . 
737	NA	 See toetas , ja tüdruk heitis kägaras diivanile , pani põse mehe sülle . 
737	NA	 Ei olnudki tal ei puudrit ega ruuži . 
737	NA	 Siit ligidalt oli hästi näha . 
737	NA	 Muidu juba pead sülle ei pane ! 
738	NA	 Kui hea ja rahulik sinuga on ! 
739	NA	 Tal oli puhas , loomulik lõhn . 
739	NA	 Temast levis soojust ja õrnust . 
739	NA	 Mees asetas oma vasaku käe ettevaatlikult tüdruku puusale - tal ei olnud seda lihtsalt kuhugi mujale panna - ja katsus mõelda millestki kaugest . 
739	NA	 Aga läbi õhukese riide ja käenaha kiirgus soojust ja seda võltsimatut , erilist pehmust , mis on omane ainult väga noorele naisele , ja mehe alateadvuses vallandus äkki täielikku unustusse vajunud tunnete keeris . 
739	NA	 Loomulikult hoidis ta oma käed vaos , teadis täpselt , mis saaks , kui ta aru kaotaks ja neile voli annaks . 
739	NA	 Ta ei tahtnud olla see arust lage vanamees , kes oma kohta ei mõista . 
740	NA	 Miski hakkas köögis pahinal üle keema nagu tunded temas endas . 
740	NA	 See andis tõuke , et end lummusest lahti rebida ja patja tüdruku põse alla nihutades kiiresti põgeneda . 
741	NA	 Uksel , silmanurgast nägi ta Hele ilmet . 
741	NA	 See lõbusa uskumatuse ja naudingu segu - tähendab , ikkagi tundis ! 
742	NA	 Tal oli kiiret toimetamist , siis tegi ta asja õue , seisis minuti taevasse vahtides ja ootas , kuni külm tema kehas kihiseva erutuse tagasi on tõrjunud . 
743	NA	 Köögis lõhnas jõuluselt . 
743	NA	 Hapukapsas ja verivorst ja apelsin ja ingver . 
744	NA	 Peagi oli kuulda , kuidas Mehis esikus jalatseid vahetades kolistab . 
745	NA	 Nii palju meid siis ongi ! mõtles ta , kui nad küünalde valgel ümber laua istusid . 
745	NA	 Kolm . 
746	NA	" Raadiost tuli "" Püha öö "" . "
746	NA	 Ootamatult hakkas Hele kaasa laulma - Joosep valvab ja Marial seal hingab lapsuke põlvede peal . 
746	NA	 Maga , sa patuste rõõm ... 
747	NA	 Tal oli ilus kõrge sopran ja ta tumedates silmades peegeldusid küünlaleegid . 
747	NA	 Need silmad jälgisid , märkas Enn Sinivald , lapselikult särades klaasist paradiisilindude paari , mis okstel tasa kiikudes sädelesid . 
747	NA	 Ja meest valdas sügav , puhas liigutus . 
748	NA	 Sa ei armasta mind enam ! 
749	NA	 Enn ajas pea kuklasse , kuulatas pimedust . 
749	NA	 Ta oli oma voodis ja mitte vähimatki valgust ei aimunud kusagilt . 
749	NA	 Tema kaine , kõvapõhjaline ja kitsas voodi oli tavalisel viisil vaid tema päralt . 
749	NA	 Kuidas sai siis Asta talle just sama seda öelda ? 
749	NA	 Pikkamisi hakkas ta mõistma , et oli jälle und näinud . 
749	NA	 Ta oli kusagil kauem aega veetnud , kui just hädatarvilik . 
749	NA	 See pidi olema üsna abielu alguses . 
749	NA	 Mehis oli alles aastane . 
749	NA	 Nad elasid ainult tema palgast ja loomulikult oli neil kitsas käes . 
749	NA	 Pealegi ei lasknud laps neid kuhugi koos meelt lahutama minna . 
750	NA	 Juhtus vahel , et Enn jäi sõpradega aega viitma , istus pudeli juures tunni või teise . 
750	NA	 Ta polnud kunagi eriti viina võtnud ega joonud ennast tol ajal vist kordagi purju . 
750	NA	 Aga ta tuli sealt , lahedas tujus , jutukas ja loomulikult lõhnad juures . 
750	NA	 Sellele järgnes muidugi paar päeva mossitamist . 
750	NA	 Kurbades silmades tumm etteheide , pani naine sõnatult talle toidu ette ... 
750	NA	 Ja mees lubas endale , et peab tema vastu hoolivam olema . 
750	NA	 Astal polnud kerge . 
750	NA	 Kodus oli ema kõik ise ära teinud . 
750	NA	 Siin tuli otsast peale õppida - kartulikoorimisest alustades . 
750	NA	 Pealegi võõras ümbruskonnas , päevad läbi lapsega üksi kodus . 
751	NA	 Nojah , aga kui meest öösel kaunis järsult tõrjutakse - sa ei armasta mind enam ! 
751	NA	 Enn oskas üldiselt oma solvumisi varjata . 
751	NA	 Mitte , et ta teab kui hea inimene oleks olnud , hoidunud oma isekust lauale käimast , aga solvumus polnud tema ampluaa . 
751	NA	 Viha , seda küll ! 
751	NA	 Karjuda hääl kähedaks ja tooliga vastu põrandat virutada - palun väga . 
751	NA	 Solvang seevastu on midagi kaitsetut ja haput . 
751	NA	 Ta ei tahtnud olla kaitsetu , ta ei julgenud oma haavatasaamisi näidata . 
752	NA	 Ta tõmbas käe tagasi ja mõtles , et palju ta siis ikkagi selliseid naisi teab , kes ta käe ära lükkaksid ? 
752	NA	 Aga see läks talle siiski pihta . 
752	NA	 Ta ju teadis , et ei armasta oma naist , ei ole armastanudki . 
752	NA	" Ta oli "" harjutamise mõttes "" temasse omal ajal armunud olnud . "
752	NA	 See ei seganud teda siis teistega ringi tõmbamast . 
752	NA	 Ajateenistuse aegu oli ta nagu vaistuga ette teadnud , et tagasijõudnult selles sadamas maabub . 
752	NA	 Kusagil oli see asi temata ära otsustatud . 
752	NA	 Paar aastat , mis nende kuramaaž kestis , oli ta aina endalt pärinud - kas ta ikka teeb õigesti , kui Astaga abiellub ? 
752	NA	 Sest mingit sellist soovi ta endas küll ei avastanud . 
752	NA	 Asjad olid muidugi nii , et alatuks osutumata polnud taganeda võimalik . 
752	NA	 Tüdruk oli oma puutumatuses talle osaks saanud ja pealegi mitte enam selles eas , et niisugust altminekut naeratades taluda . 
752	NA	 Aga teisipidi - ta polnud ei eriti ilus ega eriti tark , ta oli kaunis ära hellitatud ja saamatu mitmes mõttes . 
753	NA	 Lõpuks otsustas emake loodus asja Ennu käest küsimata . 
754	NA	 Aga mis siiski on armastus ? 
754	NA	 Mis neil puudu jäi ? 
754	NA	 Mis puutus voodisse , siis seal igatahes oli Ennul tohutu edumaa . 
754	NA	 Asta jäi neis asjades alati tagasihoidlikuks , esialgu oli ta aga lihtsalt nutmaajavalt pidurdatud . 
754	NA	 Nüüd , vana mehena oskas Enn endale seletada , et ega naine , kes esimesel abieluaastal leseks jäi ja kellel hiljem ilmselt enam mingit seksuaalset kogemust ei olnud , vist olekski saanud kasvatada oma tütart neisse asjadesse paanikata suhtuma . 
754	NA	 See on loomulikult vaid nüansside - hääletooni , peavangutuse , kõige sellise küsimus , aga kogu meestega seonduv eluring oli tabu ja ropp . 
754	NA	 Peaaegu kogu elu kulus selleks , et oma naisest naist teha , mõtles Enn Sinivald jõuluöö pimeduses unetult asemel lebades . 
754	NA	 Igatahes ei saanud asja see külg olla aluseks väitele , et Enn enam oma naist ei armasta . 
754	NA	 Naine ei rahuldanud teda noil aastail ei kvaliteedis ega kvantiteedis ja ta pidi end vaos hoidma , et ülejääke turule viima ei läheks . 
755	NA	 Äkki mõtles Asta selle all puhast kiindumust , vaimset lähedust ? 
755	NA	 Võib-olla . 
755	NA	 Sellest ju kõik algaski . 
755	NA	 Poiss oli leidnud kellegi , kes oli temast endast erudeeritum ja polnud samal ajal maniakk , nagu too prillidega puuhobune oli olnud . 
755	NA	 Ta oli alati otsinud just naiste hulgast tarkust , küllap seepärast , et ema talle kõiketeadjana meelde oli jäänud . 
756	NA	 Sellest vaimsest edumaast polnud abielu alguseks enam suurt midagi alles . 
756	NA	 Astal oli küll diplom , oli ka teadmine , et ta paljusid asju otsast otsani teab , sest ta oli neid õppinud ja eksamitel nende eest häid hindeid saanud ... 
756	NA	 Seda vähem aga kippus ta neis asjades kahtlema ja kahtlustele omal käel vastuseid otsima , nagu pidi tegema ta mees . 
756	NA	 Ja see vaimses händikäpis ette veendunud olek koos tegeliku huvipuudusega - see ta lõpuks kõigest ilma jättiski , mõtles Enn Sinivald valusa kahjutundehoo saatel . 
757	NA	 Aga siis ei olnud see kõik veel häirivaks kujunenud ja mees oli harjunud aina oma naiselt tema arvamust küsima , püüdnud koos temaga kõike arutada . 
757	NA	 Kui sellest enamasti midagi välja ei tulnud - sest Asta ju teadis , kuidas asjad õieti on , ja kahtlusi ei viitsinud ta isegi ära kuulata , targutamiste peale aga solvus ja jäi vait- kuidas oleks siis see inimlik lähedus ja lugupidamine vaimsel pinnal kaua kesta saanud ? 
758	NA	 Või mis oli selle valusa frustratsiooni põhjuseks , kui nad lahus olid ? 
758	NA	 Kuidas ta keset ööd voodist välja kargas ja bussile vastu jooksis , kui Asta Tallinna-kodust tulemisega hilja peale jääma juhtus . 
758	NA	 Mis selle nimi ka oli , kuid Enn igatses teda taga ja viskus õhinaga talle kaela , millal naine ka ei tulnud . 
758	NA	 Ilmselt ei olnud seegi armastus , sest Asta oli selles veendunud , et Enn teda enam ei armasta , ja mees oli raske süütunde saatel selle tõeks tunnistanud . 
758	NA	 Mis on üldse armastus ? 
759	NA	 Arvatavasti tähendas see ütlemine vaid üksindustunnet Astas endas , ja kui ta millestki puudust tundis , siis olid need hommikune lahkumissuudlus ja lauale jäetud kirjake , kus tundeid üles öeldakse ja ... 
759	NA	 Ühesõnaga - konventsionaalsused . 
759	NA	 Nüüd oli seda lihtne mõista ja asjaga nii või teisiti leppida . 
759	NA	 Tollal elas ta neid solvumisi eneses väga rängalt läbi . 
760	NA	 Seina taga oigas keegi , oli nagu nuuksumist , summutatud ohkeid . 
760	NA	 Igatahes ei saanud seal keegi nutta või kurb olla , uskus Enn Sinivald . 
760	NA	 Seal olid Mehis ja Hele . 
760	NA	 Huvitav , kas tema ka pipardab ? 
760	NA	 Ta pole sootumaks see tüüp , aga ehk kasutab ta seda võitlusvõttena ? 
760	NA	 Et mehelt soovitut välja sõdida ... 
761	NA	 Vaevalt nad seda teadlikult teevad , mõtles mees . 
761	NA	 Sel tasandil polnud ta naisi kunagi mõistnud . 
761	NA	 Mehelt võtab mees-olemine elus kaunis vähe aega . 
761	NA	 Enamasti tehakse kõike muud , asju , millesse sugu kuidagi ei puutu , kuigi näiteks jahilkäimine iseenesest ju kaunis maskuliinne tegevus on . 
761	NA	 Aga naistel näib kõik käivat läbi soo prisma . 
761	NA	 See nagu polekski üldse miski , kui mõni asi selleta käib . 
762	NA	 Ebamäärased hääled seina taga muutusid selgemaks , saavutasid lagipunkti ja vaibusid järsku . 
763	NA	 Aga äkki on see vastupidi , mõtles Enn . 
763	NA	 Äkki Hele ei keeldu võitmiseks , vaid ümberpöördult ... 
763	NA	 Noh , on ju ka selliseid , aga näib , et nii rumal see tüdruk vist ei ole . 
763	NA	 Või mine sa tea ? 
764	NA	 Oled terve elu neil tandritel sõdinud ja tulemus ? 
764	NA	 Kurvalt muiates keeras ta enda küljeli , tõmbus kägarasse , lootuses uinuda . 
764	NA	 Kogu kristluse tuum on ju armastus . 
764	NA	 Mitte sooline , mitte vaimne kiindumus , vaid see sama , tead ise küll , millest jutt , kuigi seda senini keegi mingilgi mõistlikul moel väljendada pole suutnud . 
764	NA	 Seesama ongi armastus ! 
765	NA	 Ta oli selle lõpuks endale välja öelnud , ja sellega saavutusega rahul , jäi ta sügavalt magama . 
766	NA	 Kelle see on ? 
767	NA	 Hele oli raamatukapist väikese joonistusbloki välja koukinud , sealt viimasest sopist , kus oli igasugu vanu pabereid läbisegi . 
767	NA	 Kükakil , lühike must seelik ümber ümara alakeha ja vormikate reite katkemiseni pingul , pöördus ta toa poole , ise joonistusi vaadates ja samal ajal õlaga kapilt tuge otsides . 
767	NA	 Ta oli nii noor loom , et kõik ta liigutused olid paindlikud ja pehmed . 
767	NA	 Sellisena rõõmustas ta silma . 
767	NA	 Hommikul oli ta kaunis unisena tükk aega peale poissi söögilauda veninud , padjanägu ees , kammimata juuksed salkus , nende vahel graatsiliselt pikk ja peen kael . 
767	NA	 Ei lasta magada , oli ta enese üle naernud . 
767	NA	 Ega poisski palju parem välja näinud ! 
768	NA	 Enn oli kaugel sellest , et neile kaasa tunda . 
768	NA	 Ta oli jõuluks koduõlut teinud ja asetas vahtu kobrutava savikruusi kummagi ette . 
768	NA	 Mehis loomulikult erilist vaimustust ei tundnud - Carlsbergiga ära hellitatud . 
768	NA	 Aga Hele pistis oma koonu vahu sisse ja imes endasse seda magusat , mõnusat ollust , nii et ta silmad tumenesid . 
768	NA	 Kui ta joogi kahanedes pead kuklasse ajas , jäi Ennu pilk ta kaelale peatuma . 
768	NA	 Mees neelas silmadega kaasa - see habras , mõnusalt tõmblev kael ... 
769	NA	 Loomulikult ei mõelnud isa pojalt tüdrukut üle lüüa . 
769	NA	 Ta lihtsalt tundis vaatamisest rõõmu . 
769	NA	 Nüüdki , kus piiga oma natuke riivatus poosis kapi ees ukerdas ja temalt vastust oodates oma näo kergitas , ei kiirustanud mees vastama , vaid lihtsalt vaatas teda - trikoosärgis , mis täiusliku büsti kadudeta välja tõi , ja selles liiga lühikeses seelikus ... 
770	NA	 Ma ei tea , kui sa ei näita , millest juttu on ... 
770	NA	 Ta tõusis diivanilt ja astus ligi , vaatas ülalt korraga nii joonistusblokki kui tüdruku põue . 
770	NA	 Ei , see kippus liiale minema ! 
770	NA	 Ta sirutas käe ja võttis selle vana vihiku , läks ja istus diivanile . 
771	NA	 Oli lausa ime , et see alles oli . 
771	NA	 Mil viisil , seda Enn Sinivald ei osanud isegi öelda . 
771	NA	 See oli ta enda kunagine hallikaaneline väike joonistusvihik ja selles tema kritseldused eelkoolieast . 
771	NA	 See oleks pidanud olema koolil ja jääma koos kõigega kadunuks . 
771	NA	 Aga see oli siin , raamatukapis , mida ta elu jooksul kümneid kordi oli läbi tuhninud ja imeti leidma polnud juhtunud . 
772	NA	 Merelahing teisel leheküljel võttis ta äkki tummaks . 
772	NA	 Ta tundis nagu unes , et keegi tuli , istus ta kõrvale ja toetus õla najale . 
772	NA	 Tema ise oli sel hetkel kuueaastane . 
772	NA	 Ta joonistas mere ja sellele kaks laeva - ei pealt ega külgvaates , vaid poolkaldu , ülalt nähtuna - midagi perspektiivisarnastki , tuleb tunnistada , oli tal välja tulnud . 
772	NA	 Ta mängis oma poisimänge sel kombel - joonistas ja jutustas sinna juurde . 
772	NA	 Vaenlase laev tuleb ja tahab meie laeva põhja lasta , aga ta-ta-ta meie laseme , ja osa kuulisid läheb üle ja merre ja vesi pritsib , ja osa kukub ettepoole ja ka merre , aga näed , ta-ta-ta , need kõik lähevad pihta ja vaenlased - kriipsujukud - jooksevad ja kardavad surma saada ja nende laev põleb ja ... 
773	NA	 Ja siinkohal pani ema talle käe õlale . 
773	NA	 Aga need on ju ka inimesed ! 
774	NA	 Need on vaenlased , need on pahad , meie laseme need kõik surnuks ... 
774	NA	 Ta veendumus hakkas kärisema . 
775	NA	 Aga need on kõik noored mehed ja neil on kodus ema ja isa , ja nemad on nende lapsed . 
775	NA	 Ja osa neist on juba ise isad ja nende lapsed tahavad neid jälle koju tagasi ... 
776	NA	 Poiss solvus ja häbenes . 
776	NA	 Ema oli ta mängu ära rikkunud . 
776	NA	 Kriipsjoonelised mürsutrajektoorid tabasid nüüd ja igavesti vaenlaste laeva , millel äkki olid peal samasugused inimesed nagu kõik teisedki . 
776	NA	 Enn ei olnud kunagi nii mõelda osanud . 
776	NA	 Tema lühikese elukogemuse jooksul oli palju sõditud ja kunagi polnud vaenlased noored mehed , keda nende emad ja lapsed koju tagasi ootavad , kuigi ta muidugi kohe mõistis , et emal on õigus , polnud ju mingeid teisi inimesi , kõik olid ühtemoodi , ja ta tunnetas tolle aja lehtede ning raamatute poolt levitatud vaate valelikkust . 
776	NA	 Need , kes tema joonistatud kiirkahurite tules hukkusid , olid inimesed nagu ta isegi . 
776	NA	 Leegid , mis elusaid kehasid söestasid , tegid talle endale talumatut valu . 
776	NA	 Ta vaikis ja vajus kössi ning puges vargsi minema . 
776	NA	 Kogu eluks oli ema talt võtnud õiglase kahjurõõmu vaenlase vaevade puhul . 
777	NA	 See on minu , ütles ta kõlatult . 
777	NA	 Hele nõjatus ta õlale oma väikese ja kaunis teravalt vajutava lõuga . 
777	NA	 Enamasti pole kellelegi õigel ajal öeldud , et vaenlane tunneb valu , mõtles Enn Sinivald . 
777	NA	 Vaevalt sellele tüdrukulegi . 
777	NA	 Ta võis seda praegu teha , jutustada ümber tookordse koduse kasvatuse aktsiooni , et jätta igaveseks jälg sellesse hinge , mis hetkel talle avali oli . 
777	NA	 Ta teadis , et missioonitunne temalt seda nõuabki . 
777	NA	 Kuid ta ei raatsinud . 
777	NA	 Tüdruk oli lihtsalt liiga armas . 
777	NA	 Armas nagu väike tiiger , pehme vöödiline kiisu , kes su pere paari aasta pärast lõhki rebib ... 
778	NA	 Ema ei olnud teda säästnud . 
778	NA	 Kas Ennus lõi juba siis välja Sinivaldide metsikus ? 
778	NA	 Võis küll nii olla , mõtles Enn . 
778	NA	 Aina oli ta raevutsev ja isekas olnud . 
778	NA	 See oli õiglustunne , teadis ta , mitte midagi muud - nad lihtsalt eeldasid , et teised kasutavad samu mängureegleid , ja kui see polnud nii , siis kippusid neid vägivalla abil kehtestama . 
778	NA	 Selle vägivalla vastu lapse hinges need kasvatusaktsioonid suunatud olidki . 
778	NA	 Kas see noor naine teadis , millist valu ta oma lapsele teeb ? 
778	NA	 Kas ta teadis , et see piinab ta poega veel neljakümne seitsme aasta pärast - kuidas mürsud ja tuli vaenlasi tema enda tahtel hävitavad . 
778	NA	 Ja see jääbki teda igavesti piinama . 
778	NA	 Ja selliste maa peale toovate selgitustega oli ema võtnud oma pojalt võimaluse tema enda ja ta tütre mõrtsukale kätte maksta . 
779	NA	 Sa olid fantast joonistaja , tead , - ütles tüdruk ta õla tagant . 
779	NA	 Talle ei meeldinudki niivõrd see merelahing , kui järgmisel leheküljel olev kassi nägu , liiliat meenutav lill ja nokk lahti lendav pääsuke - püüab sääski poegade jaoks , oli poiss selle juures seletanud . 
779	NA	 Et sääsed tahavad ka elus olla ja verd imevad emased üksnes selleks , et saaksid peale paarumist oma kehas mune kasvatada , seda polnud ema talle seletanud . 
779	NA	 Kusagil on igasuguse moraliseerimise loomulik piir , mõtles mees . 
779	NA	 Ja jätku inimene vähemalt looduses oma mängureeglid kehtestamata ! 
780	NA	 Kas sina ei joonistanud ? - päris ta , pooliti selleks , et ennast ohtlikust meeleseisundist eemale lootsida , osalt kergest kiuslikkusest poja vastu , sest seda liigutavat kiisutsemist diivanil näis Mehis Sinivald mitte märkavat , mis tema hinges toimuva isale just reetiski . 
781	NA	 Pole sul kergem kui kellelgi ! 
782	NA	 Mina tegin klaasi peal värvipliiatsitega postkaarte järele - tead , selliseid hästi läikivaid ja ilusaid ja ei saanud aru , miks meie õpa mind ei kiitnud . 
783	NA	 Tüdruk hingas talle kõrva , ja see ajas mehele mõnusa kananaha ihule . 
783	NA	 On ju ilus aeg laps olla ! - lisas piiga . 
784	NA	 See oli nüüd küll päris ilmselt Mehise kiusamiseks lavastatud stseen , leidis isa ja tõusis talle pealetungiva lõua ja rinna alt ära , läks kööki ja tõi igaühele jõuluõlle kruusi . 
784	NA	 Mehis keeldus , mis polnud temast sugugi liiga tark , mõtles mees . 
784	NA	 Kiusaja ei tohi kunagi näha , et saab sulle pihta . 
785	NA	 Pärast jõule langes pime üksindus talle peale nagu kott . 
785	NA	 Ja kõige pimedam ning üksildasem oli uusaastaöö . 
785	NA	 Noored ei pidanudki tulema , neil olid piletid kuhugi peenemasse paika , Dekolteesse vist . 
785	NA	 Kas ka tema tahab tulla , oli Mehis küsinud . 
785	NA	 Loomulikult keeldus ta peaaegu automaatselt . 
785	NA	 Ta teadis , mida ta mõtleb ja tunneb sellel pimedal talveööl - esimest aastat lesk , üksi keset väljasurnud küla . 
785	NA	 Kuigi ta alati oli vaid õlgu kehitanud - mis tähtsust sel on , kuhu kriips tõmmata ? 
785	NA	 Jõulud on ju tegelikult talvisele pööripäevale lähemal . 
785	NA	 Ja miks peab seda aasta algust üldse nii väga tähistama ? 
785	NA	 Kas keegi ootab sellelt uuelt numbrilt midagi ? 
786	NA	 Mullu oli ta tõesti oodanud või vähemasti salamisi lootnud - ja ta elus polnud rängemat aastat olnud kui see . 
787	NA	 Ta ei hakanud endale mingeid pühasid tegema . 
787	NA	 Õhtusöögi juurde rüüpas suurte sõõmudega paraja koguse viina , heitis soemüüri juurde asemele ja jäi magama , et ärgata mingil umbmäärasel tunnil ja kuulata , kuidas tuul akende taga tuhiseb ja Muri vihaselt haugub . 
787	NA	 Ta ootas uksele kloppimist , keha kuidagi kaalutu , aga midagi ei järgnenud . 
787	NA	 Tal oli suus paha maitse ja süda tagus . 
787	NA	 See polnud muud kui joodu järelmõju . 
787	NA	 Ta vahtis tühjusse , julgemata ikka veel endale täit tõtt tunnistada . 
788	NA	 Ta oli millalgi hakanud uskuma , et elu on maha mängitud . 
788	NA	 See ei pakkunud talle lihtsalt mingit rõõmu . 
788	NA	 See aim oli hakanud teda kiusama aastat viisteist tagasi ja sestpeale aina süvenenud . 
788	NA	 Ta teadis , et Sinivaldid on tülikad inimesed . 
788	NA	 Nende pea võttis hästi , nad olid kõik kiire taibuga ja veendunud , et pole midagi , millele nad vastust ei leiaks , kui seda vaid piisavalt soovivad . 
788	NA	 Selline oli Meinhard , selline oli isa , kuigi tema küll oli õppinud end tagasi hoidma . 
788	NA	 Aga nii nagu vanaisa , ei saanud ka Enn oma suud peetud , kui ta millestki midagi arvas , ja sellist asja polnudki olemas , millest keegi Sinivald midagi arvata poleks osanud . 
789	NA	 Eriti tüütu on selline aktiivsus muidugi siis , kui sind ennast maailma olemise suured tõed eriti ei huvita ja sa pigem soovid oma peal neist puhata lasta . 
789	NA	 Miks siis see ära ei tüüta , kui keegi kõrvalt sind aina pommitab küsimustega , et mida sina arvad näiteks õhtumaa allakäigust Spengleri käsitluses või kartulihaiguste tõrjest meristeemmeetodil . 
790	NA	 Poiss oli vast kümne-kaheistkümnene , tahtis kõike teada ja isa rääkis talle , eriti õhtusöögilauas , sest kus see pere mujal ikka kokku saab , niipalju kui tema millestki teadis , soovitas uurida seda ja teist raamatut , tõi ise teatmeteoseid riiulist ja ajas sealt järge - nägid siis , seda ma ei teadnudki , Ivo Schenkenberg langes venelaste kätte siinsamas Rakvere all ! 
791	NA	 Miks see emal hinge lõpuks täis ei ajanud - et õpetaks poisile õiget kahvlihoidmist ... 
791	NA	 Nagu üks igavene rahvaülikooli loengusari alailma . 
792	NA	 Lõpuks saab igaühe panna uskuma , et ta on tüütu ja loll , mõtles Enn Sinivald oma asemel pimedust vahtides . 
792	NA	 Ta teadis , et on hakanud oma arusaamades kivinema . 
792	NA	 Poisi harimise käigus sai temagi värsket õhku , aga küllap võis seda kõrvalt tõesti tüütu ja koormav kuulata olla . 
793	NA	 Parema meelega veetis ta aega väljaspool kodu , käis jahil või istus õhtuti oma keldrikambris , nokerdas transparente lõigata , trükkis särkidele pilte , et lisa teenida . 
793	NA	 Ta polnud veel neljakümnenegi , kuid tundis , et hakkab vanaks jääma . 
793	NA	 Lihtsalt rõõm oli kadunud . 
794	NA	 Nad käisid Astaga sel ajal teineteisele närvidele , muud midagi . 
795	NA	 Kord , peale kaunis ägedat kodust ridu , millele järgnes mitu päeva naise mossitamist , kuni Enn taas plahvatas , tähendab , peale seda abielus nii tavalist aega , kus leitakse , et peab midagi ette võtma , oligi Enn öelnud - kas me ei peaks suvel eraldi puhkama ? 
795	NA	 Ja - ära hakka jälle vesistama , kui me kord juba teineteist ei talu , siis on tobe proovida seda parandada sel teel , et me teineteist üldse silmist ei lase . 
796	NA	 Nüüd ja praegu , aastate pärast seda meenutades , taipas ta , et polnud tookord päris aus . 
796	NA	 Koolis , kus ta kutseõpetuse meistrina töötas , oli üks naiskolleeg , ise kunagine sama kooli vilistlane , talle rääkinud oma suvepuhkusest ühe sõbranna pool - täielik eraldatus ja rahu mingil inimtühjal poolsaarel Väinamere rannikul , kus too tuttav oma perega vaatlusjaama töötajana elavat . 
796	NA	 Ja Ennu huvi peale - tema arvavat küll , et sealt saaks ka Enn tuba üürida . 
797	NA	 Kaduda kuhugi põrgu taha lagedale , kus oleks võimalik üksi olla , mõtles mees tookord . 
798	NA	 Sellest riiust ja eraldi puhkuse jutust tuligi siis , et Asta sõitis suveks üksi Abhaasiasse , Salme külla sugulaste juurde suvitama - reis , mis neil koos tegemata jäigi , sest kunagi polnud vaba raha kahtede piletite jaoks . 
798	NA	 Poiss aga rõkkas võimalusest olla mõnda aega Tallinnas vanaema pool . 
799	NA	 Tal oli juba ette kõhe tunne , sest vaist hoiatas mingi tundmatu ohu eest , näis Enn Sinivaldile nüüd . 
799	NA	 Ta ei tahtnud seda meenutada , ta oli selle juba peaaegu unustada jõudnud . 
800	NA	 Mees keeras enda magama ja suutiski suikuda rahutusse unne , kui mingi müdin akna taga ta teadvusele virutas . 
800	NA	 Koera vihane kila tõi ta hetke pärast maa peale - need olid kassid , kes pimeduses omi asju klaarisid , ja Muri pidas lihtsalt korda . 
801	NA	 Ta oli just hakanud midagi unes nägema , mõistis mees . 
801	NA	 Kui tahes rahutud need uned ka polnud , neid võis poole pealt katkestada ja ümber mõelda või siis vähemalt neist jäänud ängi endast välja heita . 
802	NA	 Sellega , mis teda ärkvel olles vaevas , polnud mitte midagi võimalik pihta hakata . 
802	NA	 See oli olnud , tahtis ta seda või ei ! 
803	NA	 Tusa peletamiseks tõusis ta asemelt ja kobas köögis laualt käsikaudu pudeli ning otsis sprotikarbi . 
803	NA	 Leivataldrikult saiatüki võtnud , kastis ta selle õlisse , ja kuni see seal vettis , kallutas pika kulinaga viina . 
803	NA	 Toonud karbi tilkumise vältimiseks lõua alla , mälus ta rasvase pala peale , toppis veel ühe uurdesse jäänud kala suhu ja läks seda kõike pikkamisi matsutades voodisse tagasi . 
803	NA	 Ta teadis , viisakad kombed , aruka inimese pilk , naljad , isegi korralik , jalgu lohistamata kõnd - kõik see kuulus olukordade juurde , kui ta polnud üksi ( ja eriti , kui juures juhtus mõni noorem naine olema , lisas ta põlglikult ) . 
803	NA	 Üksiolek ei vajanud isiksust . 
803	NA	 Loomulikult ei vabanenud ta enam tunnetest , mida tõid mälestused , niivõrd oli ta jälle omaenda isiksuse vang . 
803	NA	 Aga isegi piisavalt sõnastatud mõtlemist suutis ta enamasti vältida , hulpis ähmases mõnu-piina keskkonnas . 
804	NA	 Isiksuseta pole loomulikult midagi , ei tundeid , ei mälestusi , ei tahet . 
804	NA	 Inimene muutub vegetatiivseks nähtuseks . 
804	NA	 Nii , nagu see idamaises mõtteviisis ideaaliks on kujundatud . 
804	NA	 Sest Idas ei ole ealeski olnud moraali , mis tagaks eneseväärikuse miinimumi igale indiviidile , nagu see kristluse puhul normiks on . 
804	NA	 Seega - kui sa ei suuda vältida solvavaid ja alandavaid olukordi muul moel , siis õpi ennast välja lülitama . 
805	NA	 Tema oli olnud sellises seisundis - nagu ta aimas - enesekaitseks süütunde vastu . 
805	NA	 Talle oli sel puhul pension määratud ja ühiskond oli loobunud temaga rohkem arvestamast . 
805	NA	 Kas ta tahtis või ei , ta pidi oma hingevaevaga toime tulema , kui lootis veel kunagi kas või pruugitud kauba letile jõuda , olgu või poolmuidu , aga siiski mingi hinna väärilisena . 
805	NA	 Siin ei olnud Ida . 
806	NA	 Ega ta tegelikult ei tahtnud küll , aga niipea kui ta üksindusest välja rebiti , läks otsekohe vaja isiklikke reageerimisviise , teatavat väljendusoskust , mingit delikaatsust , oskust teiste inimestega arvestada - jälle isiksust . 
807	NA	 Oh mingu see kõik põrgu ! 
807	NA	 Ta hakkas vinti jääma . 
807	NA	 Koos praeõliga mõjus viin pikkamisi ja pehmelt . 
807	NA	 Tal oli juba päris talutav enesetunne . 
808	NA	 Hüljatud imikuna röökivad , sülgavad ja kähmlevad kassid akna taga ajasid teda vaid naerma . 
808	NA	 Vaene koer ei saa ka rahu , aina käi ja klähvi , ligi minna muidugi ei tohi , võib ise peksa saada ... 
809	NA	 Mehe pea vajus padjal küljele , silmad langesid kinni ja ta kandus ühte valgeks võõbatud ametiruumi , kus valges kitlis ning kõrget pagarimütsi kandev topeltlõuaga mees suu võileivast hoolikalt puhtaks mälus , enne kui vana halli telefoni toru kergitas - jaah ? 
810	NA	 Mehel oli natuke kiuslik ja näägutav kõrge hääl . 
810	NA	 Kas siis neil ka kuidagi kiire on , et ei või loomulikus järjekorras oodata , tahtis ta rääkijalt teada . 
810	NA	 No hästi , ma saan aru , et teie ei saa oma aruannet valmis , kui surma põhjus pole selge , aga miks pean mina sellepärast oma laiska taguotsa enne kergitama , kui ma ise tahan ? 
810	NA	 No hea küll , hea küll , ma võtan ta vana tutvuse poolest väljaspool järjekorda ette , aga enne lõunat ärge mitte lootkegi , ärge hakake mind tüütama ! 
811	NA	 No võtame siis härrad esmajärjekorras ! 
811	NA	 Tüse mees pani telefonitoru ära ja tõstis võileiva suu juurde . 
811	NA	 Olgu neil vähemalt siin eesõigus ! 
811	NA	 Ja kuni sanitarid rataskanderaamiga õiendasid , seletas kokamütsis kitlikandja assistendile ning õele : nemad ütlevad - enne ei saa aruannet kirjutada , kui surmapõhjus teada ... 
811	NA	 Ja kust nemad teavad , et teise surmapõhjus on teada , ah ? 
811	NA	 Kes ütleb , et mõlemad pole näiteks mürgitatud ? 
812	NA	 Oma targutusi jätkates astus anatoom-patoloog laua juurde ning hakkas kindaid kätte tõmmates dikteerima , ja otsekohe asusid seda monoloogi saatma kulunud Optima plagisevad valangud . 
813	NA	 Umbes viiekümneaastase mehe koolnu . 
813	NA	 Keha pikkus meeter kaheksakümmend kuus sentimeetrit . 
813	NA	 Kehaehitus asteeniline . 
813	NA	 Lihastik üle keskmise arenenud . 
813	NA	 Nahaalune rasvkude puudulikult välja kujunenud . 
813	NA	 Vasakul rindmikul kolmesentimeetrise läbimõõduga pruun pigmentoosilaik . 
813	NA	 Juuksed tumepruunid , keskmise pikkusega . 
813	NA	 Vasakul tagumisel peapoolel on juuksed kaetud pruuni jääkihiga , mis lamava asendi puhul omab lamedat alumist külge . 
814	NA	 Järgnes tappev , kiretu kirjeldus , kuni lahkaja laiba huult kergitas - no näita mulle hambaid ... 
814	NA	 Siis vaikuseviiv ja räme , ropp sõim . 
814	NA	 Tagasikätt telefonitoru ja sellesse kilaval häälel - mis ajast mulle elusaid inimesi saadetakse ? 
814	NA	 Kes oli öösel valvearst ? 
814	NA	 Kes oli kiirabibrigaadi arst ? 
814	NA	 Kes konstateeris surma ? 
814	NA	 Ma tahan teada , kas see litsimaja hakkab ükskord meditsiiniasutust meenutama ? 
814	NA	 Ma teen praegu kohe ettekande ministeeriumisse , palun tõstatada küsimuse arstikutse ära võtmisest ! 
815	NA	 Oli jooksmist ja ärevaid hääli ja siis lamas mees uuel laual ja tema ümber askeldati ning ähmitseti . 
815	NA	 Isegi peaarst ujus kohale , kohmetult kitlit nööpides . 
815	NA	 Tilguteid ja soojavee anumaid ja ergutisüste ja jumal teab mida . 
816	NA	 Enn Sinivald hõljus kõige selle kohal lae all ja hakkas äkki tajuma , kui kohutavalt valus ja vastik ja halb oli olla kehal , mis lamas valge linaga kaetud laual . 
816	NA	 Ta nägi , kuidas rohelisele ekraanile triipu vedav kiir võpatas , kuidas see joonistas kahekordse saehamba , siis veel ühe ... 
817	NA	 Jätke mind rahule , karjus ta vihaga . 
817	NA	 Ma ei taha elada , kurat teid võtku ! 
818	NA	 Mitte keegi ei pööranud isegi pead , kuigi karjuja hääl kogu majas vastu kõmises . 
819	NA	 Viige intensiivi ! - ütles osakonnajuhataja . 
819	NA	 Teie , doktor Maljas , jääte sinna valvesse ja võtke oma subordinaator ligi . 
819	NA	 Üks peab igal hetkel kohal olema ! 
819	NA	 Ja helistage Kalluksele koju ja öelge talle , et arvatavasti on kogu lugu juba ministeeriumis ees . 
819	NA	 Ja võtke keegi ja harutage ta juuksed sellest jäätükist lahti , muidu reostab voodi ära ! 
820	NA	 Enn Sinivald oli oma silmaga näinud , kuidas Põhjasõja-aegsest väesalgast üle Soojärve vene väejooksiku pihta lasti . 
820	NA	 See , et ta iseennast lahkamiskambri laual lebamas nägi , nagu seegi , kuidas ta kardiogramm esimesed võnked tegi , ei pannud teda enam vähimalgi määral imestama , ka mitte purjuspäi uusaastaööl poolunes lebades . 
821	NA	 Kogu see pilt ei tekkinud praegu , teadis mees , see oli tulnud koos temaga sellest kauguseudu karva hämarusest , kui ta siin kevadsuvel toibuma hakkas . 
821	NA	 Aga enne seda oli ta aeda harinud , kurki ja porgandit külvanud ... 
821	NA	 Tal oli küllalt aega olnud lasta kogu selle loo detailide kallal oma fantaasial töötada , ilma , et ta sellest ise vähimatki oleks mäletanud . 
821	NA	 Enne sellesse hämusse vajumist oli olnud üks lühike valge periood , aga sellest ei tahtnud ta ikka veel midagi teada . 
822	NA	 Siin pidi see siis olema . 
822	NA	 Buss voltis uksed kinni ja mattis kõik paksu valgesse pilve . 
822	NA	 Kui see hajus , seisid nad peatuses neljakesi - tema , noor naine ja kaks päris pisikest põnni , tüdruk ja poiss , ilmselt kaksikud . 
822	NA	 Mõlemad täiesti valgepäised ja päevitunud nagu emagi . 
822	NA	 Too noor naine näis esmapilgul tuttavana , kuid mees ei püüdnudki mõistatada . 
822	NA	 Talle näis aina , et kõik kordub . 
822	NA	 Ta oli lihtsalt väga väsinud sel 1981. aasta suvel . 
822	NA	 Ta silmalaud tõmblesid ja ta ei saanud öösiti magada . 
822	NA	 Ta tuli siia , et puhata . 
823	NA	 Rannamaastikke iseloomustab eriline valgus . 
823	NA	 Arvatavasti tuleb see veeauru rohkusest õhus . 
823	NA	 Merd polnud veel kusagil . 
823	NA	 Lehtpuusalud varjasid kaugema vaate . 
823	NA	 Mees teadis , et läänerannikul pole nii selgeid mere läheduse märke kui Soome lahe ääres , kus lavamaale järgneb rusukaldemaastik ja rannanõmm . 
823	NA	 Üksnes mahenenud varjudega valgus ja tuules aimatav värske hingus . 
824	NA	 Selline pärlkana ! 
824	NA	 Naine kandis mingist natuke kangelt kohevast kangast kittelkleiti . 
824	NA	 Sellel pärlendasid punase-kollase-sinise-rohelised peened täpid , nendega oli kogu kangas tihedalt kaetud . 
824	NA	 Need täpikesed olid optiliselt sedavõrd tasakaalus , et kaugemalt vaadates näis riie peaaegu hallina , veikles aga pidevalt mingeis alaliselt muutuvais värvitoonides . 
824	NA	 Lihtne , kodune , puuvillane ja pärlendav ning rõõmus ühtaegu . 
825	NA	 Tee viis läbi looduslike heinamaade ja metsasalude . 
825	NA	 Hein oli niidetud ja kehv , liivakas maa oli liiga kuiv , et ädalat kasvatada . 
825	NA	 Tagapool metsatukka oli juba selge merehingus . 
825	NA	 Paljasjalgsed põnnid vudisid vapralt mööda heinakõrrestikku . 
825	NA	 Nad olid asjalikud ja vaiksed ning nende emagi näis eelistavat vaikimist , aga ta pilgus peituvast naeruvinest ei saanud Enn Sinivald päriselt aru . 
826	NA	 Mõne aja pärast kippus tüdruk maha jääma ja ema kahmas ta kaenlasse , tõstis nina kirtsutava vabandusnaeratuse saatel rinnale ja plika toppis oma pehme nina ta kitli voltidesse . 
826	NA	 Väsimuse märke näitas poisski . 
827	NA	 Ees , nii paremal kui vasemal tuli rand aina ligemale ja Enn uskus , et nad ongi kohal , sest maa kippus lihtsalt ära lõppema , kuid pajurapiku tagant avanes laienev poolsaaretüvi ja seda tõotas olla veel paar kilomeetrit . 
827	NA	 Ühtegi katust ei hakanud veel silma . 
828	NA	 Ema käe otsa kippuva poisi sai enda kanda üürnik . 
828	NA	 Ei järgnenudki mingit võõristust . 
828	NA	 Laps naeris hääletult ja silitas tal lõuga - onu , miks sinul habet ei ole ? 
828	NA	 Ja Ennu selgituse peale kilgates - ajasid habeme ära . 
828	NA	 Kas vitsaga ? 
829	NA	 Kaksikud , vastas naine ta pärimise peale , kolme ja poole aastased . 
830	NA	 Mõnus oli teda vaadata , arukas ja sõltumatu . 
830	NA	 Selgelt tajutav iseolemine , naerukil rahulolu oma laste ja kogu eluga . 
831	NA	 Põnnid olid neil süles magama jäänud , kui nad lõpuks kohale said - oma neli-viis kilomeetrit kindlasti , hindas mees mõttes . 
831	NA	 Temagi jalad tulitasid , saati siis naisel , kes selle maa nu kaks korda maha oli käinud ja seejuures lapsi süles tassinud . 
832	NA	 Paljaste jalgadega köögi värvimata puupõrandal astudes tõi too lauale hapupiimakausi , supilusikad ja leivakannika . 
832	NA	 Siis istus ta Ennu vastu ja tõrjus peoga juukseid põselt . 
832	NA	 Oli näha , kuidas ta puhkust naudib . 
833	NA	 Maainimesena Enn muidugi tundis sellist söömise kommet- võtta lusikaga ühisest kausist paksu hapupiima ja hammustada soolaga kaetud musta leiba juurde . 
833	NA	 Teda pani ainult imestama , et noor ja intelligentse olekuga naine söandas talle seda siin esimesel kohtumisel pakkuda . 
834	NA	 Noorikul olid saledad käevarred ja peente , väga painduvate ja pikkade sõrmedega puhtad käed , ta heledad silmad olid selge , naerukil vaatega ja temast hoovas tasakaalukat rahu . 
835	NA	 Mehe asju oli nii nagis kui töölaual , meest ennast polnud aga ilmselt kodus . 
835	NA	 Seegi pani Ennu pisut imestama , et noorik sealjuures nii vaba oli . 
835	NA	 Lõpuks nägi ta teda ju esimest korda . 
836	NA	 Veidi istunud , lasknud jalgadel puhata , noorik tõusis - tal on vaatlus . 
836	NA	 Kas Enn soovib ühes tulla , et pärast koos ujuma minna ? 
836	NA	 Ei küsimustki sellest , et magavad lapsed üksi koju jäävad . 
837	NA	 Majast läände jäi kivine neemenina , mis kiiresti kitsenes ja selle päramisel tipul oli aiaga piiratud vaatlusväljak , kus puidust võrekappides seisid termo- ja hügromeetrid , keerles tuulemõõtja tiivik ja libisesid isekirjutite suled vedrumehhanismi keritavatel paberlintidel . 
838	NA	 Ja edasi olid vaid roostikud ja liivased ning kivised rannad , nende taga kahvatu , elavhõbedajärvena mõjuv lõputu päikeses kiiskav avarus oma lakkamatu tuulega ning linnukarjetega laidude kohal . 
839	NA	 Naine oli suure merebinokli võtnud , seisis Ennu kõrval ja vaatles keskendunult laide . 
839	NA	 Ei midagi huvitavat , tiirudel kooruvad pojad . 
839	NA	 Kosklad juba ujutavad omi ... 
839	NA	 Praegu on siin vaikne . 
840	NA	 Peale ilmavaatluste , jälgib noorik ka lindude rändeid , peab päevikut pesitsemiste kohta ... 
841	NA	 Ta poetas binokli vahariidest kotti ja suundus ees mere poole , juhatas Ennule teed vasakule , ise põikas roostiku teise serva jääva liivalapi suunas . 
842	NA	 Tolmumaitse bussisõidust veel huultel , otsustaski mees ujumas käia , loopis roostiku varjus riided seljast , tõmbas ujumispüksid jalga ja sumas merre . 
842	NA	 Sealsamas lähedal , meetrit viiskümmend temast , seisis noorik põlvini vees . 
842	NA	 Ilmselt polnud ta oma pärlkanakitli all midagi kandnud ja oli nüüd , nagu jumal ta loonud . 
842	NA	 Ennu märganud , pöördus ta veidi kõrvale , kahlas rahulikult sügavamale , nii et paljad näkid välkusid , ja viskus siis vette . 
843	NA	 Pead vangutades sammus vette ka neljakümnele lähenev abielumees . 
843	NA	 Sellist asja ta küll polnud oodanud . 
843	NA	 On siin tegemist naiivsuse või rafineeritusega ? 
844	NA	 Ei selle ega teisega , teadis ta nüüd , aga siis oli ta selle taipamiseks veel liiga oma maailmas kinni olnud . 
844	NA	 Alasti naine oli ta alateadvusse kergitanud selle igipõlise küsimuse - kui äkki ... 
844	NA	 Ja see oligi kõik . 
844	NA	 Põnevus ja väike hirm . 
844	NA	 Hirm pettuda , lolliks jääda , seda ka , aga eelkõige lihtsalt hirm millegi keelatu ja patuselt ahvatleva ees . 
845	NA	 Kolmekümnendais aastais langeb mees enamasti mängust välja . 
845	NA	 Naised ei paista teda eriti märkavat ja suhtuvad tema huviilmutustesse sageli lihtsalt vaenulikult . 
845	NA	 On siin tegu solidaarsusega , mis keelab väikelaste isasid peibutamast ? 
845	NA	 Või johtub kõik teadmisest , et mees on liialt seotud ja teda nagunii ära ei meelita . 
845	NA	 Kõik piirduks arvatavasti lihtsalt seiklusega , pealegi ilmselt ühekordsega , sest kohe tuleb pereisal aru pähe ja rohkem ta ei riski , kui esmane vallutustuhin mööda ? 
846	NA	 Selle mängust väljajäämisega oli Enn Sinivald leppinud , kui asjade loomuliku käiguga . 
846	NA	 Asi , mida ta aga sootuks ei teadnud , oli see et teise nooruse ajaks - ajaks , kui lapsed on kaela kandma kasvatatud - tulevad mehed sageli uuesti hinda , ja siis juba teises vääringus . 
846	NA	 Ta oli sellele ajale lähenemas - poisi ninaalunegi kippus juba villaseks . 
846	NA	 Ja ta ei osanud ennast selle eest veel kuidagi hoida . 
847	NA	 Ujumast tulles ta lihtsalt veidi imestas , et naise olek polnud vähimalgi määral muutunud . 
847	NA	 Endiselt rahulik ja suhtlemisaldis , ei vähimatki nähtavat kohmetust ega ka huvi , kas mõjus . 
848	NA	 Tagasi majas , viis ta omad asjad köögilaua alt temale juhatatud tuppa . 
848	NA	 See oli peaaegu tühi - tool , voodi , põrandariie , sitskardin . 
848	NA	 Ukse juures suures klaaspurgis meetrikõrgune kaseoks , mis toa meeldiva lõhnaga täitis . 
849	NA	 Näis võimatu jääda siia aina toimetava perenaise lähikonda ja ta jalutas minema , hulkus tühjal rannal , pildus kive vette , istus vahepeal ja kuulas tuule sahinat roostikes . 
849	NA	 Ta oli veetnud mitu aastat tõelise puhkuseta , aina mingeis inimsuhetes , nii kodus kui tööl . 
849	NA	 Ta tahtis sellest vabaks , ja nüüd , kus ta seda oli saanud , tundis lausa tapvat igavust . 
849	NA	 Lõpuks heitis ta madalale , kuid vaibana tihedale rannarohule selili ja jäi magama . 
849	NA	 Kui ta sealt tõusis , oli päike juba lillakana loodesse vajumas ning meri suitses . 
850	NA	 Eemalt hakkas ninna pannkookide praadimise võrratu lõhn . 
850	NA	 Põnnid istusid kahekesi kõrvu koldetule paistel ja noolisid kooke , mida ema neile jagas , enne hoolikalt jahutamiseks peale puhudes . 
850	NA	 Siis istusid nad kõik ümber laua , kaks tillukest murjanit piimakruuside taga ja suurtel teetassid , koogikuhil kausis ja vaarikamoos purgiga keset lauda . 
850	NA	 Ennule hakkas see lihtne kodusus järjest rohkem meeldima . 
851	NA	 Pärast sööki kooris ema oma põnnid paljaks ja pesi päikese käes seisnud veega maja ees kausis hoolega puhtaks . 
851	NA	 Niisama paljaina läksid nad magama . 
851	NA	 Polnud vaja ei käsku , ei suigutamist . 
851	NA	 Viie minuti pärast vaatas perenaine üle ukse tahatuppa ja viipas Ennugi lähemale . 
851	NA	 Nagu kaks roosat tõuku olid lapsed kahekesi täiskasvanutele mõeldud voodis end linasse mässinud ja ninali padjas ning nohisesid magada . 
852	NA	 Nad olid Miki ja Mirri , vähemalt nii ema neid hüüdis . 
852	NA	 See oli tabav - üks rüblikust superhiir , teine magus kiisu , nii sarnased , nagu nad ka olid . 
852	NA	 Sooline jagunemine oli nii ilmekas ja nii loomulik . 
852	NA	 Nende vaikne , rahulik toimekus , täielik isekuse puudumine meeldis Enn Sinivaldile . 
852	NA	 Meeldis ka ema selgitus - lastel pole siin mingeid piiranguid . 
852	NA	 Madal , ohutu meri ümberringi , poolsaar liiga suur , et neil püsivust jätkuks kuhugi kaugemale kolama minna . 
852	NA	 Vahel tuleb neid veidi , binokkel abiks , otsida , sest uni tuleb peale ja jäävad mõne põõsa alla magama . 
852	NA	 Muud muret pole ollagi . 
853	NA	 Aga talvel ? 
853	NA	 Siia oli nii palju maad , teeks vaid jalgrada . 
853	NA	 Kui tuiskab ? 
854	NA	 Päris talve on nad muidugi linnas . 
854	NA	 Vaatlusjaam siis lihtsalt suletakse , kuid varakevadest jääminekust , kuni lumeni veedavad nad siin ja see meeldib neile . 
855	NA	 Nad istusid vastamisi suure köögilaua taga ja vestlesid ning Enn ei saanud lahti tundest , et ta seda naist ikkagi kusagilt juba ammust ajast tunneb . 
855	NA	 Ka nimes oli midagi hirmus tuttavat . 
855	NA	 Tuuli . 
855	NA	 Kui sobiv nimi just siin ja just sellele naisele ! 
856	NA	 Miski koputas tasakesi alateadvusele , kuni lõpuks meenuski . 
856	NA	 Tal oli lapik pudel Becheri likööri õlakotis , võetud teadlikult selline mark , mida ükski hing korraga palju ei joo - juhuks , kui peremees peaks liiga libas kurguga olema . 
856	NA	 Ta mainis seda naisele - umbes selles toonis , et kui on soovi proovida ... 
857	NA	 Hm ! ütles Tuuli . 
857	NA	 Miks ka mitte ! 
857	NA	 Ta pani kuivi pilpaid pliidi alla ja teevesi läks uuesti laulma . 
857	NA	 Ta polnud Becherit varem proovinud , veeretas tilka keelel ja kergitas kulme - omapärane . 
858	NA	 Enn unustas enda rääkima . 
858	NA	 Alustas ujumisest , sattus sedakaudu spordilainele ja oli juba jutujärjega Oslo ja Euroopa meistrivõistluste juures , kui märkas , et on lobisemisega liiale läinud . 
858	NA	 Ilmselt viisakusest võõra ees polnud naine igavust ega tüdimust näidanud . 
858	NA	 Mees tegi lühida kokkuvõtte ja vaikis . 
858	NA	 Tuuli lükkas klaasi tema poole , ja kui mees ka peale rüüpamist edasi ei rääkinud , kergitas küsivalt kulme . 
858	NA	 Miks sa vait jäid ? 
859	NA	 Üks mis kindel - Tuuli ei teeselnud , ta kuulas huviga , ta võttis jutust osa , täiendas - näed siis , muidugi on selline asi üllatav ! 
859	NA	 Ja Enn Sinivald , kelle kodused monoloogid olid aastate pikku aina mõrumaks kuivanud , kes aina koges , et kaldub tüütult lobisema , tajus salajast hämmingut tundes , kuidas monoloog dialoogiks muutub . 
859	NA	 Ning see vallandas kusagil sügavas hingesopis kevadise vasika vabanemisrõõmu . 
860	NA	 See narrilt ülemaitsestatud liköör oli mõlemal ilmselt kihvatanud . 
860	NA	 Tuuli ringutas , sikutas parema käega vasakut randmest Ennu poole , justkui tahaks ta selle rusikaga mehele rindu torgata . 
860	NA	 Ja Enn , midagi mõtlemata , hakkas tasa naerma , silitas naise pruune käevarsi , imetles nende naha sisaliksiledat kuiva soojust . 
861	NA	 Nagu kokku leppinult tõusid nad ühekorraga lauast ja sisenesid tuppa , mille seina ääres levitas oma lõhna kaseoks ja kus polnud midagi peale tooli ja voodi . 
861	NA	 On olukordi , kus hirmunud keeldudel pole korraga mingit jõudu . 
861	NA	 Olid nemad kaks ja muu ei puutunud üldse asjasse ... 
862	NA	 ... kuni ta linnutiivapuutena põgusast unest nagu varjust välja vupsas - selili võõras voodis , alasti , tekk põrandal ja loomulikult üksi . 
862	NA	 Süda kloppimas ja meeles vaid üks küsimus - mis nüüd siis saab ? 
862	NA	 Väljas oli juba päris valge ja selles hallis hommikuvalguses vahtis mees murelikult pruuni laudadest lae poole , püüdes mõistatada , mis hullus see neile õhtul peale oli tulnud . 
862	NA	 Ei saanud ju kaks inimest poolest pudelist Becheri liköörist nii purju jääda , et aru kaotavad ! 
863	NA	 Hetke pärast andis põhjusetu ärevus järele . 
863	NA	 Kerinud end teki all kerra , sai ta sooja ja jäi uniseks , vajus kuhugi piimjasse aurusesse äraolekusse , kuulis väljas kiireid samme majale lähenemas , siis käis eesuks ja Tuuli tuli läbi köögi , seisatas nähtavasti arupidavalt uksel . 
863	NA	 Enn kuulis riide kahinat ja prink ning külm nagu allikaveest tõmmatud kala , libises naine ta kõrvale , põimis end tema ümber , suudles magava mehe õlga ja hakkas peagi tasa ja rahulikult hingama . 
864	NA	 Kui Enn uuesti ärkas , oli ta voodis jälle üksi , köögist oli aga kuulda kodust askeldamist ja koldetule praksumist . 
864	NA	 Võrratu kohvilõhn ajas talle vee suhu . 
864	NA	 Ta istus just voodiserval ja püüdis oma aluspükse õiget pidi jalga saada , kui uks avanes . 
864	NA	 Tuuli seisis seal , naeratas ja läks tagasi kööki . 
865	NA	 Mitte vähimatki märki ei leidnud mees naise olekust . 
865	NA	 Nagu ta eile bussipeatusest saati oli olnud naeratavalt sõbralik , oli naine seda ka nüüd . 
865	NA	 Ei mingit kaelalangemist ja suudlust , millega nad tavaliselt püüavad näidata , kui hullusti sa neid võlunud oled , ega ka irooniat , kerget küünilist muiet enesekaitseks . 
865	NA	 Tuuli olekust oleks võinud uskuda , et kõik oli kokku unenägu olnud . 
865	NA	 Nad sõid kodust hommikuputru ja jõid seejärel kohvi ning naine meelitas Ennu jälle lobisema . 
865	NA	 Teda näis mehe sportlik minevik tõsiselt huvitavat . 
865	NA	 Tema isegi oli noores põlves , nagu ta väljendus , suusatamist natuke tõsisemalt võtnud . 
865	NA	 Vahe oli siiski märgatav - üks rajooni tasemel , teine maailmas . 
865	NA	 Mehe kibestumist sellest pärisorja sunnitööst , nagu Enn oma spordikarjääri nimetas , ei paistnud naine eriti mõistvat . 
865	NA	 Nende häälestuse vahe oli tuntav . 
865	NA	 Selle noore naise kõrval oli mees alatoonlt sünge ja fatalistlik . 
865	NA	 Üksnes alatoonilt , mis tuli ilmsiks vaid selle tõttu , et Tuuli oli mahe ja rahulik põhjamaine päikesepaiste . 
865	NA	 Ta , pagan , oli siiski päris tublisti ringi tõmmanud , hakkas kõigest pisitasa ilmnema . 
865	NA	 Ega ta seda varjanudki , kuid ei kelkinud ka . 
865	NA	 Spordilaagrid oma kohtumiste ja lahkumistega , kergesti siginevate vahekordadega , mis noorte ja innukate kehade vajadusi rahuldavad , jättes hingeasjad enamasti rahumeeli omapead , olid Ennule piisavalt tuttavad . 
865	NA	 Naine oli olnud üks neid häid hingi , kes ei olnud kitsi ega tundnud mingit süüd sellest , et poissmehe kombel elas . 
865	NA	 See vaatas ta juttudest vastu , aga see oli ilmselge minevik , millest ta nüüd vaid naeratades mõtles . 
865	NA	 Midagi väga olulist oli vahepeal muutunud . 
865	NA	 Aga põhiloomuselt oli ta muretu optimist , kelle maailm oli suurepäraselt paigas . 
866	NA	 Nende avastustega ametis , jõudis mees juba unustada , et on selle olevusega veetnud pööraseid ja veetlevaid tunde . 
866	NA	 Talle hakkas tunduma , et kõik võibki sellesama ööga piirduda ja tal ehk polegi eriti raske seda kui unenägu kujutleda , et sellele ei järgne mingeid komplikatsioone ... 
867	NA	 Laualt nõusid koristades sattus ta Tuulist lähedalt mööduma ja naine puudutas teda käega , libistas oma pikkade tundlike sõrmedega üle ta reie . 
867	NA	 See mõjus nagu piits . 
867	NA	 Hing korraga põletavalt kuuma ja rasket sulatina täis , turjanaha all kihukripeldus . 
867	NA	 Ja uks avanes ning unesalkus ja nohisevad , pudenesid kööki kaks alasti last . 
867	NA	 Nemad tulid nüüd küll äärmiselt õigel ajal ! 
867	NA	 Mees otsustas sel hetkel end käsile võtta . 
868	NA	 Võttis ta küll ! 
868	NA	 Öösel oli naine tal jälle kaenlas . 
868	NA	 Jälle oli ta vastu hommikut kusagile kadunud , tuli külmana ja värskena ning seekord ei maganud Enn seda tulekut maha , vaid alistudes ülesärganud loomulikule seksuaalsusele , oli selles kaisutuses pöörane nagu kunagi poisipõlves . 
868	NA	 Imelik , ta ei tundnudki end tiirasena ja pealetükkivana , mida vaid teatava enesesalgamise saatel talutakse . 
869	NA	 Järgnesid päevad täis päikest , merd ja üksindust . 
869	NA	 Ta põgenes esimesel võimalusel eemale , vedeles rannas , päevitas , ujus ... 
869	NA	 Ja kõik see aeg põles ta kärsitusest ööd oodates . 
869	NA	 See oli hullus , millest ta ühtaegu nii valu kui rõõmu tundis . 
869	NA	 Ta teadis , et teeb midagi täiesti keelatut ja patust , mis pealegi on määratud kõige lähemal ajal katkema . 
869	NA	 Ja samal ajal paistis talle , et see kõik on nii alati olnudki ja nii see ka jääb - suvi , üksik maja inimtühjal poolsaarel , kaks ilusat ja armast last ning Tuuli . 
869	NA	 Mida võis veel tahta ? 
870	NA	 Ta teadis nüüd nende hommikuhalluses ärakäimiste põhjust - naisel oli lihtsalt vaatluse aeg . 
870	NA	 Ta jagas end suurepärase rahuga laste , koduse töö , armukese ja ametialaste kohustuste vahel , olemata kordagi tujust ära või jäämata milleski ajahätta . 
871	NA	 Samal ajal aga paistis juba kõige selle lõpp . 
871	NA	 Ennu ärasõidupäev oli kätte jõudmas . 
871	NA	 Nad istusid õhtu hakul maja ees ja lõikusid rabarbrivarsi keedise tarbeks , kui hoopis võimatust suunast - vaatlusväljaku poolt - üht meest tulemas nägid . 
872	NA	 Heints , ütles Tuuli rahumeeli . 
872	NA	 Ja Enn püüdis leppida tõsiasjaga , et see imelik eksemplar on tolle veetleva pärlkana abikaasa . 
873	NA	 Mehel oli seljas teksajakk ja selle all väljaveninud trikoosärk , jalas aga sellised kentsakad püksid , mis oleks au teinud Briti koloniaalarmee seersandile - põlvini ulatuvate laiade säärtega vormitud ja natuke narmendavad kaitsevärvi asjandused , millest ulatusid välja kõverad ja peened , päevitunud ning arme täis ja ärakraabitud sääred . 
873	NA	 Mehel oli hõre täishabe , mis poole rinnani ulatus , ja kummipaelaga kuklasse kinnitatud juuksed - hobusesaba või pats , kuidas soovite . 
874	NA	 Mis Ennul muud üle jäi kui tutvustamine rahulikult ära taluda . 
874	NA	 See mees oli enam-vähem ta enda vanune , tal oli väike ümarik vats ja kogu ta keha oli nahaalusest rasvkoest naiselikult pehmeke . 
874	NA	 Enn Sinivald hindas mehi selgelt nende kehalise võimekuse järgi . 
874	NA	 Sellest kentsakast olevusest ei osanud ta suurt midagi arvata , kuni mees suu lahti tegi , ja see pani teda aru saama paljudestki asjadest , eriti neil järelemõtlemise aegadel , mis sellele suveromansile järgnesid . 
875	NA	 Nende laev jõudnud siiakanti , teda toodud paadiga randa , selgitas Heints . 
875	NA	 Homse hommikuni , siis võtavad nad ta siit uuesti peale . 
875	NA	 Ta on merebioloog ja neil on väliuuringute periood . 
876	NA	 Ta oli väga igapäevaste näojoontega , tema päevitus oli sügav , aga kuidagi kulunud ja hallikas . temas polnud midagi , mis oleks vähimalgi määral tundunud popp , veetlev , romantiline . 
876	NA	 Kas Enn Sinivald seda ise oli , ei viitsinud ta eriti mõistatada . 
876	NA	 Ta oli veel sealmaal , et uskus iseenda erakordsust , nagu see normaalselt iga isiksuse puhul olema peabki . 
877	NA	 Siin oli aga keegi , kes sellest , milline ta teistele paistab , üldse ei hoolinud .. Tema jutt oli sügavalt asjatundlik ja rahulikult autoriteetne . 
877	NA	 Hoolimata sellest , et see tuli nii kummalise välimusega mehe suust , pidi seda respekteerima . 
878	NA	 Lämmastik , fosvor , süsivesikud , aga ka kõik raskemetallid , elavhõbe , plii ... 
878	NA	 Need on kõik looduses normaalselt esinevad elemendid ja ained , meres on neid alati leidunud . 
878	NA	 Aga nende hulk on olnud piiratud , sest enamasti esinevad nad kivimite koosseisus ühenditena , millest inimene on õppinud neid tootma ja mõõdutundeta loodussesse laiali puistab . 
878	NA	 Kõik see jõuab lõpuks vooluvetega merre , mürgitab , aga ka toidab mikroorganisme , kuni looduse taluvuse piir saavutatakse , kuni tekib hapnikunälg , ainuraksete hukkumine , hõljum , muda teke , soostumine ... 
879	NA	 Nende lihtsate looduslike protsesside kirjeldus Heintsi ettekandes mõjus nagu ulmefilmi õudus . 
879	NA	 Põlise põllumeeste soo järeltulijale polnud selles kõiges midagi uut ega võõrast . 
879	NA	 Üksnes protsesside pöördumatuse ja nende tagajärgede lohutuse tunnetamine ... 
880	NA	 See siis oligi see roheline mõtteviis . 
880	NA	 Enn oli alati imestanud , miks teevad need inimesed oma ülesande endale nii raskeks . 
880	NA	 Peab olema väga veenev ja autoriteetne , et su juttu tõena võetaks , kui sa näed välja nagu karikatuur . 
881	NA	 Imelik küll , tõusta õhtulauast ja minna magama , esimest ja viimast korda üksi selles majas , ei tundunudki raske . 
881	NA	 Ja ta magas selle öö kosutavat , rahulikku und . 
881	NA	 Hommikul oli ta varajane , kuulis , kui Tuuli vaatluselt tuli , ootas pisut , ja teinud endale võileivad kaasa , kadus majast . 
881	NA	 Jalad viisid teda poolsaare kaela suunas . 
881	NA	 Polnud mingit isu minna mereuurijate laeva vaatama , kui see Heintsi paadiga pardale võtab ja oma programmi täitma siirdub . 
882	NA	 Oligi aeg maa peale tulla ! 
882	NA	 Pealelõunal läheb buss ja poole kuue ajal on Asta lennuki saabumise aeg . 
882	NA	 Enn oli loobunud mõtlemast , mis sellest kõigest saab . 
882	NA	 Asjad olid oma rada läinud ja tal on vaja ennast uuesti rööpasse seada , unustada kogu see muinasjutt siin . 
883	NA	 Kui ta lõunaks tagasi oli , tegi Tuuli parajasti süüa , kukal kumaras auravate ja podisevate pottide kohal . 
883	NA	 Pärast sõid nad vaikides ja Enn läks asju pakkima . 
884	NA	 Naine tuli uksele , käed ristamisi rindade all , nõjatus ta tüki aega sõnatult uksepiidale , kuni lõpuks häält tegi . 
884	NA	 Tal olevat kahju , et Enn niimoodi lahkub . 
885	NA	 Mis mõttes niimoodi ? 
885	NA	 Niimoodi pidi ta lahkuma , see oli algusest peale selge . 
886	NA	 Ta lootnud , et mehed ei kohtu . 
886	NA	 Sul jääb okas hinge . 
887	NA	 Enn kuulas , kuidas veri ta oimudes tuksleb . 
887	NA	 Kott oli koos , jäi see ainult õlale vinnata . 
887	NA	 Mis mulje sul minust jäi , küsis ta peidetud õelusega . 
887	NA	 Vaid õige veidi oli rõhutatud isikukohast asesõna , aga see andis küsimusele kogu selle värvingu . 
887	NA	 Mees ju teadis , et neil siin alailma suvitajaid peatub . 
888	NA	 Tuuli luges õeluse vaevata välja . 
888	NA	 Ei ta tõmbunud kaitsesse ega ka vihastanud . 
888	NA	 Ta hääl oli kindel , kui ta lausus - Enn eksib . 
888	NA	 Mitte midagi sellist pole tal enne olnud . 
888	NA	 Ja mehe iroonilise pilgu peale - kui ta kuulis , et Enn Sinivald tuleb , ta nagu tundis ette , et see kõik juhtub . 
888	NA	 Või lootis , kuidas seda võtta . 
889	NA	 Mis kuulsus ta siis on , et Tuuli teda teadis ? 
889	NA	 Mees oli ilmselt kaunis imestunud , ja naine , kes esmakordselt nende loo jooksul tõsine , isegi nukker näis , noogutas mitu korda mõistmise märgiks . - siis jäi sul küll minust imelik mulje . 
889	NA	 Ma arvasin , et sa mäletasid mind . 
890	NA	 Ei midagi kummalist - Tuuli oli olnud Enn Sinivaldi õppegrupis , tema jaoks igiammuses minevikus , üheksa aasta eest . 
890	NA	 Muidugi , plika alles , naeratas ta . 
890	NA	 Ma nii lootsin , et sa mind märkad ! 
891	NA	 Ta oli olnud oma grupi meistrisse meeletult armunud . 
891	NA	 Noor , sihvakas mees , nimi . 
891	NA	 Mis sest , et Enn polnud mingi olümpiavõitja , mis sest , et ta ise oma sundkorras spordikarjääri vihkas , siin , kodumaal , oli tal olnud nimi lehes iga mõne päeva tagant ja see kuulsus elas ta kollektiivis temast sõltumatult edasi . 
891	NA	 Jälgiti , kuidas ta hommikuti , suusad käes , metsa poole sörkis , satuti ta raja äärde või ka rajale risti ette . 
891	NA	 Kuigi ta neid sasipäiseid kutsekooliplikasid üldse ei märganud . 
892	NA	 Sul oli mootorratas , sa käisid nii kihvtilt riides , sa naersid sedasi karmilt ja kurjalt ... 
893	NA	 Mul on raske seda kõike uskuda , ütles mees . 
893	NA	 Ma küsin veel kord , mis mulje ma sulle jätsin ? 
894	NA	 Loodan , et kõige parema ! ütles Tuuli viivitamisi ja isesuguse väikese rõhuga , mis Ennu valvsaks tegi . 
894	NA	 Mida see tähendab ? - See tähendab , et Tuuli loodab , Enn on talle kõige püsivama mulje jätnud , mida mees naisele jätta saab . 
894	NA	 Ta tõesti loodab seda ja tal on alust loota . 
895	NA	 Mees istus voodile ja pani käed vastamisi . 
895	NA	 Tal oli järsku ükskõik , kas ta jääb bussist maha või mitte . 
895	NA	 Ta tahtis teada , mida see kõik tähendab . 
896	NA	 Ei muud midagi , kui et nad olid juba mõni aeg tagasi Heintsuga otsustanud , et kaks last on siiski vähe , et lihtsa rahvastiku taastootmise jaoks peab peres keskmiselt üle kahe lapse olema , ja nad kumbki ei tahtnud selles küsimuses võlglaseks osutuda . 
896	NA	 Nad olid selles niisiis juba varem põhimõtteliselt kokku leppinud . 
896	NA	 Ennul pole mingit põhjust ennast süüdistada . 
897	NA	 Mees ei saanud aru saamagi . 
897	NA	 Kuidas saab nii külmalt lasta need asjad sedasi minna ? 
897	NA	 Kas Heints oma imeliku välimuse peale vaatamata on tõesti sellist kohtlemist väärt ? 
898	NA	 Aga ta ju ütles - nad leppisid kokku . 
898	NA	 Heints nimelt ei saa isaks saada . 
898	NA	 Kas kunstlik viljastus on tõesti millegi poolest parem ? 
898	NA	 Miks ei tohi siis naine oma lapse tõelist isa tunda ? 
898	NA	 Kui ta temasse ei armu , kuidas saab ta siis oma last armastada ? 
899	NA	 Ja kaksikud ka ? 
900	NA	 Jah , nemad ka , aga mitte siin ja mitte nii . 
901	NA	 Ja kes on nende isa ? 
902	NA	 Üks Heintsu sõber ja töökaaslane . 
903	NA	 Ja mehed saavad peale seda endiselt läbi ? 
904	NA	 Muidugi ! 
904	NA	 Oh , sa ei tunne ju Heintsu ... 
905	NA	 Tuuli Merede tuli Enn Sinivaldile lõpuks meelde , aga mitte seal tühjal poolsaarel ega teel Tallinna , vaid sootuks hiljem , kunagi endisi koolilõpupilte lapates . 
905	NA	 Jah , muidugi , see kõhnuke pikalakaline plika , kes näis häbematu nähvitsana ja kellele Enn võis tõesti karmilt ja kurjalt naeratada . 
906	NA	 Tookord , kui ta bussisõidu kestvusrekordit meenutavat teekonda alustas - lepavõsa vahelisel teel eemalt tolmu keerutavale bussile kätt tõstis , et algul Pärnu , sealt Tallinna ja hilisõhtuks koos Astaga koju jõuda , oli ta hinges sügav hämming ja segadus . 
906	NA	 Tuuli oli ta teele käsutanud ja lapsi koduõue jättes saatma tulnud . 
906	NA	 Kogu selle tee olid nad kibekiiresti püüdnud asju paika panna , ja seda enam see kõik puntrasse jooksis . 
906	NA	 Seda harutada ja korralikult kokku kerida jätkus nüüd pikaks ajaks . 
907	NA	 Niisiis , üks parasjagu poistega seigelnud pilbaspeenike blond suusaneiu leiab ühel päeval , et peaks hakkama ellu tõsisemalt suhtuma , kui hoiatavate eeskujude jälgedes käia ei taha . 
907	NA	 See eeldab esmalt kahte asja - tuleb ennast korda teha , loobuda lohakusest oma välimuse suhtes , hakata maailmale näitama , et võtad end tõsiselt . 
907	NA	 See polnud iseenesest raske . 
907	NA	 Teine on keerulisem - vahetada keskkonda , sukelduda uude ringi uue mainega . 
907	NA	 Ta sai sellega toime päris hõlpsasti , leidis laborandina tööd ühes kastanivõra alla peituvas majas , kus usinasti teadust tehti - see tähendab , enamik inimesi nokitses midagi moepärast ja peamiselt jõi kohvi . 
907	NA	 Noored ja esinduslikud mehed vestlesid koridorides malbelt väljapeetud akadeemilisel toonil ning passisid vabu võimalusi ja tüsedamaid tellimusi . 
907	NA	 Keegi kinnisui naeratav blondiin jäi esialgu täiesti tagaplaanile . 
907	NA	 Polnud tema esimene , kes siia majja teaduste kandidaati saama oli tulnud ... 
907	NA	 Kuni hakati moodustama mingit uut töögruppi , ja selle asjaga paistis tegijail tõsi taga olevat . 
907	NA	 Juhtkond näis seda ohtu aimavat . 
907	NA	 Pole midagi tüütumat kui inimesed , kes tahavad oma töös maksimaalset saavutada . 
907	NA	 Uurimisteemale vaieldi vastu ja nöögiti pakutavate võimalustega , kuni neid majast välja tõsteti , kusagil pärapõrgus uued ja väga viletsad ruumid leiti , kuni kõik vähegi arvestatavad töötajad end neist lahti ütlesid ja uus koosseis sulaselgetest autsaideritest moodustati . 
907	NA	 Heints oli nende juht . 
907	NA	 Ta oli kusagilt mujalt tulnud , polnud isegi Tartu ülikoolis õppinud , tal oli juba siis doktorikraad , kuigi keegi ei teadnud , mis teemal , ja kaadrimutt selle küsimise peale sisises . 
908	NA	 Nii kena süžee , midagi Wilsoni , Cronini või Lewise jaoks , kommenteeris seda Tuuli ise . 
908	NA	 Tuleb andekas inimene , murrab kõige kiuste läbi ja saavutab selle , mida taotleb , kuigi peab isiklikus elus tragöödia läbi elama . 
909	NA	 Selles viimases punktis oli asi valesti . 
909	NA	 Kusagilt karmilt Siberimaalt pärit ja saksapärast nime kandev mees oli kogemata sattunud Impeeriumi suurte saladuste sepikotta . 
909	NA	 Keegi oli ta rahvuse maha maganud . 
909	NA	 Seal kusagil oli ta oma salajast tööd tehes saanud kas kiiritust või mingi nakkuse , igatahes olid tal tervisega asjad väga pahasti olnud , teda oli kaua ravitud ja ta oli ka sellest tipptasemel teaduse tegemisest eetilistel kaalutlustel loobuda otsustanud . 
909	NA	 Mida nad seal aretasid või uurisid , ei tahtvat ta veelgi rääkida . 
909	NA	 Igatahes on ta tervisel plekid peal ja üks neist on lootusetu viljatus . 
910	NA	 Mis juhtus kord hilisel õhtul tühjas laboris , ei tahtnud Tuuli rääkida . 
910	NA	 Igatahes , kui kenasti öelda - kaks inimest leidsid teineteise . 
910	NA	 Kui palju selles oli kogenud ja kavaldava tüdruku teadlikku kaalutlust püüda kinni suure tulevikuga mees , tema ilmselt mitte kõige imetlusväärsema välimuse ja teatavate puuduste peale vaatamata , jäi samuti Ennu otsustada . 
910	NA	 Edasi järgneb Pygmalioni-teema . 
910	NA	 Võimsa , sügavalt eetilise isiksuse maagiline mõju rentslist korjatud piiga peale . 
910	NA	 Ja tulemus - my fire lady - selles ei olnud tõepoolest vaja kahelda . 
911	NA	 Kuidas Enn Sinivald ka kõike seda endamisi ei nämmutanud , seda ta uskuda ei suutnud , et too patsi ja punnkõhuga Heints eetilisusest suudaks alla neelata selle , kui tema naisele teevad lapsi ta sõbrad või kunagised grupimeistrid , ja respekteeriks põhjendust , et kuidas siis saab ema oma last armastada , kui ta selle isa armastanud ei ole . 
911	NA	 Nii palju kui Enn mõelda mõistis , ei lepi mehed naljalt võõrlastega just selle tõttu , et need tema abikaasale pidevalt teisi mehi meenutavad . 
911	NA	 Või kuidas siis veel ? 
912	NA	 Nii suur Enn siis igatahes oli , et tunnistas ütlust - me suudame uskuda vaid seda , milleks ise võimelised oleme . 
912	NA	 Tema polnud niisiis selleks võimeline . 
913	NA	 Ta oleks väga tahtnud olla Tuuli jaoks just see autoriteet , jumalus , vaimne isa . 
913	NA	 Seda ka veel , et siis oleks kõik koos olnud . 
914	NA	 Kui ta naise juttu puhta kullana võtta tahtis , siis pidi ta tunnistama , et Tuuli tegi vahet sõprusel - isiksuste lähedusel - ja teisalt armastusel - kehade lähedusel . 
914	NA	 Ja kui see nii oli , siis oli ta Ennu teada ainuke naine , kes seda mõistis . 
915	NA	 Kõige taha jäi ikkagi kahtlus , et üks neist kahest poolsaarlasest teist mingil viisil alt tõmbab . 
915	NA	 Seda ta aga välja ei mõelnudki , kumb on siis petis , kumb petetu . 
916	NA	 Mul on hea meel , et see siiski lõpuks nii juhtus , tunnistas Tuuli pooles tees , kui ta tagasi pöörduda otsustas . 
916	NA	 Mitte et ta laste pärast tagasi kiirustas , aga ta ei pidanud Ennu sammu ja bussile jõudmine muutus küsitavaks . 
917	NA	 Ei kunagi enam , vangutas ta keelavalt pead mehe küsimuse peale . 
917	NA	 Kui ma tõesti sind vajan , siis ma ju oskan sind ise otsida , eks ! 
917	NA	 Ja anna andeks , kui suudad ! 
918	NA	 Kõige selle siiruses Enn ei kahelnud . 
918	NA	 Ta mõtles hirmuga võimalusele , et kõik ongi nii , nagu see jutust välja tuli . 
918	NA	 Seal kummitas midagi nii suurt , et ta selle kõrval end mannetuna tundis . 
919	NA	 Elu ei lasknud temal end just kuigi suurena tunda . 
919	NA	 Kui ta Astat üle lennujaama saali tulemas nägi , tundis ta korraks hirmu , et vajub häbi pärast maa alla . 
919	NA	 Siis olid nad teineteise embuses , nagu nad seda juba aastaid enam polnud tundnud . 
919	NA	 Ta põles ausast kirest kogu kolmetunnise kodutee ja sumbunud õhuga korteris ei avanud nad aknaid , otsekui ette aimates , et suveõhtu vaikuses oiged ja kilked kaugele kostavad . 
919	NA	 Midagi sellist polnud nende vahel kunagi varem olnud ja alles hulga aja pärast , kui kõik oli taas oma tavalised vormid võtnud , küsis mees endalt , kas see kõik oli ainult tema süütundest ? 
920	NA	 Teisel pool seinapalke viisteist külmakraadi , mis kiirgusena toaski tunda olid Mees . lamas , käed kukla all , ja vahtis lage . 
920	NA	 Imelik oli seda jälle läbi elada . 
920	NA	 Nagu kuulaks joomalauas teise mehe südamepuistamisi . 
920	NA	 Tal oli raske samastuda tolle kutsekooli meistri seiklustega . 
920	NA	 Ta polnud nüüd vanem ja kogenum , ta oli teine inimene , kui ta üldse veel inimene oli . 
920	NA	 Inimene ei saa iseenda suhtes nii ükskõikne olla , uskus Enn Sinivald . 
920	NA	 Ja selleski punktis oli tal ükskama . 
921	NA	 Polnud võimatu , et ta nüüd seda merebioloogi mõistis . 
921	NA	 Kui oled läbi põdenud enda aretatud katku või kurat teab mis jälkuse ... 
921	NA	 Mida nad seal maa-alustes laborites ikka muud teha võisid , kui need peale teatava häire saamist inimesi evakueerimata kibekiiresti betooniga kinni valati , nagu kuuldused käisid ... 
922	NA	 Ütleme nii , riikliku saladusega tegelenud bioloogiadoktor põdes midagi , mis tema kutsetööst tulenes - on see piisavalt korrektne ? 
922	NA	 Mees teadis , millega tegemist , teadis ilmselt sedagi , et ta kas on tõepoolest lootusetult viljatu või siis on tema geenidesse sisse kirjutatud midagi , mida mitte mingil juhul järglastele edasi anda ei tohi - see näib olevat piisavalt tõenäoline . 
922	NA	 See mees tuleb oma esivanemate maale , leiab eest selle imeliku õhkkonna , selle vaikse ja mugava eimidagitegemise , irooniliselt lustaka saboteerimise , mida ta sealt tulnuna ei mõista . 
922	NA	 Teine keskkond on andnud talle kaasa teadmise , et mees peab ennast teostama , ja kes seda segavad , hoidugu heaga teelt . 
922	NA	 Pealegi on tal võimeid . 
922	NA	 Pole vist vaja eriti imestada , kui tal peagi kõik kollegiaalsed suhted käest libisevad . 
922	NA	 Lausa üksi karmidesse tingimustesse jäänuna leiab ta , sügavas keskeas ja üksik , Tuuli Merede nimelise tüdruku , kelle nime tähendus talle kehvavõitu emakeele tõttu alles pikkamisi selgub . 
922	NA	 Olgu plika pealegi kirju minevikuga , südamlikkust ei õpita , see peab olema , teadis Enn . 
922	NA	 Niisiis leiab sügavalt õnnetu mees mõistja ja abilise . 
922	NA	 Ta ei taha olla selle noore ja ilusa naise saatuse rikkuja . 
922	NA	 Ta lubab mõista , kui naine oma eluülesannet täidab , tingimusel , et see ei lähe suure kella külge , et ta naerualuseks ei jää ja Tuuli teda üksi ei jäta . 
922	NA	 Nii nad siis teevadki külg külje kõrval seda , mis nende osa . 
922	NA	 Ja lepivad sellega , mida ei saa muuta . 
922	NA	 Ja Tuuli , teades küll , mida ta mehele teeb , püüab olla kõiges muus nii hea ja mõistev ja hoidev ja hell ... 
923	NA	 Jah , see klappis küll . 
923	NA	 Oli Enn Sinivald siis nüüd kasvanud ? 
923	NA	 Või oli ta ise nüüd sedavõrd kaotaja , et teistest omasugustest aru sai ? 
924	NA	 Võis niigi olla . 
924	NA	 Oli ta suur või väike , mis tähtsust sellel oli ! 
925	NA	 Ja ootamatult mõtles ta isesuguse valusmagusa piste saatel - ta on kolmeteistkümnene ... 
926	NA	 Ta oli alati arvanud , et Tuuli sünnitas tütre , kuigi tal polnud mingit kinnitust selle kohta , et naine üldse viljastus . 
926	NA	 Ta oleks võinud seda vargsi uurida , selle sama õppegrupi teine tüdruk , Malle Org töötas ju neil ja oli Tuuli sõbranna . 
926	NA	 Tema Ennu tookord sinna suvitama organiseeriski . 
926	NA	 Enn ei teadnud , kui lähedased sõbrannad nood kaks olid . 
926	NA	 Kas Tuuli rääkis või vihjas Ennuga seotule ? 
926	NA	 Kui ta seda teinud oli , siis ei tahtnud mees omalt poolt mitte mingit märki anda . 
926	NA	 Lapsepõlvest oli jäänud talle võimatu vastumeelus igasuguse huvi vastu , kui see tema isiklikku elu puudutas . 
926	NA	 Liiga palju oli ta nuhkimist taluma pidanud , mõtles ta , nüüdki veel vihaimpulssi tajudes . 
927	NA	 Igatahes vaatas Enn sestpeale Mallet uutmoodi pilguga . 
927	NA	 Ta teadis , et tüdrukutel on tihti kombeks grupiviisilised armumised . 
927	NA	 Ja kui Tuuli ikka tõesti temasse koolipäevil armunud oli , siis miks ei võinud seda Mallegi olla ? 
927	NA	 Oh ei , mees ei mõelnud seda samal viisil realiseerida , nagu see Tuuliga oli läinud ! 
927	NA	 Teda lihtsalt hakkas huvitama möödunud elu teistviisi nähtuna . 
927	NA	 Ta oli elanud oma kitsast perekonnaelu , mille kohta ei saanud just öelda , et ta oleks lausa tuhvlialune olnud , aga Asta-keskne oli see küll . 
927	NA	 Ta polnud kunagi kujutlenud , et on kolleegide või õpilaste silmis midagi muud , kui pikk ja käre , endassetõmbunud meister , sportlaste jaoks treener , keegi , kes organiseerib ja eest veab , on täiskasvanuna vastutav . 
928	NA	 Sestpeale küsis ta endalt , kas need vaospeetud naljatused , mida Malle tema suhtes endale lubas , ei peida endas lootusetut küsimust . 
928	NA	 Selle üksikuks jääva ja lõpuks jäänudki naise suhtes sigines Enn Sinivaldil mingi omaette usalduslik toon , mida ta teiste kuuldes ei pruukinud . 
928	NA	 Ta küsis endalt ka , kas rinnad ja puusad , mis aina väljakutsuvama vormi võtsid , mida Malle Org kasutult läbi elu kandis , kas need koormavad ka teda , kas ta ka iseendalt küsib , milleks tal kõik need toredused on , kui sellest midagi ei sünni . 
929	NA	 Ta oli üldse paljutki sestpeale mõistma õppinud . 
929	NA	 Ja kunagi enam ei naljatanud ta , kui mõni temalt laste kohta päris , ei öelnud , et tema teada üks . 
930	NA	 Mehis oli ilmale tulnud nende oskamatuse või valearvestuse tõttu . 
930	NA	 Teist last ta Astalt välja rääkida ei suutnudki . 
930	NA	 Nüüd luges ta mõttes aina juulist kolm kuud tagasi ja sai ikka ühe ning sama tulemuse - aprill . 
930	NA	 Aprilli lapsed on jäärad . 
930	NA	 Jäärad on energilised , rõõmsad , päikeselapsed . 
930	NA	 Aina oli Enn Sinivald näinud teda sellise põnnina , nagu oli olnud too Mirri , magus kiisu , kes hämmastava enesekindlusega läbi suure ja võõra maailma seikleb . 
931	NA	 Kas sa ei usalda mind ja Heintsi ? oli Tuuli temalt küsinud ja see küsimus oli otsene rünnak , mis pidi ennetama ja ennetaski mehe solvumist , et temalt ta laps juba kolmveerand aastat enne sündimist ära võetakse . 
932	NA	 Ta on kolmeteistkümnene , mõtles mees hämmeldunult . 
932	NA	 Ta pole enam mingi roosa notsu , vaid pikakoivaline , tärkava tundeeluga maailmavaluleja . 
932	NA	 Ja ta õde-venda on seitsmeteistkümnesed , noored inimesed . 
932	NA	 Kusagil kulges elu omasoodu , küsimata üldse sellest , et üks mees oli kaheksa tundi surnud olnud , Kristuse kombel üles tõusnud , kivi koopa eest ära veeretanud ja maailma läinud et kuulutada mida ? 
932	NA	 Uskumatust ? 
933	NA	 Enn Sinivald teadis , mida ta kuulutada igatses , aga väljaöelduna kõlanuks see lamedalt ja labaselt . 
933	NA	 Ja selleks , et üldse midagi kuulutada , oli ta ikkagi liialt skeptik . 
933	NA	 Mitte midagi me ei usu - meie , kes me elasime üle maailma kõigi aegade suurima timuka genotsiidi ja jäime ellu . 
933	NA	 Nii nagu Heintsi-nimeline bioloog oli läbi põdenud ilmselt tema enda aretatud katku . 
934	NA	 Muri kergitas esmalt pea ja kikitas kõrvu , siis tõusis pliidiesiselt ja läks küünte kribinal ukse juurde , haistis selle praost tulevat õhku ja hakkas tasakesi urisema . 
934	NA	 Jaanuari pakasepäeva sinikuldne valgus akna taga , hangede pimestav heledus päikeses . 
934	NA	 Mees ja koer kahekesi koldesoojuses . 
934	NA	 Liiga külm väljas , et koera seal päev otsa pidada , liiga külm , et püüda saunas töötegemiseks tarvilikku temperatuuri hoida . 
934	NA	 Üldse mõjus pikk pakane Enn Sinivaldile tahet halvavalt . 
934	NA	 Ta tundis siis nagu mingit ohtu enda kohal varitsemas , oli võimetu isegi süvenenult raamatut lugema . 
934	NA	 Kuigi ta pakast tegelikult küllalt hästi talus ja päikesepaistelised , kirkad päevad talle omal kombel meeldisid . 
934	NA	 Vahel ajas ta kerge poolkasuka lihtsalt kampsunile peale , sidus salli lohakalt kaela , läks kiirmarsile , et enda füüsist tunnetada , hingata sisse kõrvetavat talveõhku , vaadata , kuidas ta must koer valgel tuhkjal lumel jälgi ajab ... 
935	NA	 Keda koer küll tulemas hoomas ? 
935	NA	 Kuulis ta samme ? 
935	NA	 Kas kandis külmunud maapind nende kõma nii kaugele või tajusid looma kõrgeid helisid paremini kuulvad kõrvad lume kriiksumist ? 
936	NA	 Lõpuks koputatigi välisuksele - seega ei saanud tulija olla keegi külainimestest . 
936	NA	 See oleks esikuuksele kloppinud . 
936	NA	 Koera vaigistades läks Enn Sinivald ja avas välisukse . 
936	NA	 Kaks tüdrukut , linna moodi riides , ninad sinised ja naljakalt rõõmsad silmad peas . 
936	NA	 Tere , nemad tahavad Piiblist vestelda ! 
937	NA	 Näinud tulijad ära , keeras Muri tüdinult selja , läks asemele tagasi ja heitis ägisedes maha ning jäi igavleva pilguga seinakella vahtima . 
938	NA	 Enn kutsus piigad edasi , käskis mantlid seljast võtta , et soe ligi pääseks , soovitas pliidi lähedale hoiduda . 
939	NA	 Nemad on Kristuse piibliseltsist ja neile meeldib Piiblist rääkida . 
939	NA	 Kas peremees on ka usuinimene ? 
940	NA	 Korraks Ennus kihvatas , talle tuli pähe , et ta hakkab küsima , las piigad seletavad talle . 
940	NA	 Segaseid kohti on selles raamatus ju küll ja küll . 
940	NA	 Võtame või päris alguse lähedalt . 
940	NA	 On ju selge , et see oli vanaperemees ise , kes Sarale üheksakümne aasta vanuses last kuulutas , ja Sara naeris selle peale . 
940	NA	 Kuidas aga teksti lugeda , pole täit selgust , kas see kõige suurem boss oli ise ikka veel kambas , kui mehed Soodoma läksid , et sealse elu kõlvatusest selgust saada . 
940	NA	 Loti maja piiravad Soodoma mehed tahtsid võõraid kätte saada ja pole mingit saladust ega kaksipidi mõistmist , milleks . 
940	NA	 Lott ju pakub - temal on kaks tütart , kes seni meest pole saanud . 
940	NA	 Tema annab need , aga ärge tehke seda meestele ! 
941	NA	 Kui tõesti oli suur saks ise Loti majas varjul , siis kippusid need kõlvatud ju vanajumala enda tagumiku kallale . 
941	NA	 Pole ime , et see linn tule ja väävliga ära hävitati . 
941	NA	 Aga kas ta ikka oli ise kaasas või olid need ainult ta inglid ? 
942	NA	 Kui palju on Piiblis , mida küsida ! 
942	NA	 Ta oli seda siin hingeahastuse ja üksinduse päevadel veerinud - vanas kirjaviisis puukaantega raamatut , mille lehed olid mullakarva tõmbunud ja kehv trükikiri sealt vaid vaevu eristus . 
943	NA	 Enn oli proovinud ka Uut Testamenti lugeda , kuid see ei istunud talle eriti . 
943	NA	 Pole ime , et hellenistliku perioodi mõttekoolituse saanud kodanikud seda õpetust põlglikult naersid . 
943	NA	 Usk loomulikult loogikast ei hooli , nagu hilisem ka selgelt näitas . 
943	NA	 Aga just usk oli tal puudu . 
944	NA	 Vana Testament ei püüdnud mingit süsteemset õpetust arendada . 
944	NA	 Läbi mitme aastatuhande hoidunud tekstid olid toredas eheduses üksteise järel lihtsalt ära toodud , mis sest , et üks teisele risti vastu rääkis . 
944	NA	 Millised sanitaareeskirjad , milline SNIP - stroitelstvennõje normõ i pravila , nagu iga ehitusmees neid tunneb . 
944	NA	 Kui keegi ehitab endale maja , siis tehku ta katusele aed ette , et keegi sealt alla ei kukuks ja nii edasi . 
944	NA	 Milline protsessuaalkoodeks kohtumenetluste tarvis ! 
944	NA	 Ja sealsamas kirjeldused sõjakäikudest , reetmisest , veretasust . 
944	NA	 Ja kõige krooniks Koguja ! 
945	NA	 Need kahekümnesed naiivitarid tahtsid Ennuga sellest rääkida ! 
946	NA	 Ta kohtles neid säästvalt , laskis endale kaela määrida natuke püha lihtsameelsuse kirjastuse üllitisi , kuulas plikade leelotamist ja päris siis , kuidas nad siia sattusid , kuhu edasi minna kavatsevad ja kuidas . 
946	NA	 Selge , et jalgsi nad kuhugi ei jõua - külm võtab tee peal ära - lapsed olid õhukeste sukkadega , et Jumal neid hoiaks ! 
947	NA	 Ta vedas juhtme hanges hanguva Datsuni soojenduspistikusse , laskis voolul joosta ja viis siis naiivitarid autoga poe juurde , kus neil järjekordne misjonitöö ees seisis . 
947	NA	 Enne lahkumist käskis ta kindla sõnaga buss ära oodata , et nad selle külmaga jälle seiklema ei hakkaks ! 
948	NA	 Headust on õige mitut liiki . 
948	NA	 Mingi imeliku mehe käsitluses on heategu see , kui kaks kerges riides linnaplikat ränga pakasega maale saadetakse , et üksikuid inimesi nende kurbuses lohutada ja õigele elule võita . 
949	NA	 Tagasi kodus , kuulis mees , kui energiliselt kõlasid ta ärritatud sammud . 
949	NA	 Ja see oli vist küll esimene kord viimase aasta jooksul , kui ta millestki välisest enda tasakaalu häirida laskis . 
950	NA	 Muri vaatas talle otsa ja liigutas tasakesi saba . 
950	NA	 Temagi sai aru , et teda koheldakse säästvalt . 
950	NA	 Aga plikad , lollpead , ei taipa oma pühendumuses , kui nende kallal sadisti mängitakse ! 
951	NA	 Misjonäride toodud trükised heitis ta peale põgusat lehitsemist vanapaberi hulka ning läks , tõi lauale puukaantega Raamatu . 
951	NA	 Kes Piibli kolm korda läbi loeb , pidavat peast segi minema . 
951	NA	 Enn Sinivald uskus sellel ütlemisel tõepõhja all olevat . 
951	NA	 Vähese kirjaoskusega maamees , kui ta tõesti püüab selle kõik järjepanu läbi järada , peab juba enne natuke tasakaalust väljas olema . 
951	NA	 Ja kui veel mingite pädevate kommentaarideta ja piisava üldkultuurilise taustata kõiges kirjapandus sügavat tarkust ja ülimat tõde otsid ... 
951	NA	 Tema igatahes ei pidanud end küll piisavalt harituks , et julgeks selle kallale tõsiselt minna . 
951	NA	 Aga kerge huumoriga pooleks , enese üle muiates , oli see vägagi vahva lektüür . 
951	NA	 Selle peamine sõnum mehele oli äratundmine , et kõik , absoluutselt kõik tõed on seal kirjas ja igasugune püüd originaalne olla on juba ette nurjumisele määratud . 
951	NA	 Vahel ei tulenenud see ilmselt mitte niivõrd algtekstist kui selle tõlkest ja igivanast keelest . 
952	NA	 Abielurikkumine kõlab eesti keeles umbes nii , nagu näiteks tuletõrjeeeskirjade või liikluseeskirjade rikkumine - sa teed midagi , mida teha ei tohi . 
952	NA	 Lipsasid punase alt läbi , pääsesid trahvi ja avariita , noh , ära teine kord nii tee , sa tead , et see pole lubatud ! 
953	NA	 Aga selles mullavärvi lehtedega raamatus seisis kirjas - mees , kes oma abielu ära rikub ... 
953	NA	 Enn jäi selle juures mõttesse . 
953	NA	 Just nii see ju tegelikult ongi , sa ei tee midagi keelatut , millest võid terve nahaga pääseda , sa teed midagi , mille tagajärg on pöördumatu . 
953	NA	 Kuigi see oli ilmselt grammatiline kohmakus , väljendas see ometi tõtt . 
954	NA	 Talle oli paistnud , et magusa mürgina soontesse kihelema jäänud patune puhkus inimtühjal poolsaarel oli olnud vaid midagi ajutist ja ta oli sellest puhtalt välja tulnud . 
954	NA	 Kui rumal ta oli olnud ! 
955	NA	 Veel samal sügisel , teatrihooaja algul oli see ennast esimest korda meenutanud . 
956	NA	 Polnud midagi erakordset , kui märkasid , et Asta mossitab , räägib napilt , vahib kalkvel silmil kaugusse . 
956	NA	 Eriti hakkas see silma söögilauas . 
956	NA	 Loomulikult ei vastanud ta kunagi sellekohase pärimise peale . 
956	NA	 Ta ei tüüdanud eales meest oma muredega . 
956	NA	 See aga ei suutnud oma uudishimu pidurdada ja aina päris . 
956	NA	 Nii võis see kesta mitu päeva , kuni kõik lõpuks riiuks plahvatas . 
956	NA	 Tookord pressis Enn selle kaunis kiiresti välja , sest ta aimas põhjust . 
957	NA	 Sa ei armasta mind enam ! 
958	NA	 Milles see mittearmastamine siis seekord avaldus ? 
959	NA	 Miks sa minu juurest ära läksid ? 
960	NA	 Lugu oli nii , et tualetist tulles olid nad teatri trepihallist jalutusruumi sisenemas , täpselt ukseavas , ja Asta läks rahvavoolus loomulikult ees ning vedas Ennu sõrmepidi enda kannul . 
960	NA	 Just seal tuli keegi tuttav mingi daamiga vastu , sai mehel reväärist kinni , tahtis midagi rääkida , eelkõige aga oma saaki imetleda lasta . 
960	NA	 Enn takerdus korraks ja ta sõrm libises naise haardest välja . 
960	NA	 Nad naljatlesid sealsamas , Enn kätles näitsikut ja ütles talle muigamisi paar meelitust , ise silmanurgast jälgides , kuidas abikaasa teispool kuldse tooniga lihvitud ukseklaasi vingel näol edasi-tagasi jalutas . 
960	NA	 Oleks olnud tobe vähesest viisakusjutust loobuda põhjendusel , et naine teda ootab . 
960	NA	 Miks poleks Asta tagasi tulla võinud ? 
960	NA	 Nimme vältis ta ju Ennu pilku , ei lasknud endale kutsuvalt viibata . 
960	NA	 Aga selleks , et tuttavat koos tolle näitsikuga jalutusruumi , nende liikumisteel tagasisuunda vedada , polnud ju ka erilist põhjust . 
960	NA	 Pealegi ei tundnud Asta seda meest vist üldse . 
961	NA	 Oligi kogu lugu ! 
961	NA	 Miks sa minu juurest ära läksid ? päris naine pärast kolmepäevast silmade niisutamist . 
962	NA	 Seda võib ju ka nii võtta , et sina läksid minu juurest ära , mind lihtsalt peeti kinni . 
963	NA	 Ei !!! 
963	NA	 Haruharva oli Asta nii resoluutne . 
964	NA	 Enn uskus siiralt , et talle tehakse liiga . 
964	NA	 Ta ei mõelnud võimalusele , et ta oli viimasel ajal tõepoolest naise eripärasustesse tunduvalt vähema taluvusega suhtuma hakanud . 
965	NA	 Ta tahtis karjuda , et niisugune tühine seik ei saa olla põhjuseks mingite pilvini ulatuvate järelduste tegemiseks . 
965	NA	 Kuigi just sellistest tühistest asjadest oli Asta alati oma järeldused teinud . 
965	NA	 Veel tahtis mees metsiku häälega röökida , et palju parem naine annaks talle andeks ka tõelise armastuse puudumise , sest ta saab aru , et armastus ei ole mõisategu , mille täitmise kohustus sul kaelas on . 
965	NA	 See , kas sa seda suudad või ei , sõltub mingil vähesel määral ka sellest , keda sa armastama pead . 
965	NA	 Ja üldse ei saa juttugi olla suutmisest ja sundusest . 
965	NA	 Armastus on kink , mille sa saad , meeletu õnnepiin . 
965	NA	 See ei sõltu su enda tahtest vähimalgi määral . 
965	NA	 Ole ise armastuse vääriline , siis ehk ka armastatakse sind . 
966	NA	 Kõike seda hingeldav mees ainult mõtles . 
966	NA	 Ta tundis end nagu katel , mis aurusurvest kohe lõhkeb ja selle lõhkemise tagajärjed on hirmsad . 
966	NA	 Ta läks esikusse , ajas midagi selga ja kihutas tänavale , alatult kurt ehmunud ja tagasi paluva naise keelitamisele . 
966	NA	 Ta tormas väikelinna sügisestel , halvasti valgustatud tänavatel , hingeldas ja soigus raevust , kuni see aegamisi lootusetuseks pöördus . 
967	NA	 Ta teadis , et palju aastaid kooselu seisab veel ees ja ta ei ole võimeline ust tagasikätt pauguga enda järel lõplikult sulgema . 
967	NA	 Eelkõige poja pärast , ka selle pärast , et vaevalt õnnestuks tal Tuulit Heintsilt üle lüüa , ühtegi teist naist ta aga ei tahtnud . 
967	NA	 Ta oli loomult perekonnainimene , vajas kodutunnet ... 
967	NA	 Ta oli jällegi käitunud metslasena . 
967	NA	 Aina oli Asta tema pärast kannatama pidanud . 
968	NA	 Algas see kõik kohe päris esimestest kuudest . 
968	NA	 Naine ei saanud aru , miks ei võiks Enn kolida Tallinna , nende kahetoalisse korterisse . 
968	NA	 Põhjendus , et ta sealt otsekohe armeesporti edendama veetakse , polnud talle endalegi päris veenev , kuigi seegi oht oli olemas . 
968	NA	 Eelkõige polnud ta võimeline jagama korterit Asta emaga . 
968	NA	 See tasane , kannatlik ja väga väljapeetud naine suutis imeväärselt temasugust kasvatamatut matsi taluda , teadis Enn Sinivald . 
968	NA	 Tema aga polnud piisavalt julm , et ämma ennast taluma sundida . 
969	NA	 Sellelsamal tühisel põhjusel pidi Asta loobuma kodulinnast ja kodust , siirduma saja kilomeetri kaugusele , asuma peaaegu tühja korterisse , mille sisustamiseks kunagi piisavalt raha ei jätkunud , vaevlema koduste majapidamistööde kallal , mis kõik Tallinnas ema teha oleksid olnud . 
969	NA	 Lilli seada , tube kaunistada , seda veel , aga miski ei sundinud teda leppima vajadusega iga päev mitu korda süüa teha . 
969	NA	 Ta ei osanud seda ja ta ei kavatsenud seda ka oskama hakata . 
970	NA	 Enn , ta mees , oli loomulikult kasvatamatu , ta võis küll olla vahel armas , tuua lilli , naljatada . 
970	NA	 Aga kunagi ei mõistnud ta arvestada aega , kui ta seda tegi . 
970	NA	 Kui väsinud ja närvilisel abikaasal tõesti must meeleolu oli - miks ta siis tuli oma nelkidega , miks ta kippus suudlema ! 
970	NA	 Kas ta tõesti ei märganud , millal selleks õige aeg oli ? 
971	NA	 Raevust keev mees jäi lõpuks tänavalaterna all seisma ja ajas pea kuklasse , laskis vihmal kuumavasse näkku sadada . 
971	NA	 Juustest nirises vesi juba krae vahele . 
971	NA	 Ta lõtvus , leidis , et on abikaasa suhtes ülekohtune , et ta unistab ikka veel Tuulist . 
971	NA	 Ta võiks minna kooli , istuda tühjas õpetajatetoas , vahtida aknast linnatulesid . 
971	NA	 Paari tunni pärast tuleks ikkagi koju minna . 
971	NA	 Sõpru selles meeleolus külastama minna nagunii ei saa . 
971	NA	 Ja ega talle keegi omal algatusel öömaja ei pakuks , aga ise seda manguma minna - provintsilinnas - ta polnud võimeline . 
972	NA	 Nii ta siis marssiski süngena koju , kus ootas ees mitu tundi vihast võitlust , naise haledaid pisaraid ja andekspalumist . 
972	NA	 Ta oskas , see naine , sellistest situatsioonidest Ennu süütunde viimase tibani välja pigistada . 
973	NA	 Ühe sõnaga - mees oli oma abielu ära rikkunud , tegi ta mõru kokkuvõtte . 
974	NA	 Kui lihtne oleks olnud täna siin , pakasevangis , vanas talus keset tühje välju jäädagi selle juurde , mida ta äsja oli mõelnud . 
974	NA	 Aga ta teadis , et kõik polnud üldse nii . 
974	NA	 Mitte miski , mida inimene enda kohta teab , ei kehti . 
974	NA	 Mitte miski ei kehti ! 
974	NA	 Kui ta ka midagi muud enam ei teadnud , siis seda ta ometi teadis . 
975	NA	 Niisama ägedalt , kui ta Astat puhuti vihanud oli , ta ka armastas teda . 
975	NA	 Vahel valusa kirega , vahel nagu ilueset , vaasi või maali , mida sa kunagi kuidagi omada ei saa , olgu see juriidiliselt pealegi sinu jagu . 
975	NA	 Asju ja nähtusi , mida omada ei saa , me ju ainult võimegi armastada , teadis mees nüüd . 
975	NA	 Ja ta teadis , et teadmine ei kehti . 
975	NA	 Ta plaksatas paksu raamatu kinni ja viis ära riiulisse , istus laua taha ja jäi pead kahe käe vahel muljudes tühjusse vahtima . 
975	NA	 Pakasepäev oli loojakul ja taevaserv leekis punaselt . 
976	NA	 Huvitav , kas plikad said terve nahaga koju või teeb külm neile liiga . 
977	NA	 Nad olid tahtnud temaga Piiblist vestelda . naeratas mees . 
978	NA	 Päike paistis halastamatult kuklasse . 
978	NA	 Kivid varemeis kiirgasid pimestavas valguses . 
978	NA	 Varisenud võlvid , murdunud piilarid . 
978	NA	 Ta ronis neil varinguvallidel , et siit hävingu keskmest ükskord pääseda , ja teadis sealjuures , et magab keset sügavat talveööd oma voodis ja nähtu on unenägu , õieti järg ühele varem nähtud unenäole , kui ta tundis katedraali enda kohal kokku varisemas . 
978	NA	 Teda masendas selle maailma lohutu süngus , kus sa kuude kaupa pead aina tundma , kuidas kõik su kohal ja ümber puruneb ning miski pole jääv , kusagil pole pääsemist . 
978	NA	 Sinitaevas ja päike , mis teda alati nii väga rõõmustanud olid , ei pakkunud seekord mingit lohutust , sest ta teadis , et need on vaid pettekujutlused ja ta ärkab keset ööd ja pakast . 
978	NA	 Teatava tahtepingutusega otsustas ta selle unenäo katkestada ja siirdus teise , hoopis mahedama suvetaeva alla , mille keskpunkt asus ühe lausiku poolsaare kohal madala mere ääres . 
978	NA	 Keegi valgepäine naine vaatas talle selgete sinisilmadega otsa ja küsis midagi , mida Enn ei kuulnud . 
978	NA	 Ta tahtis üle küsida , kuid teine vaid väänutas pead - pole tähtis , mida me ka ei räägiks , me ei saa teineteist sõnadega petta , me tunneme liiga hästi tõtt . 
978	NA	 Enn tahtis öelda , et pole talle kunagi püüdnudki valetada , ja naine ennetas teda , noogutas mõistvalt - ta teab . 
978	NA	 Nii suured on nad küll mõlemad , et ei hakka labaselt valetama . 
978	NA	 Aga sõnad petavad ometi , sõnad ei ole täpsed , need ei väljenda meid piisava selgusega . 
978	NA	 Nemad kaks , siin suvetaeva all , meri ja maa nende ümber ja tunne nende vahel - kas nad pole selle eest tänu võlgu ? 
978	NA	 Kas veel rohkemat soovida poleks juba tänamatus ? 
979	NA	 Nii ta siis ärkas keset talveööd ja mõtles kibestunult - ma nägin teda ikka veel seal poolsaarel ja ikka veel kahekümne seitsme aastasena ! 
979	NA	 Kui ta täna Tuulit kohtaks , kas ta siis tunneks teda üldse ära ? 
979	NA	 On mööda läinud terve kolmandik Tuuli elust . 
979	NA	 Ta pole enam laborant , kes lapseootes mehele sai ja rahva jalust suveks inimtühjale poolsaarele pagendusse viidi . 
979	NA	 Ta on peremehe abikaasa ( kui ikka veel on ) ja on saanud tunda nii kadedust kui intriige , ta on pidanud ammendama loomuliku intelligentsuse varu , et kogu seda arengut kaasa teha . 
979	NA	 Tal pole olnud kuigi kerge elada mehega , kellest ta küll lugu peab kui isiksusest , mitte aga kui vastassugupoolest . 
979	NA	 Vaevalt tahaks ka Tuuli tunda Ennu . 
979	NA	 Kuidas ta praegu suhtub sellesse vanasse loosse ? 
979	NA	 Või kui palju tal selliseid asju veel hiljem on ette tulnud ? 
980	NA	 Kui nad oleksid juhuste tulemusena kokku jäänud - kas poleks siis Ennul olnud temaga niisama palju probleeme , muret ja solvumisi ? 
980	NA	 Või rohkemgi ? 
981	NA	 Kui lihtne on mõelda endale peljupaik ja selle järele igatseda . 
981	NA	 Aga elada tuleb ikkagi keset maailma , kus aina su pea kohal võlvid kokku varisevad ja sa järjest üle rusude pead ronima . 
982	NA	 Mees vandus vihaselt ja koperdas asemelt üles . 
982	NA	 Köögis tule süüdanud , kissitas ta kella vaadata . 
982	NA	 Oli pool neli öösel . 
982	NA	 Külmavarju jäetud Muri ei viitsinud end üles ajada , põntsutas mõne korra sabaga vastu põrandat . 
983	NA	 Mees läks kapinurga taha , ajas käe seina vahele ja koukis sealt kangeks tembitud pudeli esile . 
983	NA	 Ta võttis korgi maha , oli juba kallutamas , kuid loobus . 
983	NA	 Ta pani pudeli tagasi , ohkas ja istus laua taha . 
983	NA	 Kui lihtne oli veel poole aasta eest olnud - nagu rohi , oli mees päikese poole kasvanud . 
983	NA	 Kõik mõtted ja tunded puudu , vaid mingi ähmane ohuaim hinges . 
983	NA	 Nüüd pures must masendus iga päevaga järjest teravamalt . 
983	NA	 See see on , kui sa ei suuda lakata olemast isiksus . 
983	NA	 Idas on inimesed sellest ammu aru saanud . 
983	NA	 Aga Lääs isiksust absolutiseerimises aina hävitab ennast . 
984	NA	 Tagasi asemel , keset pilkaspimedat tapvat vaikust olematu lae suunas vahtides kangastus talle üks teine pimedus siinsamas lähedal ja ajaliselt väga lähedal sellele suvisele päikesepaistele tollel poolsaarel . 
985	NA	 Nad olid hundijahis olnud . 
985	NA	 See kõlab mehiselt , aga tegelikult koosneb see jaht suurest hulgast nööride vedamisest , külma käes tammumisest , ootamisest ja lõpuks enamasti pettumisest - susid on minema lipsanud . 
986	NA	 Ta ei tahtnud tagasi koju , kus pingeline õhkkond närve sõi . 
986	NA	 Kellelegi sõna lausumata hakkas ta hämarduvas õhtus mööda metsi itta astuma . 
986	NA	 Ta oli ju kodukandis , küll paigus , kus ta varem käinud ei olnud , aga siiski vaid kilomeetrit viisteist Vanajuhani talust . 
986	NA	 Suure pimeda ajaks oli ta teadaoleva metsatee juba ammu jalge alla saanud ja tuli kaunis kindla enesetundega õiges suunas . 
986	NA	 Silmad seletasid taevavalguses vähese lume tõttu päris hästi . 
986	NA	 Nii et suurfarmi tulekuma osutus ikka tõesti just selleks Tambikuks , kuhu ta suunda pidas . 
986	NA	 Üheksa paiku õhtul kolistas ta siinsamas välisukse taga . 
986	NA	 Keegi ei tulnud avama . 
986	NA	 Ta uuris jälgi , veendus , et siin on päris kindlasti päeva ajal õuel liikumist olnud , sest värsket lund oli kogu pealelõuna udendanud ja musti , õueporini ulatuvaid jälgi poleks saanud siia teha rohkem kui paari viimase tunni jooksul . 
987	NA	 Oli reede - see tähendab , Valter Sinivald oli ilmselt oma pojale linna külla sõitnud , nagu tal kord kuus tavaks oli . 
987	NA	 Poeg aga kobistas hilisõhtul siin lukustatud ukse taga . 
988	NA	 Teiste aknaaluses oli valguselaik . 
988	NA	 Enn läks selle suunas ja koputas uksele . 
988	NA	 Vähese kobina saatel tulid sammud esikusse ja uks avati . 
988	NA	 Lonni teritas silmi ja taganes , lastes tulijal esikutule paistele ennast näitama tulla . 
988	NA	 Kergendusega kindlaks teinud , kes tulija on , kutsus ta Ennu edasi . 
988	NA	 Tund aega õhtuse bussini - muidugi , tulge aga ! 
988	NA	 Ta oli , see naabritädi , Ennu teietama hakanud . 
988	NA	 Jope ja saapad esikusse jätnud , istus päevast väsinud mees peagi pliidisüte paistel , teetass pihkude vahel , ja hakkas keset juttu peaga nooksama . 
988	NA	 Koos soojusega tuli rammestus . 
988	NA	 Nii ta sealt asemele juhitigi , tahatuppa , köögi ukseavast paistvast valgusest varju , kus ta mingi aja pärast unesegasena ärkas , suutmata mõista , kus viibib ja kes kõrvalruumis jutlevad . 
988	NA	 Ta ei näinud meest , aga ta tundis hääle loomulikult otsekohe ära . 
988	NA	 Tal oli bussini veel kakskümmend minutit , aga midagi mõtlemata tõusis ta tasa voodist , läks endiste kolhoosikontori ruumide kaudu esikusse , ajas saapad jalga ja selga jope , mille hõlmataskutes vana belgia püssi pooled asusid - rauad paremas ja kaba vasakus . 
988	NA	 Ta ei jõudnud joppi kinni nööpida , sest kuulis köögis jututooni järgi , et seal valmistutakse lahkuma . 
988	NA	 Ja Pannküla Sassiga ta tõepoolest kohtuda ei tahtnud . 
989	NA	 Saanud vaikselt välisuksest välja ja kümme sammu eemale , tikripõõsaste vahele , taipas ta , et elu pakub talle praegu juhuse , mida ta on oodanud ja mille täitumist pole uskuda suutnud . 
989	NA	 Ta seisab pimeduses , kui uks avatakse ja selle valgustatud nelinurka ilmub ta surmavaenlane . 
989	NA	 Ja tal on püss ja padrunid hundihaavlitega . 
990	NA	 Enn Sinivaldi käsi läks hõlma alla ja tuli sealt jahipüssi raudadega välja . 
990	NA	 Sõrmeliigutusega vabastas ta selle küljest eesmise kabaosa . 
990	NA	 Samal ajal tõi teine käsi lagedale kaba , mille sõrmele ta raudade hamba asetas . 
990	NA	 Padrunivööst kaks papist silindrikest , mille sisu on surmkindlalt surmav ! 
990	NA	 Neid padrunipesadesse pistes küsis ta endalt - kaks ? 
990	NA	 Miks kaks ? 
990	NA	 Ta teadis vastust ja talle valgus midagi tulist ning rasket alakõhtu . 
990	NA	 Ei saa tappa Aleksander Pannküla Veierti Leontiine silma all ja jätta naine ellu ! 
991	NA	 Nii ta seal siis seisis , vaid mõni meeter uksest langeva valgustrapetsi kaugemast servast , ja vaatas , kuidas nood hüvasti jätavad . 
991	NA	 Nad olid kunagi koos elanud , arvatavasti armastanud teineteist . 
991	NA	 Nüüd olid mõlemad kaugelt üle seitsmekümne . 
991	NA	 Enn teadis , et Sass on lesestunud ja pensionil ning elab oma isakodus . 
991	NA	 Veel käis ta siin , aga see oli ka kõik . 
991	NA	 Natuke nämmutavat juttu , mingit hädist nalja , pilk vilav , selg kühmus . 
991	NA	 Mees näis teadvat , et tema minevik võib talle kaela variseda . 
992	NA	 Astunud trepist alla , hakkas ta minema ja saabunud pimeduses järgnes talle kunagine naabripoiss , kelle oleks siiski pidanud tookord metsajärvel teise ilma saatma , kui seda kuradi sopajoodikut Kozlovi poleks kaasas olnud . 
993	NA	 Ikka veel kandis mees kaenlas allamurtud raudadega jahipüssi , mille padrunipesadesse olid juba pandud kaks jämeda kartetšiga laetud padrunit . 
993	NA	 Ühendusplaati pole vaja külge pannagi . 
993	NA	 Piisab vaid rauad üles , lukustusse lükata . 
993	NA	 Kestaheitja küll ei tööta , aga milleks see . 
993	NA	 Kuked vinna ja ... 
994	NA	 Ja siis on vaja tagasi minna ning tappa see vanamutt , kes soojendas oma voodis küla timukat , kes lärmas ja ähvardas tagaselja , tegelikult aga ühtegi inimest Siberi teele ei aidanud . 
994	NA	 Ja kes oli võileiba määrinud ja naabripoisile pakkunud ja tal juukseid lõiganud ja jalga sidunud ... 
995	NA	 Sulale läinud , maa juba mustendas , udutas peent vihma . 
995	NA	 Teiselt poolt maanteed paistvate farmitulede kumas oli tumedas jopes kühmus selg siiski nähtav ja sellelt kahekümnelt meetrilt ei oleks Enn ka pilkases pimeduses osanud mööda lasta . 
996	NA	 Paistis , et Sass kannulkäijat kuulis .. Hõredates külatuledes võis ta tagasi vaadates järgnejat hetketi ka silmata . 
996	NA	 Polnud võimatu , et tal oli mineviku mälestusena ka mingi nagaanikolakas taskupõhjas . 
996	NA	 Igatahes võis sellega arvestada , ja kui ta peaks peatuma ja tagasi pöörama , siis ei tohi enam kõhelda . 
996	NA	 Ja kohe seejärel tuleb minna tagasi küla-Lonnit tapma ja see on küll viimane asi , millega ta toime tuleb ! 
997	NA	 Suurele teele oli veel vaid mõnikümmend meetrit . 
997	NA	 Siia võisid juba ulatuda juhuslike autode tuled . 
997	NA	 Rohkem viivitada enam ei saanud . 
998	NA	 Aga ähmitsevalt kiirustav vanamees tõusis tammile , oli farmitulede kumas nagu imetlemiseks välja pandud ... ja jätkas teed , sest Enn ei suutnud ikka veel otsustada . 
998	NA	 Selle asemel et tulistada , eraldas ta kabaosa ja toppis tagasi hõlmatasku . 
998	NA	 Tal on kuuekümne sentimeetrine , paar kilo kaaluv rauaosa ja selle küljes kogukas lukuhammas . 
998	NA	 Kui sellega virutada ... 
998	NA	 Ja jätta mustendav laip maanteele . 
998	NA	 Päris kindlasti sõidab mõni temast üle . 
998	NA	 Ja polegi vaja naabritädi tapma minna . 
998	NA	 Aga rauas olid padrunid ja neid kestaheitja abita sealt kätte ei saa . 
998	NA	 Tähendab , tuleb püss siiski kokku panna , sest löögihoos kukuvad padrunid kuhugi teele ja pole vaja olla just üliandekas kriminalist , et siit kogu mõrv lahti harutada . 
998	NA	 Siis aga hakkasid kaugelt udusombust lähenema autolaternate valguskoonused . 
998	NA	 Ja must jopiselg kadus kiirustamisi , porisopas libastudes kuhugi vihmasesse detsembripimedusse ning mees teel toppis oma jahipüssi rauaosa teise hõlmataskusse . 
998	NA	 Nagu kuutõbine seisis ta teepervel ja tõstis mööduvale veomasinale kätt , olgu peale , et see vales suunas liikus . 
999	NA	 Terve selle öö väldanud juhuslike autodega seiklemises ja rongisõidus nagu halvas unenäos kummitas vaid üks mõte - kas nad leiavad selle autojuhi , kas see oskab neile teda kirjeldada ? 
999	NA	 Kuidas nad tõestavad ... 
1000	NA	 Ilmaasjata mängis ta mõttega tappa Pannküla Sass . 
1000	NA	 Seda oleks tulnud teha ja võis teha väga lihtsalt , korraldada paar üksikasja ja minna seda teadlikult tegema . 
1000	NA	 Seda pole vaja mõttes nämmutada . 
1001	NA	 Ta teadis , et ta ei tee seda , ta pole mõrvar . 
1001	NA	 Ja selles teadmises oli kergendus , oli siis , kui ta hommikul koju läks ja pidi hakkama valetama , kus ta olnud oli . 
1001	NA	 Ja oli ka nüüd . 
1001	NA	 Ta pole mõrvar ja öelgu filosoofid pealegi , et isiksus on fiktsioon , on elamiseks tarvilik legend iseendast ja et selle valib inimene endale umbes nii nagu kapist rõivad - see tähendab vastavalt võimalustele ja vajadustele , kuigi ta loomulikult ise selle tõelisusse usub ja uskuma peabki ... 
1001	NA	 Kui see on valitav , siis võib ju vältida neid tülikaid piiranguid , mis keelavad veretasu toime panemast . 
1002	NA	 See ei olnud argus , see polnud mehisuse puudumine , see oli sügav sisemine keeld , mis takistas teda inimest tapmast , umbes selline , mis takistas teda endast nõrgemaid löömst ja mistõttu Asta võis ta kallal mingi ohuta viilida kakskümmend kaheksa aastat . 
1003	NA	 Mees keeras külge . 
1003	NA	 Voodi kägises ja Muri nuhutas rahutult . 
1003	NA	 Ettevaatlikult tuli ta magamistuppa ja hingas mehe kõrval . 
1003	NA	 Enn Sinivald puudutas looma turja . 
1003	NA	 Mine , maga ! 
1003	NA	 Hea , et tal see koer oli ! 
1004	 V 	 V 
1005	NA	 Maja oli talve läbi kütmata seisnud . 
1005	NA	 Kardinatest mahendamata kalk valgus joonistas põrandale akende varjud . 
1005	NA	 Selles oli näha , kuidas kõik on kaetud ühtlase ehitustolmu kihiga . 
1005	NA	 Pakane majas võrdus pakasega direktori hinges . 
1005	NA	 Ta teadis , et kõnnib mausoleumis . 
1005	NA	 Aga ta ei muutu tundeliseks ! 
1005	NA	 Nüüd ta enam ei jäta , ta lõpetab selle ehituse siin kindlasti ja ilma mingi hinnaalanduseta . 
1005	NA	 Siia tuleb maja , kuhu kõlbab tuua sõpru . 
1005	NA	 Mehis Sinivald ei ole alistuja . 
1006	NA	 Kõige enam kääris temas solvumus , mida ta endale tunnistada ei tahtnud . 
1006	NA	 Enamasti ongi kogu elu vaid iseteadvuste võrdlev mõõtmine . 
1006	NA	 Ta ei suutnud end maksma panna , tunnistas mees , ja see oli kõige hullem . 
1006	NA	 Et tüdruk ilus oli , see polnud nüüd enam tegelikult tähtis . 
1007	NA	 Ei , see ei tapa , oli ta isale öelnud . 
1007	NA	 Too oli pärinud , kuhu poiss oma sekretäri seekord jättis . 
1007	NA	 Lahti lasin , oli ta vastanud . 
1007	NA	 Oli lisanud , et selline naine läheb kalliks pidada , et isal oli õigus olnud , kui oli öelnud - kui palju sa nõus maksma oled ... 
1008	NA	 Kõigepealt see talvine päikesematk ei tea kellega ja ei tea kelle raha eest . 
1008	NA	 Siis leppimine , aga leppimise hinnaks oli see mäng isegi isaga siin - kui palju on Mehis valmis taluma ? 
1008	NA	 Mehis Sinivald ei olnud valmis midagi niisama taluma . 
1008	NA	 Maailm oli kenasid tüdrukuid täis , kellest enam-vähem igaüks tundis huvi alla kolmekümnese sihvaka ja nägusa pangadirektori vastu . 
1008	NA	 Miks oleks siis keegi Hele pidanud võima endale eritingimusi kehtestada ? 
1009	NA	 Mehis teadis - see tõbi ei tapa , kuid piinab . 
1009	NA	 Ta meel läks mustaks , kui ta mõtles - enam ei astu ta kunagi koos Helega üle selle läve siin , kui kõik valmis on , kui põrandal on saareparkett ja kamin on sinisemustrilisest marmorist ja vannituba Itaalia sisustusega ... 
1010	NA	 Ta nägi isa üle hoovi tulemas - pikk , veidi kühmu hoidev mees kasukjopis ja kootud müts peas . 
1010	NA	 Ja suul see irooniline loobunud naeratus . 
1010	NA	 Liiga targa inimese naeratus . 
1011	NA	 Oleme nüüd enam-vähem samas seisus , oli ta mõelnud . 
1011	NA	 Hele ei ole küll surnud , aga mina olen temast siiski ilma . 
1011	NA	 Ta oli tundnud , et vana ta mõtteid loeb , oli näinud karmi , klaasistunud ilmet ja tal oli hakanud piinlik . 
1012	NA	 Kas ta võtab selle maja ette ? 
1012	NA	 Eluaja teisi inimesi ehitama õpetanud , tal on kogemusi ja võimeid , aga ta ei pea õigeks seda , mida poeg teeb , tal on selle maja vastu mingi kompleks . 
1012	NA	 Ja eelkõige - ta tahab üksi oma õnnetuses praadida . 
1012	NA	 Aga muidu see töö siin ei lähe , liiga väike ja vähetähtis ehitus , iga ettevõtja tuleb siia vaid kasumit lõikama . 
1013	NA	 Enn Sinivald astus üle läve , seisatas , ajas pea selga , vaatas ringi , hindas olukorda . 
1013	NA	 Ja Mehisele meenus , isa oli temalt küsinud - palju siis läks maksma ? 
1013	NA	 Ta mõtles Helet . 
1013	NA	 Ta oli seda küsides naerukil . 
1013	NA	 Tema küünilisus neis asjades oli poega alati vihastanud . 
1014	NA	 Ligi kaks miljonit , oli ta öelnud ja täpsustanud : loomulikult mitte tema , vaid panga raha , ja seda ka vaieldavalt . 
1014	NA	 Igatahes ei tea keegi , et osalt on seal põhjuseks infoleke tema sekretäri kaudu . 
1014	NA	 Kuigi teistpidi - tänu vastassuunalisele infole olid nad võitnud üle nelja miljoni .. 
1015	NA	 Ja mis sa mulle sellest räägid , oli vanamees käega löönud . 
1015	NA	 Need on vaid võõrad miljonid ! 
1015	NA	 Tema mõttekäigust ei saanud Mehis kunagi päriselt aru . 
1016	NA	 Sel hetkel , oli ta hiljem valmis kinnitama , nägi ta kõike ette otsekui läbi tarkade kivi , vähimagi üksikasjani , mõtles ta . 
1016	NA	 Ja tunnistas - ei siiski ! 
1016	NA	 Õitsvaid tulpe trepi kõrval peenral ei olnud ta kindlasti kujutluses näinud , ja mida kõike veel . 
1016	NA	 Aga olulist oli ta suutnud näha , nagu oleks ta saanud korraks vändata aega kiiresti edasi ja siis jälle tagasi ning teada , mis sellest tuleb , kui ta tollele naerusele naisele ütleb - jah , loomulikult palka . 
1016	NA	 Ta küsib , kui palju naine arvab palka soovivat , kui neile siia kokaks tuleb ? 
1017	NA	 Silmi pilutades ja pead kallutades nagu mõnulev kass päikesepaistes , päris Heldi - kui ta ikka aru sai , on tema kohuseks viiele mehele kaks korda päevas süüa teha , laud kraamida ja veel korra kohvi ja võileiba pakkuda ? 
1017	NA	 Ja selle juures saab ta ise süüa ? 
1017	NA	 Mille eest siis veel palka ? 
1018	NA	 Enn Sinivald oli seda naist mõne korra poe juures kohanud ja iga kord oli talle meelde jäänud elurõõm , mis temast kiirgas . 
1018	NA	 Ta oli suurekasvuline ja heas vormis , tal oli nii puusa kui rinda , loomulikud meevärvi lokid , väike lott lõua all ja kõlav rinnahääl . 
1018	NA	 Enn oli meeldivalt üllatatud , kui selgus , et lesknaine , kelle Kase-Lepa Enn talle kokaks lubas kaubelda , osutus selleks eluterveks olevuseks ja mitte mõneks kirvenäoks või lirvaks , keda ta poes käies samuti korduvalt märganud oli . 
1019	NA	 Naise mõttekäik masendas teda tegelikult , kui ta sellele jälile sai . 
1019	NA	 Suurfarmis lüpsjana töötanud , oli Heldi üksi jäänud just sellel kõige raskemal ajal , kui kogu suurtootmine kokku variseda lasti . 
1019	NA	 Tal olid koolis käivad murdeealised lapsed , tütar ja poeg . 
1019	NA	 Ja tema traktoristist viinanina , kes tööta jäänuna enam midagi peale ei osanud hakata , oli kaela läbi püksirihma silmuse toppinud . 
1020	NA	 Tänaseks oli raskeim küll möödas - tütar teise Eesti otsa mehele läinud ja seitsmeteistkümnene poeg sulasena tööd saanud . 
1020	NA	 Et poisil kool lõpetamata , seda ema siiski kahetses , aga nüüd sai juba elada . 
1020	NA	 Temalgi oli ajuti olnud kodutööd , mingi õmblusfirma oli talle töökindaid masinal kokku vuristada toonud , aga seegi tööots kippus viimasel ajal käest . 
1021	NA	 Vahel on küll nii , et ei tea , kas nutta või naerda , seletas Heldi ja ta silmad särasid . 
1022	NA	 Ta teadis toidu hinda ja teadis , kui palju selle eest tööd peab tegema . 
1023	NA	 Kui ta ise süüa saab ... 
1024	NA	 Heldi oli nii täielikult naine , et Enn polnud ühtegi sellist ealeski lähemalt tundnud , täiesti uinuva mõistusega ja tugeva instinktiga , veidi kolletuma hakkav näidiseksemplar . 
1025	NA	 Arutelu käigus jõuti lõpuks mõlemaid pooli rahuldavate tingimusteni . 
1025	NA	 Ega Enn Sinivald ei tundnud mingit vaimustust pesupesemisest ja koristamisest . 
1025	NA	 Olgu siis Heldi perenaine , noh , esialgu , ütleme , kolm kuud . 
1025	NA	 Selleks ajaks peaks ehitus valmis hakkama saama , mõtles Enn omaette . 
1025	NA	 Niisiis söök ja viissada krooni palka . 
1025	NA	 Tingimused on karmid , tunnistas ta . 
1025	NA	 Ja naine naeris . 
1026	NA	 Sa saad , teatas Kase-Lepa Enn kõrvalt , sa saad täitsa kullatüki endale majja , ja ta silmis oli imetluse ja kadeduse segu . 
1027	NA	 Peremees pani klaasi lauale - prooviks . 
1027	NA	 Nimekaim ei hakanud teesklema ja võttis suure suuga . 
1027	NA	 Oligi liiga pikk vahe olnud . 
1027	NA	 Ka Heldi tõstis klaasi ja püüdis teha nägu , nagu passiks see temalegi , aga oli selge , et nagu nii paljud naised , ei hoolinud temagi vägijookidest . 
1027	NA	 Sellist asja naljalt juba ei näitle . 
1028	NA	 Nüüd , kus tal ehitus kaelas oli , lisaks oma saunanokitsemisele veel neli nõudlikku ja oskajat meest Ennu jaoks harjumatu töötahtmise ja vaieldamatu nõudmisega , et töövõimalused oleksid pidevalt olemas ... 
1028	NA	 Miski ei tohtinud seista materjali või vahendite taga . 
1028	NA	 Tal ei olnud tõesti mahti raisata aega pliidi juures seismisele . 
1028	NA	 Ja ega meestegi aeg tasuta polnud . 
1028	NA	 Oli vaja , et tööpäeva jooksul asi edasi liiguks . 
1029	NA	 Järgmisel hommikul , enne kui Enn oodatagi oskas , oli Heldi , nina külmast punane , tal ukse taga ja nõudis naeruselt sisselaskmist . 
1029	NA	 Lõunaks olid supp ja praad , peedisalat ja mahlakissell mannapudruga - selle laadungiga võis tõepoolest tööd teha ! 
1029	NA	 Ja õhtuhämarikus , kui potid-pannid läikima nühitud , venitas Heldi veel veidi minekuga . 
1029	NA	 Poiss saab kodus isegi toime . 
1030	NA	 Järgmisel õhtul küsis ta luba eestoas magada . 
1030	NA	 Neli kilomeetrit talveteega sinna ja tagasi ... 
1031	NA	 Kõik see oli nagu varem nähtud filmis . 
1031	NA	 Mees tõusis hommikul ja istus juba kaetud lauda . 
1031	NA	 Töömehed tulid alles tunni aja pärast ja hommikusööki neil leppes ei olnud . 
1031	NA	 Selleks ajaks oli peremees jõudnud tööjärje üle vaadata , otsustada , kas keraamiliste plaatide kleepesegu või vuugipahtlit veel tänaseks piisab , toonud kruvid ja naelad kastidesse , kallanud laki töönõusse ja vahetanud rullile uue katte . 
1031	NA	 Keskhommikul sõitis ta linna , tellis materjale , ostis elektrikaupa . 
1032	NA	 Lõunal istuti kuuekesi talu vana toidulaua ümber - Enn ühes , Heldi teises otsas , kummagi pikikülje ääres kaks ehitusmeest , kellest kolm olid Enn Sinivaldi kunagised õpilased . 
1032	NA	 Juteldi , visati nalja , aega näis küllalt käes olevat , aga täpselt kell kaks olid kõik käsuta püsti . 
1032	NA	 Kapitalism , mõtles mees mõrult muiates . 
1033	NA	 Õhtuks kahekesi majja jäänud , istusid nad enamasti teine teisel pool lauda ja naine nokitses midagi näpu vahel teha , mees luges . 
1033	NA	 Teekannu ümin pliidiraual . 
1033	NA	 Kümne paiku kobisid nad kumbki oma tuppa magama . 
1033	NA	 Vajumas väsimuse ja une halli kliistrisse , tajus Enn Sinivald enamasti , et päev on jällegi läbi , ilma et ta oleks saanud mõelda , ja tundis ebamäärast süüd hingel . 
1033	NA	 Ta teadis siis , et peamine on veel ees , kuid temas tekkis väike lootus , et kõik jääbki niisama ja ta pääseb . 
1034	NA	 Ühel hommikul olid nad kahekesi ukse taga - Heldi ja keegi valgetverd noormees . 
1034	NA	 Mait , ta poeg . 
1034	NA	 Märtsis pole talusulasel tõepoolest midagi teha ja ta oli vaatama tulnud . 
1034	NA	 Selle selgituse vabandav toon oli meeldivalt viisakas . 
1034	NA	 Ta oli kleenuke ja kandis pehmeid lokkis vurre , tal olid väga heledad silmad ning neis kindel ja vilgas vaade . 
1034	NA	 Ja kunagine kutsekooli meister , kes oli selliseid seitsmeteistkümneseid väga palju näinud , arvas ära tundvat selle inimtüübi . 
1034	NA	 Puht naljaviluks andis ta poisile proovida kipsplaatide pahteldamist ja lihvimist . 
1034	NA	 Kui ta tunni aja pärast vaatama läks , tiris Mait ta varrukatpidi teise ruumi - laseks siin ka kergelt üle , inetu jääb , kui nii krobeliseks jätavadki ? 
1034	NA	 Ta nõustus , kuid leidis , et see kukub halvasti välja , tuleb tundmatu poisike ja hakkab ehitusmeeste vigu üle käima . 
1034	NA	 Koos otsustasid nad oodata ja midagi välja mõelda . 
1034	NA	 Ja kutseõpetuse meistril oli hingepõhjas rõõm . 
1034	NA	 See kõhnüke nolk osutus tõepoolest väärtuslikuks leiuks , ta oli üks neist sündinud oskajatest , kelle loomuses on täiuslikkuse taotlus . 
1035	NA	 Poisile oli vaja näidata igat asja vaid ühe korra ja see oli tal siis ka selge . 
1035	NA	 Loobunud auahnest kavast saun otsast otsani oma kätega valmis ehitada , viis Enn Maidu sinna , selgitas , mida ta puitu valides silmas peab , kuidas viimistleb , kuidas sobitab , mida teha höövliga , mida liivapaberiga ja tundis lahkudes , et see osa , mis nüüd sündima hakkab , pole mingil juhul halvem tema enda tehtust . 
1036	NA	 Aga aprillis jättis Mait nad omapead . 
1036	NA	 Tema peremees pakkus paremat raha ja tööd traktoril , nii et tapab ! 
1037	NA	 Päevad olid nüüd juba lõputu-pikalt valged . 
1037	NA	 Lumi lahkus , oli tõmbunud veel viimaseks vastupanuks põllulohkudesse ja lepikualusesse . 
1037	NA	 Lõokesed laulsid silmipimestavas sinetuses lakkamatult ja hall kõuts istus tare seina ääres pikal pingil , vidutas kollaseid silmi ning lõi nurru . 
1037	NA	 Heldi oli ta lõpuks ära kodustanud . 
1037	NA	 Muri vahtis tundide kaupa hooviväraval , seisis harkisjalu ja haukus kõige peale , mis looduses liikus või häält tegi . 
1038	NA	 Selles tärkamises ja ärkamises hakkas Enn Sinivald end järjest rahutumana tundma . 
1038	NA	 Tahtis ta või ei , elu kiskus ta kaasa ja hingevaev unus voodisse , kui ta hommikul tõusis . 
1038	NA	 Juba köögiuksel tuli alustada , vastata küsimusele , kuidas ta maganud on , arvata midagi ilma kohta ... 
1038	NA	 Sellised tarbetud õhuvõngutamised olid teda eluaja ironiseerima ajanud . 
1038	NA	 Nende talumiseks tuli pöörduda vana repertuaari juurde , mis kauasest kasutamisest käepäraseks kulunud nagu kirvevars või noapea . 
1038	NA	 Eestlase jutt käib alati naljaga segamini , see on nii sisse harjunud , et seda ise enne ei märgatagi , kuni olud su kord sellest ilma jätavad , kui näiteks seersant su peale röögib või kohtunik meenutab , et selle laua ees nalja ei tehta . 
1039	NA	 Tänan küsimast , kinniste silmadega , vastas ta pärimisele , kuidas ta maganud oli . 
1039	NA	 Ja nii edasi . 
1039	NA	 Meeste tasahäälne tarmukas lõõp , kuni tööroobasid selga aeti , pahtlilabidaid puhastati või naelu kamaluga küljetaskusse tõsteti . 
1040	NA	 Enamasti ei väljenda see pila ja vaimukuste pildumine muud kui vaid koosviibijate arusaamu heast toonist . 
1040	NA	 Selles avalduvad muidugi iseloomud . 
1040	NA	 Üks on murelikult lõbus , teine lõbusalt murelik . 
1040	NA	 Kes ropendab , kes mängib lihtsameelset . 
1041	NA	 Mees , kes kaua sellest eemal seisnud , tajus omaenda rollimängu eriti teravalt . 
1041	NA	 Teda oli alati veidi kibeda ütlemisega ja väga sirgjooneliseks inimeseks peetud ja seda sama osa etendas ta ka nüüd . 
1041	NA	 Kui ta vedas sõrmega üle kipsplaatide liitekoha pahteldiste , mida Mait talle kätte oli näidanud , ning arutas , kas see jääb kaldu langevas valguses näha , siis võeti seda kui käsku , mitte kui muretsemist . 
1041	NA	 Ja sinna juurde võis ta viisakuse pärast muidugi nalja teha või mitte , see kas mahendas või ei mahendanud ta rahulolematust , mis oli iseenesest vaieldamatult olemas . 
1042	NA	 Ta ei saanud meestele öelda , et sisimas , oma tõelises olemises , niipalju , kui seda argipäeval üldse tajuda võis , tundis mees ise kõige selle vastu , mis siin majas toimus , suurt ükskõiksust . 
1042	NA	 Ausast , elujärje korraldamise kavadega ehitatud majast oli mingi värdjalik pesa tehtud juba neljakümne üheksandal aastal , kui selle maja inimesed kaugele ja lumisele maale viidi , ning sellesse koduks ehitatud majja kroonulik kontor sisse seati . 
1042	NA	 Siin oli nii palju kärgitud , õiendatud , siin oli inimesi üle kuulatud , kirjutatud aruandeid , mis kajastasid suurte ülemuste parimaid lootusi ega vastanud üldse asjade seisule . 
1042	NA	 Ühe sõnaga - siin oli end ilmutanud sotsialistlik ellusuhtumine . 
1043	NA	 Tagumistes tubades ja köögis olid pesitsenud Leontiine Veiert ja ta poeg Mihkel , iseenesest talutavad inimesed kui järele mõelda , ainult et nende koht ei olnud kindlasti mitte korraliku talu uues elumajas , vaid kusagil seal , kus peksti keelt ja sõimeldi ja käidi kaebamas ja kus naised viimase argumendina teistele oma taguotsa näitasid . 
1043	NA	 Kahjuks küll ei möödu selline päritolu mõne aasta ega ühe inimpõlvega , teadis nüüd Enn Sinivald . 
1044	NA	 Aga lisaks neile kahele oli siin sokkis ringi uidanud poolkirjaoskamatu portupeega naabrimees . 
1044	NA	 Ja see ei tuuldunud siit majast välja ei aastate ega inimpõlvedega . 
1044	NA	 Nii et kui keegi soovis siin endale lossi sisustada , siis olgu nii lahke . 
1044	NA	 Enda koduna ega ka lihtsalt südamelähedase üritusena ei suutnud Enn seda ehitust kuidagi võtta . 
1045	NA	 Sellest hoolimata pruukis ta rahumeeli oma isiksust , seda natuke pleekinud ja viledaks kulunud paraadülikonda , ja see teenis teda täiesti laitmatult . 
1045	NA	 Teda ei armastatud eriti aga temast peeti lugu ja taluti ta lahedalt ära . 
1045	NA	 Ja selles rollis võis ta teinekord ka vihastada või rõõmustada , nii et isegi imestas ja vahel kahtles , kas ta siiski pole selle omaenda välise pildiga mingis osas ikkagi identne ? 
1046	NA	 Hingevaev ja pelgus tulid enne uinumist korraks , kui ta liiga väsinud polnud ja kohe asemele viskudes ära ei vajunud ... 
1047	NA	 ... kuni ta , peadpidi padjas , põlvili voodi ees nuuksudes toibuma hakkas . 
1047	NA	 Öösärgis Heldi põlvitas ta kõrval ja tema kehast kiirgav soojus oli vist esimene rahusti , mis mustas meeleheites mehe teadvusse jõudis . 
1048	NA	 Mis on , ütle , mis on , kas kusagilt valutab ? 
1049	NA	 Mees veeretas pead mööda asemepõhja ja soigus , kuni laskis end istuma aidata ja tühjal pilgul põrandat põrnitsema jäi . 
1050	NA	 Ehmunud naine silitas ta nägu . 
1050	NA	 Ta huuled olid poolavali ja silmad suured ning tumedad . 
1050	NA	 Naine ühes oma põhirollis - lohutaja ja aitaja , mõtles Enn ja see sarkastiline tõdemus võttis temalt hetkega valu kogu eheduse . 
1050	NA	 Ta hakkas äsja läbielatust välja kerkima , hakkas tundma seda , et isegi must meeleheide on vaid üks kihistusi ja see pole üldsegi tema ise , kes selle valu käes talumatusest soiub . 
1051	NA	 Jah , ütles ta . 
1051	NA	 Jah . 
1051	NA	 Ma tapsin oma naise . 
1052	NA	 See ei olnud tõsi , ta nägi unes hoopis leeke , mühisevat tuld , mis teda ümbritses , ja mürgist suitsu ... 
1053	NA	 Ma tapsin oma naise ja ma ei saa sellest rahu , ütles Enn Sinivald tühjusele enda ees , mis sel hetkel oli võtnud soojust kiirgava naise kuju . 
1054	NA	 Ära aja segast ! 
1054	NA	 Peopesa pandi ta tulisele otsmikule , talle toodi suhkruvett ja valvati , kuni ta pulss oli rahunenud ning meeleheide talutavuse piiridesse taandunud . 
1054	NA	 Kuigi ta mitu korda käskis Heldil magama minna ... 
1055	NA	 Söandamata enam uinuda , vahtis mees pimeda lae poole ja vaevas südant . 
1055	NA	 Ta oli öelnud - ta ei suuda enam taluda , kuidas vaprad ja ilusad metsikud roosid kodus ja võõrsil džungliarmastuse pärast sorinal nutavad ja Santa Barbara ei jõua seda pealt vaadates Beverly Hillsi rongile . 
1055	NA	 Tema süda lihtsalt ei kannata seda enam välja . 
1056	NA	 Kui talle sunniti peale vastuvõetamatuid otsuseid , siis väitles ta ikka ülepakutult vaimukas laadis . 
1056	NA	 Miks Asta mii vihaselt vastu oli , kui Enn endises Mehise toas vana värviteleka riiulile ubis ? 
1057	NA	 Ajapikku oli kujunenud nii , et naine aina nukrutses ülekohtu pärast , mida mees talle tegi . 
1057	NA	 Sellest ajast , kui neil Samsungi pill toas oli , millele Sat-TV kaabel külge käis , selgus ikka , et siis , kui Enn seda vaatama asus , oli parajasti mõnel teisel kanalil seriaal , mida Asta tingimata näha tahtis . 
1057	NA	 Loomulikult loobus naine otsekohe , ei vaielnud kunagi , läks kööki ja pillis seal , kuni mees oma laiutamise lõpetas . 
1057	NA	 Aga muidugi ei jätnud ta ütlemata , et omast ilma jääb . 
1058	NA	 Seda vägivalda ei kavatsenud Enn nüüdsest enam harrastada ja naine oli vastu . 
1058	NA	 Miks ? 
1059	NA	 Rohkem kui seriaalide pealeloetud tekst oma primitiivsuses ja diletantlikus ilmekuses , mis ajus kumisema hakkas nagu kinnismõte , häiris Enn Sinivaldi tema bibliograafist naise kultuuriline mannetus . 
1059	NA	 Aastatega olid Asta vaimsed huvid kokku kuivanud ja piirdusid tõepoolest üksnes nende kuue või kümne kinokoomiksiga , mida talle läbi pungis klaasekraani ajudesse valati . 
1060	NA	 Tegelikult olid nad just viimasel vana-aasta õhtul arutanud , mida teha , miks nende elu nii tuimaks ja vaenulikuks on muutunud . 
1060	NA	 Nad otsustasid , et hakkavad väljas käima , teatris ja pereklubis ja püüavad soetada perekonnasõpru . 
1060	NA	 Tookord näisid küll mõlemad uskuvat , et midagi annab veel päästa . 
1061	NA	 Sellest ajast , kui poiss kodust alaliselt ära oli , kuivas nende suhtlemine kokku ja muutus lausa kiuslikkuseks , kusjuures vastavalt temperamendile Asta vesistas ja Enn ragistas . 
1062	NA	 Ta oli kuulnud anekdooti - ema õpetab pulmade eel tütart : ära sina mehega kunagi vaidle ! 
1062	NA	 Hakka kohe nutma ! 
1062	NA	 Ta rääkis selle kodus Astale edasi ja põrkas vastu külma mittemõistmist . 
1062	NA	 Naine ei saanud üldse aru , milles nali seisab . 
1062	NA	 Sellest ajast peale kahtles Enn , kas ta abikaasa ikka on nii lihtne kannataja või siis lihtsalt vahendeid oskuslikult valiv despoot . 
1063	NA	 Nüüd takkajärele oli kõike seda lausa talumatult valus meenutada . 
1063	NA	 Mida ta küll andnud oleks , et Asta elaks ! 
1064	NA	 Kõike oleks ju saanud vältida . 
1064	NA	 Tookord oli tema elutoas Samsungi ees , sest taevakanalilt tuli sport , Lahti EM . 
1064	NA	 Ta oli otse töölt tulnud ja pilli pinisema pannud . 
1064	NA	 Oli parajasti naiste sõit , nii et ta sai ka riideid vahetamas ja köögis vähest einet võtmas käia ja oli meeste pika distantsi ajaks enda korralikult sisse seadnud . 
1065	NA	 See polnud enam see spordiala . 
1065	NA	 Plastiksuusad , kihvtid spetsiaalrelvad , aerodünaamilised kombinesoonid , jääpõhjaga rajad ja uisusamm . 
1065	NA	 Nemad sõitsid omal ajal villases või isegi puuvillases dressis , kolmeliinine vintpüss kukalt kolkimas . 
1065	NA	 Suusakingad juba olid , aga klambrid raspeldasid veel suusajälje pervi ja lauad olid ehtsast puidust ning tõrvatud . 
1066	NA	 Ja ometi käis ta parem käsi kaasa , rapsis lukuga padrunit vahetada , kui märgike kukkunud oli ... 
1067	NA	 Vahepeal oli Asta end poisi toas vana pilli ette sisse seadnud ja Enn käis tal abiks kanalit keeramas . 
1068	NA	 Üheksa paiku sõid nad võileiba ja jõid kohvi ning jätkasid , kuigi Ennu huvitav osa oli juba läbi , jäi vaadata vaid päeva kokkuvõtet . 
1069	NA	 Ta mäletas , et kui ta kümne paiku elutoast magamistuppa läks , nägi ta tugitoolis längakile vajunud pead ja kuulis naist norskavat ning järjekordsed õelused järasid järjekordsete kaunishingede kallal ja punusid järjekordseid intriige . 
1070	NA	 Kunagi oli see naine heitnud temale ette matslikku harimatust , mõtles mees voodis . 
1070	NA	 Ei , siiski - isegi mitte ämm ei heitnud temale ette seda , et ta maalt pärit on ja ei tea , kes on mõni Adamson või Grossberg ... 
1070	NA	 See nimelt , tsunfti kuulujate eraelu kallal kiibitsemine , oligi kogu kultuur , mõtles ta kibestunult . 
1071	NA	 Vaevalt küll meenutas ta endale tol õhtul , et nende vanusevahe annab end just nüüd eriti valusasti tunda . 
1071	NA	 Asta oli juba viiskümmend kuus , ja nagu ta alati oli endassetõmbunult elanud , polnud siin linnakeses kunagi kodunenud , mii praadis ta nüüd seda enam iseenese rasvas . 
1071	NA	 Mis teha , kui need mõned moeprobleemid ja inglise printsessi eraelu Ennu vähimalgi määral ei huvitanud . 
1072	NA	 See oli vist mingi mürtsatus , võimalik , et kineskoobi lõhkemine , mille peale ta ärkas . 
1072	NA	 Igatahes istus ta mingil hetkel oma voodi serval ja püüdis toibuda , aru saada . 
1072	NA	 Aga pigem oli see küll instinkt kui mõtlemine , mis teda nende kümne sekundi jooksul juhtis , mis jäid ärkamise ja teadvuse kadumise vahele . 
1072	NA	 Igatahes tiris ta hetke pärast lahti rõduust , lüües käega sellele , et topendeid on hiljem tüütu tagasi panna . 
1072	NA	 Siis lõi talvine tuul talle näkku , ta hingas kopsu täis ja märkas väljahingamisel , et see , mis ta suust tuli , pole üksnes hingeaur , vaid ka suits , plastmassimaitsega paks suits , mis tubagi täitis ... 
1073	NA	 Arvatavasti kaotas ta kohe teadvuse . 
1073	NA	 See on nii tüüpiline vingumürgituse puhul , et just värske õhk viib viimase pildi eest . 
1074	NA	 Kas tal oleks sel minutil olnud võimalik minna naist päästma ? 
1074	NA	 Oli seal siis vaid kõrbemise ving või juba laustuli ? 
1074	NA	 Kuidas see ka polnud , piinama jääb see teda elu lõpuni , et ta vähemalt ei proovinud . 
1075	NA	 Tal jäi suu lahti , kui hommikul söögilauas oma lugu Heldile pihtides avastas , et naine teab ja et see teda isegi enam ei huvita . 
1075	NA	 Heldi teadis ka seda , mida Enn enda eest veel möödunud ööl oli varjanud ja nüüd nagu viimase hävitava süütõendi prokurörina lauale käia otsustas . 
1076	NA	 Jah , muidugi läheb põlema , oli ta Astale öelnud . 
1076	NA	 Kaheksa aastat ei läinud põlema ja nüüd läheb kindlasti ja mina vahin juures ja nutan sorinal ! 
1077	NA	 Kuidas võis Heldi seda teada ? 
1078	NA	 Kase-Lepa Enn oli rääkinud ? 
1078	NA	 Kust tema teadis ? 
1079	NA	 Niisiis oli Enn Sinivald seda kõike teadnud ja edasigi rääkinud selles sinises kauguseudus , kus ta viimase kevade oli siin tuianud ja omaette ümisenud , kus ta nähtavasti oli peenraid kaevanud ja porgandit külvanud . 
1080	NA	 Selleks ajaks , kui ta endale maailmast aru otsustas andma hakata , oli ta kõik need koledused enda eest ära kotti toppinud , selle kinni nöörinud ja pimedasse nurka ära peitnud . 
1081	NA	 Heldi oli lihtsalt solvavalt ükskõikne - ena mul asja , mul on kodus kaks tükki selliseid kolme mehe telekaid , kaks kannavad ja kolmas teeb uksi lahti . 
1081	NA	 Üks läks rikki , ei saanud teist parandusse viidud , raha oli , lasin poistel linnast uue tuua ... 
1081	NA	 Tahad öelda , et ma kippusin kohe kangesti oma meest ja lapsi tapma ? 
1081	NA	 Igas peres oli selline , eks sa ise mäleta . 
1082	NA	 Loomulikult ei maksnud Heldi argumendid suurt midagi , aga läinud uksele , pilutanud kevadehommiku ereduses silmi , hinganud sisse õhku , milles ei olnud põlevatest insulakplaatidest leviva sinihappe kübetki , leidis mees , et maailm on kaotanud kogu selles sisalduva meeleheite ja näib kuidagi argipäevane ja igav . 
1083	NA	 Ta oli kõik selle tõepoolest ette ära näinud , kuigi keeldus seda mäletamast ja imestas ikka veel , et asi just nii juhtubki , nagu see nägemuses oli olnud . 
1084	NA	 Enn Sinivald istus laval , saja kolmekümne kraadises leilis , põlved lõua all ja mõlgutas mõtteid , kui eesukse kolksu kuulis . 
1084	NA	 Ta nägu läks naljakalt naerule ja mees pomises endale nina alla - nii siis mängitaksegi ennast patti ! 
1085	NA	 Pesupamp näpus , oli ta veerand tundi tagasi läbi köögi tulnud , kus Heldi parajasti põrandat pesi . 
1085	NA	 Noh , selga pesema ! oli ta öelnud , ja käpuli põrandal , oli naine pea tõstnud ning ta nägu oli ilusat naeru täis läinud . 
1086	NA	 Veel oli lootus , et saunaesikus toimetav inimene tagasi läheb , siis aga käis juba pesuruumi uks ja hetke pärast tõmmati leiliruumi uks lahti . 
1086	NA	 Seal ta siis oli , kummardumas madalas ukseavas . 
1086	NA	 Rubensil polnudki nii halb maitse , mõtles mees nukra irooniaga . 
1086	NA	 Ta nihutas end lava ääre poole , et nainegi üles mahuks . 
1087	NA	 Kui ta mõne aja pärast saunast tuli , läbi köögi tahatuppa läks ja oma asemele selili heitis , oli ta nägu laisalt naerukil . 
1087	NA	 Jälle kord oli ta kõik suure ja heroilise uputanud millessegi , mis oli mõnus ja natuke patune . 
1087	NA	 Ja kui üldse milleski , siis nendes tendentsides - olla traagiline ja sellest üle saada ja alluda patusele ilmlikkusele - neis suurtes ja väga üldistes tõepärasustes avalduski see , mis oli päris ehtne Enn Sinivald . 
1087	NA	 Kõike , mida ta iseendast arvas teadvat , võis rahumeeli omamoodi üleskirjutamata literatuursuseks pidada . 
1088	NA	 Eesuks avati ja ühed sammud tulid läbi köögi . 
1088	NA	 Naine istus ta voodi äärele , naeris armsalt ja peitis pea ta rinnale , nagu nii kenasti öeldi seltskonnalehe jutulisades . 
1089	NA	 Kõik needsamad tembud ! 
1089	NA	 Tema tahtis küll pärast vabalt selili olla , käed-jalad laiali , ja kuulata endas tuikavat verd . 
1089	NA	 Aga ta ei keelanud siiski seda vähest hellust , asetas käe Heldi seljale ja silitas natuke . 
1090	NA	 Kui sellest ka midagi ei järgne - nemad nähtavasti tunnevad just sel ajal , kuidas neis pool võõrast elu teist poolt otsib , et uueks tervikuks liituda . 
1091	NA	 Keeranud auto asfaldilt külavaheteele , pidas Enn Sinivald kinni ja tuli välja asja uurima . 
1091	NA	 Seal , kuhu oleks pidanud tulema Mehise golfimuru , pobises Kase-Lepa Ennu põka parajasti külvata . 
1091	NA	 Hommikul minnes polnud ta udu tõttu nähtavasti märganud küntud ja randaalitud maad . 
1091	NA	 Muidugi sai see olla vaid hiline odrakülv , mõtles ta . 
1091	NA	 Alles hiljuti oli olnud sama lugu kartulitega . 
1091	NA	 Heldi oli sea kasvama võtnud ja agiteeris Ennu kartuleid maha panema . 
1091	NA	 Mees oli tööde lõpetamisega maja juures nii hõivatud , et viskas käigult - kes need maha paneb . 
1091	NA	 Ja - eks pane , kui tahad . 
1091	NA	 Tema arust oleks pidanud asi sellega ühel pool olema . 
1091	NA	 Astaga elamisest oli talle jäänud kindel teadmine , et kogu lugu lõppeb niisugusel juhul mossitamise või peatäie nutuga . 
1091	NA	 Siis aga oli ta maantee lähedalt leidnud korralikult kinniaetud vagudega kartulipõllu ja omaette vaikselt imestusest ümisenud . 
1091	NA	 Kes maa haris , kes seemne muretses , kes mugulad maha poetas , kes vaod kinni ajas ? 
1092	NA	 Nüüd oli siis järg vilja käes . 
1092	NA	 Toho-imet , kas siin talus siis peremeest enam polegi , mõtles ta Heldilt küsida . 
1092	NA	 Mitte vihaselt , sest mis viha tal sai olla , kui Vanajuhani mitu aastat söötis seisnud maid keegi ometi liigutas . 
1092	NA	 Ja mis golfi puutus , siis oli parem , kui see siit piiridest kaugemal püsib . 
1092	NA	 Või siis ehk taha oosijalamile , kus maa kruusane ja kõva . 
1092	NA	 Sinna laota muruvaip maha ja kasta korralikult , saad väljaku , mis vähemalt peal kõndimist ei karda . 
1092	NA	 Ka liivane maalapp on seal olemas ja veesilm , kuhu fanaatikud armastavad palle uputada , et oleks millegi üle hiljem mõtteid vahetada . 
1093	NA	 Selles meeleolus keeras ta auto õuele , tõstis hooga tagaluugi üles ja korjas sealt sülle karbid kraanide ning dušikomplektidega , et neid uude majja torutööde lõpetamiseks viia . 
1094	NA	 Sul käis üks daam külas , tuli Heldi tarest ja ta nägu oli naljakalt naerul . 
1095	NA	 Ja kui mees välja ei teinud , lisas - autoga . 
1096	NA	 Enn peatus , vaatas küsivalt . 
1096	NA	 Milline daam , millise autoga ? 
1097	NA	 Kena keskmises nooruses blondiin punase suure laugsabaga autoga . - Sierraga ? 
1098	NA	 Vist jah , miskisugune Ford . 
1099	NA	 Ja oli nii kiire , et ootama ei jäänud ? 
1100	NA	 Ma ütlesin talle , pani Heldi käed puusa , ma ütlesin - saad aru , siin olen nüüd mina ! 
1100	NA	 Vudis minema nagu siil uttu . 
1101	NA	 Enn naeris ja läks kraane ära viima . 
1101	NA	 Niisiis Ivika . 
1101	NA	 Muidugi ei jäänud ta ootama , kuigi oli selge , et Heldi ei öelnud talle midagi väljakutsuvat . 
1101	NA	 Selle toreda olevuse juurde kuulus , kõigest bravuurist hoolimata , tagasihoidlikkus , mis puhuti kompleksi meenutama kippus . 
1102	NA	 Kuni ta meestega tööasju klaaris , keerles ta peas mingil varjatud ärklikorrusel kihelev vajadus selle asja üle järele mõelda . 
1103	NA	 Ta mäletas nüüd sedagi , mis on saanud ta põlenud korterist . 
1103	NA	 Mehis korraldas seal , hea , et Enn ise sel ajal alles haiglas vedeles . 
1103	NA	 Vähe , mis järel oli , natuke köögikraami ja magamistoa kapist tema asjad . 
1103	NA	 Kuhugi oli poiss ema riidekraami pannud , et see hingehädas isale enam kunagi ette ei puutuks . 
1103	NA	 Kui remont tehtud , oli ta isalt küsinud - on tal sellega mingi plaan ? 
1103	NA	 Korter oli ju erastatud ja tema nimel . 
1103	NA	 On tal paremat plaani , kui see ajutiselt üürile anda ? 
1103	NA	 Kalev ja Ivika olid need üürnikud , teadis ta nüüd . 
1103	NA	 Nad maksid ekspluatatsioonikulud ja kohustusid lepingu lõppedes korraliku remondi tegema . 
1103	NA	 Muud Enn Sinivald neilt ei nõudnud . 
1104	NA	 Muidugi oli Ivika aina ta küljes rippunud , nii seletamatu , kui see ka ei tundunud . 
1104	NA	 Et ta omal ajal Ilmalegi südame külge oli jäänud , pani Enn kergelt imeks . 
1104	NA	 Kes ta siis oli , mingi juhuslik kutt , kes äärepealt oleks tüdruku omaks saada võinud , aga see kõik oli üksnes mingi pooleteisttunnine episood . 
1104	NA	 Hiljem , kui nad uuesti kohtusid , siis juba mõlemad abielus , oli see luhtunud võimalus , mis Ennu jaoks ammu möödas oli , nähtavasti naist uuesti kiusama hakanud . 
1104	NA	 Muidugi ei olnud nende vahel vähimatki , isegi lõõpi ega pilguvahetust . 
1104	NA	 Enn lihtsalt tundis seda . 
1104	NA	 Nähtavasti oli lapsepõlve aegne jälitamisoht ta vaistu tundlikuks treeninud . 
1104	NA	 Ta teadis alati , kuidas temasse suhtutakse . 
1105	NA	 Oli see võimalik , et ema oma sümpaatia mingil viisil tütrele edasi andis ? 
1106	NA	 Mingi maast-madalast sümpaatia võis ju plika pärida . 
1106	NA	 Aga eavahe ? 
1106	NA	 Üle kahekümne aasta ! 
1106	NA	 Nojah , aga Hele oli ju veel hoopis noorem ja võttis ta otsekohe mängu . 
1106	NA	 Siin oli midagi , millest Enn Sinivald ei uskunud kunagi aru saavat . 
1106	NA	 Ühte ta teadis - kui juhtub , et kusagil jääb mõni meesolevus ripakile , naiseliku hoole ja armastuseta , siis ilmub sinna peagi piisav arv kandidaate , kes hoolitsuses üksteist üle trumbates ja küünarnukke kasutades seni saagi ümber tiirlevad , kuni see oma vabadusest jälle kenasti ilma on , et tal oleks , kelle ees end süüdi tunda . 
1107	NA	 Ei tule ma sinna peene rahva hulka , kas tead ! naeris ta pojale vastu . 
1108	NA	 Mehis vihastas . 
1108	NA	 Ta teadis muidugi väga hästi , mida peenest rahvast isa kõnepruugis arvata . 
1108	NA	 Vanaisa Meinhardist alates ei pidanud see pere siin end mitte kellestki sellel maamunal halvemaks , mingist pangandus- ja majandustegelaste tõusikutepundist ealeski mitte . 
1108	NA	 Uue maja poolt põntsus muusikat ja juba mõnda aega oli selle trepil väga nappe kleite ja tumedaid kuubesid näha olnud . 
1108	NA	 Üks auto jämedama tagumikuga kui teine , tulid need aina tolmupilves ja peatusid maalapil , kust noor rohi seks puhuks maha oli niidetud . 
1108	NA	 Pangadirektor pühitses oma maakodu sisse . 
1108	NA	 Mingi külm fee oli end ta küünarnuki külge kruvinud , vahtis oma värvist kleepuvate ripsmete vahelt ja tundis ilmselt hirmu , et ta siidine ja paabulinnusabana kirev , kombineed meenutav kehakate võib siin mustas ja koledas majaurkas kannatada saada . 
1109	NA	 Ma olen sind igatahes kutsunud , ütles Mehis kaunis külmalt . 
1110	NA	 Ja mina olen su kutse tagasi lükanud , naeris isa . 
1110	NA	 Hea küll , käi nüüd oma külalisi lõbustama ! 
1111	NA	 Ja kinni langenud uksele - kuradi mustlased ! 
1112	NA	 Heldi ei saanud vist päriselt aru ja ega Enn isegi saanud . 
1112	NA	 See poiss oli tema jagu , ja kui temaga õiges toonis rääkisid , siis ta ka sai aru . 
1112	NA	 Aga need ajad , mis ta vanaema juures Tallinnas veetis , ei olnud ta mõistusele küll hästi mõjunud . 
1112	NA	 Lõpuks sai ta ka selle korteri endale , Tõnismäel , väga viisakas majas . 
1112	NA	 Ta proovis selle maailma hiilgust ja tal oli kapitaliks ennastunustava töötegemise harjumus , mille siit talust igaüks kaasa sai , kui vaid usaldas käed külge lüüa . 
1112	NA	 Eks näis , ehk annab jumal ka mõistust ! 
1113	NA	 Heldi oli kõigest sellest natuke ehmunud . 
1113	NA	 Tal oli küll mida selga panna , oli ta ju kõik need õitsva kolhoosikorra aastad hästimakstud töölooma elu elanud . 
1113	NA	 Ta oli endale võinud mõndagi lubada , aga tal polnud kusagil olnud võimalik ära kanda tolleaegset garderoobi . 
1113	NA	 Sealt lähtus ka ta alaväärsustunne . 
1113	NA	 Tegelikult intelligentsest keskkonnast ja korraliku keskharidusega naine , kes oli saanud üksnes laudanaiste sõimlemist ja joodikute mörinat , sõnnikut ja diislikütust kogeda . 
1114	NA	 Enn läks voodisse ja huikas naise enda juurde . 
1114	NA	 Nad jäid mõlemad tukastama . 
1115	NA	 Suure töö lõpetamise pingelangus avaldus loidusena . 
1116	NA	 Kui Enn õhtuhakul seale süüa läks viima - et Heldi ei peaks end rokase ämbriga väljas näitama - nägi ta eemalt seaaia ääres nägemust - see ei saanud ju ometi Hele olla . 
1116	NA	 Aga see oli Hele - kõrgetel kontsadel väljakutsuvalt vormikad jalad , puusad mõõduka pikkusega kleidi all , vahva kõrge soeng ja tilberdavad kõrvarõngad . 
1116	NA	 Ja üks tumedas kuues turske mees rinnutas seaaial ning römises . 
1117	NA	 Kas nad ei ole ühte nägu , ütles tüdruk tervituse juures mehele ja notsule osutades . 
1118	NA	 Päris keskmine lihakeha , arvas Enn . 
1118	NA	 Ainult et puss on nüri olnud või vesi külm . 
1118	NA	 Harjased on pikaks jäänud . 
1118	NA	 Sült ajab süües köhima . 
1119	NA	 Smokingikandja upitas end püstakile . 
1119	NA	 Ilma aia abita ta küll hästi jalal ei püsinud , ja selleks et vanameest korralikult fookusesse saada , pidi ta vasaku silma kinni panema . 
1120	NA	 Mis sina siin õiendad ! 
1120	NA	 Mis kolhoosnik sina siin üldse oled ? 
1120	NA	 Kui sa tahad nikku saada , siis küsi enne minu käest ja maksa raha ette ära ! 
1121	NA	 Enn ei teinud temast väljagi . 
1121	NA	 Pätte oli ta ennegi näinud . 
1121	NA	 Ah siis see oli see proovikivi , mille vastu tüdruk oma enesetunde ära oli nürinud ! 
1122	NA	 Ta valas roka plödinal seakünasse ja possa hakkas seda hooga larpima . 
1123	NA	 Tahtsingi sinuga ... jõudis lahkuva mehe juurde ilmunud tüdruk öelda , kui ta järsku õlast kõrvale rebiti ja halvasti raseeritud kiilaspea nende vahele ilmus . 
1123	NA	 Kui ei sigatse , siis ei saa peksa , teatas ta suuremeelselt Enn Sinivaldile . 
1123	NA	 Ta suunurk oli oksene , aga koos maotäiega oli ta lahti saanud ka vaevast ja nüüd riiakaks muutunud . 
1123	NA	 Ta vasak käsi kobas Ennu pluusirinna järele ja parem kiskus rusikasse . 
1124	NA	 Mees heitis seaämbri eemale . 
1124	NA	 See oli luud , mis talle pihku hakkas , õnneks mitte seaaseme tasumise hang . 
1124	NA	 Esimene pauk , mis otse pähe sadas , võttis smokingikandja tuikuma ja süütas ta silmis uskumatuse ning viha , teine viis mehe käpuli ja kolmas tabas tühja muru , sest habemetüükais härrasmees oli eemale viskunud ning põgenes hoovist . 
1125	NA	 Enn Sinivald taarus tagasi , toetas selja vastu seina ja istus siis vundamendiservale . 
1125	NA	 Pätid väljas ... pomises ta vaid . 
1125	NA	 Siis niisama lihtsalt kõik tulebki tagasi , ka vägivald ! 
1125	NA	 Piisab , kui mäletad elatud elu ja viskad mõne töömehega natuke nalja - ja jälle oled iseenda vang ! 
1126	NA	 Ja imestusest tummaks jäänud tüdrukule - mine vaata , ma vist lõin tal pea veriseks . 
1126	NA	 Naise kohus on meest tema hädas toetada . 
1127	NA	 Mona-Lisa naeratus oli lõkendavaks ja lõbusaks läinud . 
1127	NA	 Tead , sa oled täitsa löömamees kohe ! 
1127	NA	 Kus panid mölakale piki pead ! 
1128	NA	 See on hirmus , tahtis ta öelda , kuid lausus oma sarkastilisel moel - ega see just ilus ei olnud . 
1128	NA	 Ta teadis , et põeb seda löömist nüüd jälle vähemalt paar nädalat , on lihtsalt haige 
1129	NA	 Issand ! kiljatas äkki Hele . 
1129	NA	 Tule appi ! 
1129	NA	 Siga oli oma aias roka lõpetada jõudnud ja hakkas just ühte pruuni nahktaskut magustoiduks peale järama . 
1129	NA	 Enn ei saanud seda enam muidu kätte , kui pidi luuavarre elajale purihammaste vahele toppima . 
1129	NA	 Kui ta siis päästetud rahatasku Helele ulatas , imestas ta , kui kindlal käel tüdruk selle ilase ja sitase eseme vastu võttis . 
1129	NA	 Nad viisid selle koos kaevule ja tüdruk puistas sees oleva kivile ning pesi kõigepealt ümbriku puhtaks . 
1129	NA	 Pass , ja näe , pangakaardid ja magnetlukukaart , see on vist nende klubil Muidugi , patakas raha . 
1129	NA	 Hele vahtis seda varandust ja hakkas naerma nii et vesi silmist jooksis . 
1130	NA	 Kõik oli kas lausa ära puritud või siis suuri hambajälgi täis . 
1130	NA	 Rahakoti kokku pakkinud , pead vangutanud , pöördus tõsinenud tüdruk Ennu poole . 
1130	NA	 Tahtsin küsida - ega sa minu peale pahane ei ole ? 
1131	NA	 Käi oma teed , ütles mees . 
1131	NA	 Sa saad aru , mida ma mõtlen . 
1131	NA	 Aga ... 
1131	NA	 Ja ta nõksatas peaga aidanurga suunas , mille taha see härrasmees kadunud oli . 
1132	NA	 Tüdruk ennetas teda - tahtsin lihtsalt sind veel korra näha . 
1132	NA	 Muidu on juba möödas . 
1133	NA	 Tubli on , mis sinust ikka õpetada ! 
1134	NA	 Aida tagant , kuhu see teiste-maja jäi , kostis äkki kriiskavat naisterahva naeru ja siis teisigi huikavalt ülemeelikuid hääli . 
1134	NA	 Hele silmis süttis elujanu . 
1135	NA	 Mine , mine , rehmas Enn käega ja pomises lahkuvale seljale - kuhu sa ikka pääsed ! 
1136	NA	 Mees jäi keset õue seisma ja õunapuuõisi vaatama . 
1136	NA	 Esialgu oli neid veel harvalt - valkjasroosad tillukesed roosid . 
1136	NA	 Möödunudaastasi ta ei mäletanud . 
1136	NA	 Võib-olla neid polnudki , õunu igatahes küll ei olnud , seda ta mäletas . 
1136	NA	 Ta püüdis analüüsida tundeid , mida õiteaegne kevad temas tekitab . 
1136	NA	 Loomulikult meeldis talle lõpuks ometi mahenenud õhk ja looduse elu , mis nüüd juba pulmaperioodist läbi ja pesitsemisse oli jõudnud . 
1136	NA	 Veel üks kevad . 
1136	NA	 Ta oli kaua olnud selles kummalises seisus , kus tal oli täiesti ükskõik , kas ta elab või ei . 
1136	NA	 Et elada , tuleks ka elust vähegi rõõmu tunda . 
1136	NA	 Või siis vähemalt mitte väga kannatada . 
1136	NA	 Vaevalt ta mingit rõõmu tundis , kuid eriti ta praegu ei kannatanud ka . 
1136	NA	 Selles ei-uju-ega-upu seisus võis igatahes olla , kui enda olemist ise raskeks ei teinud . 
1137	NA	 Ta keeras end teiste-maja poole . 
1137	NA	 Mait kaevas seal parajasti tikripõõsaste juures , rookis neid metsistunud ja haigeid puhmaid välja . 
1137	NA	 Sinna tulevad lumemarja- ja kukerpuuhekid ja lillepeenrad ja murud . 
1137	NA	 Ja alla , kopli poole tuleb hobusetall , nagu öeldud . 
1137	NA	 Mehis ei kavatsenud sellest sammugi taganeda . 
1137	NA	 Enn oli pojale selgeks teinud , et tema võib küll ehitustööde juhataja olla , aga tallimeheks-saunameheks-majahoidjaks peab ta kellegi teise palkama . 
1137	NA	 Ja samas oligi kohe Mait kohapealt võtta . 
1137	NA	 Ometi kord läks midagi asja ette . 
1138	NA	 Talli otsa oli projekteeritud kahetoaline korter - tallimehele . 
1138	NA	 Enn oli seda Maidule osutanud ja vaikselt maininud . 
1138	NA	 Vaadaku ja mõelgu ! 
1139	NA	 Sest golfist ja ratsahobustest ei saa ometi koosneda talu kogu majapidamine . 
1139	NA	 Talle meeldis see poiss oma kiire taibu ja tõsise asjassesuhtumise poolest . 
1139	NA	 Teine seitsmeteistkümnene kihutaks mootorrattaga ringi ja käiks plikades ja olekski kogu ta tarkus . 
1140	NA	 Sähvatas ja hele , plekine ragin valgus üle taeva . 
1140	NA	 Mõned harvad suured piisad langesid läbi õhu . 
1140	NA	 Paar neist plaksatasid mehele läbi juuste pähe . 
1140	NA	 Rohkem küll polnudki seda esimest kevadist äikest , aga juba hakkas kõik kuidagi eriti värskelt ja jõuliselt lõhnama . 
1140	NA	 Pääsuke kihutas vihinal otse ta pea kohalt üle , nii et tuul ta juukseid liigutas . 
1140	NA	 Siis tuli Muri , uuris murelikul ilmel taevast ja vaatas küsivalt Ennule otsa . 
1140	NA	 Ta ei talunud tugevaid helisid - laske , müristamist . 
1140	NA	 Mees oli aru saanud , et eelkõige muretses koer tema , peremehe pärast . 
1141	NA	 Nad läksid koos sisse ja Heldi korjas oma näputöö ehmunult koomale . 
1141	NA	 See kiirustav varjamisliigutus tegi Ennu uudishimulikuks ja ta vaevus vaatama , mida naine laua taga nokitseb . 
1141	NA	 Ja tummalt vaatama ta seda jäigi . 
1141	NA	 Valge flanelli tükk , mida helesinise niidiga üleääre löödi ja mis nägi välja suure T-tähe kujuline . 
1141	NA	 Mees oli kunagi kauges minevikus sellist näputööd pealt näinud ja ta vaatas naisele otsa . 
1141	NA	 See naeratas natuke sunnitult . 
1141	NA	 Jah , tõsi ... 
1141	NA	 Aga ära muretse , ma saan ise hakkama küll . 
1141	NA	 Ja kohe lisas , et ta mäletab , nädal on veel tähtajani . 
1142	NA	 Mis tähtajani , ei saanud Enn aru . 
1143	NA	 Kolmeks kuuks oli kaup , ütles Heldi . 
1144	NA	 Nagu notiga pähe saanud , tõusis mees lauast ja väljus , astus kevadisse aeda , läks okste vahelt kummardades läbi ja istus sauna nurga juures liivahunniku kõrval segukastile . 
1144	NA	 Ta suunurk kiskus jälle sarkastilisele muigele , kui ta endas vahelduvaid tunge loendas . 
1144	NA	 Tahtmine täiest südamest vanduda , tahtmine midagi puruks peksta või põlema panna , tahtmine naerust röökida , tahtmine viskuda näoli , tõmmelda krampides , tahtmine kõik pikalt põrgu saata ja minna ennast lakka pooma 
1145	NA	 Mitte ükski soov polnud siiras , teadis ta , kõiges oli tsirkust , etendust iseenda ees , soovi teha end kuidagi konkreetseks . 
1145	NA	 Ta üksnes aimas kusagil sügaval mingit mõnu , täis söödud kõhu või külma järel sooja saamise füsioloogilist rahulolutunnet , ja see võis isegi midagi ehtsat olla Nii vastutustundetu , kui see kõik oligi ! 
1146	NA	 Positsioon tarvis üle vaadata , mõlkus ta teadvuse ääremaadel . 
1146	NA	 Mängid , mängid ega märka , et sul on ammu matiseis laual . 
1147	NA	 Selge , et Heldi-sugune naine nende asjadega ei kauple . 
1147	NA	 Kui on otsustanud , siis võid ta ka majast välja visata , läheb sõnalausumata . 
1148	NA	 Tema ise on varsti viiskümmend neli . 
1148	NA	 Kui arvestada kas või kaheksateistkümne kasvatamiseaastaga , siis peab ta - jah , seitsmekümne kahe-kolmeni vastu pidama . 
1148	NA	 Sinivaldid elavad kauem , teadis ta , aga see perspektiiv pani tal ikkagi pea ringi käima . 
1149	NA	 Ta võib teenida oma leiba veel mõnegi aasta töödejuhatajana siin oma poja palgal või kus tahes mujal . 
1149	NA	 Asi , mida ta oskab , ja kui vaja , siis ka teeb , kuigi parema meelega kõlgutaks jalga ja mõlgutaks mõtteid , teades , milline illusioon see inimese maailmapilt kord juba on . 
1150	NA	 Selge , et invaliidsuspensioniga endal kokka ei pea ja kauaks seda pensioni ikka on , arvata , et aasta pärast võtavad ära . 
1150	NA	 Paratamatult tuleb majapidamist arendada . 
1150	NA	 Imelik , et ta Heldi eestvõtmisel tehtut esialgu naljaks kippus pidama . 
1150	NA	 Kaunis lootusetu on seegi , aga temal on vähemalt lootust laenu saada ja tal on hea õpilane . 
1151	NA	 Nagu lahingusse minev sõdur luges mees oma padruneid ja jäi siis mullust liivahunnikut vahtima . 
1151	NA	 Servadest olid võililled juba läbi kasvanud . 
1151	NA	 Isegi rohi ei alistu niisama . 
1152	NA	 Mööda seda kunstlikku kõrbevälja marssis sihikindlalt tulla üks põrnikas . 
1152	NA	 Karmiinpunane pea , mustad katsesarved ja kattetiivad matilt tume-indigosinised . 
1152	NA	 Uhke rüütel ja üksi nagu tõeline ooperikangelane . 
1152	NA	 Enn tõmbas ta teele oksaga sügava vao , millest välja keerelnud liiv oli kobe ja niiske . 
1152	NA	 Rüütel läbis selle hetkegi kõhklemata . 
1152	NA	 Kruusakivist , mis talle jalgu veeretati , läks ritsikas ringiga mööda ja jätkas sihikindlal kursil liivahunniku tippude suunas . 
1152	NA	 Enn võttis peotäie liiva , laskis sellel aeglaselt olendile kaela pudeneda . 
1152	NA	 Ei midagi . 
1152	NA	 Tema oli otsustanud oma teed käia . 
1152	NA	 Seepeale avas mees peo ja sinist liikuvat laiku liiva kollendaval pinnal ei olnud enam . 
1152	NA	 Hetk , teine ... 
1152	NA	 Juba otsis Enn raagu , et kahetsust ilmutades väikevend välja kaevata , kuid siis hakkas liivapeotäie pinnal midagi liikuma . 
1152	NA	 Sealt kaevus lagedale ja veeres selili , punane kõht taeva poole , sihikindel teeline , sibeles natuke jalgadega õhus , kuni end ümber pööras , hetke ümbrust uuris ja jälle liivamäe kõrgeima tipu suunas teele asus . 
1153	NA	 Tuline pakitsus laugude taga ja soolane maik kurgus , tõusis Enn Sinivald , siirdus läbi aia mõõdukal sammul maja poole . 
1153	NA	 Ta oli kavatsenud otsekohe sisse astuda , kuid jäi trepiesisele seisma ja üllatunult vaatama . 
1153	NA	 Läve kõrval oli lillepeenar ja sellel olid õide puhkenud esimesed tulbid . 
1153	NA	 Loomulikult oli Vanajuhanil alati lilli kasvanud , ka tulpe . 
1153	NA	 Aga kunagi polnud neid olnud siin elutoa seina ääres ja seda polnud ta ka oma nägemuses näinud , see pani ta kergelt imestama . 
1153	NA	 Need erkpunased puhkemata karikad . 
1153	NA	 Võib-olla , polegi ta veel kõike juba korra kogenud ? 
1154	NA	 Mees sisenes . 
1154	NA	 Heldi jäi talle ootavalt otsa vaatama . 
1155	NA	 Kui laps , siis laps , ütles mees . 
