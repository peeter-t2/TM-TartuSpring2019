par_nr	head	sentence
1	 Maa ja armastus 4 	 Maa ja armastus 4 
2	NA	 Arno Kasemaa 
3	NA	 Romaan 
4	 4 . 	 4 . 
5	NA	 Täkukalda saun asus Umboja jõe kõrgel , lepavõssa kasvanud kaldal kahe suure talu , Urruse ja Allika vahel , saun ise oli aga Allika maa peal . 
5	NA	 See oli Väliku külas kõige viimane maja ja selle perenaist – Sohvit – tunti ülihästi nii Väliku kui ka Kivinõmme külas . 
5	NA	 Miks kohale kunagi niisugune imelik nimi pandi , kes seda täpselt teadis , kuid vanemad inimesed mäletasid , et kunagi kutsuti seda paika Viltukalda . 
5	NA	 Paar põlvkonda tagasi kasvanud aga saunas viis poega , kellest pajatati , et nad õhtuti taludes , kus teati olevat noori tüdrukuid , aidauste taga sisselaskmist nõudsid ja ise sealjuures hobuste kombel hirnusid . 
5	NA	 Veel teati rääkida Viltukalda vennaste suurest jõust . 
5	NA	 Kord , kui kõige vanem vend Meinhard Allikal Kustu vanaisa ajal sulaseametit pidas , jäänud heinakoorem Umboja jõe ääres pehmesse lodumaasse kinni ning hobune ei jaksanud koormat enam välja vedada . 
5	NA	 Meinhard rakendanud hobuse vankri eest lahti , asunud ise aiste vahele ning sikutanud koorma mudast välja . 
5	NA	" Ise aga lausunud : "" Näe , endalgi andis tõmmata , ei tea mis see hobune siin pidi tegema . "" "
5	NA	 Ja kui külasimmanitel mõnikord tüdrukute pärast kakluseks läks , haaranud Viltukalda vennakesed aiateibad nind peksnud kõik laiali . 
5	NA	 Jutud Viltukalda poiste vägitegudest ning hobuste kombel hirnumisest kandunud ka Selivere parunihärra kõrvu ning tema andnudki saunale nimetuseks Täkukalda . 
5	NA	 Praegu elas aga seal kõige noorema venna tütar Sohvi , keda tunti Väliku külas osava puskaripruulijana ning loitsijana . 
5	NA	 Sohvi tundis mitmeid maarohtusid ning oskas nendest arstimeid valmistada , mis külarahva seas tunnustust leidsid . 
5	NA	 Sohvi ravis suure eduga valutavaid liigeseid , paiseid ning ka haavu . 
5	NA	 Tema maarohtudest keedetud tee leevendas kõhuvalu , südamehäireid ning unetust . 
5	NA	 Ja kui mõni noor tütarlaps noormeestega armastusepattu tegi ning sellest ära jäi , mindi Sohvi jutule , sest muu tohterdamise ning ravimiskunsti kõrval oli ta ka selle ära õppinud , kuidas õnnetuid tütarlapsi ning ka noori abielunaisi niisugusel juhul sukavardaga aidata . 
5	NA	 Kuid mitte alati ei õnnestunud niisugused kahtlased operatsioonid ja nii mõnigi maksis sellise kergemeelsuse eest eluga . 
5	NA	 Sohvil oli ka mees , pikkade sorakil vurrudega , tige ja jonnakas ihnuskoi , Selivere piiritusevabriku viinameister , kes isegi korralikult süüa ei raatsinud , vaid ainult raha kogus . 
5	NA	 Kui Täkukalda vana saun oma elanikele kaela ähvardas langeda , ehitasid Sohvi ja Joosep üksmeelselt uue , sest nendel oli ka poeg , kes vanemate soovi kohaselt minia majja pidi tooma . 
5	NA	 Asi läks enam-vähem libedasti , kui aga pliidi ja soemüüri ehitamiseni jõuti , leidis Joosep , et liiga palju on juba raha välja antud ning tema rohkem kulutusi teha ei kavatse . 
5	NA	 Jätkaku naine , kui ei taha lageda taeva alla külmetama jääda . 
5	NA	 Sohvil ei aidanudki siis muud , kui otsis oma rahatagavarad välja , mida ta aastate jooksul puskari müügist ning külanaiste titerahadest oli kogunud , laskis Kusikabu peremehel linnast soojamüüri ning pliidi jaoks kivid ja muugi vajaliku materjali tuua ning jätkas ehitamist . 
5	NA	 Kui pliit valmis sai , tegi Sohvi tule üles ning keetis kohvi ja küpsetas pannkooke , et tähtsat sündmust kuidagi tähistada , sest soe õhk oli majas , aeg kiskus vägisi sügisesse ja lumi ning külm iga päev tulekul . 
5	NA	 Joosep tuli koju ja põrnitses tükk aega kaetud laua taga istuvat naist , kes pahaaimamata meest ootas , et üheskoos einet võtta . 
5	NA	" "" Mis pidu sina pead ? "" – "" Ei mingit pidu . "
5	NA	 Tegin esimest korda tule pliidi alla , proovisin , kuidas tõmbab . 
5	NA	" Panin siis ka kohvikannu tulele ja tegin mõned koogid , "" seletas Sohvi . "
5	NA	" "" Ah siis sellepärast oligi seda pliiti vaja , et iga päev praasnikku pidada . "" "
5	NA	" – "" Kuidas siis iga päev ? "
5	NA	" Täna ainult . "" "
5	NA	" – "" Kas sa raha maast leiad või , et sul teda raisata on ? "" – "" Mis raiskamisest sa räägid ? "
5	NA	 Ega ma toitu minema viska . 
5	NA	" Me sööme selle ju ära . "" "
5	NA	" – "" Ei lähe minul niisugune peen sakste roog kurgust alla . "
5	NA	" Too mulle leiba , mis kolm nädalat vana on , mina söön seda . "" "
5	NA	 Sohvi oli solvunud , kuid tõi siiski vana kivikõvaks kuivanud leiva lauale . 
5	NA	" "" Ostsin koogijahu oma raha eest , sinu raha ma ei vaja . "
5	NA	" Pole sul selle kohta midagi öelda . "" "
5	NA	" – "" Ah või oma raha eest ! "
5	NA	 Mihuke raha see sinu oma on ? 
5	NA	" Kas see , mis sa naiste käest laste tapmise eest saad või ? "" – "" See pole sinu asi , kust ma teda saan , peaasi , et mul teda on . "
5	NA	" Sinu raha peale lootes oleksime talveks külma jäänud . "" "
5	NA	" – "" Mida sa sellega öelda tahad ? "" küsis mees ähvardavalt ning püüdis leiva küljest tükki lõigata . "
5	NA	" "" Seda , et pliit ja soemüür on minu rahaga tehtud . "" "
5	NA	 Joosep peatas noa poolel teel ning vahtis naist oma jääroheliste silmadega . 
5	NA	 Siis tõusis sõnalausumata laua tagant ning läks välja . 
5	NA	 Peagi tuli ta suue sepahaamriga tagasi . 
5	NA	" "" Mida sa selle haamriga tegema hakkad ? "" küsis Sohvi , sest ta taiplik meel aimas halba . "
5	NA	" "" Vaata , mida ! "" karjatas Joosep ning virutas kõigest jõust vastu soemüüri . "
5	NA	" "" Vahi nüüd ! "
5	NA	 Pläraki ! 
5	NA	 Pläraki ! 
5	NA	" Kelgi veel oma rahaga . "" "
5	NA	 Ja raevune mees tagus haamriga , kuni soemüür kolinal kokku varises. Tuba täitus suitsu ja tolmuga . 
5	NA	 Ehmatusest keeletu Sohvi katsus , et saunast välja sai . 
5	NA	 Järgmisel päeval võttis Joosep Allikalt hobuse ning sõitis linna uute kivide järele ja laskis uue soemüüri teha , mille kohta naisel enam õigust ei olnud . 
5	NA	 Tuld lubas ta aga Sohvil pliidi alla ainult siis teha , kui ta ise kodus oli ning külm toas väljakannatamatuks muutus . 
6	NA	 Kui Pajapõllu Leena enne kevadisi põllutöid viimase kanga telgedelt maha võttis , tegi ta kiiresti tule saunaahju , kandis paja vett täis , valmistas tuhaleelist ning keetis kanga korralikult ära , et seda hiljem Vaaslikalda aasale pleekima panna . 
6	NA	 Kevadine särav päike ja tuul pleegitasid poelõimega linase kanga ilusaks lumivalgeks ja sellest kavatses Leena meesperele aluspesu õmmelda . 
6	NA	 Kui ta oma toimetustega valmis sai ning ähkides kaldast üles ronis , tuli talle Jõepere Miili vastu , kes kiirel sammul Väliku küla poole astus . 
6	NA	" "" Kuhu sina veel vastu õhtut nii uhkesti üleslöödult rühid ? "" – "" Lähen Selivere mõisast põrsaid vaatama , "" vastas Miili kähku ning tahtis minekut teha , kuid Leena istus tee äärde kivile ning kutsus Miiligi enda kõrvale , et külauudiseid kuulda . "
6	NA	" "" Ei tea , kas hakkab õite vanus ligi tikkuma , või mis see on , et südame nõnda kloppima võtab , kui midagi rohkemat liigutan , "" lausus Leena nagu muuseas Miilile . "
6	NA	" "" Mida sa siis nõnda rüsisid , et hing hambus kinni ? "" – "" Kanga viisin jõe äärde pleekima . "
6	NA	" Eile sain maha , haudusin leelisega ning keetsin , täna loputasin jõe ääres ning panin Vaaslikalda aasale , praegu ilusad päikesepaistelised ilmad , tõmbab linahalli välja , saan meestele aluspesu õmmelda . "" "
6	NA	 Miili kuulas ega lausunud Leena jutu peale sõnakestki . 
6	NA	" "" Mida siis ka küla peal räägitakse ? "
6	NA	 Kuulsin , et otsid endale suvilist , tüdrukut . 
6	NA	" Kas Lätteaasu Mann enam ei jäänud ? "" – "" Ei , ütles , et hakkab mehele minema ja ega ta ka teab mis asi polnudki . "
6	NA	 Laisk ja lohakas ning lodeva suuga veel pealekauba . 
6	NA	 Kui sõna kuulis , küla mööda ringi kandis . 
6	NA	 Nüüd võtsin Putkala Loona õe Hilda . 
6	NA	" Paistab , et on tubli ja hakkamist täis tüdruk . "" "
6	NA	" – "" Ah Putkala Hilda . "
6	NA	" Jah , eks ta ole , "" arvas Leena ning tõusis , sest talle meenus vahejuhtum mõni aasta tagasi Putkala Loonaga ja talle ei meeldinud , et keegi nende nimegi suhu võttis . "
6	NA	 Miili aga tegi minekut ja kadus peagi Liivapõllu värava taha männikusse . 
7	NA	 Paari päeva pärast võttis Leena veeämbri näpuotsa ning laskus alla jõe äärde , et särgiriiet veega piserdada , mis pidi pleekimisprotsessi kiirendama . 
7	NA	 Juba eemalt märkas ta , et kangas on kadunud . 
7	NA	 Pajapõllu perenaine ei uskunud oma silmi ja läks aasale , kuid mida ei olnud , seda ei olnud . 
7	NA	 Veel tükk aega tiirutas Leena aasal asjatult ringi ning läks siis viha ja nördimusega koju tagasi . 
7	NA	 Tal oli peaaegu nutt varuks . 
7	NA	 Kui palju vaeva ta kudumisega nägi ! 
7	NA	 Kanga ülesseadmine ning sättimine , käärimine ja piirdapanek , kõik oma igapäevase talutöö kõrvalt . 
7	NA	 Siis veel kallid poelõimed , et riie peen ning vastupidav saaks , ja nüüd tuleb keegi teine , lappab kanga pleekaias kokku ning viib minema . 
7	NA	 Kes võis seda ometi teha ? 
7	NA	 Leena laskis kõik naabrid mõttes läbi , kuid ei osanud kedagi kanga varguses kahtlustada . 
7	NA	 Nigula Ann , Leena mehe vennanaine ja tema kõige lähem naaber , kudus kangaid ise ning pleegitas neid nii nagu temagi Veskioru aasus ja kandis südapäeval kapaga vett peale , et riie kiiremini pleegiks . 
7	NA	 Tema ei tulnud kõne allagi . 
7	NA	 Samuti üle jõe Tagavälja Mari , kes oli külas igas naisterahva töös kõige osavam ning andis teistelegi kudumiskunstis nõu ja abi . 
7	NA	 Tema nüüd Pajapõllu kangast küll võtma ei tulnud . 
7	NA	 Kõige ennem võis niisuguse tükiga hakkama saada Vaherpõllu Ann-Leena , keda küla eriti ei austanud , kuid et jões oli praegu kevadine suurvesi , mis Ann-Leenale rinnuni oleks ulatunud , siis ei pidanud Pajapõllu Leena ka tema tegu võimalikuks . 
7	NA	 Ja kas ülejõe naised üldse teadsidki , et tema poelõimetega linane särgiriie Vaaslikalda aasus pleegib . 
7	NA	 Vaevalt küll . 
7	NA	 Kuid siis turgatas Leenale järsku meelde Jõepere Miili . 
7	NA	 Oli ta ju ise öelnud , kui Miili ühel kargel kevadõhtul nädal tagasi Pajapõllult mööda vuhises , et tema Vaaslikaldasse kanga pleekima viis . 
7	NA	 Et Miili teod ja toimetused juba ammu külarahva silmis kahtlust äratasid , hakkas ka Pajapõllu perenaine praegu sellest mõttest kinni . 
7	NA	 Liiatigi veel , kus Miilil niisugune abiline on nagu Putkala Hilda , kellest teati rääkida , et tal on pikemad näpud kui vaja . 
8	NA	 Pajapõllu Leena kurtis oma õhtupäevi ka naabrinaisele , Nigula Anule . 
8	NA	 Ja siis leidus inimene , kes asjasse pisut selgust tõi ning Leena oletusi Jõepere Miili suhtes kinnitas . 
8	NA	 Nigula Ants , kes üleaedse juttu pealt kuulis , ütles , et kui tema ühel õhtul hiljapeale külast koju tuli , istunud Putkala Hilda Pajapõllu kiviku otsas ja laksutanud nii osavasti ööbikut , et tema kuulatama jäi . 
8	NA	 Kui Hilda Antsu märkas , vaikis ta äkki , tõusis püsti ning viipas käega jõe suunas . 
8	NA	 Antsule jäänud mulje , nagu oleks ta kellelegi kalda alla märku andnud . 
8	NA	 Et asi teda ei huvitanud , ei pööranud ta sellele ka mingit tähelepanu , vaid läks tuppa ning heitis magama . 
8	NA	 Nüüd ei kahelnud Pajapõllu perenaine enam . 
8	NA	 Tema poelõimetega linane kangas oli Jõepere Miili käes . 
8	NA	 Leena teatas asjast politseile ning ütles ühtlasi ka seda , et tema varguses Jõepere Miilit kahtlustab . 
8	NA	 Jälle liikusid politsei ja vallavanem – Tagavälja Gustav – Kivinõmme külas ringi ning ajasid varaste jälgi . 
8	NA	 Otsiti läbi Jõepere ja ka Putkala , kuid midagi ei leitud . 
8	NA	 Putkala Loona oli maruvihane ning lubas Pajapõllu rahvast sõimama minna , sest ausaid inimesi varguses kahtlustada käivat üle tema mõistuse . 
8	NA	 Uhagu va Redeli-Leenu naabrimeestega ringi ja korjaku sohilapsi nii palju kui kere kannatab , aga jätku teda rahule . 
8	NA	 Niisugune kronu , ei tegu ega nägu , või tema vahib ka võõraid mehi . 
8	NA	 Tõtt öelda kandis Loona juba ammu Pajapõllu Leena peale viha , sest ta ei võinud sellega kuidagi leppida , et Umboja Mihkel tema kõrval ka Pajapõllu perenaist vaatas ning selle eest hoolitses , et seal majas häll tühjana ei õõtsuks . 
8	NA	 Nüüd siis oligi Putkala noorikul hea põhjus Pajapõllu uksele minna ning seal Leenale öelda , mida ühele naisterahvale üldse öelda saab . 
8	NA	 Asi lõppes sellega , et mõlemad asjaosalised oma au kaitstes naiste viimased trumbid välja panid ning paljaste tagumikkudega Pajapõllu kiviku otsas koogutasid , kus neid iga möödamineja ilma rahata vaadata võis . 
9	NA	 Kangavargus aga jäigi seekord avastamata . 
10	NA	 Kui aga sügisel rehepeksu ajal Putkala Sass Pajapõllul saunas käis ja pärast leilitamist särgiväel Pajapõllu peremehega eestoas laua taga kaarte mängis , jäi Leena pilk peatuma Putkala Sassi linasel särgil . 
10	NA	" "" Kust sa selle särgi said ? "" küsis ta . "
10	NA	" "" Jõepere Miili andis . "
10	NA	 Käisin suvel heinamaal , raha tal maksta ei olnud , siis tegi kolm paari linasest riidest pesu . 
10	NA	" Aluspüksid samasugused . "" "
10	NA	" – "" Näita , "" nõudis Leena . "
10	NA	 Ja Sass ajas pealispüksid maha , et Pajapõllu perenaine võiks ka tema aluspükse vaadata , ise aga imestas , mida's sellel Leenal sellega asja on , millised aluspüksid temal parajasti jalas on . 
10	NA	 Leena ei lausunud selle peale musta ega valget , kuid teatas kohe politseile , et temal on nüüd kindlad tõendid selle kohta , kelle käes on tema poelõimetega linane kangas , mis kevadel Vaaslikalda aasu peal kaotsi läks . 
10	NA	 Politseinik ning Tagavälja Gustav sõitsid ootamatult Jõeperele ning panid toime põhjaliku läbiotsimise . 
10	NA	 Kummutisahtlist leiti valged kodus kootud poelõimetega linase riide tükid . 
10	NA	 Mehed rõõmustasid , sest ometi oli käes asitõend . 
10	NA	 Riidetükid läksid Putkala Sassi käest võetud särgiriidega kokku . 
10	NA	 Kuid ametimeeste rõõm oli varajane , sest Miili , kes juures seisis , kui Gustav , riidetükk näpuvahel , seda parajasti särgiga võrdles , krahmas selle järsku meeste käest ära ning peitis jumal teab kuhu . 
10	NA	 Politseinik oli maruvihane ning nõudis , et Miili riidetüki jalamaid tagasi annaks . 
10	NA	 Miili ainult naeris vastuseks . 
10	NA	" "" Eks võtke , kui arvate , et leiate . "" "
10	NA	 Mehed otsisid Miili läbi , lasksid tal ihualasti võtta , mida see ka mehi häbenemata tõrkumatult tegi ning seisis politseiniku ja Tagavälja Gustavi ees kogu oma naiselikus ilus ja veetluses , üks kehapool piimvalge , teine lillakaspunane , ning vaatas meestele julgelt silma , kuid riidetükki polnud kusagil . 
10	NA	 Kui ametimehed Miilit tükk aega küll eest ja tagant olid sirvinud ning kombanud ning isegi käpuli põrandal kõndida lasknud , lubasid nad tal uuesti riidesse panna ning lahkusid löödult Jõeperelt . 
10	NA	" Miili aga tähendas hiljem Putkala Hildale : "" Sihukesi käpardeid ei ole ma veel oma ihusilmaga näinud . "
10	NA	 Vähegi mehed , ei oska naisterahvast läbi otsida . 
10	NA	" Vahtisid küll , silmad tarakil peas , aga küllap nägid vist naisterahva ihu oma elus esimest korda , ega nad muidu nõnda totralt poleks mind jõllitanud , silmad pimedad ja suud ilased peas . "" "
10	NA	 Selle peale mügistasid mõlemad naised naerda ning vahetasid omavahel mõistva pilgu . 
10	NA	 Leena kaebas Miili kohtusse , kuid asitõendi puudumise tõttu läks kohus tühja ja Miili lirbutas Kivinõmme külas taas ausa inimesena edasi . 
11	NA	 Mitu päeva kõndis Allika Kustu ringi ega suutnud otsustada , mida ette võtta . 
11	NA	 Kas üritada naabrite käest laenu paluda või teha koha peale obligatsioon . 
11	NA	 Valida oli nende kahe võimaluse vahel . 
11	NA	 Päris möödapääsmatu oli aga see , et sulase palga jaoks tuleb raha muretseda ja kohe üsna varsti , sest kohkumisega märkas Kustu , et Harald endiselt hommikuti Manda ärklitoast särgiväel , kalossid paljaste jalgade otsas , alla tuli ning aida taga vett laskma läks . 
11	NA	 Pika kõhklemise ning vaagimise tulemus oli lõpuks see , et Kustu otsustas Kusikabu Aabu jutule minna . 
11	NA	 Ta surus kurku nööriva alandustunde maha ning mõtles vanasõnale : häda ajab härja kaevu , nälg hundi külasse . 
11	NA	 Veel mõni aasta tagasi oleks ta niisuguse asja pärast Kusikabule minekut lausa võimatuks pidanud , kuid nüüd ei aidanud midagi . 
11	NA	 Sulase palga pärast Allika talule kallaleminekut pidas ta veelgi koledamaks . 
11	NA	 Ning Kustu läks . 
11	NA	 Oli peenikest uduvihma uitsetav sügisõhtu ja naaber tuli põllult kündmast ning pani parajasti hobuseid ristikuädala peale köide . 
11	NA	 Kustu tervitas ning ei teadnud , kuidas alustada . 
11	NA	 Ka Aabule tundus Allika peremehe tulek pisut imelik . 
11	NA	 Kuigi nad olid üleaedsed , läks vahel mitu kuud mööda , ilma et nad oleksid teineteisega peale tere ütlemise sõnakestki vahetanud . 
11	NA	 Aabu astus jalaga raudsele ketivaiale ning vajutas selle maa sisse ja vaatas siis naabrimehele küsivalt otsa . 
11	NA	" Ja kui Kustu ikka veel sõnakestki ei lausunud , vaid Aabu ilusat linalakka mära silmitses , nagu oleks ta selle pärast Kusikabu timutipõllule tulnudki , alustas Aabu ise : "" Kuidas siis Allikal ka sügisesed tööd lähevad ? "
11	NA	" Nägin , et sulane kündis eile paduvihma ajalgi . "" "
11	NA	" – "" Eks nad lähe nii , nagu ise taga paned . "
11	NA	 Kartulitki veel natuke võtta . 
11	NA	" Ilmad ka na sajused , iga päev tilgub . "" "
11	NA	" – "" Kuidas tänavu kartul oli ka ? "" – "" Polnud viga . "
11	NA	 Kumplikalda põllul oli päris ilus kohe . 
11	NA	 Oleks sulane viitsinud paremini harida , eks ta siis oleks olnud veelgi suurem , aga see on see asi , kui sa võõrastega kohta pead . 
11	NA	 Nii kui vähegi silm vältib , nii luuslangi löövad . 
11	NA	 Kuidas töö tehtud saab , sellest ei küsi keegi , muudkui palka nõuavad . 
11	NA	 Sul teeb oma pere töö ära , kõik jääb tallu . 
11	NA	" Aga minul – võõrad teevad , võõrad viivad . "" "
11	NA	" – "" Jah , eks ta nii ole , "" arvas Aabu ning murdis pead , miks Kustu ikkagi tuli – ja veel niisuguse jutuga . "
11	NA	" "" Astume ehk toa poole , ju sul asja ka ikka oli , ega sa muidu , "" arvas lõpuks Kusikabu peremees . "
11	NA	" "" Ikka pisut oli jah – ja hoopis isevärki kohe . "" "
11	NA	" – "" Noh , tule siis aga lagedale . "" "
11	NA	" – "" Vaata , mul praegu nende rahadega kitsas käes . "
11	NA	 Sulane nõuab palka , tahab ära minna , ei oska nagu praegu seda raha kusagilt välja nuputada . 
11	NA	 Kartulid alles müümata ja meiereist tuleb teda nii vähe , et sellest jätkub vaevalt igapäevasteks jooksvateks kuludeks . 
11	NA	" Mõtlesin , et sul talu nagu paremal järjel , on ehk siis rahagi rohkem . "" "
11	NA	 Lõpuks oli see alandav jutt siis ometi räägitud ja Kustu äigas varrukaga üle higipisarates näo . 
11	NA	 Aabu oli tükk aega vait , sest tõtt öelda ei olnud ta niisugust juttu Allika peremehe suust oodanud . 
11	NA	" Kui Aabu vaikimine juba liiga pikale venis , eriti Kustu arvates , küsis Kusikabu peremees : "" Palju sul vaja läheb ? "" – "" Nii kahesaja krooni ringis . "" "
11	NA	" – "" Kas sul endal sugugi ei ole ? "" – "" Ei . "
11	NA	" See mis on , seda ei maksa rahaks nimetada . "" "
11	NA	" – "" Miks Harald siis keset sügisesi töid ära kipub ? "
11	NA	" Kas ta sul siis aasta peale ei olnudki ? "" – "" Oli küll . "
11	NA	 Aga ma tahan tast ise lahti saada . 
11	NA	 Niisugust kuradit kui see pole mul veel olnud . 
11	NA	" Seepärast ma sinu jutule tulingi , "" seletas Kustu ning vaatas kõrvale . "
11	NA	" "" Ah või sedamoodi ! "
11	NA	" Mina jälle mõtlesin , et Harald on õige kõva töömees ja peremehele meeltmööda . "" "
11	NA	" – "" Mitte sinnapoolegi . "
11	NA	 Kui raha saaksin , teeksin talle päevapealt tuule alla , oleks rahu majas . 
11	NA	" Mis sa arvad sellest asjast ? "" – "" Ma omapead niisugust asja ei oska otsustada . "
11	NA	 Lähme toa juurde , ma pean perenaisega nõu , mida tema arvab . 
11	NA	" Poiss läheb varsti kooli , põllumajandust õppima , temale ka vaja anda , nii et ma oma peast ei tea nagu öelda . "" "
11	NA	 Ja üleaedsed astusid uitsetavas sügisvihmas lömitava hooneterühma poole . 
11	NA	 Kustule tundus , nagu läheks ta praegu tapalava suunas , kus timukas üleskeeratud varrukatega teda ootas , löögivalmis kirves käes . 
11	NA	 Ta polnud siiasaadik Kusikabu perenaist isegi nii vääriliseks pidanud , et talle vastu tulles tere öelda , ja nüüd läheb ta tema käest raha lunima . 
12	NA	 Kusikabu perenaine lüpsis parajasti tütrega lauda juures lehmi . 
12	NA	 Kuigi naabrite lüpsikari oli Allika omast arvuliselt väiksem , oli piima hulk , mida kaevu juurde jahtuma kanti , Kustu arvates otse uskumatult suur . 
12	NA	 Tugev ja matsakas , endisest teenijatüdrukust perenaine otse pakatas tervisest ja elujõust . 
12	NA	 Tahtmatult võrdles Kustu teda oma hädise ja näost tuhkjashalli Elisabethiga , kes aina kõhuvalu kurtis ning soojaveekotiga sohva peal röitsutas . 
12	NA	 Kustu tervitas ja tundis ennast mitte põrmugi paremini kui piinapingile kinniseotud vang enne piitsutamist . 
12	NA	" "" Naabriperemees tuli meie jutule , kas meie ei saaks temale raha laenata . "
12	NA	 Ma oma peast ei teadnud otsustada . 
12	NA	 Piimaraha rohkem nagu sinu käsutada . 
12	NA	 Kui me paarsada krooni ära anname , kas me tuleme siis välja . 
12	NA	" Reinule vaja ka anda ja … "" Kusikabu perenaine ajas enda kaevu ääres sirgu ning vaatas Kustule oma heledate silmadega julgelt otsa . "
12	NA	" "" Allika peremees tuleb meie käest raha laenama ! "
12	NA	 Siitsaadik pole Allikal peale sulase mind keegi tundnudki , isegi mitte niipalju , et mulle vastu tulles tere öelda . 
12	NA	" Kust see ime siis nüüd tuleb , et meie peaksime nii suursugustele naabritele raha laenama ? "" "
12	NA	 Kustu neelatas . 
12	NA	 Ta keha kattus vaevahigiga , silmad kippusid virvendama ja ta kahetses hinge seest , et ta siia oli tulnud . 
12	NA	" "" Aga olgu pealegi . "
12	NA	 Mina raha andmise vastu ei ole . 
12	NA	" Maksan talle tere ütlemise eest rahaga , mida teised perenaised ilma rahata saavad . "" "
12	NA	" Ja Aabu poole pöördudes lausus perenaine : "" Mine võta toast kummutisahtlist lauluraamatu vahelt kakssada krooni ja too Allika peremehele . "
12	NA	" Mul lüpsmine pooleli . "" "
12	NA	 Ning Kusikabu perenaine haaras tühja lüpsiku ja lahkus , jättes hingepõhjani alandatud , punetava Kustu kaevu äärde seisma . 
12	NA	" "" Siin on . "
12	NA	 Ole hea , võta . 
12	NA	 Ja katsu selle aastanumbri sees tagasi maksta . 
12	NA	 Eriti kiiret sellega pole ju . 
12	NA	" Meie saame hakkama . "" "
12	NA	 Kustu komberdas minema . 
12	NA	 Talle tikkus iiveldus peale . 
12	NA	 Alles praegu tajus ta täie selgusega olukorda , millesse ta oli sattunud . 
12	NA	 Naabritelt saadud rahapatakas otsekui põletas taskus . 
12	NA	 Kuhu ta niimoodi lõpuks välja jõuab ! 
12	NA	 Ta läks raha laenama endise teenijatüdruku käest ! 
13	NA	 Kustu ootas sulase minemakihutamisega veel nädalapäevad , kuni kartul võetud sai ning kottidessegi valitud , sest saaremehed olid iga päev Kivinõmme randa tulemas ja kartulite müük oli ainuke rahasaamise võimalus , millega naabritele võlga tagasi maksta . 
13	NA	 Teisi majalisi ta oma kavatsustesse ei pühendanud , sest Allika peremehele tundus , et kogu maailm on temale , küüned püsti , vastu ning tal tuleb ennast kõikide rünnakute vastu kaitsta . 
13	NA	 Isegi tema enda lihane tütar ajas isa ees hambad irevile ning püüdis salvata , kui aga sai . 
14	NA	 Kuid ka siin tuli Allika peremehel suur pettumus üle elada ; öeldakse ju , et inimene mõtleb , jumal juhib . 
14	NA	 Ja Allika Kustu eksis rängalt , kui ta mõtles , et sulasest siis lahti saab , kui palga välja maksab . 
14	NA	 Kas juhtis kangekaelse sulase mõtteid jumal või vanakurat ise , kes seda teab , kuid lahti temast Kustu ei saanud . 
14	NA	 Kui kartul üleval , astus Allika peremees ühel hommikul kõige paremate lootustega , raha näpuvahel , saunakambrisse , kus sulane parajasti väikese taskupeegli ees habet ajas . 
14	NA	" "" Siin on su palk , viie kuu eest . "" "
14	NA	 Ja Kustu pani raha lauale . 
14	NA	" "" Aitäh , peremees , "" lausus Harald ning pistis raha tasku . "
14	NA	" "" Mis täna tööks saab ? "
14	NA	 Kas kartuleid randa vedada ? 
14	NA	 Saaremehed on Kivinõmme all . 
14	NA	" Olid ka Allikale ja Kusikabule sõna saatnud . "" "
14	NA	" Kustu vaatas sulast tükk aega totral ilmel , enne kui pahvatas : "" Pole sinule minu talus enam mingit tööd . "
14	NA	 Palk on sul käes , tee et minema saad . 
14	NA	" Õhtuks olgu õhk puhas . "" "
14	NA	" – "" Aga kui ma ei lähe , mis siis ? "" – "" Siis kaeban su kuradi kohtusse . "
14	NA	" Kohus tõstab su välja . "" "
14	NA	" – "" Ei , kulla peremees . "
14	NA	 Kaup oli aasta peale . 
14	NA	 Kas sa ei mäleta ? 
14	NA	 Talitaja oli juures , kui me kevadel kaupa tegime . 
14	NA	 Mul on tunnistaja . 
14	NA	 Kohtust sa küll õigust ei saa . 
14	NA	 Nii et ole üsna rahulik , peremees . 
14	NA	 Mina olen Allikal kuni kevadeni . 
14	NA	 Eks siis näe , mis edasi saab . 
14	NA	 Praegu aga panen ma hobuse ette , tõstan kartulikotid peale ning viin randa saaremeestele . 
14	NA	" Kui tahad , tule ka . "" "
14	NA	" – "" Sa ei lähe kusagile ! "
14	NA	" Peremees olen mina . "" "
14	NA	 Ja Kustu astus ukse ette ning sulges sulasele tee . 
14	NA	" "" Eest ära ! "" käsutas Harald . "
14	NA	" "" Kui ei lähe , siis annan sulle seda nuusutada . "" "
14	NA	 Ning taas torkas sulane peremehele oma suure kondise rusika nina alla . 
14	NA	 Ja kui Kustu ka nüüd ukse eest kõrvale ei astunud , võttis Harald tal rinnust kinni , nii et peremehe pluus ragises , tõmbas ta väljapääsu eest eemale ning astus õue . 
14	NA	 Kustu kukkus käpuli ning otse vahutas vihast . 
14	NA	 See on ju püsti kurat , mitte inimene . 
14	NA	 Vähe sellest , et tütre juures magamas käib , nüüd tuleb oma peremehele kallale ka veel . 
14	NA	 Suures meelehärmis ei osanud Allika peremees muud paremat teha , kui rakendas ka teise hobuse vankri ette , tõstis Aliide abiga kartulikotid peale ning sõitis sulasele järele . 
15	NA	" Kui Kusikabu Aabu Allika Kustut koos sulasega Kivinõmme poole minemas nägi , kartulikotid vankril , lausus ta naisele : "" Millal juba raha käis laenamas , et sulane tahab ära minna . "
15	NA	 Nüüd aga läheb Haraldiga koos randa kartuleid viima . 
15	NA	" Ei tea , milleks talle seda raha tarvis läks . "" "
15	NA	" – "" Ehk oli vaja Mandale anda . "
15	NA	" Talv ligidal , preili hakkab linna kolima … "" – "" Mine sedagi tea . "
15	NA	 Talust saadavad rahad jäävad iga aastaga väiksemaks , tütre kulutused aga kasvavad . 
15	NA	" Allika ei too enam niipalju sisse , kui preili vajab . "" "
15	NA	" – "" Vaherpõllu Aliide oli meie Leidale rääkinud , et Harald pidavat Mandaga sehvti pidama . "
15	NA	 Sulane magavat terve suve üleval ärklitoas peretütrega ühes voodis . 
15	NA	" Ehk oli hoopis pulmadeks raha vaja . "" "
15	NA	" – "" Ei ma seda usu , et Kustu sulase koduväiks võtab . "
15	NA	 Ta andis ju ikka kogu aeg mõista , et tütre saab taluga mõni rikas ärimehe poeg või vähemalt majaomanik , kellel varandus taga . 
15	NA	 Perepoegagi pidas väheseks , et haridust pole . 
15	NA	" Eks plika ise või paljugi tahta , aga küllap Kustu sellele tahtmisele lõpu peale teeb . "" "
15	NA	" – "" Eks ta kõige õigem olekski , kui sulase vastu võtab . "
15	NA	 Harald on noor ja töökas mees , paneks Allika järje peale . 
15	NA	 Aga kui asi niimoodi edasi läheb , on talu varsti upakile . 
15	NA	 Palju seal siis enam vaja , kui teenijatele palkagi ei jaksa maksta . 
15	NA	 Oma inimestest keegi tööle kätt külge ei pane , kaua siis majapidamine niimoodi vastu peab . 
15	NA	" Manda muudkui lüpsab vana Kustu käest raha ja mängib linnas saksa . "" "
15	NA	" – "" Minu vastu ütles vanamees küll , kui raha küsis , et maksab sulasele palga välja ning kihutab minema . "
15	NA	" Ju see ikka Manda pärast oligi . "" "
15	NA	" – "" Ka võib olla . "
15	NA	" Aga miks ta siis Haraldile tuult alla ei tee , nagu lubas . "" "
15	NA	" – "" Sulane ehk ei lähe , kui ta peretütrega kindlad mõtted on . "" "
15	NA	 Nõnda arutasid naabrid , kui nad nägid üleaedseid kartulikoormatega Kivinõmme poole minemas , sulane noore hobusega tükk maad ees , peremees vana ruunaga järel , nagu olekski Vainu Haraldil koos uue vankri ning noore mära ohjadega ka Allika taluohjad juba peos . 
15	NA	 Aga kui Harald ka veel pärast kartulivedu Allikal ringi uitas , jäigi naabritele teadmata , miks Kustul raha nii kibedasti vaja oli , et seda üleaedsete käest laenama pidi . 
16	NA	 Tereese päevad möödusid nagu unes . 
16	NA	 Ta ei teadnud enam isegi , mis toimus ilmsi , mis magades . 
16	NA	 Õhtuti vähkres ta kaua unetult voodis ja mõtles kohtumistele vend Juljusega , mis olid nii pööraselt ihaldatavad . 
16	NA	 Nauding , mida ta nendest kohtumistest sai , oli suurem kui kaine aru . 
16	NA	 Oleks Tereese pisutki rohkem teadnud mehe ja naise armuvahekorra võimalikest tagajärgedest , võib-olla oleks ta siis ennast ettevaatusele manitsenud . 
16	NA	 Kuid ta uskus pimesi vend Juljust , kes talle alatasa kinnitas , et sellel vahekorral pole midagi ühist mehe ja naise patuse suhtlemisega , vaid see on jumalast ning väljaspool igasugust ohtu ning temast ärajäämise võimalus ei tule kõne allagi . 
16	NA	 Ometi taipas Tereese paari kuu pärast , et tema ihus on toimunud teatud ebameeldivad muudatused . 
16	NA	 See avastus tõi Tereesele kaine aru pähe . 
16	NA	 Mis siis , kui ta tõesti on vahekorrast vend Juljusega rasedaks jäänud ning hakkab last ootama ? 
16	NA	 Ta ei saa ju ometi oma suguvilja lasta edasi areneda , kuni see ükskord välja hakkab paistma . 
16	NA	 Emakssaamine selles vanuses , alles kuueteistaastaselt ning kodus , Vaherpõllul , kus teda juba niigi vihati , ei tulnud kõne allagi . 
16	NA	 Muidugi ei teadnud Tereese päris kindlasti , millised on rasestumise esmased tunnused , kuid tugev iiveldus hommikuti ja loomuliku haiguse ärajäämine kõnelesid tema olukorra kohta selget keelt . 
16	NA	 Tereese oli nõutu , ta ei teadnud , mida teha . 
16	NA	 Kas usuvenna jutule minna ning oma kahtlustest ka temale teatada ? 
16	NA	 Kuid mida see muudaks ? 
16	NA	 Vaevalt et pühamees teda tema olukorras aidata saab . 
16	NA	 Hirm tuleviku pärast oli nii suur , et Tereese ei suutnud enam palvetundigi minna ja kui Maie järgmisel pühapäeval ennast minekuks sättis , jäi Tereese koju . 
16	NA	" "" Miks sa ei tule ? "" küsis Maie . "
16	NA	" "" Ei taha . "" "
16	NA	" – "" Tule ikka . "
16	NA	" Täna annab jumal oma sõrmega märku , kas ta saadab meile enne viimset päeva valge laeva järele või laseb kõigi teiste patustega koos kolme nädala pärast hukka saada . "" "
16	NA	" – "" Mul ükskõik , kas lähen taeva või saan põrgutules otsa , "" vastas Tereese pisaraid tagasi hoides . "
16	NA	 Ning Maie läks üksinda . 
17	NA	 Jälle olid usklikud Tõnu-Hansu avaras masinarehes koos , sest täna õhtul pidi jumal Kivinõmme ja Väliku küla äravalituile oma sõrme näitamisega märku andma , kas ta saadab nendele enne viimset päeva valge laeva järele või mitte . 
17	NA	 Juba üsna varakult koguneti kokku , suitsevad tormilaternad käes , et ruum võimalikult valge saaks . 
17	NA	 Polnud ju keegi jumala sõrme varem oma ihusilmaga näinud ning seepärast oli uudishimu suur . 
17	NA	 Kui kõigevägevam oma sõrme ei ilmuta , ei ole selle paikkonna usklikud küllalt küpsed taevariiki minemiseks ning nad kõrbevad viimsepäeva tules ja saavad otsa , nagu kõik muudki patused , kes jumala armuõpetust kuulda pole võtnud ega tema käskude järgi elanud . 
17	NA	 Nõnda oli vend Juljus viimases palvetunnis Tingu Liine eeskambris öelnud ja tema sõnades ei kahelnud keegi . 
17	NA	 Laternad käes , kõndisid usklikud hämaras ruumis ringi ning vaatasid aeg-ajalt lakke , kas ehk jumal juba oma imettegevat sõrme ei näita , mis nende kõhklused hajutaks ja usku kinnitaks . 
17	NA	 Kuid aeg läks ja keegi ei märganud midagi . 
17	NA	" Ka vend Juljus ise oli seal , hoidis kitarri kaenlas ning laulis üle rahvahulga : "" Aeg nõuab ja Noal on rutt , et saaks aegsast valmistatud . "
17	NA	" Rahvas ehitust näeb , mööda pilgates läeb , vaene Noa on eksinud tõest . "" "
17	NA	" Kui laul lõppes , täitis ruumi ärev sosin : "" Miks jumal juba oma sõrme ei näita , miks ta märki ei anna , mis ta sellega nõnda viivitab ! "
17	NA	" Vend Juljus ju ometi ütles , et see täna toimub . "" "
17	NA	 Võis olla juba kesköö paiku ning ruum muutus üha hämaramaks ja erutus rahva seas kasvas . 
17	NA	 Seda märkas vend Juljus . 
17	NA	" Ta tõusis kummulikeeratud tünni otsa ning lausus kõuehäälel , mis pidi igas kaksipidi mõtlejas kõik kõhklused hajutama : "" Armsad vennad ja õed ! "
17	NA	 On tulnud silmapilk , kus jumal oma armulikust nõust teie vastu sõrme näitamisega teada annab , sest viimnepäev on tulemas ja kõigevägevam on teinud valiku , keda ta oma igavesse armuriiki vastu võtab , keda põrgusse saadab , kus uss ei sure ega tuli ei kustu . 
17	NA	 Armsad vennad ja õed ! 
17	NA	 Heitkem seljast häbedust varjavad riidetükid , sest jumal tahab teid täna õhtul näha nii , nagu ta teid siia patusesse maailma on loonud . 
17	NA	 Ainult need , kes on saatana poolt ära valitud ning oma ihu ja hinge tema võimusesse andnud ja oma kehal tema häbistavat märki kannavad , jätavad riided selga , sest sel ärgu olgu asu meie keskel . 
17	NA	 Kui peaks selliseid meie hulgas leiduma , kes palvetundides ainult silmakirjaks käivad , need kannavad saatana pitsatit oma õlal , mida ainult jumal näeb ja ära tunneb . 
17	NA	 Meie oleme puhtad ja vaatame julgelt igaühele silma , ega vaata oma vendade ja õdede häbedust . 
17	NA	" Tehkem nii , nagu mina teen , siis võite te puhta südametunnistusega äratähendatud päeval valgele laevale astuda ja öelda : siin olen mina ja siin on minu vennad ja õed , kes jumala palge eest häbedust katmata läbi on käinud ja meil ei ole üksteise ees midagi salata ega varjata . "" "
17	NA	 Ning oma sõnade kinnituseks kiskus vend Juljus endal püksid jalast ning särgi seljast ja jäi kummuli keeratud tünni otsa seisma , valge nagu marmorist raidkuju . 
17	NA	" "" Ja kui te olete sellega valmis , "" müristas vend Juljus tünni otsas edasi , "" siis suudelge ja kallistage , kes teile ette juhtub . "
17	NA	" Ning tehke seda nii , nagu teevad seda vend ja õde , mitte nii , nagu mees ja naine patuses lihahimus . "" "
17	NA	 Rahva seas tekkis kahin . 
17	NA	 Keegi ei tahtnud olla lahtiriietumises esimene . 
17	NA	" Kuid siis astus Tingu Liine teiste seast välja ja jäi keset masinarehe muldset põrandat julgelt seisma ja hüüdis üle äreva rahvahulga : "" Vennad ja õed ! "
17	NA	 Te kuulsite , mida vend Juljus meile ütles ja nägite , mida ta tegi . 
17	NA	 Kas tõesti kannab keegi meie seast saatana häbistavat märki oma ihul , et ei julge ennast jumalale näidata . 
17	NA	 Kui vend Juljus seda julgeb , siis tähendab see seda , et tema ihu on niisama puhas nagu ta hingki ja et tal ei ole ainsatki patust mõtet peas , sest ega ta muidu ei seisaks praegu meie ees , nii nagu teda maailma on loodud . 
17	NA	" Näidakem , et me oleme sama puhtad . "" "
17	NA	 Nende sõnadega hakkas Liine endalt riideesemeid ära võtma , ise üksisilmi vend Juljust jälgides . 
17	NA	 Ja korraga haaras inimesi mingi paanikale lähedane massipsühhoos . 
17	NA	 Kõik rebisid endalt riideid ning pildusid need nurki mööda laiali , nii nagu tehakse asjadega , mida enam mitte kunagi vaja ei lähe , ning tormasid kiljudes üksteist kallistama . 
17	NA	 Vend Juljus otsis silmadega teiste seast Vaherpõllu Tereeset . 
17	NA	 Teda mitte leides jäi mehe pilk järsku peatuma nõtkel ja saledal Putkala Loonal . 
17	NA	 Jumalamees astus tünni otsast alla ning krabas Loona enda kaenlasse . 
17	NA	" "" Õde Loona , kui ilus sa oled , rind kõrge ja kummis , keha sihvakas nagu angerjal , "" kähistas ta õekesele kõrva . "
17	NA	" "" Lähme pärast kusagile ja palvetame koos . "" "
17	NA	" – "" Minugipoolest , "" sosistas nõrkema kippuv õekene ning laskis ennast tõrkumatult suudelda ning muljuda . "
17	NA	 Hämar , ainult tormilaternatega valgustatud masinarehi lehkas inimhigi ja petrooleumi järele ning nii mõnigi vend sattus alasti õekesi kallistades seisundisse , mida tavalises olukorras häbiväärseks oleks peetud . 
17	NA	 Kuid siis , keset kallistamise haripunkti , kui nii mõnegi õe ja vennakese ihu viimse võimaluseni kuumaks oli köetud , ilmus kauaoodatud jumala sõrm . 
17	NA	 Kõige enne silmas saatuslikku märguannet Tingu Liine , kes igas asjas esimene tahtis olla ja nüüdki kõige pingelisemalt ülespoole sihtis , nii hästi kui vend Juljuse ja õde Loona jälgimine seda võimaldas . 
17	NA	 Juba ammu oli ta terav silm tähele pannud , et too Putkala metsatöölise naisevibalik , hoolimata oma valeliku suu kaudu lausutud palvustest , vahetevahel liha lõdvaks laskis ning jumekale vend Juljusele paksust patust nõretavaid pilke saatis . 
17	NA	 Liine jumalakartlikku meelt solvas see ning täitis nördimuse ja vihaga . 
17	NA	 Nüüd aga unustas ta momendiks tolle patuse Putkala õekese ja vend Juljusegi ning jäi ammuli sui oksaaugust allapoole tilpnevat sõrmetaolist eset vaatama , mis esimese pilgu järgi polnudki nagu sõrm , vaid hoopis vägevam riistapuu . 
17	NA	 Kuid peagi sai vaga õekene oma näotust eksitusest aru . 
17	NA	" Ta karjatas võika häälega : "" Vennad , õed ! "
17	NA	 Näete , sõrm ! 
17	NA	" Jumal annab meile märku , et ta meid ära on valinud ning kolme nädala pärast , enne maailma lõppu valge laevaga ära viib ! "" "
17	NA	 Silmapilguks jäi suures masinarehes kõik vaikseks . 
17	NA	 Laternad tõsteti kõrgemale , et saatuslikku märguannet palgest palgesse vaadata , mis üsnagi jõuetult ja osavõtmatult oksaaugust allapoole rippus . 
17	NA	 Ning korraga haaras usklike meeli hirm ja õudus . 
17	NA	" "" Viimnepäev ! "
17	NA	 Viimnepäev tuleb ! 
17	NA	" Päästke ennast jumala hävitava iha eest ! "" kiljus keegi . "
17	NA	 Viimase piirini erutatud rahvahulk lõi järsku liikvele . 
17	NA	" "" Appi ! "
17	NA	 Kohtupäev on ligidal ! 
17	NA	 Pattude pärast läheb maailm hukka ! 
17	NA	" Päästke meie hinged ! "" "
17	NA	 Kisa , läbisegi hüüded , nutt ning halamine täitsid ruumi . 
17	NA	" Vend Juljus lõpetas kõige pimedamas küüninurgas õde Loona kallistamise , kes nõrkenuna nurka vajus , ning kargas kummulikeeratud tünnile ja karjus : "" Rahu , kallid vennad ja õed ! "
17	NA	 Usklikud on jumala viha ja kättemaksu eest kaitstud . 
17	NA	 Minu palved teie eest on kandnud vilja . 
17	NA	 Näete , jumal andis oma sõrme näitamisega meile teada , et kolme nädala pärast võib igaüks , kes on elanud kasinuses ja kõikumata usus , Hiie mäel tema valgele laevale astuda ning selle patuse ja ajaliku maailmaga hüvasti jätta . 
17	NA	 Jäägu see maa uskmatutele , kes roppu hooraelu elavad , varastavad ja ligimese vara , naist , last ja tema ümmardajat himustavad . 
17	NA	 Jäägu see nendele ja jumal laseb neil kõige koledamates põrgupiinades otsa saada . 
17	NA	" Meie aga lendame taevariiki , kus meid selle eest vääriline tasu ootab , et me oleme elanud kasinuses ja karskuses , oma lihahimusid tagasi tõrjudes , jumalat kiites ja tänades . "" "
17	NA	" – "" Aamen , "" kostis rahvas nagu ühest suust . "
17	NA	" "" Seepärast katsuge selle kolmenädalase armuaja jooksul lahti saada oma maisest varast ja mammonast , mis sigitab vargaid ja kogub koisid , ning tulge kolme nädala pärast Hiie mäele puhta ihu ning südametunnistusega , et üheskoos päästvale laevale astuda . "
17	NA	 Oma varanduse müügist saadud raha võite kinkida meie koguduse heaks , kes taevas teie suuremeelse teo eest oma sõna saab kostma . 
17	NA	" Ja nüüd laskugem põlvili , vaadakem üles jumala sõrme poole ning palugem . "" "
17	NA	 Seda ei lasknud usklikud endale kaks korda öelda . 
17	NA	 Nagu vikati löögist niidetuna langes äratust saanud rahvahulk masinarehe muldsele põrandale põlvili ning peagi täitis avarat , inimhigi ning petrooleumi järele lehkavat ruumi vaikne palvesosin . 
17	NA	 Kuid siis kadus jumala sõrm . 
17	NA	 Vaevaliselt , nagu ta läbi ahtavõitu oksaaugu oli pugenud , sama vaevaliselt läks ta ka tagasi . 
17	NA	 Ja usklikud arvasid kuulvat isegi taevaste trummide vaikset põrinat . 
17	NA	 Tingu Liinele , kes ka jumala sõrme tagasiminekut esimesena nägi , viirastus millegipärast jälle too teine riistapuu , nii väga sarnane Juljuse omale , kes praegu kummuli keeratud tünnil põlvitas ning üle harduses palvetava rahvahulga vaatas . 
17	NA	" "" Jumala sõrm on kadunud ! "
17	NA	 Ta jätab meid maha ! 
17	NA	 Me saame otsa ! 
17	NA	" Issand ! "" röögatas keegi järsku ja silmapilk hiljem oli kogu seltskond taas jalul . "
17	NA	" "" Kuhu ta kadus ? "
17	NA	 Miks ? 
17	NA	 Kas meie palved ei meeldinud talle ? 
17	NA	 Me saame otsa ! 
17	NA	" Appi ! "" "
17	NA	 Hüüdjaga ühinesid varsti kõik ja hämarat masinarehte täitis natukese aja pärast jälle südantlõhestav kisa , hüsteeriline appikarjumine ning oiged . 
17	NA	 Hullunud alasti rahvahulk trügis väljapääsu poole , nagu oleks viimsepäeva tulek veel ainult minutite küsimus . 
17	NA	 Suure vaevaga suutis vend Juljus lõpuks meeleheitele viidud inimesi rahustada ning neid kaine aru juurde tagasi tuua . 
17	NA	" "" Kallid vennad ja õed ! "
17	NA	" Pange ennast nüüd jällegi riidesse , sest jumal on meie puhtas ja patulustita ihus jõudnud küllaldaselt veenduda , ning laulgem tema kiituseks . "" "
17	NA	" Ja vend Juljus alustas oma meeldival baritonil esimesena : "" Kui ma olin hukatuses , tulid sa mind aitama . "
17	NA	 Nüüd ma tahan armastuses sinu väge tunnista . 
17	NA	" Kallis eluvaim mind aita , vilja kanda peastjale , minu õliastja täida , valmista mind peiule . "" "
17	NA	 Kui laul lauldud , tõmbas ka vend Juljus endale püksid jalga ning pluusi selga , ise kogu aeg Putkala Loonat ühest silmanurgast jälgides . 
17	NA	 Kuid riidessepanek ei läinud enam hoopiski nii lihtsalt kui nende äravõtmine , sest enne olid nad kiiruga kõik tagasikätt minema visanud , nüüd aga ei leidnud enam keegi , mida vaja . 
17	NA	" "" Issand , kuidas ma kartsin , "" halises Vaherpõllu Maie kleiti selga kiskudes . – "" Oi , kuidas vend Juljus mind kallistas ! "" ohkas keegi naistest . "
17	NA	" "" Nagu sulatas kohe ihu . "
17	NA	" Ma mõtlesin , et suren sealsamas masinarehes tema käte vahel ära . "" "
17	NA	" – "" Jah , on ikka mõnel mehel seda jumalikku väge ja võimu sees küll . "" "
17	NA	" – "" Ma ei või enam oma mehele mitte mõeldagi . "" "
17	NA	 Nõnda arutasid usklikud , kui nad kodu poole läksid , et juba homme oma maist varanatukest likvideerima hakata , nii nagu vend Juljus soovitas , et jumalale rohkem meelepärane olla . 
18	NA	 Oli kartulite mahapaneku aeg ning Täkukalda Sohvi läks Allika Kustu käest hobust küsima . 
18	NA	" "" Anna mulle homseks vana Miira , on rahulik ja aeglane . "
18	NA	" Vanamees ka juba vana , ei saa ehk noorema hobusega hakkama . "" "
18	NA	" – "" Mis sa hobusega tegema hakkad ? "" küsis Kustu . "
18	NA	" "" Tahtsime kartulid maha panna , praegu veel vanakuu põhi . "
18	NA	" Tuleval nädalal luuakse uus , siis nagu pole aeg kartulipanekuks sünnis , "" seletas Sohvi . "
18	NA	" "" Ei . "
18	NA	 Hobust ma sulle ei anna . 
18	NA	 Ei Miirat ega ka mõnda teist . 
18	NA	" Hobused on nädal otsa põllul tööd teinud ja väsinud , ning Miiraga läheb sulane hommikul meiereisse piima viima . "" "
18	NA	" Sohvil tõusis vihapuna näkku ning ta vaatas tükk aega suurt , pisut vimmakat Allika peremeest , enne kui lausus : "" Enne kui päike tõuseb , on vana Miira kabjad taeva poole . "" "
18	NA	 Ütles ja lahkus , et Kusikabult hobust küsida . 
18	NA	 Kustu naeris Sohvile järele . 
18	NA	 Kuid hommikul , kui Harald koplist Miirat läks tooma , et teda vankri ette rakendada ning meiereisse piim ära viia , ei leidnud ta hobust mitte kusagilt . 
18	NA	 Kopli jõepoolse aia ääres , Täkukalda sauna taga asus raketeta kaev , kust Sohvi ja Joosep kunagi vett võtsid . 
18	NA	 Seal käisid hobused joomas , sest kevadine pinnavesi täitis peale ja kaev oli vett triiki täis . 
18	NA	 Rohketest kabjajälgedest segamini sõtkutud savine ümbrus oli ligane ja libe . 
18	NA	 Et juba rohkem kui nädal aega ei olnud sadanud , siis oli vesi kaevus tublisti alanenud . 
18	NA	 Hobused käisid aga kaevu juures harjumuse kohaselt edasi . 
18	NA	 Ja kui nüüd janune Miira ennast veeni püüdis küünitada , libises ta peadpidi kaevu ning uppus . 
18	NA	 Sealt Harald ta lõpuks leidiski . 
18	NA	 Läks täide , mida Täkukalda Sohvi vihahoos sajatas . 
18	NA	 Kustu oli morn ja sünge , kui ta hobust kaevust välja tiris , ning haudus oma südames plaani , kuidas Sohvile Miira sõnamise eest kätte maksta . 
18	NA	 Karges , kasterohkes kevadhommikus olid hobuse tagajalgade kabjad tõesti vastu tõusvat päikest . 
19	NA	 Kuid Kustu hammas ei hakanud Sohvile peale ja temaga polnudki nii kerge arveid õiendada . 
19	NA	 Seda teadsid Väliku külas kõik . 
19	NA	 Mida Sohvi kord vihahoos lausus , see ka ilmtingimata täide läks . 
19	NA	 Kõigil oli veel väga hästi meeles , kuidas ta aastaid tagasi vana Krepsi Kaarli ära sajatas . 
19	NA	 Väliku küla vabadikkude kari käis ühisel külakarjamaal ning riigimetsas ja karja hoidjaks oli võetud palgaline karjane , kes küla mööda korda käis . 
19	NA	 Kellel oli kaks lehma , selle juures peatus karjane kaks päeva , kellel üks lehm , seal peres ühe päeva , vastavalt loomade arvule . 
19	NA	 Sealjuures pidid aga lehmade omanikud sel päeval , kui karjane parasjagu korda oli , teda loomade hoidmisel abistama , sest suure külakarja hoidmine käis ühel inimesel üle jõu . 
19	NA	 Juhtus siis nõnda , et karjane peatus Täkukaldal , sest Sohvi lehm käis suures külakarjas ning korraliseks oli ei keegi muu kui Täkukalda perenaine ise . 
19	NA	 Pehmes Urruse soos , kõrgete vihtmätaste vahel oli korpulentsel Sohvil raske liikuda . 
19	NA	 Võttis küll hommikul koeragi ligi , et see teda loomade vastulöömisel abistaks , kuid palav südasuvine ilm meelitas parmud välja ning Sohvil ja karjasel oli tegemist , et koeraga kooski koju kippuvaid lehmi tagasi tõrjuda . 
19	NA	 Ei tea , kuidas see nüüd täpselt juhtus , kuid järsku märkas Sohvi , et Krepsi Kaarli ruskekarvaline Punik tormab , sarved laiali , tema poole . 
19	NA	" "" Võta , Reks ! "
19	NA	" Võta ! "" ässitas ta koera lehmale kallale . "
19	NA	 Reks kihutas Punikule vastu ja tahtis koju kippuvat looma karja juurde tagasi ajada . 
19	NA	 Sohvi vehkis kõigest väest vemblaga ning püüdis Puniku nina tabada , kuid lehm keeras järsku sarved Sohvi poole ning tormas edasi . 
19	NA	 Sohvi kiljatas , taganes ning kukkus selili vihtmätaste vahele maha . 
19	NA	 Punik aga kihutas saba seljas koos koeraga minema . 
19	NA	 Sohvi aietas ning tahtis tõusta , kuid ei suutnud . 
19	NA	 Parempoolses reies oli hingemattev valu . 
19	NA	 Karjane , kes eemal viibis , ruttas Sohvi appihüüdmise peale ligi ning püüdis Täkukalda perenaist jalule upitada , kuid asjata . 
19	NA	 Sohvi ei suutnud ennast liigutadagi , rääkimata tõusmisest , sest jalg ei kuulanud sõna . 
19	NA	 Karjane jättis oigava Sohvi soosse , laskis parmude käes vaevlevad loomad koju ning tõttas Täkukaldale ütlema , mis karja juures juhtus . 
19	NA	 Joosep võttis Allikalt hobuse ning tõi naise koju . 
19	NA	 Selgus , et Sohvil oli reieluu katki . 
19	NA	 Ehkki ta teisi inimesi nende ihuhädades oskas aidata , oli ta enda aitamiseks võimetu , liiatigi veel , et tegemist oli luumurruga . 
19	NA	 Sohvi karjus suurtes valudes ning jalg paistetas kohutavalt üles . 
19	NA	 Linnast pärit Allika perenaine , kes harva kodunt väljas käis , tuli Täkukaldale ning püüdis Joosepile selgeks teha , et ilma haiglaravita reieluu murdu arstida pole võimalik . 
19	NA	 Ja kui arstiabi hiljaks jääb , võib naine ära surra . 
19	NA	 Sohvi olukord halvenes silmanähtavalt ning Joosep andis järele . 
19	NA	 Haige asetati Allika vedruvankrile ning viidi linna haiglasse . 
19	NA	 Küll tilkus Täkukalda peremehe süda verd raha pärast , mida naise rohitsemiseks haiglale maksta tuli , kuid parata polnud midagi . 
19	NA	 Sohvi lebas mitu nädalat , jalg kipsis , ning sai alles mitme kuu pärast nii asjaliseks , et kargu abil tuba mööda ringi ukerdas . 
19	NA	 Et õnnetus juhtus karja juures , kus Sohvi kinnitust mööda Krepsi Kaarli tige lehm talle kallale tormas ning pikali maha paiskas , siis anti haiglas nõu lehma omanikult haiglakulud sisse nõuda . 
19	NA	 Seda Täkukalda peremees taotlema hakkaski . 
19	NA	 Kuid Krepsi Kaarel ei olnud nõus . 
19	NA	 Ilmselt ei olnud tal ka rahagi , sest peres oli seitse last ja ainsaks sissetulekuallikaks võrkudega kalapüük ning lehm . 
19	NA	 Ka väitis Kaarel , et tema Punik ei olevat kogunisti mitte tige , kaugeltki mitte sedavõrd , et ta inimesele lausa kallale tormaks , nagu Sohvi kinnitas . 
19	NA	 Et Kaarel vabatahtlikult haiglakulusid maksma nõus ei olnud , kaebas Täkukalda Joosep Krepsi Kaarli kohtusse . 
19	NA	 Kuulati üle karjane kui ainuke õnnetuspaiga lähedal viibinud inimene . 
19	NA	 Kuid tema ei teadnud midagi . 
19	NA	 Tema viibinud eemal ning olnud loomade tagasitõrjumisega nii kibedasti ametis , et ta Sohvit tähelegi ei pannud . 
19	NA	 Kuulnud küll , et koer hirmsasti ragistas , kuid midagi enamat ta tunnistada ei teadnud . 
19	NA	 Tema rutanud ligi alles Sohvi appihüüde peale , kuid siis olnud Krepsi Punik koos koeraga juba ammu läinud . 
19	NA	 Et lehm tige oleks , seda ta ei teadnud . 
19	NA	 Tema kallale ei üritanud ta kunagi tulla , ega ka teistele korralistele . 
19	NA	 Ka külas ei teadnud sellest keegi . 
19	NA	 Kord , kui Krepsi Ann haige oli , käis naabrinaine mitu päeva lehma talitamas ning lüpsmas . 
19	NA	 Ka tema ei märganud Puniku juures midagi iseäralikku . 
19	NA	 Lehm seisnud lüpsmise ajal ilusasti paigal ning lakkunud tema kasukavarrukat , kui ta künasse joogi hulka suurust pani . 
19	NA	 Et keegi õnnetust pealt ei näinud ega ka seda tunnistada ei teadnud , et Kaarli lehm tige oli , läks kohus süüd tõendava materjali puudumise tõttu tühja ning haiglakulud jäid Täkukalda omade kanda . 
19	NA	" Sohvi oli solvunud ja kui ta Kaarliga koos kohtusaalist välja tuli , sajatas ta : "" Selle eest , et ma kohtus õigust ei saanud , kadugu sinu sugu maa pealt . "" "
19	NA	 Ja vaata imet ! 
19	NA	 Üsna pea jäi Krepsi Kaarel haigeks . 
19	NA	 Sattus sügisel räimepüügi ajal tormi kätte ; külmetas päev otsa Küda lahes Letipea neeme lähedal märgades riietes ja sai alles õhtuks koju . 
19	NA	 Kaarel haigestus tuberkuloosi , mida tol ajal veel ravida ei osatud ning millele lihtsad külainimesed ka erilist tähelepanu ei omistanud . 
19	NA	 See salakaval haigus nakatas aga ka teised perekonnaliikmed ning üksteise järele haigestusid kõik . 
19	NA	 Kõige enne suri Kaarel ise , siis naine ja mõne aasta jooksul kanti kalmistule kõik lapsedki . 
19	NA	 Kõige kauem pidas vastu tütardest noorim , Liisi , kuid lõpuks murdis kuri haigus temagi . 
19	NA	 Külarahvas aga meenutas kaua aega õudusega Krepsi perekonna õnnetut saatust ning paljudki mõistsid oma südames Sohvi hukka , kuigi seda avalikult keegi öelda ei julgenud . 
19	NA	 Sohvi ise aga ei teinud Krepsi Kaarli ega tema naise ja laste otsasaamise pärast endale kunagi etteheiteid , sest temale oli haiglakuludeks makstud raha tähtsam kui Krepsi perekonna hävimine . 
20	NA	 Kogu Kivinõmme küla elas viimsepäeva ootuse ärevas meeleolus . 
20	NA	 Rahutus haaras isegi neid , kes seda ei uskunud , rääkimata nendest , kes valgele laevale minekuks ennast valmis seadsid . 
20	NA	 Peaaegu igal õhtul käisid õed-vennad koos , et kõikuma kippuvas usus kinnitust leida . 
20	NA	 Oli ju valgele laevale minek , mille tulekus nad hetkegi ei kahelnud , ikkagi suur ettevõtmine . 
20	NA	 Maha jätta oma põline isakodu ning harjumuspärane elu ja vastu minna üsnagi ebatavalisele ning seninähtamatule polnudki nii kerge . 
20	NA	 Nõnda siis juhtuski , et vahetevahel mõni valge laeva ootaja viimasel silmapilgul mõistuse pähe võttis ja usust taganes . 
20	NA	 Paljud aga nägid kas unes või ilmsi viimset päeva ennustavaid taevamärke ning see aina suurendas segadust . 
20	NA	 Mitmed kinnitasid , et viimase äikese ajal , milletaolist Kivinõmme kohal enne keegi polnud näinud , sest välgusähvatuste vahel ei olnud vahet olemaski , avanenud järsku must pilvesagar ja tema punasest ääsituld meenutavast avast lennanud teravad tulenooled kõikidesse ilmakaartesse . 
20	NA	 Pärast aga ilmunud selle ava kohale suur helendav rist , mis pikkamisi merre vajunud . 
20	NA	 Teised näinud kumavas õhtutaevas valge laeva kujutist , mis üle laotuse hommiku poole libisenud . 
20	NA	 Leidus aga ka neid , kellele unes ilmutati , et viimane aeg on patust pöörata , varandus maha jätta ning valgele laevale kolida , mis vend Juljuse kinnitust mööda õige pea Malla poole viiva maantee ääres muistse Hiie mäel pilvelt alla laskub ning jumala poolt äramärgitud usklikud oma pardale võtab . 
20	NA	 Lõpuks ei teadnud enam keegi , mida uskuda või mida uskumata jätta , sest jutud käisid tihti üksteisele otse risti vastu . 
20	NA	 Lapsetapjad , Raiesmiku Luise ja Hilda ning Laiatüki Hulda , kartes oma tegude pärast ilmalikku kohut , ühinesid kiiresti usklikega , pöörasid meelt ning pihtisid oma ränka pattu kahetsedes vend Juljusele endale oma rasked süüteod jumala ees ja olid valmis valgele laevale astuma , niipea kui see aga tuleb . 
20	NA	 Vend Juljus lubas nende eest hea sõnaga kosta , sest jumal armastab patuseid ja andvat nende eksimused kõik andeks . 
20	NA	 Ja kallistada oskasid need raiskuläinud tüdrukud imehästi , seda oli vend Juljus juba küllalt kogenud . 
20	NA	 Küllap neil seda teises ilmaski vaja läheb , mõtlesid tüdrukud naeru kihistades . 
21	NA	 Tingude abielupaar oli esimene , kes hakkas valmistuma igaveseks teekonnaks siit maisest kärarikkast ja patusest ilmast taevariiki . 
21	NA	 Kui mõni selle mineku pärast veel pisutki kaksipidi mõtles , siis Tingu Liine ei kahelnud vend Juljuse tõotuses mitte silmapilkugi , vaid asus oma asju müüma , et võimalikult rohkem raha saada , mis pidi armsa usuvenna sõnade järgi igatpidi kinnitama jumalariiki pääsemise ning ühtlasi ka kõik hüved ja hüvitused , mida seal paradiisis üldse võimalik saada on . 
21	NA	 Oli ju vend Juljus seda kõike oma suuga lubanud ja keda muud pidi ta siis veel uskuma kui mitte seda jumalast äravalitud meest , kes oskas nii kuumalt ja vennalikult suudelda ning kelle kallistused olid nii hingematvalt magusad . 
21	NA	 Vend Juljus lubas ju ka ise nendega koos tulla . 
21	NA	 Liine nautis juba ette armsa usuvennaga kohtumisi paradiisiaias , kus võib segamatult ja pattu tegemata pehmel samblavaibal külitada , inglikoori helisevat laulu kuulata ning veel palju , palju muud , mis siin räpases ja kadedusest ning keelepeksust lehkavas maailmas saamata jääb . 
21	NA	 Oma vanamehenässakale annab ta otsekohe hundipassi , niipea kui taevariigi väravad avanevad . 
21	NA	 Ta on selle tolgusega maa peal küllalt vaeva näinud . 
21	NA	 Ainult ristiks jalus , muud ei midagi . 
21	NA	 Iga kord , kui vend Juljus tuli , olid Johannesel kulmud kipras . 
21	NA	 Iga vähegi arudega mees peaks seda mõistma , et kui ta ise oma naise juures täismehe mõõtu välja ei anna , siis vähemalt leppigu sellega , kui naine temast etema leiab , kes naise mõneks ajaks õnnelikuks teeb . 
21	NA	 Kuid oota sa niisuguselt toslemilt seda ! 
21	NA	 Muudkui salatse ja koorma oma hinge asjatute valedega , et vanamees tema käikudele usuvennaga jälile ei saaks ning kere peale ei annaks . 
21	NA	 Küllalt hästi oli Liinel meeles , kui Johannes ta paar aastat tagasi läbi uhmerdas ning aita kinni pani ja sinna jättiski , sest naine oli läinud vend Juljusega laudalakka palvust pidama , mees aga tuli parasjagu lehmale heinu võtma ning tabas Liine ja armsa vennakese üsnagi sobimatul momendil . 
21	NA	 Ja katsu sa niisugusele puuslikule nagu tema Johannes midagi selgeks teha . 
21	NA	 Saab siis niisugune , alatasa nohisev täi sellest aru , et tegemist ei olnud mitte patuse vahekorraga mehe ja naise vahel , vaid õeliku armastusega kalli usuvenna vastu , et teda pakitsevas ihuhädas aidata ning sealjuures jumalale meelepärast palvust pidada . 
21	NA	 Tema aga vaevles öö otsa pimedas ja rõskes aidas , kus hiired ning rotid talle oma piiksumise ja edasi-tagasi jooksmisega hirmu nahka ajasid . 
21	NA	 Ja kui talle kakahäda peale tuli ning Johannes – pisaratele ja palumistele vaatamata – ikkagi ust lahti ei teinud ega naist kemmergusse minna ei lasknud , sooritas tema oma sooritamised lihtsalt aida põrandale . 
21	NA	 Johannes aga andis talle hommikul selle eest uue keretäie , et aida ära reostas . 
21	NA	 Ütle , kas on lollakal aru peas ! 
21	NA	 Kuhu ta pidi siis kükitama , kui ta ise ukse lukku pani ja tuppa magama läks . 
21	NA	 Vähe puudus , et oleks isegi usust taganenud ning ka naise palvustele lõpu peale teinud . 
21	NA	 Seepärast oli siis Liine nüüd eriti innukas oma asjade parseldamisega ja püüdis Johannestki keelitada , et see teda aitaks . 
21	NA	" Kui asi lehma müümiseni jõudis , lausus mees : "" Ei tea , kas maksab Punikut müüma hakata . "
21	NA	 Hein talveks juba tehtud ning lakaski . 
21	NA	 Kui annaksime mõneks ajaks Vainu Manni kätte , las lüpsab teist ja hoiab . 
21	NA	 Mine seda asja tea , tuleme ehk veel tagasi , siis lehmgi võtta , muud varandust nagunii enam pole . 
21	NA	" Noor lehm , oma kasvatatud , alles kolmandat poega lüpsab . "" "
21	NA	 Liine vaatas meest tükk aega mõistmatul pilgul , sest ta ei saanud aru , kas räägib vanamees tõsimeeli või sonib . 
21	NA	" "" Lehm jumalamuidu Vainu Mannile ! "
21	NA	 Lolliks oled läinud või ? 
21	NA	 Ja mis tagasitulekust sa jampsid ? 
21	NA	 Sa ju ometi kuulsid , mida vend Juljus ütles . 
21	NA	 See , kes vennastekogudust kõige rohkem toetab , on taevas eelistatud olukorras . 
21	NA	" Ja mina tahan seal olla eesotsas , mitte teiste sabas sörkida . "" "
21	NA	 Sellega oli asi otsustatud ning Punik müüdi naaberkülasse elulehmaks . 
22	NA	 Umbes samasuguseid mõtteid nagu Tingu Liine heietas ka Putkala Loona . 
22	NA	 Temalegi olid vend Juljuse kallistused südamesse läinud . 
22	NA	 Ja kui nüüd taevariigis usuvennaga armuvahekorra pidamist hoopiski patuks ei arvata , mis siis viga . 
22	NA	 Kuid Loonal oli mees , metsatööline Jaan , kes oma põikpäisuses paistis ületavat kõik muud maailma mehed ja tema ei olnud naisega ega tema vaga meelega põrmugi päri . 
22	NA	 Jaan käis küll alguses korda paar Loonaga palvetunniski , kuid pöörata ennast ei lasknud . 
22	NA	 Kuigi vend Juljus ja Tingu Liine oma misjonitööd mitte just halvasti ei teinud , et saanud nad Putkala Jaanist jagu . 
22	NA	 Jaan jäi selleks , kes ta oli . 
22	NA	 Kuid Loonat ta ei keelanud . 
22	NA	 Ütles , et küll naisel lõpuks endalgi aru tagantotsast pähe tuleb . 
22	NA	 Ka mingit varandust ei lasknud ta naisel müüa . 
22	NA	" Kui Loona mehele selgeks püüdis teha , et vennastekogudusele on vaja maksta , sest muidu ei lasta võib-olla jalagagi valgele laevale , tähendas mees häbematult : "" Eks sa maksa oma vendadele sellega , millega sa kogu aeg oled maksnud . "
22	NA	 Küllap nad su siis kahel käel vastu võtavad . 
22	NA	" Või on Tingu Liinel see koht sinu omast parem , et sa raha peale pead maksma . "" "
22	NA	 Ent sellisele rõvedusele Loona ei vastanud , vaid pidas paremaks suu kinni hoida . 
22	NA	 Liiga hästi tundis ta oma meest ja tema löögivalmis rusikaid . 
23	NA	 Aeg kiskus vägisi sügisesse ja Tereese meeleolu langes iga päevaga . 
23	NA	 Mure oma olukorra pärast ei andnud talle minutitki rahu . 
23	NA	 Mida teha , kuhu minna , sest päevad läksid ja ta ei osanud näha mingit võimalust oma olukorrast vabanemiseks . 
23	NA	 Ta mäletas , et Aliide mõni aasta tagasi last ootas , kuid siis imelikul kombel sellest olukorrast vabanes , kuid last ei olnud kusagil . 
23	NA	 Ta mäletas ka veel ema morni ja sünget nägu , kui see ühel kargel talvehommikul Aliide tuppa talutas ning voodisse viis . 
23	NA	 Küllap nad midagi teadsid , ega nad muidu nõnda poleks salatsenud , kuid tema oli siis alles laps ja temani ei ulatunud ainsatki olukorda reetvat sõna . 
23	NA	 Võib-olla oleks talle praegu hädasti vaja läinud mõni niisugune tarkus , mis Aliidel aitas taolisest olukorrast puhtalt välja tulla . 
23	NA	 Ta teadis vaid seda , et usuvend oli teda kõige jäledamal kombel petnud , tema puhta ihu , mida ta Tagavälja Villemile oleks pidanud hoidma , ära närutanud . 
23	NA	 Ka seda teadis ta , et Villemile ja tema armastusele ei ole tal enam õigust . 
23	NA	 Poisi puhta armastuse peab ta igaveseks maha matma , sest niisugusena , nagu ta praegu on , ei taha Villem teda enam mingil juhul . 
23	NA	 Ja Tereese valas kibedaid kahetsuspisaraid . 
23	NA	 Kõik oli nagu rüvetatud , millestki ei osanud ta enam rõõmu tunda . 
23	NA	 Isegi Tagavälja liivaaugu kaldale ei läinud ta enam , sest tundis , et seal on Villem ja ta ei tahtnud seda pühapaika oma räpase ihuga määrida . 
23	NA	 Kui Mai talle rääkis , mis viimases palvetunnis toimus , kui nad kõik ihualasti üksteist kallistasid ja jumal läbi masinarehe lae nendele oma sõrme ilmutas , mõtles Tereese vend Juljusele vastikustundega . 
23	NA	 Pikkade arupidamiste järel jõudis Tereese lõpuks otsusele : ta peab lahti saama oma häbiväärsest koormast ning siis kodunt lahkuma . 
23	NA	 Sügisel tuleb Villem , kuid tema silma alla ta jääda ei tohi . 
23	NA	 Villem tuleb merelt tagasi kõige puhtamate ja ausamate mõtetega , et Tereeset kosida – ja milline on tema ! 
23	NA	 Ei , ei , seda ei tohi lasta sündida . 
23	NA	 Tema pole enam Villemi jaoks . 
23	NA	 Villemile on vaja puhast tütarlast , puhta ihu ja hingega , nii nagu ta isegi , mitte aga niisugust määritud , last ootavat lipakat , kes ennast mingist juhuslikust usuvennast eksiteele laskis viia . 
23	NA	 Villemi ja tema armastuse peab ta oma südames jäädavalt maha matma , olgu see nii valus ja raske kui tahes . 
23	NA	 Olles niisugusele otsusele jõudnud , hakkas Tereese otsima võimalust , kuidas oma patukoormast vabaneda , enne kui seda teised inimesed märkavad . 
23	NA	 Oli isegi momente , kus ta endalt elu võtmise mõtteid mõlgutas . 
23	NA	 Kui kerge oleks ennast Porrasteotsa kõrgest savikaldast alla jõkke kukutada , kuid kärestiku peal kobrutav vesi ajas talle iga kord hirmu peale ning ta loobus oma meeletust mõttest . 
23	NA	 See oli vist juba paar aastat tagasi , kui Õllepoe Leontiine Vaherpõllul kartuleid käis võtmas ning emale külauudiseid rääkis . 
23	NA	 Muude asjade seas mainis Leontiine ka Täkukalda Sohvit , kelle juures noored tüdrukud aborti käisid tegemas . 
23	NA	 Kaua aega ei taibanud Tereese , mida see salapärane sõna tähendas . 
23	NA	 Alles tükk aega hiljem kuulis ta Elviira käest , mis selle sõna taga seisab . 
23	NA	 Siis oli see tema arust kangesti põnev . 
23	NA	 Nüüd aga , kus Tereesel endal niisugused ohtupäevad käes olid , oli asi põnevusest kaugel ja ta mõtles hirmuga sellele , et ka temal tuleb vist Täkukalda Sohvi jutule minna , kui ta ei taha last ilmale kanda ning teda siis elusast peast surnuks kägistada , nagu seda Raiesmiku tüdrukud tegid . 
24	NA	 Ühel sügisõhtul , kui juba videvikuks kiskus , võttiski Tereese selle koleda teekonna ette . 
24	NA	 Mitu korda istus ta metsa alla maha ning pidas aru , kas edasi minna või koju tagasi pöörduda ning jääda oma saatust ootama . 
24	NA	 Sohvi juurde minek oli raskem , kui mõistus suutis kanda . 
24	NA	 Vaevahigist märg , koputas ta lõpuks Täkukalda uksele . 
24	NA	 Süda tagus ja meelekohtades tuikas veri nii tugevasti , et Tereesel kippus tasakaal käest kaduma . 
24	NA	" "" Kes seal on ? "" küsis esikust pahur naisehääl . "
24	NA	 Tereese vaikis ega teadnud , mida vastata . 
24	NA	" "" On seal keegi ? "" küsiti uuesti . "
24	NA	" "" On küll , "" vastas Tereese väriseval häälel . "
24	NA	" "" Kes sa oled ? "" – "" Vaherpõllu Tereese . "" "
24	NA	 Uksehaak klõpsatas ning lävel seisis Täkukalda perenaine . 
24	NA	" "" Vanamees on kodunt ära , panin ukse haaki , muidu mine tea , kes sisse ronib . "
24	NA	" Ei siin ole uskuda kedagi . "" "
24	NA	 Ja Sohvi tõstis tattninalambi kõrgemale , et tulijat paremini näha . 
24	NA	" "" Tule sissepoole . "
24	NA	" Ju sul asja ka ikka oli , kui nii õhtu hilja tuled . "" "
24	NA	 Ning Sohvi astus kööki , Tereese tema kannul . 
24	NA	" "" Eks toeta istmele , ega ajata asja saa , "" lausus perenaine ning lükkas tabureti Tereesele lähemale . "
24	NA	 Kui Tereese oli istunud , pööras perenaine enda ümber ning jäi tütarlast üksisilmi vaatama . 
24	NA	" "" Üsna noorukene alles , ütlesid , et oled Vaherpõllult . "
24	NA	" Kas Ann-Leena tütreid või ? "" "
24	NA	 Tereese noogutas . 
24	NA	" "" Ja võtsid kohe õhtul pimedas niisuguse teereisi ette . "
24	NA	" Mis sul siis nii pakilist oli ? "" "
24	NA	 Sohvi puuris oma tumedate silmade terava pilgu laua taga istuva Tereese silmadesse . 
24	NA	 Selles pilgus oli midagi iseäralikku . 
24	NA	 See nagu põletas ja luges mõtteid , tungis hinge sügavatesse soppidesse ning urgitses ja sõrmitses seal , hoolimatult ja jõhkralt , nii et Tereesel hakkas sellest valus ja ilma et ta isegi oleks märganud , valgusid tal silmad vett täis . 
24	NA	" Sohvi nagu taipas , mida tema vastas istuv tütarlaps tundis , ja küsis : "" Mis sul siis südamel on , et kohe silmaveega . "
24	NA	" Oled ehk äkki mõnest meesterahvast ära jäänud ja tulid sellepärast ? "" – "" Vist jah ! "
24	NA	 Olen kuulnud , et sa oskad aidata , nii et ära tuleb . 
24	NA	 Ma ei saa ju sünnitada . 
24	NA	" Kuhu ma selle lapse panen . "" "
24	NA	" – "" Kuidas sa siis niimoodi ? "
24	NA	 Nii noorelt juba . 
24	NA	 Kes see poiss sihuke on , ehk võtab ära ? 
24	NA	" Kas maksab seda aborti kohe tegema hakata . "" "
24	NA	" – "" Ei , ei , pole lootagi , "" seletas Tereese läbi nutu . "
24	NA	" "" Ma ei tea , kus ta elabki . "
24	NA	" Usuvend , kes Tingu Liine juures jutlustamas käis . "" "
24	NA	" – "" Ütle kurja , või usuvend ! "
24	NA	" Mis sa tast ligi lasksid ? "" – "" Ta pettis , ütles , et see kõik on jumalast , et temaga lapsi ei tule , sest tema on jumala poolt saadetud ja tahab minu hinge äratada , ihu aga patulustist vabastada . "" "
24	NA	" – "" No küll on ikka lurjus ! "
24	NA	 Ja sina muudkui uskusid . 
24	NA	" Kas siis vana Ann-Leena ka targem ei olnud ? "" – "" Ema ei teagi . "" "
24	NA	" – "" Vaat sulle säh ! "
24	NA	" Kui vana ta sul on juba ? "" – "" Oma kolm kuud tuleb ära . "" "
24	NA	" – "" Nojah , kui ta sul niisugune läbikäija oli , et võtjat loota pole , siis muidugi , "" venitas Sohvi nagu vastutahtmist . "
24	NA	" "" Mis sa siis arvad , et teeme praegu kohe või ? "" – "" Ikka kohe , "" sosistas Tereese silmi pühkides . "
24	NA	 Sohvi tõusis ning õiendas midagi kapi kallal . 
24	NA	 Siis laskis ta Tereesel tagatuppa minna ning pikali heita . 
24	NA	 Ise aga kolistas köögis veenõudega . 
24	NA	 Kui kõik ettevalmistused tehtud , astus ta tagatuppa . 
24	NA	" "" Võta nüüd riidest lahti ja katsu kõik ilusasti ära kannatada . "
24	NA	 Aga seda ma ütlen sulle , et kui pahasti läheb – ja seda võib juhtuda – siis ära sa minu nime nimeta . 
24	NA	" Ütle , et said kukkudes häda ja rasedus tuli ise ära . "" "
24	NA	 Ning Sohvi asus hirmust poolsegase tütarlapse kallale . 
24	NA	" "" Ihu prink ja sile , nahk pehme nagu siid , ei tea , mis see vana jäär veel ootas , muudkui kohe kallale . "
24	NA	 Või tema on jumalast ! 
24	NA	 Ütle raiska . 
24	NA	 Samasugune toigas taga nagu kõigil muudelgi meestel . 
24	NA	" Ei maksa neid saatanaid uskuda . "" "
24	NA	 Tereese surus hambad kokku , et valu pärast mitte karjuda , ning talus kõik vapralt ära . 
24	NA	" Kui Sohvi lõpuks valmis oli , ütles ta : "" Nüüd saad verejooksu ja loode tuleb koos sellega ära . "
24	NA	" Vanameest ja poissi ei ole kodus , võid hommikuni siin lamada , praegu pimedas paha minna . "" "
24	NA	 Terve öö vaevles õnnetu tütarlaps valude käes ja kui hommikul taevas ahetama hakkas , tuigerdas ta koju ning puges laudalakka heintesse . 
25	NA	 Kuidas ta ennast praegu jälestas ! 
25	NA	 Alles mõni kuu tagasi saatis ta Tagavälja Villemi ära , kes teda kogu hingest armastas ja naiseks lubas võtta , ja nüüd on tema , Tereese , juba teisest , täiesti juhuslikust mehest ära närutatud ning vaevleb abordi tegemise pärast laudalakas heintel ning valab kibedaid kahetsuspisaraid , justnagu need enam midagi aitaks . 
25	NA	 Mis imeline võim ja vägi selles usuvennas küll ometi oli , et ta Tereese niikaugele suutis viia , et säärane asi temaga üldse juhtus . 
25	NA	 Ta nagu loitsis ära , nii et Tereese temale vastu ei suutnud panna . 
25	NA	 Vahekord temaga oli nii magus ja hukutav , et kõik muu peast kadus . 
26	NA	 Verejooks hakkas Tereeset kohutama . 
26	NA	 Mis siis , kui loode ära ei tule ja ta verekaotuse kätte sureb . 
26	NA	 Riided olid märjad , külm kippus liiga tegema ja ahastus õnnetu tütarlapse hinges suurenes . 
26	NA	 Kui ometi Maiegi tuleks , temale ehk julgeb ta oma olukorrast rääkida . 
26	NA	 Maie tooks talle või kruusitäie jahedat vettki , sest Tereese tundis , et sisikond sees kõrbeb . 
26	NA	 Kuid lauda juurde ei tulnud terve päeva jooksul kedagi ja hüüda Tereese ei julgenud , sest seda oleks ükskõik kes kuulda võinud . 
26	NA	 Alles õhtul , kui loomad lauta pandi , kuulis Tereese Maie häält , kes vana Triinuga tõreles , kui see rehealla kapsaste kallale läks . 
26	NA	 Tereese võttis südame rindu ning hüüdis . 
26	NA	 Natukese aja pärast nagises redel ja Maie ilmus lakaluugile . 
26	NA	" "" Kas sina , Tereese , hüüdsid mind ? "
26	NA	 Miks sa siin oled ? 
26	NA	" Miks sa tuppa ei tule ? "" – "" Ma ei saa , olen haige . "
26	NA	 Too mulle kruusiga joogivett ja puhas pesu . 
26	NA	 Olen läbimärg . 
26	NA	 Ära teistele ütle . 
26	NA	" Tee nii , et ema teada ei saa . "" "
26	NA	 Maie läks ning tuli varsti tagasi . 
26	NA	" "" Kas ema mind taga ei otsi ? "" – "" Ei . "
26	NA	" Küsis küll , kus sa oled , aga otsinud ei ole . "" "
26	NA	 Tereese veriseid riideid nähes jahmus Maie . 
26	NA	" "" Mis sinuga on ? "
26	NA	" Miks sa verine oled ? "" – "" Ma ei tea isegi . "
26	NA	" Ole nii hea ja vii need jõe äärde ning loputa puhtaks ja pane kaldasse kuivama ka , et keegi ei näeks . "" "
26	NA	" – "" Mis haigus see niisugune on , et veri niimoodi jookseb , "" oli Maie hirmul . "
26	NA	" "" Ära praegu rohkem küsi . "
26	NA	 Võib-olla et ma kunagi räägin . 
26	NA	 Mine nüüd jõe äärde , enne kui veri ära kuivab , siis ei lähe enam puhtaks . 
26	NA	" Ja too mulle pärast natuke midagi süüa , kas või tükk leibagi . "" "
26	NA	 Maie läks . 
26	NA	 Tereese pani kuiva pesu selga , tiris vana vatiteki külma kaitseks peale ning vaevles edasi . 
26	NA	 Umbes kesköö paiku tundis ta , et koos verega eraldus ihust ka midagi enamat . 
26	NA	 Ehk ongi loode , mõtles ta . 
26	NA	 Ta kompas käega ning leidis oma jalge vahelt mingi ligeda tombukese . 
26	NA	 Ilmselt oli ta oma häbiväärsest patuviljast vabanenud . 
27	NA	 Suurest verekaotusest nõrk Tereese lamas kaua laudalakas heintel . 
27	NA	 Ainuke , kes tema olukorrast teadis , talle toitu ja juua tõi ning tema eest pisut hoolitses , oli Maie . 
27	NA	 Kuigi Ann-Leena mõne päeva pärast teada sai , et tütar laudalakas haige on , ei vaevunud ta kordagi teda vaatama minema , veel vähem tundis ta selle vastu huvi , mis Tereesel viga on . 
27	NA	" "" Küll ta siis tuppa tuleb , kui süüa hakkab tahtma , "" tähendas ta Maiele , kui see ühel õhtul õele lüpsisooja piima laudalakka viis . "
27	NA	 Alles tükk aega hiljem , kui Tereese juba niivõrd kosus , et lakast alla tuli ja õue peal ringi liikus , taipas ema , miks tütar nii kaua ennast heinavirnas varjas . 
27	NA	 Tereese pesi parajasti allika ääres oma verega määrdunud pesu , kui Ann-Leena peale sattus . 
27	NA	 Nüüd oli emal selge pilt , mis tütrega oli juhtunud . 
27	NA	" "" Kelle käest sa selle patsaka külge korjasid ? "" küsis ta vaenulikult . "
27	NA	 Tereese vaikis . 
27	NA	" "" Seda sa sealt pidusaalist ja palvemajast käisid otsimas . "
27	NA	 Aga hoia oma nahk , kui sa neid väntsikuid rohkem hakkad korjama . 
27	NA	 Siis ära sa enam oma jalga üle koduläve tõsta . 
27	NA	 Kao kogu oma sületäiega . 
27	NA	" Pea seda meeles . "" "
27	NA	" – "" Pole ma sel juhul sinust halvem ! "
27	NA	 Miks sina ise võõra mehe sületäit koju tõid ? 
27	NA	 Kas sa arvad , et ma ei tea , kellega sa minu ja Leonoore korjasid ! 
27	NA	 On see minu süü , et ma maailmas üldse olemas olen . 
27	NA	 Eks sina hoidnud ennast . 
27	NA	 Miks sina Lagenõmme Kusti vastu võtsid ja temaga kaks väntsikut korjasid . 
27	NA	" Ära püüa olla kohtumõistja , sinu enda üle mõistetakse kohut . "" "
27	NA	 Ann-Leena ei vastanud midagi , vaid tegi pikkamööda minekut . 
27	NA	 See oli esimene kord , kus Tereese oma päritolu emale ette heitis . 
27	NA	 Momendil vihkas ta iseennast , vihkas oma ema ja seda võõrast meest , kellega koos ema ta maailma oli sigitanud . 
27	NA	 Ja Tereeses valmis kindel otsus : niipea kui tervis vähegi lubab , läheb ta Vaherpõllult ega tule siia enam kunagi tagasi . 
27	NA	 Siin ei ole enam mitte midagi tema jaoks . 
27	NA	 Ainuke , kes teda siiamaani Vaherpõllul kinni hoidis , oli Tagavälja Villem oma puhta armastusega . 
27	NA	 Nüüd ei ole teda ka enam . 
27	NA	 Parem , kui ta Villemit mitte kunagi enam ei näe . 
27	NA	 Niisugusena , nagu ta praegu on , Villem teda vaevalt tahab . 
28	NA	 Kui lõpuks kauaoodatud päev kätte jõudis ja valge laeva ootajad Kivinõmme külast lahkuma hakkasid , koguneti Kaigura mäele , igaühel väike kompsuke kõige hädavajalikumaga käe otsas . 
28	NA	" Tingu Liine , kes külast äraminekul organiseeris ja juhtis , võttis oma lõhkise kaanega kitarri ja alustas : "" Armas laps , su isa sind ei põlga , ehk küll vara ära raiskasid , vaid ka tahab maksta sinu võlga , ehk tuled nüüd . "
28	NA	 Kadunud lapsuke , tule , ükski ei põlga sind , kodus sind ootab , oh tule , armastav isa sind . 
28	NA	" Tule , tule , tule koju nüüd , tule , tule , unustud su süü . "" "
28	NA	 Veel paar päeva tagasi oli vend Juljus käinud õdede ja vendade usku uute lubadustega kinnitamas . 
28	NA	 Ühtlasi võttis ta vastu raha vennastekoguduse heaks , mida usklikud oma varanduse müügist olid saanud . 
28	NA	 Õhtu veedeti Tingul ühises palvetunnis ja et Vaherpõllu Tereeset näha polnud , lootis Liine , et vend Juljus tolle mustlasplika asemel temaga veel kusagil ilma Johannese teadmata kohtub , kuid vend ütles endal olevat väga palju asjaõiendusi ees , seega aegagi nappi kätt , ning lahkus kohe peale palvetundi kuidagi ebalevalt ja kiirustades , mis ei olnud põrmugi tema moodi . 
29	NA	" Kui Johannes hommikul paar-kolm võileiba valmis tegi ning kotti poetas , küsis Liine imestades : "" Kellele sa need mõtled viia ? "" – "" Esialgu endale – ja küllap nad kuluvad sullegi ära . "" "
29	NA	" – "" Johannes ! "
29	NA	 Kas sa ikka veel kahtled vend Juljuse sõnades ? 
29	NA	 Mäletad , mida ta viimases palvetunnis ütles . 
29	NA	 Kolme päeva pärast kohtume jumala palge ees . 
29	NA	 Mis võileiba sul veel vaja on ! 
29	NA	" Seal isegi kõike küllalt . "" "
29	NA	 Johannes ainult nohises vastuseks . 
30	NA	" Kalurid , kes usklike kogunemiskohast Kaigura mäel mööda läksid , irvitasid laia lõuaga : "" Näe , jeesupruudid peavad missat ! "
30	NA	 Va Raiesmiku Luise ja Laiatüki Hilda ka teiste hulgas . 
30	NA	" Kuule , Luise , kuidas kube käratab ! "" hüüdis keegi noormeestest . "
30	NA	" "" Kas seal pilve peal seda vanarahva asja ka teha saab ? "
30	NA	" Ega teiesugused sealgi ilma läbi saa . "" "
30	NA	" – "" Kuhu te seal pilve peal lapseväntsikud panete , kui need sünnivad ? "
30	NA	" Kas viskate alla maa peale või ? "" "
30	NA	" Röökiv naer saatis nilbet juttu ja keegi alustas laulu : "" Läksin mina voodi ja voodis polnud tekki , Luise ütles , eks sa katsu minu kintsu pekki . "
30	NA	" Oh sa poiss , ega sa ei tea , kuidas sinu särk käib , säuh , üle pea . "" "
30	NA	" – "" Lõõpige ja irvitage aga pealegi , küll te karvad varsti põrgus kõrbevad . "
30	NA	" Kus mul kohtumõistjad väljas , räpased kuldid ! "" sahistas Luise südametäiega . "
31	NA	 Siis hakkas rong liikuma . 
31	NA	 Pikas hanereas astusid inimesed , kes olid otsustanud oma kodud igaveseks maha jätta , teadmata , mida nad eest leiavad . 
31	NA	 Kuid neil oli usk ja kindel lootus , et see , millele nad praegu vastu tõttavad , on midagi erakorralist , enneolematut , midagi niisugust , mida ei saa tavaliste sõnadega ära öelda ega edasi anda , et see on paik , kus kõik maised hädad ja viletsused lõpevad . 
31	NA	 Ja selles kindlas usus läksid nad edasi . 
31	NA	 Nad ei vaadanud paremale ega vasakule , ei ka mitte selja taha ega mahajäetud eluasemete poole . 
31	NA	 Nende pilgud olid suunatud ette , sest seal nägid nad seda , mida nad usu läbi endale olid sisendanud ja mida nad näha tahtsid . 
31	NA	 Nad ei näinud tee ääres seisvaid tuttavaid , kes vangutades neile järele vaatasid . 
31	NA	 Nad ei näinud vastutulijate nägudel kaastunnet ja irvitavat naerumuiet , nad ainult , nad ainult läksid ja läksid . 
31	NA	 Nende jaoks ei olnud siin enam midagi , sest nad olid täiesti välja lülitunud neid ümbritsevast maailmast . 
31	NA	 Aeg-ajalt peatuti ning kõik langesid nagu mingi sõnatu kokkuleppe kohaselt põlvili ning pöörasid oma kumavad silmad ja õhetavad palged taeva poole , et sealt tuge ja kinnitust leida sellel ebatavalisel teekonnal . 
31	NA	 Siis astuti taas vaikides edasi . 
31	NA	 Surmani väsinult jõuti õhtu eeli Hiiemäele . 
31	NA	 Seal ootas neid ees suur hulk usklikke teistest küladest . 
31	NA	 Öö saabumisega tuli neid veelgi juurde . 
31	NA	 Tingu Liine käis läbi kogu laagriplatsi , kuid ei leidnud vend Juljust kusagilt . 
31	NA	 Küllap pole veel jõudnud , lohutas ta ennast . 
31	NA	 Kui hommik koitis , olid kõik jalul , sest tänase päeva jooksul pidi usklike päästja , valge laev saabuma ja õige pea pärast seda pidi maapind hirmsa mürina saatel lõhki kärisema ning vabaks andma kõik saatanlikud jõud , kes tema sügavustes vangis olid , ja siis pidi algama hirmus kohtumõistmine verevalamise ning tapmisega , kus vend ei tunne venda , ei isa poega ega poeg isa , kus kadunud on igasugune halastus ja vennaarm . 
31	NA	 Nõnda oli jumal usuvendade kaudu rahvale teada andnud ja nõnda pidi see olema , selles ei kahelnud keegi . 
31	NA	 Pilvitu taevas ei ilmutanud aga ainsatki märki , et sealt miski tulema hakkaks . 
31	NA	" Tingu Liine võttis oma kitarri , valis istumiseks lameda mäetipu kõige kõrgema koha ning alustas laulu , millele peagi kõik kaasa laulsid : "" Taevaluugid kõik avataks' nüüd , vesi voolab ja kõik ära viib . "
31	NA	" Mis küll tähendab see , tõesti eksinud me , et kõik hukka me saame siin vees . "" "
31	NA	 Augustikuu päike kõrvetas , inimesed otsisid põliste tammede alt varju . 
31	NA	 Lõuna möödus , otsiti välja kasinad leivakotid ning kinnitati pisut keha , külast toodi pudelitega joogivett , sest janu vaevas . 
31	NA	 Rahutus puges nii mõnegi südamesse . 
31	NA	 Ka vend Juljust ei olnud ikka veel näha . 
31	NA	 Mis siis , kui jumal laeva saatmisega hilineb ja maailm enne hukka saab , kui vanakurat oma väävlikatlad põlema süütab ning mürgised maod inimesi salvama saadab . 
31	NA	 Kes nende eest siis kostab ? 
31	NA	 Ta ju ometi lubas teistega koos kohal olla , nende südameid salviva sõnaga lohutada , kui kellelgi kitsas käes on . 
31	NA	 Nõnda jõudis õhtu kätte ning pimedus laskus maapinnale . 
31	NA	 Paljude meeleolu hakkas langema . 
31	NA	 Ootamisest väsinud ja vaevatud inimesed püüdsid oma kompsude otsas tukastada . 
31	NA	 Siis tulid külast noormehed . 
31	NA	 Lõõtspill röökis kellegi osavate sõrmede all mis kole ja poisid laulsid kaasa . 
31	NA	" "" Karvasaapase kase viluse , kasvase Manni noor ja iluse , kasvasaapase kase viluse kasvase Manni noor ja ilus . "
31	NA	" Manni mõtlese linna minna , lähemasse pealinna . . . "" – "" Hei , pühitsetud naised ! "
31	NA	" Mis te siin istute , läheme parem külasse simmanile ! "" – "" Võtke meid kaasa ! "
31	NA	" Meie alles näitaksime , kuidas taevas pidu peetakse ! "" – "" Räägitakse , et vana Peetrus olevat kõva triksutegija mees , kõik eided pidi läbi tõmbama , ka seitsmekümnesed . "
31	NA	 Pidavat olema kõige küpsem kraam . 
31	NA	" Kas on tõsi või ? "" "
31	NA	 Jumalavallatu naer ning hüüded ajasid niigi juba rahutu rahvahulga vihale . 
31	NA	" "" Kasige minema , peletised ! "
31	NA	 Või jumalat teotama , lurjused ! 
31	NA	" Häbiraasu pole ! "" karjuti tammede alt vastu . "
31	NA	" "" Küll te varsti põrgutules kõrbete , oodake aga , oodake . "
31	NA	" Eks vaatame , kas siis veel hambaid irevile ajate ! "" – "" Miks te ära ei lenda , kas vennakene vedas alt või ? "" – "" Kus teie laev on ? "" – "" Te maksite vennale raha liiga vara kätte , tõmbas teil persed viluks ! "
31	NA	" Tegi koos rahaga kaabet ja teie , lollid , muudkui ootate . "" "
31	NA	 Veel kaua irvitasid jumalakartmatud noormehed õnnetute usklike üle , enne kui minema läksid . 
32	NA	 Järgmine hommik võeti vastu ülisünges meeleolus . 
32	NA	 Tühi kõht ja magamata olek olid teinud oma töö . 
32	NA	 Paljudel olid kaasas lapsed , need nõudsid vanematelt süüa , mõned nutsid ning kippusid koju . 
32	NA	 Ärevus kasvas ja haaras kõiki , usk lõi kõikuma . 
32	NA	 Isegi ühisest hommikupalvusest ei tahtnud enam miskit välja tulla . 
32	NA	 Küll võttis Tingu Liine kitarri kätte ning püüdis õdesid-vendi laulma meelitada , kuid tema sõnal polnud enam mingit mõjuvõimu . 
32	NA	 Paljud istusid süngelt oma kompsude otsas ning põrnitsesid mornilt enda ette maha . 
32	NA	 Peaaegu kõigile viirastus mahajäetud kodu , tegemata jäänud tööd ja toimetamised , sugulased ning sõbrad . 
32	NA	 Nuriseti juba päris avalikult vend Juljuse üle , kes neid siia meelitas , ise aga kes teab kuhu kadus ja tulemata jäi . 
32	NA	 Kes ta sihuke üldse oli ? 
32	NA	 Kas keegi teda lähemalt tundis ? 
32	NA	 Teadis keegi , kus ta elas ? 
32	NA	 Niisugused küsimused kerkisid inimestele suhu . 
32	NA	 Kuid keegi ei tundnud teda , ega teadnud temast midagi . 
32	NA	 Tingu Liine suur sõbranna , Mäeotsa Eva oli ta Kivinõmme külasse toonud , mees ise oli ennast vend Juljusena tutvustanud ja see oligi kõik . 
32	NA	 Kuidas küll varem keegi selle peale ei tulnud , et tema enda käest küsida , kes ta on ning kust pärit . 
32	NA	 Tingu Liine oli esimene , kes noore ja jumeka usuvenna mõjusfääri sattus ning tema eestvedamisel tulid sellega kaasa ka paljud teised . 
32	NA	 Mäeotsa Eva sai aga möödunud aastal veel teisegi sohilapse ning kadus koos oma maimukesega teadmata kuhu . 
32	NA	 Kurjad keeled teadsid sosistada , et Eva lapsesaamises olevat süüdi vaga usuvend ise . 
32	NA	 Nüüd aga seisid usklikud või usuhullustajad , nagu neid kutsuti , fakti ees , et nende suur juht ja õpetaja on neid petnud ning maha jätnud . 
32	NA	 Ei olnud Juljust ennast ega tema lubatud valget laeva . 
32	NA	 Ka maailma lõppu ei paistnud kusagilt tulevat , sest rahvas tegi endiselt põllul tööd , kuna oli parajasti kibekiire suvivilja koristamise aeg , kellelgi ei olnud mahti maailmalõpu peale mõelda . 
32	NA	 Kuid usklikud ootasid veel . 
32	NA	 Kuigi nii mõnigi võib-olla oma südames koju tagasi pöördumisele mõtles , ei tahtnud keegi esimene olla . 
32	NA	 Liiga kindlalt olid nad uskunud valge laeva tulekusse ja liiga tugevasti olid nende tunded ja mõistus selle ime võimuses , et nii korrapealt sellest lahti öelda . 
32	NA	 Kuid aeg läks , tunnid venisid päevadeks ja üksteise järel said inimesed tagasi oma kaine mõistuse . 
32	NA	 Teise päeva õhtul hakkasid esimesed usust taganejad lahkuma . 
32	NA	 Küll püüdis Tingu Liine minejaid tagasi hoida , hirmutades neid jumala püha viha ning tema õiglase kättemaksuga , kuid miski ei aidanud . 
32	NA	 Tühi kõht ning lootusetu olukord olid usust tugevamad . 
32	NA	 Terve öö otsa toimus laagris liikumine . 
32	NA	 Sedamööda , kuidas keegi oma südames suutis usuga lõpuarvet teha , lahkuti teistega jumalaga jätmata . 
32	NA	 Kolmanda päeva hommikuks olid järele jäänud ainult kõik kolm lapsetapjat , Raiesmiku Luise ja Hilda ning Laiatüki Salme , Putkala Loona ning Tingude abielupaar . 
32	NA	 Keskhommiku paiku lahkusid ka tüdrukud , ilma et oleksid mahajääjate poole pilkugi heitnud . 
32	NA	 Lõpuks ei suutnud ka Putkala Loona ennast enam pidada , ehkki ta lakkamatult vend Juljuse kallistustele mõtles ning temaga veedetud ööd laudalakas lõhnavatel heintel meenutas . 
32	NA	" "" Mul jäi pesu likku , "" lausus ta lõuna paiku nagu vabanduseks ja vältis Liine pilku , kes kössitõmbunult oma pampude otsas kükitas . "
32	NA	" "" Ehk on juba lõhna juurde tõmmanud . "
32	NA	 Lähen õite vaatan korraks . 
32	NA	" Maa see mul siis tagasi tulla ei ole , kui peaks midagi märgata olema . "" "
32	NA	 Ning Loona kohmitses minema . 
32	NA	 Tingu Liine aga istus alistunult edasi , sest tema usk oli kõige tugevam ega löönud likku unustatud pesu pärast kõikuma , nii nagu Putkala Loonal . 
32	NA	 Johannes kõndis rahutult muistse hiie põliste tammede all , käed küünarpeadeni püksitaskus , ning uuris vahetevahel pilvevinesse kiskuvat taevast , nagu ootaks ta ikka veel valge laeva tulekut ennustavaid taevamärke . 
32	NA	" Et oma usus kinnitust saada , võttis Liine kompsude vahelt lõhkise kaanega kitarri ning laulis , mänguriista keeltel sõrmitsedes : "" Vaat , Jehoova on rääkinud nüüd , et ta karistab pattu ja süüd . "
32	NA	" Ei te kuule ta häält , ega paranda meelt , vaat nüüd hukka te lähete kõik . "" "
32	NA	 Laulusalmi viimased read laulis Liine oma kriiskaval häälel eriti valjusti , sest millegipärast kippus praegu kuri tema meelt ja mõistust kiusama . 
32	NA	 Kuidagi imeselgesti meenus talle selle kitarri saamise lugu . 
32	NA	 Aasta tagasi oli vend Juljus tolle mänguriista Liinele kinkinud . 
32	NA	 Vend Juljus oli mustajuhti jumekas mees ja tahtmatult võrdles Liine teda veel praegugi oma Johannesega , kel polnud ei tegu ega nägu . 
32	NA	 Selle uljaspeaga ta siis oligi Rattapõllu mäelt kuusetihnikust riisikaid käinud otsimas . 
32	NA	 Liine astus , korvikene näpuotsas , tagapool , vend Juljus sammus aga kätega teravaid kuuseoksi laiali ajades ees , et Liinel oleks hõlpsam liikuda , sest riisikaid oli nii armetult vähe ning kuusetihnik muutus kord-korralt aina tihedamaks ja tihedamaks , nii et vend Juljus pidi tihtipeale puhkama ja edasiminemiseks jõudu koguma . 
32	NA	 Lõpuks väsisid mõlemad , nii õde Liine kui ka vend Juljus , ja istusid imeväärselt pehmele samblale puhkama . 
32	NA	 Kuid siis juhtus , et kuri tuli kiusama , nagu oleks ta väsinud riisikaotsijaid seal kuusetihnikus rohelisel vaibal just oodanudki . 
32	NA	 Kõigepealt sai see punaste lõugadega sarviline vend Juljuse oma võimusesse ja alles siis asus ta õde Liinet ründama , et tema jumalakartlikku meelt ja kombelist südant kõigutada ning patuteele ahvatleda . 
32	NA	 Küll püüdis vaga naisterahvas oma meeltest ja ihust salakavalaid saatanaid eemale tõrjuda , kuid lõpuks väsis selles raskes heitluses temagi ning nõdraks löönud liha võttis kurjavaimu keelitusi kuulda . 
32	NA	 Viimasel silmapilgul hüüdis Liine veel korraks suures ahastuses kõigevägevamat appi , et see teda kurja küüsist päästaks , kuid asjata , sest jumal oli kaugel , vend Juljus aga , otsast otsani saatanlikku väge ja võimust täis , nii ohtlikult lähedal , ning pattulangemine oli vältimatu . 
32	NA	 Vend Juljus aga sõtkus hoolimatult Tingu Liine surutõrres viinamarju , et seal sees vein viha võtaks ja käärima hakkaks . 
33	NA	 Riisikate asemel korjasid nad lõpuks ainult pisut punapilvikuid korvi põhja , et Johannes , kes kodus pannil rasvast seapekki riisikasousti jaoks kõrvetas , õhkagi aru ei saaks . 
33	NA	" Et armastusepattu jumala ees lunastada , võttis vend Juljus õhtul kitarri kätte ning laulis : "" Kadunud lapsuke , tule , ükski ei põlga sind . "
33	NA	 Kodus sind ootab , oh tule , armastav isa rind . 
33	NA	" Tule , tule , tule koju nüüd , tule , tule , unustud su süüd . "" "
33	NA	 Vend Juljusega ühines ka Liine , kes tundis ennast jumala kümnest käsust üleastumises samuti süüdlasena . 
33	NA	" Alles siis , kui mustapäine ning jumekas vend viimase laulu ajal : "" Paradiis , paradiis , imeilu ja armastust täis , rõõmuga ootan ma , millal saan sinu sees elama , "" sedavõrd ära väsis , et norskama hakkas , katkestas ka Liine laulmise ning läks talle magamisaset korda seadma . "
33	NA	" Kui aga usuvend mõne päeva pärast Tingult lahkus , et ka naaberkülade usklike hingi oma salviva sõnaga värskendada , ulatas ta Liinele tolle lõhkise kaanega kitarri ning lausus : "" Võta see – ja kui kuri kiusama kipub , mängi tema peal "" Kadunud lapsuke … "" ja sa tunned , kuidas jumal sulle kõik andestab . "" "
33	NA	 Selliseid mõtteid mõlgutas Tingu Liine , kui ta keset muistset hiit Malla mõisa poole viiva maantee ääres oma kompsude otsas kükitas ning juba kolmandat päeva asjatult valget laeva ootas . 
33	NA	" Alles vastu õhtut , kui viimane kaasavõetud toidunatuke söödud oli ja taevas juba üleni pilvevinasse kiskus , tõusis Liine oma kompsude otsast , upitas koti selga ning lausus : "" Näe kui mustad pilved taevas , hakkab vist sadama . "" "
33	NA	" – "" Hakkab vist jah , "" arvas Johannes , võttis samuti pambu õlale ning mõlemad abielupooled seadsid sammud üksmeelselt kodu poole . "
34	NA	 Tingude abielupaar leidis eest tühja maja , nagu oleks mingi hävitav jõud sealt üle käinud ning kõik kaasa viinud . 
34	NA	 Alles nüüd märkas Liine seda . 
34	NA	 Kuid tühi kõht sundis tegutsema . 
34	NA	 Majas ei leidunud midagi , mida hamba alla panna . 
34	NA	 Johannes oli morn ja saatis Liine poole hävitavaid pilke . 
34	NA	 Et ta ka nii tobe oli ja sellele naisenärakale nii kergekäeliselt järele andis ! 
34	NA	 Oleks ikka pidanud Puniku Vainu Manni juurde viima , oleks piimgi majas . 
34	NA	 Nüüd pole aga midagi muud peale kartulipõllu , või kupeldas Liine sellegi naabritele maha ning toppis saadud raha selle ilmahulguse Juljuse persse . 
34	NA	 Johannesel oli ainult mõni kroon raha hinge taga . 
34	NA	 Need olid ta suutnud Liine kotist näpata , kui see arulagedana siin enne ringi jooksis ja kogu varanduse vennakesele kurku toppis . 
34	NA	 Oleks pidanud ta kuradi ikka siis kohe minema kihutama , kui ta Liinega laudalakas heinavirnas ameles , ja naiselegi põhjalikuma keretäie andma , nii et usk hommikuse uduna oleks haihtunud . 
34	NA	 Nüüd oli aga hilja sellele mõelda ja Johannes tõttas poodi , et sealt kõige hädavajalikumat söögipoolist osta . 
34	NA	 Naise aga käsutas aeda värsket kartulit võtma . 
35	NA	 Putkala Loona jõudis koju surmani väsinuna . 
35	NA	 Mõtted , mida ta koduteel heietas , ei olnud just lõbusad . 
35	NA	 Ta kujutas juba ette , millise näo Jaan teeb , kui ta praegu ootamatult uksest sisse astub . 
35	NA	 Teiste üle irvitada ja parastada tema mees juba oskab . 
35	NA	 Selles asjas ei saa vist keegi tema vastu . 
35	NA	 Millise pettumuse ikkagi see vend Juljus kõigile usklikele valmistas ! 
35	NA	 Õnn , et Jaan varandusest midagi müüa ei lasknud . 
35	NA	 Nüüd on vähemalt seegi kõik alles . 
35	NA	 Tingu Liinel on aga neli paljast seina ees , kui ta ükskord tagasi jõuab . 
35	NA	 Paras talle ! 
35	NA	 Tema kuradi peibutus see ongi , et kõik nagu lollid , keel vesti peal , sinna Hiie mäele kokku jooksid . 
35	NA	 Ei oleks see vend Juljus üksinda midagi suutnud , kui Tingu Liine nagu kutsikas kõrval poleks haukunud . 
35	NA	 Ise vahtis usuvennale otsa , silmad põlesid peas , aga kui vend tema ümbert kinni võttis , siis vedas suumulgu kõveraks ja susises vihast . 
35	NA	 Niisugune vanamooritüügas ! 
35	NA	 Leegutagu nüüd , kitarr kaenlas , tühjas toas . 
35	NA	 Ja Leena parastas kuis oskas . 
35	NA	 Tülpinult astus ta õue ja tahtis tuppa minna , kuid uks oli kinni . 
35	NA	 Loona koputas aknale . 
35	NA	 Sees kolistas keegi . 
35	NA	" Kostsid sammud ja Jaan küsis pahaselt : "" Kes seal on ? "" – "" Mina , Loona , sinu naine . "" "
35	NA	" – "" Ära mögise ! "
35	NA	 Pole sa mingi Loona . 
35	NA	 Minu naine lendas juba kaks päeva tagasi valge laevaga taevasse . 
35	NA	" Sina oled kuradi poolt saadetud võõras naine , tee et sa kaod siit . "" "
35	NA	" – "" Kas sa siis häälest ei tunne . "
35	NA	" Lolliks oled läinud või ? "" – "" Kasi minema ! "
35	NA	" Mina ei lase ühtegi võõrast naist sisse . "" "
35	NA	 Ning Jaan virutas südametäiega köögiukse kolksti kinni . 
35	NA	 Loona ei teadnud , mida teha . 
35	NA	 Ütle , kus on lollakas praegu . 
35	NA	 Ei tunne oma naist häälest ära . 
35	NA	 Ning Loona koputas aknale . 
35	NA	" "" Lase sisse ! "
35	NA	 Mis sa tobe ometi mängid ! 
35	NA	 Mul on kõht tühi . 
35	NA	" Tee kohe lahti ! "" – "" Käi minema , kuradi käsilane ! "
35	NA	 Ära tule mind peibutama . 
35	NA	" Minu naine on taevas ! "" hüüdis mees toast vastu . "
35	NA	 Kuidas ka Loona meest ei palunud , ei teinud Jaan temast enam väljagi . 
35	NA	 Veel tükk aega nuttis Loona väljas ning kloppis vaheldumisi küll uksele , küll aknale ja palus , et mees ta tuppa laseks , kuid asjata . 
35	NA	 Jaan ei suvatsenud naisele enam vastatagi . 
35	NA	 Nälginud ning surmani väsinud Loonal ei jäänud lõpuks muud üle , kui puges laudalakka heintesse ja katsus uinuda . 
35	NA	 Ehk on mehel hommikul aru pähe tagasi tulnud ja kui Jaan tööle läheb , küllap ta siis ehk tuppagi saab . 
35	NA	 Kui päike tõusis ja pääsukesed räästa all sidistama hakkasid , ronis Loona lakast alla , võttis lüpsiku aiateibast ja läks lauta lehma lüpsma , et sooja piimaga nälga ning janu kustutada . 
35	NA	 Natukese aja pärast tuli ka Jaan , jäi laudauksele seisma ning vaatas lehma all kükitavat naist pilkavalt . 
35	NA	" "" Mida see võõras naine siin minu lehma all köögutab ? "
35	NA	 Oma naine lendas usuvennaga taevasse , küllap on seal juba kusagil palmipuude vilus kaelakuti – ja kohe ka võõras naine platsis ning juba lehma all . 
35	NA	" Trügid võib-olla voodisse ka veel ? "" "
35	NA	 Loona ei teinud mehe pilkamisest väljagi , vaid istus lehma all niikaua , kui see lüpstud sai . 
35	NA	 Siis kurnas kaevu ääres piima ning viis Kirjaku heinamaale köide – ja alles siis astus tuppa . 
35	NA	" "" No kuidas seal paradiisis siis oli ka ? "
35	NA	 Lõbu laialt , mis ? 
35	NA	 Kas usuvennal oli see asi taevas magusam kui maa peal ? 
35	NA	 Või ei käinud sa üldse seal ? 
35	NA	 Oled ehk liiga läbi tõmmatud . 
35	NA	 Peetrus ei võtnud enam vastu . 
35	NA	 Tuleb välja , et Tingu Liinel on see koht ikka sinu omast etem , kui teda vastu võeti ja sind nii kähku tagasi saadeti . 
35	NA	" Või jäid ehk oma minekuga hiljaks , viitsid kalli vennakesega maa peal liiga kaua aega ja vagade õekeste jagu sai enne sind täis . "" "
35	NA	 Jaan põrnitses naist vihaste silmadega . 
35	NA	 Loona ei julgenud mehele midagi vastu öelda , sest ta teadis , et kui ta nüüd suu paotab , hakkab püksirihm välkuma . 
35	NA	" "" Küll kuluks sulle , kuradile , praegu tubli keretäis ära , nii et perse tolmab . "
35	NA	 Kus mul pühitsetud neitsi väljas ! 
35	NA	 Aga olgu , seekord jääd ilma nahatäieta . 
35	NA	 Aga pea seda meeles , kui ma üks kord veel märkan , et sa öösi küla mööda ringi uhad , saad tänase maotäie topelt kätte ning siis ära sa minu juures enam oma nägu näita . 
35	NA	 Pole sa ainuke naine maailmas , kelle ees ma palvetama peaksin . 
35	NA	" Võid minna selle juurde , kellel minu omast parem on . "" "
35	NA	 Jaan tõusis ning läks tööle , Loona aga otsis , mida hamba alla panna , et siis voodis ennast korralikult välja magada . 
36	NA	 Järgmisel hommikul teatas Liine , et läheb vend Juljust otsima . 
36	NA	 Temale jäänud meelde , et kallis usuvend maininud kord oma jutu sees nagu poolkogemata mingit Kutsala küla seal Malla kandis või veelgi kaugemal . 
36	NA	 Sinna siis vaga õde nüüd tõttaski , et vend üles otsida ning temalt aru pärida , mida niisugune asi pidi tähendama . 
36	NA	 Ehk on tal veel usklikelt kogutud rahagi vennastekogudusele üle andmata , saab ehk tagasi . 
36	NA	 Johannes ei lausunud sõnagi , kuna ta oli harjunud varemgi vait olema , kui Liinele mingi idee pähe turgatas , tuli sellest siis kasu või kahju . 
36	NA	 Praegu aga oleks ta võinud naisele ilmeksimatult öelda , et see kõik on asjata . 
36	NA	 Kuid olgu , las käib ära , siis ei saa ta hiljem mehele midagi ette heita . 
37	NA	 Süngena läks Liine teele , veel süngemana tuli ta paari päeva pärast tagasi . 
37	NA	 Kutsala külas , mille ta kerge vaevaga üles leidis , ei teadnud keegi midagi vend Juljusest . 
37	NA	 Seal kandis liikunud küll ringi keegi noortvõitu mustajuhti usuvend , tervist ja jõudu otsast otsani täis , ning kuulutanud usklikele nii viimsepäeva kui ka valge laeva tulekut . 
37	NA	 Noor ja ilus nainegi olnud tal kahe lapsega kaasas . 
37	NA	 Aga kas ta seesama palvevend oli , kes Kivinõmme külas uut usku kuulutas , seda ei teadnud keegi . 
37	NA	 Ka Kutsala õed-vennad käinud Malla mõisa lähedal Hiie mäel valget laeva ootamas ning tulnud samuti pika ninaga sülitades ja vandudes tagasi . 
37	NA	 Ja niisama ruttu kui nad vend Joosepi misjonitöö läbi nägijaiks said , niisama ruttu jätnud nad ka kalli venna armuõpetuse maha ning tulnud usust taganenult oma kodudesse tagasi . 
37	NA	 Enne minekut korraldanud vend Joosep suure ja võimsa palvetunni , kus lasknud kõik õed ja vennad alasti kiskuda ning valinud endale kõige nägusama noore naise välja , kellega märkamatult kusagile tallilakka ära kadunud . 
37	NA	 Nagu Kivinõmme külaski müünud usklikud ka Kutsala kandis oma varandused maha ning kinkinud raha vennastekogudusele , et see neile selle eest valge laeva taevasse purjetamiseks saadaks . 
37	NA	 Kõik klappis . 
37	NA	 Täpselt nii nagu Kivinõmme külaski . 
37	NA	 Ka Kutsalas andnud jumal oma sõrmega märku , et viimnepäev ja valge laev on tulemas . 
37	NA	 Üheaegselt koos vend Joosepiga kadunud Kutsalast ka tema noor naine kahe lapsega . 
38	NA	 Tingu Liine tuli Kutsalast sama targalt tagasi , nagu ta sinna oli läinudki . 
38	NA	 Ainult üks asi oli talle ja ka kõigile teistele selge . 
38	NA	 Vend Juljus oli läbi ja lõhki suli ning oli lihtsate külainimeste kergeusklikkust kurjasti kasutanud . 
38	NA	 Ta oli neid otse häbiväärselt haneks tõmmanud . 
38	NA	 Õde Eva ei olnud keegi muu kui tema naine , kelle ta Kivinõmmele alguses nagu söödaks ette saatis ja hiljem ise järele tuli . 
38	NA	 Ja usklike käest kogutud raha ei andnud ta mingile kogudusele , vaid pistis lihtsalt oma tasku ning laskis siis koos naise ja lastega jalga . 
39	NA	 Kui Liine järgmisel hommikul pliidi alla tuld hakkas tegema , võttis ta nurgast vend Juljuse kingitud lõhkise kitarri , andis sellele kirvega paku otsas hea opaka , nii et ainult mänguriista kael Liinele pihku jäi , pistis selle pliidi alla ning torkas tikuga tule otsa . 
39	NA	" "" Mis sa nüüd teed ! "" jahmus Johannes . "
39	NA	" "" Tuld teen pliidi alla , kas sa ei näe , "" oli lühike vastus . "
39	NA	" "" Kitarriga siis . "" "
39	NA	" – "" Jah , ei tea kellele seda enam vaja on . "" "
39	NA	 See oli viimane , mida Tingude abielupaar vend Juljusest ja tema armuõpetusest omavahel rääkisid . 
39	NA	 Johannes läks aga mõne päeva pärast koos Putkala Jaaniga metsa puid lõikama , et kuidagimoodi ära elada . 
40	NA	 Alles tükk aega hiljem lobises Umboja Juku teistele Kivinõmme poistele , et vend Juljus andnud talle raha ning lasknud lõuatäit paar-kolm kärakatki rüübata , viinud ta seejärel Tõnu-Hansu tühja masinarehe laele ja õpetanud , mida seal teha tuleb . 
40	NA	 Tema tahtnud aga pisut nalja teha ning näidanud oksaaugust sõrme asemel õdedele ja vendadele oma meesterahva riista . 
40	NA	 Kust nemad aru saavad , mõelnud ta endamisi . 
40	NA	 Nii siis ka juhtuski . 
40	NA	 Oksaauk laua sees olnud küll pisut kitsavõitu ja tema näinud tükk aega vaeva , enne kui jõudis oma asja sealt läbi toppida . 
40	NA	 Äratirimisega olnud aga hoopis halvem lugu , sest millegipärast tundunud ava pärast veelgi ahtam kui enne ning ta kriimustanud oma riista august läbi vedamisega kõvasti ära . 
40	NA	 Poisid hirnusid seepeale naerda nagu noored täkud ning ei hoidnud oma keelt hammaste taga , nii et uudis kandus ka asjaosaliste endi kõrvu . 
40	NA	 Ja nõnda sai siis lõpuks Tingu Liinegi teada , mis imelik lugu oli seal masinarehes selle jumala sõrmega , mis nii väga meenutas meesterahva sõrmest hoopis vängemat riistapuud . 
41	NA	 Pärast mardipäeva , kui külmaks läks ja lumi maha tuli , kolis Manda linna . 
41	NA	 Kuigi ta Haraldiga juba suvest saadik suhtles , ei mõelnud ta selle vahekorraga midagi enamat , vaid ta mõtles sellele nagu suveromantikale . 
41	NA	 Haraldil oli aga Manda mineku pärast okas südames . 
41	NA	 Lihtsa ja tahumatu mehena , kes harva oma tundeid tüdrukute vastu sügavamalt analüüsib , ei tahtnud ta endale tunnistada , et see oli armastus , kuid siiski oli see midagi enamat kui vaid tavaline pidev enda rahuldamine mõne naise juures . 
41	NA	" Kui ta Manda ärasõidupäeva hommikul ärklitoast lahkuma hakkas , ütles ta peretütrega jumalaga jättes : "" Ma mõtlesin , et ega sa tänavu talveks linna ei lähegi . "" "
41	NA	" – "" Miks sa nii arvasid ? "" – "" Ma ei tea seda isegi , aga tuli kord nagu niisugune mõte pähe . "" "
41	NA	" – "" Ei , Harald . "
41	NA	 Meie suvine vahekord ei muuda elus midagi ja ära loo sinagi endale asjatult mingeid illusioone . 
41	NA	 Mina lähen ka tänavu sügisel linna ja tulen võib-olla alles kevadel , kui Umboja kaldas toomingad õitsevad . 
41	NA	 Olengi tänavu kauaks jäänud . 
41	NA	" Varematel aastatel olin sel ajal juba ära sõitnud . "" "
41	NA	" – "" Nii et meie ei kohtu siis terve talve jooksul ? "" küsis Harald . "
41	NA	" "" Tõenäone , et mitte . "
41	NA	 Ja üldse – nii nagu tänavu suvel võib-olla mitte kunagi enam . 
41	NA	 See oli vaid selle suve romantika . 
41	NA	" Ma loodan ikka veel kasulikule abielule ja ka sinul oleks aeg . "" "
41	NA	" – "" Aga meie kahekesi ? "" – "" Ei , Harald . "
41	NA	 See ei tule kõne allagi . 
41	NA	 Olen aus , kui ütlen , et korraks tõesti vilksatas mul niisugune mõte läbi pea , kuid asja põhjalikumalt kaaludes jätsin ta sinnapaika . 
41	NA	 Tutvus ja vahekord sinuga oli vaid selle suve romantika , nagu ma juba ütlesin . 
41	NA	" Võta sinagi seda sellena . "" "
41	NA	" – "" Ja polegi midagi enamat ? "" – "" On . "
41	NA	" Kuid see ei muuda asja . "" "
41	NA	" – "" Kas sa siis Allika perenaiseks või koguni peremeheks hakata ei kavatsegi ? "" – "" Võib-olla kavatsen ka , kui muud üle ei jää . "
41	NA	 Aga esialgu ma sellest veel ei unista . 
41	NA	" See on lõpuvariant , kui kõik muud teed juba kinni on . "" "
41	NA	" – "" Aga Allika ? "
41	NA	" Isa ootab talle peremeest . "" "
41	NA	" – "" Kindlasti . "
41	NA	" Kuid sind ta vaevalt selles rollis näha tahab . "" "
41	NA	" – "" Aga kui muu miski ei aita ? "
41	NA	" Ei usu , et ta talu võõraste kätte laseb minna . "" "
41	NA	" Manda vaikis tükk aega , nagu mõtleks ta millegi üle järele , siis küsis : "" Ütle , Harald , kas sa sellepärast minu juurde tulidki , et minu kaudu Allika talu kätte saada ? "" – "" Ei . "
41	NA	 Alguses mul seda mõtet küll ei olnud . 
41	NA	" See tuli hiljem . "" "
41	NA	" – "" Siis ikkagi . "
41	NA	 Ja mina loll mõtlesin , et sa sellepärast tulid , et sa mind armastad . 
41	NA	" Nii et ma olin sulle ainult abiventiiliks . "" "
41	NA	" – "" Ei , see ei ole päris õige . "
41	NA	 Ma ju ütlesin , et see mõte tuli hiljem . 
41	NA	" Olen aus , võid mind uskuda . "" "
41	NA	" – "" Usun . "
41	NA	 Ma ei kahtle sinu sõnade siiruses , kuid ikkagi jääb seda kuuldes meie suveromantikale mingi ebameeldiv kõrvalmaik juurde . 
41	NA	" Armastus peaks minu arust olema täiesti omakasupüüdmatu , ilma igasuguste kõrvalkaalutlusteta ; see ei tunnista mingisuguseid seisuste vaheseinu ega varanduslikku ebavõrdsuse ületamatut barjääri . "" "
41	NA	" – "" Seda arvan minagi , kuid mulle tundub , et teie siin Allikal mõtlete teisiti ! "" – "" Võib-olla tõesti ! "
41	NA	 Isa ja ema kindlasti , ning eks mullegi ole nendelt midagi külge hakanud . 
41	NA	 Minu praeguse tutvusringkonna moodustavad ju ikkagi minu klassikaaslased ning nende perekonnaliikmed . 
41	NA	 Enamasti on nad kõik linnast ja haritud või vähemalt varandusega inimesed . 
41	NA	 Ära solvu , aga ma ei saa sinuga koos nende hulka minna . 
41	NA	 Ennekõike sinul endal on ebamugav . 
41	NA	" Ma kardan , et sa ei harjuks nendega mitte kunagi . "" "
41	NA	 Harald tõusis ning hakkas riidesse kohmitsema . 
41	NA	" "" Kuhu sa lähed ? "" küsis Manda , kui tükk aega riietuvat noormeest oli vaadelnud . "
41	NA	" "" Ära lähen . "" "
41	NA	" – "" Miks ? "" – "" Ma ei taha enam siin olla . "" "
41	NA	" – "" Kas sa mind siis natukenegi ei armasta ? "" – "" Milleks sul seda vaja teada on ? "" – "" Iga naine , kes mehega voodisse läheb , tahab seda teada , miks mees tema juurde tuleb , kas puhtast suguihast või sellepärast , et ta naist armastab . "" "
41	NA	" – "" Mis tähtsust sel praegu on ! "
41	NA	" Lõpptulemus on üks ja sama . "" "
41	NA	" – "" Ei ole . "
41	NA	 Kui naine andub mehele , kes teda ei armasta , vaid ainult ennast naise juures rahuldamas käib , on see solvav . 
41	NA	 Naine peab iga kord mehele andudes osakese endast ära andma , saamata midagi vastu . 
41	NA	" Armastav mees anab aga ka naisele midagi . "" "
41	NA	 Manda tõusis voodist , heitis käed ümber Haraldi kaela ning vaatas talle silma . 
41	NA	" "" Ma ei taha , et me lahkuksime vaenlastena . "
41	NA	 Sa oled mulle siiski esimene mees , kelle vastu ma midagi tundsin . 
41	NA	 Sinu kaudu tunnetasin ma esmakordselt , et ma olen naine . 
41	NA	 Kuid siiski on parem , kui sa mind unustaksid ega mõtleks mulle hiljem kunagi enam . 
41	NA	" Püüan teha sedasama . "" "
41	NA	" – "" Miks ? "
41	NA	 Unustatakse seda , mida või keda tahetakse unustada . 
41	NA	" Kuid mina ei taha , et sa mul meelest lähed . "" "
41	NA	" – "" Tead , Harald , ma olen liiga noor , et sinuga abielluda . "
41	NA	 Ma olen veel rahutu ja uudishimulik . 
41	NA	 Mulle võivad hakata meeldima veel paljud mehed . 
41	NA	 Naised on kord juba niisugused . 
41	NA	 Mulle oleks see võib-olla koormav , et ma pean leppima juba nii noorelt ainult ühe mehega . 
41	NA	 Võib-olla ei suuda sa minu hingeelu praegu mõista . 
41	NA	 Sa oled seadnud endale eesmärgiks kätte saada Allika talu koos minuga kui meeldiva paratamatusega . 
41	NA	 Kui peretütreks saaks keegi teine , vahetaksid sa minu tema vastu ilma kõhklemata välja , sest Allika on sulle number üks , abiventiil aga number kaks , seega tema praegune peretütar alles teisel kohal . 
41	NA	" Ja nüüd võta oma tunded minu vastu kontrollimisele ning sa leiad , et mul on õigus . "" "
41	NA	" Manda vaikis , ja kui Harald midagi ei vastanud , jätkas ta uuesti : "" Ma tahan eeloleva talve jooksul selgusele jõuda , mis minust edaspidi saab . "
41	NA	 Ühesõnaga – tahan oma saatuse üle ise otsustada , mitte lasta seda teistel teha ega ennast ka juhuse kätte anda . 
41	NA	" Ja kui ma tõesti leian , et sina oled see õige , otsin su ise üles . "" "
41	NA	" – "" Ega sa ometi ei taha öelda , et pean sind kannatlikult ootama , kuni sa oma sarved maha oled jooksnud ja sind siis kahel käel vastu võtma , nagu isa oma kadunud poega . "" "
41	NA	" – "" Ei , seda ma küll ei nõua . "
41	NA	 Ela kuidas tahad , suhtle , kellega tahad – ja kui leiad mõne teise naise , kes sulle minust kallim on , abiellu temaga . 
41	NA	 Kõigepealt aga viska Allika talu peast , sest see segab erapooletut otsustamist ning segab ka armastust . 
41	NA	" Minu arvates on abiellumise juures ikkagi kõige tähtsamal kohal vastastikused tunded . "" "
41	NA	" – "" Kas see käib ainult minu kohta ? "" – "" Ei , ka minu kohta ja üldse kõige kohta . "" "
41	NA	" – "" Aga miks sa siis ütlesid , et sina kuulud kõrgemasse , haritud ja varandusega inimeste hulka , kuhu mina ei sünni . "
41	NA	" Järelikult ei ole ka sul endal armastus esimesel kohal , vaid kusagil teisel või koguni kolmandal kõrgusastmel . "" "
41	NA	" – "" Sa said minust siiski pisut valesti aru . "
41	NA	 Ma ütlesin , et kui ma sinust kallimat ei leia , olgu ta siis nii haritud ja rikas kui tahes , tulen sinu juurde tagasi . 
41	NA	 Tee sinagi sedasama . 
41	NA	 Kui leiad naise , kes minust armsam on , abiellu temaga , kui ei , jää mind ootama . 
41	NA	" "" "
42	NA	 Harald lahkus raske südamega . 
42	NA	 Manda sõnad panid ta oma tunnete üle juurdlema . 
42	NA	 Kas ta tõesti mõtles Allika talule rohkem kui tema täisverelisele pärijale ? 
42	NA	 Võimalik küll . 
42	NA	 Sel juhul oli Mandal tõepoolest õigus , kui ta ennast tema abiventiiliks nimetas . 
42	NA	 Niisugune roll ei oleks ka temale endale kogunisti meeldinud . 
42	NA	 Kuidas ta ütleski – meeldiv paratamatus . 
42	NA	 Allika talu koos meeldiva paratamatusega ! 
42	NA	 Ja Harald otsustas sellele mitte enam mõelda . 
42	NA	 Milleks luua illusioone ning ennast ilmaaegu piinata . 
42	NA	 Eks näe , mis tulevik toob . 
42	NA	 Kuid Allikalt ära minna ta esialgu küll ei kavatse . 
43	NA	 Kuigi Tereese oma suhteid vend Juljusega salajas hoidis , teati sellest külas ometi varsti rääkida . 
43	NA	 Õllepoe Leontiine , kes kõik uudised nagu lennult tabas , käis Vaherpõllul ja rääkis Ann-Leenale , et umbes nädalat paar tagasi , kui tema koiduajal õues asjal käis , läks Tereese nende värava tagant mööda kodu poole. Tema kükitanud sõstrapõõsaste vahele maha ja vahtinud kohe päris lähedalt . 
43	NA	 Tereese olnud silmist plass ning taarutanud vaevaliselt edasi , nagu oleks tal okastraat kõhus soolikate vahel . 
43	NA	 Ja kui ta siis Ann-Leena käest kuulis , et Tereese tõesti juba paar nädalat nii haige on , et laudalakast mitte allagi ei tule ega söömatolmu suhu ei võta , nagu Vaherpõllu perenaine kinnitas , tegi Leontiine enda arvates väga targa järelduse : Tereese käis Täkukalda Sohvi juures aborti tegemas , sest sealtpoolt ta just tuli ja väljanägemine oli tal ka niisugune , et tüdrukul pidi ilmselgelt mingi viga küljes olema . 
43	NA	 Nii ei jäänud miski saladuseks , mis vend Juljusega ja tema jumaliku armuga seotud , sest vanasõna ütleb : kus tegijaid , seal nägijaid . 
43	NA	 Pajapõllu Leena , kes eluaeg naabrite tähelepanekute järgi hommikuti kaua armastas magada , olnud sel saatuslikul puhteajal , kui Tereese vend Juljusega kodutee jalge alt kaotas ning Pajapõllu heinaküüni sattus , just üleval ning rinnutanud avatud aknal , kuna tal ajanud palava kambri tõttu tuska üles , ning näinud , kui Vaherpõllu Tereese kellegi meesterahva seltsis nende heinaküünist välja ronis . 
43	NA	 Meesterahvast ta hästi ei tundnud , sest see läinud Mäerahva mäest alla külasse . 
43	NA	 Tereese aga luhvinud nende aia tagant mööda üle jõe Vaherpõllu poole . 
43	NA	 Niisugust uudist ei võinud Leena kuidagi ainult enda teada pidada , vaid rääkis sellest kõigile , kes ainult viitsis kuulata . 
43	NA	 Ja nõnda siis teadsidki Kivinõmmel varsti kõik , et Vaherpõllu Tereese käinud Tingu Liine kambrites palumise ja laulmise asemel hoopis usuvennaga trehvamas ning olevat palvevennakesest ära jäänud ja nüüd lasknud Täkukalda Sohvi juures aborti teha , et vana Ann-Leena asjale jälile ei saaks . 
43	NA	 Maie kaudu sai sellest teada ka Tereese ise . 
43	NA	 See aina suurendas vastikustunnet iseenda , kodu ja kogu ümbruse vastu ning ta hakkas ennast mõttes kodunt põgenemiseks ette valmistama . 
44	NA	 Ühel õhtul , kui kõik teised juba magasid , tõusis Tereese tasahilju voodist ning otsis endale kõige hädavajalikumad riidehilbud kokku ja sidus kompsu . 
44	NA	 Siis hiilis ta vaikselt uksest välja ning läks üle allika Tagavälja liivaaugu kaldale . 
44	NA	 Seal istus ta lamedale kivile ja käis mõttes läbi kogu oma kurva ja rõõmutu lapsepõlve . 
44	NA	 Kuidas ta ka oma mälestustes ei sorinud , ei leidnud ta sealt muud kui ainult vihkamist , alandusi ja solvanguid . 
44	NA	 Kohtumised naabri Villemiga olid nagu punased niidikesed hallis ja ilmetus lapsepõlveaastate kangas . 
44	NA	 Kui palju oli ta omal nahal tunda saanud ema vihisevat vemmalt , vanemate õdede ja vendade vihahoos antud rusika- ja jalahoope , kui palju õelaid pilke ning jämedaid sõnu . 
44	NA	 Kõigile jäi ta ette , kõigile oli ta alatasa tülikaks , ebameeldivaks paratamatuseks . 
44	NA	 Kuidas oli ta unistanud täisealiseks saamisest , et siis ehk vabaneb ta ometi kord teiste põlu alt , kuid paraku näitas aeg , et see ei olnud nii . 
44	NA	 Põlgus ja vihkamine jäid ikkagi , kuigi teda lausa enam ei löödud ega lükatud . 
44	NA	 See paistis õelatest pilkudest , riivavatest sõnadest ja isegi sellest , kuidas temast kõrvale hoiduti . 
44	NA	 Ei läinud päeva mööda , kus keegi teda mõne ebameeldiva märkusega ei torganud . 
44	NA	" Alles mõni aeg tagasi küsis Leo laial irvitusel : "" Noh , Kusti ! "
44	NA	 Kuidas siis usuvennaga heinaküünis oli ka ? 
44	NA	 Oli täkku täis küll või jäi omadega jänni ? 
44	NA	" Sa ehk nõudsid liiga palju ? "" "
44	NA	 Leo inetud sõnad lajatasid nagu piitsahoobid Tereesele näkku , kuid ta tegi , nagu ei kuulekski neid . 
44	NA	 Lapsest saadik oli ta sellega harjunud , et keegi teda alatasa solvas . 
44	NA	 Seepärast tahtiski ta siit ära , võõraste inimeste hulka , kus keegi tema päritolust midagi ei teadnud . 
44	NA	 Ainult Tagavälja Villemile ja Maiele võis ta mõelda ilma vastikustundeta . 
44	NA	 Ainult need kaks olid inimesed , kes teda niimoodi kohtlesid , et see polnud alandav . 
44	NA	 Kuidas ta oleks tahtnud elada avala hingega , elust rõõmu tunda , lindudega koos laulda ja lõõritada , nii nagu Villem seda tegi . 
44	NA	 Kuid siin , Vaherpõllul pidi ta vaikima , langetatud pilguga kõndima , suu kinni hoidma ja enda ette põrnitsema . 
44	NA	 Rõõmu ja lustakat meelt siin ei tuntud . 
44	NA	 Siin oli kõik keelatud , mis elule pisutki erksamat värvi oleks võinud anda . 
44	NA	 Ja mida vanemaks Tereese sai , seda rohkem hakkas niisugune sünge meeleolu teda rõhuma . 
44	NA	 Ja mitte üksi teda , vaid ka teisigi õdesid , sest miks nad muidu Vaherpõllult põgenesid , nagu oleks neil siin kitsas . 
44	NA	 Kodu rõhus neid kõiki nagu luupainaja , vaevas ära , võttis elurõõmu ja töötahte . 
44	NA	 Ehk on maailmas parem ja inimesedki teisemad , mitte nii õelad ja hoolimatud kui siin , Vaherpõllul . 
44	NA	 Tereese libistas pilgu üle hämaruses vaevumärgatava rohtunud liivaaugu , kus kunagi asus Villemi ehitatud talu karjakoplite ning õunaaiaga . 
44	NA	 Jaa , see kõik oli , nii nagu oli Villemgi oma simli ning linavalgete juuste ja helesiniste silmadega . 
44	NA	 Praegu oli see juba minevik , ainuke , mida maksis lapsepõlvest meenutada . 
44	NA	 Selle minevikuga tuligi ta siia hüvasti jätma , sest olevikuks ja tulevikuks seda minevikukillukest muuta polnud enam võimalik . 
44	NA	 Oma kergemeelsusest oli ta selle võimaluse käest ära andnud , igavesti võimatuks teinud . 
44	NA	 Tereese ohkas ja tõusis . 
44	NA	 Allikas sulises tasa ja eemalt kostis jõe monotoonne kohin . 
44	NA	 Niiske muld ja langenud surnud lehed levitasid sügisele omaseid lõhnu ning tuletasid meelde matuseid . 
44	NA	 Ja Tereese arvates kandis temagi praegu kogu oma lapsepõlve ja noorusaja kannatused ning mured , soovid ja igatsused olematusse , kalmistule , kuhu ei püstitata risti ega viida lilli . 
44	NA	 Sellele mälestustekalmistule tullakse tagasi vaid mõttes , siis , kui hing on valus ja elu kogu oma raskusega rüsinal peale vajub . 
44	NA	 Siiamaani oli elu teda ainult vajutanud , maad ligi rõhunud , ja et sellest ometi kord vabaneda , otsustaski ta homme hommikul kodust lahkuda , ilma teistele ütlemata , ilma jumalaga jätmata , nii nagu seda Aliide ja Elviira olid teinud . 
44	NA	 Ta ei tahtnud hüvastijätul emale ega isale silma vaadates kätt ulatada . 
45	NA	 Idataevas hakkas ahetama ja toas muutus nii valgeks , et võis juba ilma lampi läitmata hädapärast ringi liikuda . 
45	NA	 Tereese kohmitses enda riidesse , võttis õhtul voodi alla peidetud riidekompsu käe otsa ning hiilis kikivarvul toast välja . 
45	NA	 Korraks heitis ta veel pilgu magava Maie kõhnale kahvatule näole . 
45	NA	 Vaene Maie . 
45	NA	 Nii õrn ja abitu ! 
45	NA	 Kuidas tema küll elust niimoodi läbi suudab minna , et teised teda puruks ei talla . 
45	NA	 Köögis lõikas Tereese leiva küljest paar viilakat , määris võid peale ning pistis mantlitasku , et kohe esimesel päeval mitte tühja kõhtu kannatada . 
45	NA	 Ta oli üksainus kord oma elus Rakvere linnas käinud , Tallinnas aga mitte kordagi . 
45	NA	 Tal polnud aimugi , mis teda seal ees võiks oodata . 
45	NA	 Ainuke lootus oli , et otsib Elviira üles ning peatub tema juures , kuni mingit tööd leiab . 
45	NA	 Oma koledast haigusest pärast Täkukalda Sohvi juures käimist oli ta juba ammu jagu saanud ning tundis ennast taas täiesti terve ja elujõulisena . 
45	NA	 Vaherpõllu tumeda kuusiku vahel meenus Tereesele järsku kunagine vahejuhtum jaanitulel , kust Leo ta jõhkralt ja hoolimatult minema kihutas . 
45	NA	 See alandamine sööbis talle niivõrd sügavale hinge , et sellele mõeldes veel praegugi valus hakkas . 
45	NA	 Siis jooksis ta võõraste inimeste irvitavate pilkude alt koju , kust lootis leida kaitset ja varju , nüüd põgeneb ta kodunt nendesamade võõraste inimeste juurde tagasi , et nende sekka märkamatult ära kaduda ja nende hulgas rahulikult ning tähelepandamatult elada . 
45	NA	 Tereese seisatas . 
45	NA	 Jah , needsamad majesteetlikud jämedad kuused , seesama roheline samblavaip tillukeste jänesekapsastega , nagu tol jaaniõhtul . 
45	NA	 Tundus , et midagi polnud selle ajaga muutunud . 
45	NA	 Kõik oli nii nagu aastate eest . 
45	NA	 Ainult tema ise polnud enam see hella ja tundliku hingega laps , kes tookord näo samblasse peitis ja valusaid solvumispisaraid valas . 
45	NA	 Kuigi ta siis juba kaasinimeste õelust ja jõhkrust tunnetas , oli ta hing siis veel puhas ja siiras , sellele ei olnud kogunenud veel musta kõntsa ning saasta , mis südame kõvaks ja kalgiks tegi . 
45	NA	 Siis muutis iga soojast südamest lausutud sõna meele hardaks ning pani hinges helisema kõige puhtamad ja ilusamad tundekeeled . 
45	NA	 Siis suutis ta teistele nende hoolimatu ja jõhkra käitumise vahetevahel isegi andestada , nüüd enam mitte . 
45	NA	 Sellepärast ongi tal kodunt minek nõnda kerge , et siia enam midagi maha pole jäämas . 
45	NA	 Ainult Tagavälja Villem oma simli , valgete juuste ja helesiniste silmadega ning peenikese lauluhäälega , mis oli niisama puhas nagu metsvindi rõõmus sillerdamine allikaäärses lepa- ja toomingavõsas , jäi maha . 
45	NA	 Need lauluviisid on igaveseks talletatud rohtunud liivaauku nende ühise talumajapidamise kollasesse liivarüppe . 
45	NA	 Tarvitseb nendele ainult mõelda ja juba nad helisevadki kogu oma kirkas puhtuses . 
45	NA	 Jah , kui siia üldse midagi maha jääb , mille pärast maksab kunagi tagasi tulla , siis on see ainult Villem ja tema armastus ning kõik see , mis temaga seotud . 
45	NA	 Niisuguste mõtetega astus Tereese Kivinõmme bussipeatuse poole , et sellega Rakverre sõita , sealt aga edasi Tallinnasse . 
