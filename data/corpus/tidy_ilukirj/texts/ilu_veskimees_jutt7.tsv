par_nr	head	sentence
1	" Operatsioon "" Ogaline Päike "" "	" Operatsioon "" Ogaline Päike "" "
2	NA	 Siim Veskimees 
3	NA	" "" Ja nüüd lapsed — voodisse ! "" "
4	NA	 Hele sõbralik hääl tungimas välja tasases õhtutuules lehvivate kardinate vahelt , tuues muige avatud rõdu rinnatisele toetuva mehe huultele . 
4	NA	 Kõrge lämbe lõunamaa taevas kummumas pea kohal , järskudel kaljunõlvadel päikesest hõõguvad kivid , kolletanud magnooliad ja mullalappidel palmid . 
4	NA	 Nagu kaja vastas sellele madalam bariton teisest majatiivast : 
5	NA	" "" Björn , Anna — öelge oma nõbudele head ööd ja — magama ! "" "
6	NA	 Õielehed , närbunud ja pruuniks kuivanud rohi . 
6	NA	 Basseinis pinisemas uppuv putukas . 
7	NA	 Edasine vajus protestikisasse , mis nagu merelained lõid vastu vanemliku hoolitsuse murdmatuid kaljusid . 
7	NA	 Veevood taandusid häbistatult , kuidagimoodi sumbudes solvunud jorinaks , mis lõpuks lakkas . 
7	NA	 Mehe pilk uitas ookeani laskuva päikese roosal , kauguses akvamariinsinisel sillerdusel , mis kõikvõimalikke rohelisi ja halle toone näidates lamas uinunud koletisena silmapiirini , libises mööda ruskeid kallakuid ülesronivaid madalaid valgeid ehitisi , tumedaid suletud aknaluuke ja rüüpas käes olevast klaasist . 
7	NA	 Tume viski jääga . 
7	NA	 Torupillid , kildid ja udud . 
7	NA	 Kohe saavad lapsed magama ja ta naine ronib vanni . 
7	NA	 Hea . 
7	NA	 Teda pole praegu vaja . 
7	NA	 Ta õemees magas juba , nii et ta teadis , et õde peaks varsti siia üles jõudma . 
7	NA	 Neil oli vaja rääkida . 
7	NA	 Hellitlev ja sõbralik briis küpresside latvades , kaugel haukuv koer , viletsast krapist hoovav kohalik popmuusika . 
7	NA	 Varem , kui ta arvanud oli , kuulis ta tasaseid samme . 
7	NA	 Naine tuli trepist üles ja vaatas teda otsides ringi , lasi oma linavalge juuksepahmaka tuules lehvima ja astus siis kergelt lähemale . 
7	NA	 Vend jälgis oma õde , kui see vabal nõtkel sammul tuli . 
7	NA	 Imetlus , mehelik hindav pilk , vaba soovidest , sest nad olid ühest verest . 
7	NA	 Naine oli ilus , nii nagu on ilusad põhjamaade kolmekümnesed , nad mõlemad olid vaevalt paar aastat üle . 
7	NA	 Elu alles algab , vanadus ja surm on kaugel , aastakümnete taga hämaruses . 
7	NA	 Lapsed ja töö ei ole veel pääsenud hävitama nooruse pikka õitsemist . 
7	NA	 Vormishoitud keha , hoolitsetud nahk , põhjamaiselt hele , hõõgumas siin lõunamaa taeva all . 
8	NA	" "" Juba lapsed uinutatud ? "" sõbralik pilge küsimuses , heidetud hooletusega , mida vaid eluaegsed head sõbrad võivad lubada . "
8	NA	 Jää kõlisemas klaasi , kallis vedelik mulksumas välja külluslikult täis pudelist . 
8	NA	 Sidrun , Ginger Ale , mees ulatas kaaslasele dringi . 
9	NA	" "" Looda sa , "" samasugune hooletu muie . "
9	NA	" "" Kuradile Tom , mis ajas sa elad ? "
9	NA	 Nad kasvavad , oled kuulnud ? 
9	NA	 Ega nad nüüd nii väikesed ka enam ei ole . 
9	NA	 Toppisin voodisse , käskisin vait olla , küll nad autouinutuvad . 
9	NA	" Sinu enda omad ju samasugused — no palju sa neid viimasel aastal oled magama pannud ? "" "
10	NA	 Mees langetas korraks pilgu . 
10	NA	" "" Tõele au andes pole ma neid eriti kunagi magama pannud . "
10	NA	 Lisa tegeleb sellega . 
10	NA	" "" "
11	NA	" "" Kas sa siis ei võtagi laste kasvatamisest osa ? "
11	NA	 Masculine pig . 
11	NA	" Lapsed vajavad isa sama palju ... "" "
12	NA	" "" Fuck off , Ann , palun kui võid . "
12	NA	 Nüüd hakkad sina ka seda feministlikku paska ajama , mida niigi igalt poolt kõrvadesse kustakse . 
12	NA	 Meil oli Lisaga selle pärast omal ajal palju tülisid , sa tead ju küll . 
12	NA	 Elasime ju isegi lahus natuke aega , enne kui ta taipas , et ta saab minu kas sellisena nagu ma olen või ei saa midagi . 
12	NA	 Ta on täpselt samasugune rikutud moodne naine , nagu enamik meie kaasmaalannasid . 
12	NA	 Õiglus ! 
12	NA	 Võrdsus ! 
12	NA	 Demokraatia ! 
12	NA	" Dildism ... "" "
13	NA	 Naine heitis talle silmanurgast tüdinud pilgu , lausus pehmelt : 
14	NA	" "" On sul tuju paha ? "
14	NA	 Ma näen küll , et oled pinges . 
14	NA	 See mõte koos puhkusele tulla oli ju nii fantastiline tegelikult . 
14	NA	 Lapsed jäävad muidu võõraks , ja sellest oleks kahju . 
14	NA	 Stockholmi ja Göteborgi vahe on rongiga küll ainult kolm tundi , aga ikka näen ma teid kaks korda aastas ... heal juhul . 
14	NA	" "" "
15	NA	" "" Oli sul Michiga raskusi ? "" "
15	NA	 Mees oli eelmise teema juba unustanud . 
16	NA	" "" Sul Lisaga ? "
16	NA	 Ei . 
16	NA	 Michil ei ole selle koha pealt ideid . 
16	NA	 Mitte kunagi . 
16	NA	 Mõnikord on see masendav . 
16	NA	 Head niipalju , et tal polnud mingeid vastuväiteid , ta ainult noogutas , vedades oma valve-hobusenaeratuse näole , kui teatasin , et sa organiseerid ööbimise ja võtad ka piletid ära . 
16	NA	" "" "
17	NA	 Toon oli kerge , pisut irooniline . 
17	NA	 Naine oli omale joonelt kaks kokteili kurku kallanud , need olid lahjad ja oli palav , aga nad pidid ometigi natuke kohe mõjuma hakkama . 
17	NA	 Ta viskus lamamistoolile , lehvitas endale käega tuult , sättis jalad teisele toolile ja rullis valge õhukese kleidi kõhule kokku . 
17	NA	 Vend jälgis teda muiates . 
17	NA	" "" Mis ajast sa pükse kannad ? "" "
18	NA	" "" Kui ei kanna , tuleb Michi silmadesse selline sünge ja kahtlustav pilk , millega ta siis ülejäänud meessooga suhtleb . "
18	NA	 Vaatamata kõigele , mis ta räägib . 
18	NA	 Ja õlut läheb ka väga palju . 
18	NA	 Parem ma ei kiusa teda . 
18	NA	 Tal pole lõpuks ju häda midagi . 
18	NA	" "" "
19	NA	 Keegi käivitas mootorit . 
19	NA	 Punaka liivaga kaetud teedel kõndisid üksikud kirevad inimesed kui võimatud maasseaheldatud liblikad . 
19	NA	 Vihmutite kaskaadidel mänglemas vikerkaared viimases kaduvas valguses . 
19	NA	 Üksikud rohututid tumedal vulkaanilisel kaljul kui verre kastetud , helendamas loojuva päikese ääsikumas . 
20	NA	 Tom , kes korraks pilgu uitama oli lasknud , fikseeris selle jälle naisel . 
21	NA	" "" Nii et tõesti saate jälle paremini läbi ? "
21	NA	" On see uus algus või leppimine ? "" "
22	NA	 Ann muutus korraga süngeks ja peitis mitmeks pikaks hetkeks nina klaasi . 
23	NA	" "" Saame , ei saa . "
23	NA	 Saame , ei saa ... 
23	NA	 Mis vahet ? 
23	NA	 Jah , eks ta ole leppimine . 
23	NA	 Otsid omale üht fucking meest ... ükskõik , mis ta lubab , kümne aasta pärast embab ta ainult diivanit , vahib tölbilt telekat ja kaanib õlut . 
23	NA	 Aga selleks ajaks oled ise ka juba kümme fucking aastat vanem , sul on paar fucking last , teil on üks fucking maja ja üks damn fucking kuhi võlgu . 
23	NA	" Sa maksad makse , mis on nii suured , et sa tead , et selle raha eest elavad veel vähemalt kolm fucking perseauku sama hästi kui sina , sa loed oma kuutekümmet haiguspäeva , mida see loll riik sulle annab , ja istud neid kodus , oled sa haige või mitte , peaasi , et nad raisku ei läheks , sa noogutad naabritädidele ja noogutad immigrantidele ja noogutad järjekordsele kretiinile , kes tööl kohvinurgas õiglust nõuab , ja sa oled sellest kõigest un-fucking-believable'i tüdinud ! "" "
24	NA	 Ethelid kallutamas oma päid alla , juured lahjas mullas . 
24	NA	 Valmivad tsitrused , alles tumerohelised , kõikumas tasakesi kesk sulguvaid lilli . 
24	NA	 Varjud laskumas , akendest ja luukidest immitsev tibukollane valgus . 
25	NA	" "" Jah , see ei olnud nagu see , millest lapsena unistasime , "" nõustus Tom nukralt . "
25	NA	 Siis küsis ta ootamatult : 
26	NA	" "" Kuule , ma olin alati millegipärast veendunud , et sa võtad omale tohutu suure ja karvase mehe . "
26	NA	" Kapteni pärast ? "" "
27	NA	" "" Võib-olla ka kapteni pärast , "" soostus Ann vastumeelselt . "
28	NA	 Tom mühatas korra naerda , pilk taas uitamas ääretul veteväljal , mis nüüd oli indigosinine . 
28	NA	" "" Kui ma üldse olen näinud üheteistaastast tüdrukut armununa ... "
28	NA	 Pipi aasis sind selle pärast kogu aeg , aga ma ei ole kindel , kas kapten ise aru sai , et kui sa talle sülle ronisid , ei olnud see mitte ainult lapselik zest . 
28	NA	" "" "
29	NA	" "" Jäta , "" jorises naine , peites taas näo klaasi . "
29	NA	" "" Ma olin 11. "" "
30	NA	" "" Tänu sellele see läbi läkski — keegi ei uskunud . "
30	NA	" "" "
31	NA	" "" Mitu korda sina lubasid Pipi naiseks võtta ? "
31	NA	" Et ta sinu eest poisse klobiks ... "" "
32	NA	" "" Vana nõid ! "" kähvatas mees tulivihaselt , ent teine ainult irvitas varjamatult . "
32	NA	 Hetkeline , poolteeseldud viha ei leidnud pidepunkti ja auras häbelikult olematusse . 
33	NA	 Pilk taas tumeneval lõputusel . 
33	NA	 Tint all ja määrdunud hallikasroosa selle kohal . 
34	NA	" "" Ära siis unusta , et homme läheme mägedesse . "
34	NA	" "" "
35	NA	 Ukse kolksatus , trepilt kostvad sammud . 
35	NA	 Tilkuv vesi ja kuumale ihule ümber keeratud suured rätikud . 
35	NA	 Adruna laiali tumedatest märgadest juustest tõusmas auru . 
35	NA	 Teine naine lõi segamini hapra sideme , ühe maailma kangastuse , mis tabamatu kimäärina oli hõljunud kauge aja ja koha kajana , millist said jagada ainult koos kasvanud lapsed . 
35	NA	 Aga see polnud tema süü . 
35	NA	 Mälestused pudenesid kuulekalt tolmuks , lukustasid end mälu kuhtunud katusekambritesse ja vajusid salakavala mürgina igivana raamatu vahele unustatud kuivanud lillelehele . 
35	NA	 Sellest nad rohkem tol õhtul ei rääkinud . * 
36	NA	 Väike üüriauto keerutas aina kõrgemale mööda tufist mäekülge , igal käänakul avanesid uued fantastilised vaated . 
37	NA	" "" Ära kihuta . "" "
37	NA	 Ann tundis end halvasti ja üritas hoiduda vaatamast aeg-ajalt kohe siitsamast autoaknast algavasse mitmesajameetrisesse sügavikku . 
38	NA	" "" Ma ei kihuta , "" porises Tom , hambad ristis autot juhtides . "
38	NA	" "" Kiirust pole kolmekümmetki . "
38	NA	" See neetud tee , kuidas kohalikud siin sõidavad ? "" "
39	NA	" "" Neid saab aeg-ajalt surma ka , "" pistis naine . "
39	NA	 Ta silus juuksed laubalt ja küsis siis : 
40	NA	" "" Sa ei ole mulle ikka veel öelnud , kuhu me õieti läheme ? "" "
41	NA	 Tom juhtis pisut aega vaikides . 
41	NA	 Ohkas . 
42	NA	" "" Seda on raske seletada . "
42	NA	" Ma ju ütlesin , et võin lolliks jääda ... "" "
43	NA	" "" Ütlesid , ja seda ütlesid ka , et tegelikult korraldasid kogu selle reisi just selle tänase sõidu pärast . "
43	NA	 Aga võib-olla ... 
43	NA	 Sa ise ütlesid , et oled palju mõelnud ja peaaegu et ummikus , ja et tegelikult peaksin ma olema ette valmistatud , kui sul juhtub õigus olema . 
43	NA	" "" "
44	NA	 Mees ohkas veel kord , võttes järske kurve kitsal mäkke tõusval teel . 
45	NA	" "" Oled sa mõelnud , kes need meie naabrid omal ajal tegelikult olid ? "" "
46	NA	 Naine heitis talle kiire pilgu , siis langetas selle põrandale jalgade juures . 
47	NA	" "" Muidugi olen . "
47	NA	 Aga ... ega midagi arvata küll ei oska . 
47	NA	 Noh , rootslased nad ei olnud . 
47	NA	 Neil mõlemal oli tugev aktsent . 
47	NA	 Ja raha oli neil ka rohkem , kui see meil sünnis on — kui sa taipad , mis ma mõtlen . 
47	NA	" Sa vist isegi otsisid kunagi seda firmat , kelle kaudu nad maja müüki korraldasid ? "" "
48	NA	" "" Jah , nagu sa tead , olen üritanud nende jälgi ajada . "
48	NA	 Ostsid nad maja ühe firma kaudu , müüsid teise . 
48	NA	 Firma sai korraldused teiselt firmalt Inglismaalt , kes omakorda sai need kelleltki teiselt . 
48	NA	 Väidetavalt . 
48	NA	" Tegelikult olin ma juba kümmekond aastat tagasi loobunud otsimast , kui mulle juhuslikult sattus kätte see — "" ta võttis tagaistmelt mapi ja haaras sealt käsikaudu ühe kiirköitja , lehitses seda , heites kiireid pilke põlvedele ja teele , ulatas siis kõrvalistuja sülle "" — see . "
48	NA	 See on koopia ajalehest , nagu sa näed . 
48	NA	 Kohalik . 
48	NA	" "" Teneriferior "" . "
48	NA	" Hispaaniakeelne tekst räägib mingitest "" isa ja lapse "" võistlustest . "
48	NA	 Vaata fotot . 
48	NA	" "" "
49	NA	 Naine tõmbas järsult läbi nina õhku . 
50	NA	" "" Räägi edasi , "" nõudis ta nüüd palju huvitatumal toonil . "
51	NA	" "" Ega muud polegi . "
51	NA	 Oli raske , kuid täiesti tehtav teha kindlaks , kellest pilt on . 
51	NA	 Señor Edmundo diGallieda . 
51	NA	 Tüdruku nime ma ei tea . 
51	NA	" Señor aga elab siin — "" ta osutas käega ettepoole "" — Santa Lucias . "
51	NA	 Vähemalt elas kaks kuud tagasi . 
51	NA	" "" "
52	NA	 Naine mõtles minuti , kurd silmade vahel , siis lasi end vastu autoistet lõdvaks . 
53	NA	" "" See on tobe , "" hakkas ta naerma , ent tõsines siis . "
53	NA	" "" Siiski tänan , et sa mu kaasa võtsid . "
53	NA	" "" "
54	NA	" "" Jah , väga võimalik , et see on tobe , "" nõustus mees vastutahtmist . "
54	NA	" "" Nagu sinagi — ma lihtsalt pidin siia tulema . "
54	NA	" Mul oli võimalik sind kaasa võtta — et mitte üksinda väga loll välja näha , "" mees heitis selle lausejupi vabandavalt muiates , siis jätkas : "" Kui me kedagi ei leia , sööme lõunat ja lähme teiste juurde tagasi . "
54	NA	 Maja võib olla müüdud , nad olid ennegi pikkadel reisidel , nad võivad olla lihtsalt väljas , ja lõpuks võib see olla vaid mu pettekujutus , skisoaju viirastus . 
54	NA	" "" "
55	NA	 Nad olid jõudnud roheliste pistaatsiate ja korgitammede vahele , mis viie-kuue ( ja mõned õnnelikumad kümne ) meetristena moodustasid tõelise metsa . 
55	NA	 Kaljudel oli kerget udu , öösel oli sadanud ja mägede tippudesse takerduvad pilved olid veelgi vett täis . 
55	NA	 Tee pööras ühe vana müüri äärde , mees peatas auto ja nad ronisid välja . 
56	NA	 Naine silmitses arvustava pilguga taevast , siis võttis teksajaki . 
57	NA	" "" Troopika , "" kommenteeris ta pahaselt seda oma pea läbipaistva siidpluusi peale ajades . "
58	NA	" "" Lähistroopika , "" parandas Tom . "
58	NA	" "" Pealegi on veebruari algus ja meie kõrgel mägedes . "
58	NA	" Hooaeg ei ole alanud . "" "
58	NA	 Ta ise kõhkles ka , kas mitte T- särgile midagi peale tõmmata . 
58	NA	 Üks päikesekiir murdis pilvedest läbi ja kallas kitsa riba üle närvetava paeahjukuumusega . 
58	NA	 Mees lõi ukse kinni ja lukustas . 
59	NA	" "" Kuhu ? "" küsis Ann . "
60	NA	 Tom kehitas õlgu . 
60	NA	" "" Tuleb küsida . "" "
60	NA	 Ta peatas ühe mööduva kohaliku . 
61	NA	" "" Excuse me , do You speak English ? "" "
62	NA	 Naeratus , pearaputus . 
63	NA	" "" ¿Perdone , puede usted decirme dónde está la casa de Señor Edmundo diGallieda ? "" "
64	NA	 Vastuseks sai ta kiire hispaaniakeelse sõnadevoolu , mille ta suutis ainult raskustega peatada , korrates : 
65	NA	" "" ¡Más despacio , por favor ! "" "
66	NA	 Mees võttis tempo maha ja varsti noogutasid nad teineteisele rõõmsalt naeratades kaks minutit , enne kui kohalik teed jätkas . 
67	NA	" "" Sealpool , "" osutas Tom ja palus õel viisaka viipega astuma hakata . "
68	NA	" "" Ma ei teadnudki , et sa hispaania keelt oskad , "" märkis see lugupidavalt . "
69	NA	" "" Ega ma tegelikult ei oskagi . "
69	NA	" "" "
70	NA	 Nad sammusid kõrvuti mööda valgetest kividest teed , mida ääristasid loorberkirsi hekid ja kaelalangevad kuldvihma õiepuhmad . 
71	NA	" "" Olen viimase aasta jooksul õppinud . "
71	NA	 Peale seda , kui tolle ajalehe leidsin . 
71	NA	" "" "
72	NA	 Vana värava sepisrauast kaar oli uppunud väänkasvudesse , värav ise samuti , tõrksad painduvad varred murdunud ja rebenenud hingede juures , sest inimesed ei saanud oma käike taimede pärast tegemata jätta . 
72	NA	 Aed , mis selle taga pilgule avanes , oli hooletusse jäetud , tumedast kivist katusega hoone piilumas mürdipuhmaste vahelt , gekod jooksmas ringi müüridel , lindude laisk askeldus madalate jaanikaunapuude vanadusest väändunud võrades , mesilaste sumisev lend . 
73	NA	" "" Siin ei ole uksekellasid , "" pomises Tom . "
73	NA	" "" Õnneks ka mitte koeri . "
73	NA	" "" "
74	NA	 Ta lükkas värava lahti . 
74	NA	 Nad vaatasid kõheldes teineteisele otsa , siis läks mees sisse , ootas oma kaaslast järgi ja sulges värava . 
74	NA	 Kruus krigises valjult nende jalgade all keskpäevases tiines unises vaikuses . 
74	NA	 Mõlemad uudistasid avatud uksi ja aknaid , mõlemad märkasid peaaegu korraga valge linaga kaetud söögilauda aias varikatuse all . 
75	NA	" "" ¡Buenos días ! ¿Puedo ayudar en algo ? "" "
76	NA	 Teismeline tüdruk oli tulnud avatud uksele ja vaatas nüüd küsivalt nende poole . 
77	NA	" "" Pipi , "" ohkasid nad korraga . "
78	NA	 Tüdruk vaatas neid nagu midagi meenutades või kõheldes , siis tekkis ta näole naeratus , mis muudkui laienes . 
79	NA	" "" Tere , Thomas ja Anna . "
79	NA	" Mis tuuled teid siia toovad ? "" "
79	NA	 Ta rääkis nüüd rootsi keelt . 
79	NA	 Ja siis hõikas ta maja sisemusse . 
80	NA	" "" Isa , tule vaata , kes meile külla tulid ! "" "
81	NA	 Uksel tekkis peaaegu et tuuletõmbus , siis tekkis tüdruku taha ukseava enam-vähem täpselt täitev mehemürakas , kes uuris neid tõsisel pilgul ja vaatas seejärel küsivalt tütre poole . 
82	NA	" "" Thomas ja Anna , Rootsist , mäletad , sellest ajast , kui me Villefrancas elasime ? "" "
83	NA	 Mees vaatas neid uuesti , siis valgus ka tema näole naeratus . 
83	NA	" "" Jah , muidugi . "
83	NA	 Aga sellest on veerand sajandit , kui me viimati kohtusime . 
83	NA	 Te olete palju muutunud . 
83	NA	 Tulge edasi , me hakkasime just lõunat sööma . 
83	NA	" "" "
84	NA	 Nad lükati taimedest varikatuse alla ja välgukiirusel ilmusid lauale veel kahed taldrikud , klaasid , noad ja kahvlid , kapten valas neile veini ja juba tuli Pipi praega . 
85	NA	" "" Sööge , sööge kiiresti ! "" hüüdis ta neile . "
85	NA	" "" Rabo de Toro ja Ensalada de Pimientos . "
85	NA	 Kuna härjasabadega on raskusi , on kasutatud ka muid kehaosi , aga kõik nagu peab šokolaadi uputatud . 
85	NA	" "" "
86	NA	 Nad olid piisavalt põrutatud , ega nad polekski osanud midagi öelda . 
87	NA	" "" Kuidas te siia oskasite tulla ? "" küsis Kapten päris otse , sellal kui Pipi korraks jälle ahju juurde kadus . "
88	NA	 Tom rääkis . 
89	NA	" "" Ma ütlesin , et me poleks pidanud seda tegema , "" ühmas mees tagasitulnud tüdrukule , kes poolemeetrise pistodaga praadi lahti lõikas . "
89	NA	 See vangutas korraks pead , ja külalised nägid , kuidas nad kuidagi küsivalt ja ühtaegu lõbustatult ning nukralt sekundi teineteisele otsa vaatasid . 
89	NA	 Seejärel raputas Pipi oma punaseid patse , heites teema kõrvale . 
90	NA	" "" Aga kes te õieti olete ! "" ei pidanud Tom lõpuks vastu . "
90	NA	" "" Kakskümmend viis aastat on möödunud sellest , kui te lahkusite . "
90	NA	 Pipi on vaevalt paar aastat vanemaks saanud , Edmundo — kui sa seda nime eelistad — on täpselt samasugune . 
90	NA	" Kuidas see võimalik on ? "" "
91	NA	 Uuesti see uuriv pilkudevahetus , pea tabamatu sardooniline kurbus . 
92	NA	" "" Sinu sõbrad , "" mühatas siis mees , end tugitoolis tahapoole lastes . "
92	NA	 Pipi keerutas veiniklaasi käes , heites neile aeg-ajalt kõõrdpilke , siis ohkas samuti . 
93	NA	" "" Meil on sellisteks puhkudes terve kuhi lugusid — suur hulk lugusid eksootilistest tõbedest , mis kõik on sundinud meid troopilist või pakaselist — noh , erilist kliimat ja vähekäidavaid kohti otsima . "
93	NA	" Need lood lähevad vastavalt vahepeal möödunud ajale hirmsamaks , kuni muutvad taas õnnelikuks — "" vabandage , te ajate mind vist minu emaga segi , me oleme väga ühte nägu , ja see siin on minu onu , ta on ka kohutavalt vanaisa moodi "" . "
93	NA	 Teie olite kahjuks nii seda nägu , et teadsite , kuhu tulla , nii et me ei hakanud üritama . 
93	NA	" Miks sa meid otsisid ? "" "
94	NA	 Tom kehitas õlgu . 
94	NA	" "" Uudishimust . "
94	NA	 Te olite siiski ainsad huvitavad ja salapärased olendid , kes meie unisesse linnakesse kunagi sattunud on . 
94	NA	 Ja lõpuks ... 
94	NA	" Kuidas seda öelda ... "" "
95	NA	" "" Pole vaja , "" Pipi toon oli pehme . "
95	NA	" "" Ka mul on hea meel teid näha , kuigi me ei saa endale selliseid kohtumisi lubada . "
95	NA	" "" "
96	NA	 Vaikus venis minutiteni , kapten avas järgmise punase veini pudeli , nuuskis ja valas klaasid täis . 
97	NA	 Vein oli suurepärane , praad oli maitsev . 
97	NA	 Tom vaatas oma õe poole , kes natuke somnabuulse ilmega sõi , ta raputas pead ja alustas abitult : 
98	NA	" "" Miks ? "
98	NA	 Midagi ei saa aru ... 
98	NA	" Nii ebareaalne tunne on ... "" "
99	NA	 Pipi ohkas , vaatas neid ja langetas pilgu , lükates taldriku kolinal eemale . 
100	NA	" "" Kas teile sellest ei piisa , et asjad on nagu on ? "
100	NA	 Ei ole tõsi , et me ei vanane . 
100	NA	 Mina olen praegu umbes viisteist . 
100	NA	 Isa on umbes kolmkümmend viis . 
100	NA	 Veerand sajandi pärast olen kakskümmend ja isa on ka tsipa vanem . 
100	NA	 Lapsena on muidugi kõige raskem . 
100	NA	 Üle paari aasta ei saa ühel kohal olla , hakkab silma . 
100	NA	 Nüüd võib juba viis . 
100	NA	 Ja isa elab mõneski kohas aastakümneid . 
100	NA	 Me ei saa sõbrad olla . 
100	NA	 Meie elu on lapsepõlves korda viis aeglasem , täiskasvanuna veelgi aeglustuv . 
100	NA	 Mu isa on üle neljasaja aasta vana ja püsib sellisena veel sajandeid . 
100	NA	 Mina võin arvestada , kui ma ennast hoian ja suuri lollusi ei tee , umbes tuhande aastaga . 
100	NA	" "" "
101	NA	" "" Vana sa praegu oled ? "" "
102	NA	" "" Seitsekümmend . "
102	NA	" "" "
103	NA	 Kuiv tõdemus , hääl kui pidetuna õhus ekslemas , sobitumata argikogemusega . 
104	NA	 Valge laudlina , ilusad hõbenõud , mis ilmselt maksavad varanduse . 
104	NA	 Logisev üraskitest söödud veinikapike täis tolmunud pudeleid kalli ja hea veiniga . 
105	NA	" "" Teil ju ei ole kiiret ? "
105	NA	 Tulge , ma näitan teile maja . 
105	NA	" "" "
106	NA	 Meeldiv jahedus uhkamas massiivsetest kiviseintest . 
107	NA	" "" See maja on kolmsada aastat vana . "
107	NA	 Selle alus , vana tiib ehitati umbes 1695 Lääne-Aafrikast pärit orjade abil . 
107	NA	 Saar kuulus siis Portugalile , aga nagu kõik sellised paigad aastatuhande keskpaigas , oli tal suuresti tegemist piraatlusega . 
107	NA	 Näiteks üks asunike lainegi langeb kokku hispaanlaste väljalöömisega Tortugalt 1640. 
107	NA	 Siin mägedes oli jahedam ja leidus vett , mets — kui seda nii nimetada võib — siin ümber on looduslik . 
107	NA	 Vana markii de Comares — tal ei olnud midagi ühist nimekaimuga , kes 1516 Salado jõel Barbarossast jagu sai — tuli siia peale Port Royali hävinemist , kui allesjäänud Kariibi merelt laiali pagesid . 
107	NA	" Juba varem oli siin väike asundus ja klooster , kuhu teinekord põgenesid need , kel piraaditegudest villand sai , nii et kohalikel "" munkadel "" oli , mida kahetseda . "
107	NA	 Metsa saarel ei kasva , need laepalgid on Andaluusiast , laevadel kohale toodud . 
107	NA	" "" "
108	NA	 Vanadusest tuhm puit , kohati sõrmelaiused praod . 
108	NA	 Ilma mingite ehituslike kavalusteta otse kivile toetatud . 
108	NA	 Tahumata kividest seinad . 
108	NA	 Kõrged ja väärikad ruumid , tumedast puidust mööbel . 
109	NA	" "" Selle kirstu on siia toonud señor Longvilliers , arvatavasti möödunud sajandi keskpaigas . "
109	NA	 Tehtud aga peaks ta olema viiskümmend aastat varem — lukkude ja hingede tegumood viitab Saksamaale , materjalikasutus aga Toledole . 
109	NA	" Ehk on raudosad Baierist , mõnes Hispaania töökojas kokku pandud ja siis kusagil siin maha müüdud ? "" "
110	NA	 Uksi on hiljuti remonditud , sest erinevalt teistest sellistest majadest käivad nad normaalselt . 
110	NA	 Hingi ja lukke on rüvetatud silikoonmääretega , mis neile aga ainult hästi mõjuvad . 
110	NA	 Harva on kaks ruumi sama kõrgusega ja mis veel hullem , samal kõrgusel põrandaga . 
110	NA	 Kiviparkett , ilmselt otse pinnasele laotud . 
110	NA	 Mehejämedustele palkidele toetuv pliidikumm , mis otse korstnaks üle läheb . 
111	NA	" "" Need õlilambid on ühed esimesed , mis Uues Maailmas tehtud . "
111	NA	 Idaranniku tehased said jalad alla tegelikult juba enne kolooniate iseseisvumist . 
111	NA	 Nii et see aastaarv siin all — 1807 — võib õige olla . 
111	NA	 Hiljem ei oleks keegi neile niipalju materjali raisanud . 
111	NA	 Vaata , kui massiivne on pütt , tahikruvi võiks mõni hull inkvisiitor edukalt kasutada pöidlakruvina . 
111	NA	 Selliseid peab nägema ja katsuma , enne kui uskuda vanade raamatute jutte , kuidas keegi lambiga surnuks löödi . 
111	NA	" "" "
112	NA	 Pipi ja Ann võtsid aia ette , Tom tüdines sellest veerand tunniga , nad vahetasid Edmundoga pilgu , kui naised peadpidi järjekordses õitsvas põõsas olid . 
113	NA	" "" Võib-olla me jätaksime daamid igasuguseid rohelisi elusaid asju vaatama ja ma näitan sulle oma relvade kollektsiooni ... ja ühtlasi oma konjakikollektsiooni ? "" "
114	NA	 Igivanast punasest puidust klaasidega kapid , roheline kalev , sellel ajast ja arust relvad . 
114	NA	 Tuhm kuivanud vere värvi raud ja vaserooste , must õlitatud puit . 
115	NA	" "" Ma rikun loomulikult selliste kollektsioonide hoidmise reegleid ... enam-vähem kõiki . "
115	NA	 Mul ei ole nad seifis , mul ei ole signalisatsiooni , aga sa saad muidugi aru , et ega ma seda tegelikult ei vaja . 
115	NA	 Lisaks on tulirelvad töökorras . 
115	NA	 Tobe ju — keegi ei nõua , et ma mõõgal tera maha äestaks . 
115	NA	 Siis see ei ole ju enam mõõk . 
115	NA	 Püstolil aga tuleks lööknõel ära võtta . 
115	NA	 Siis see ju ei ole enam püstol . 
115	NA	" "" "
116	NA	 Hõbekaunistused , kujuteldamatut vaeva nõudnud käsitöö . 
116	NA	 Osavad käed avamas padrunisalvi , mängimas mehhanismidega . 
117	NA	" "" Seda hüüti omal ajal Kuningatapjaks . "
117	NA	 Inglise töö 1756 — kaheraudne püstol , palju enne , kui esimene Colt ( või täpsemalt Paterson ) möödunud sajandi 36-ndal ringlusse läks . 
117	NA	 Aga neid tehti ka hiljem , sest nood kuuelasulised , kus trummel käsitsi täis topiti , olid rohkem lähivõitlusrelvad — ainult filmides tabatakse märki , mis paarkümmend meetrit eemal on ja need vaesed 80 komantši , kes 44-ndal maha lasti , läksid selle nahka , et arvasid , et peale esimest lasku tuleb nagu muiste ja mullu alustada lähivõitlust ... 
117	NA	 Kahjuks on relv arvestatud ümmargustele kuulidele , see piirab laskekaugust . 
117	NA	 Aga veel sada aastat tagasi oli see kroonitud peadest lahtisaamiseks üks üsna hea meetod . 
117	NA	" "" "
118	NA	 Tumedas kapis tolmunud pudelid , erinevatest ajastutest ja erineva kujuga , nii nagu inimfantaasia neid on vorminud . 
118	NA	 Suured lameda põhjaga klaasid , kogenud käega valatud sorts , lasta käe soojuses sulada ja elama hakata , nina pilve ja imepisike lonks , mis hajub suus , nii et neelata ei ole tegelikult midagi . 
119	NA	" "" See peaks olema Napoleoni esimesi versioone . "
119	NA	 Aga ma kahtlen ta autentsuses . 
119	NA	 Vana on ta küll , ja piisavalt omapärane , et tegelikult mitte nende taevalike vedelike hulka kuuluda . 
119	NA	" See aga on "" Hine "" , tehtud inglise kuningannale . "
119	NA	 Väga väärikas , hästi tasakaalus , suurepärane , ent nagu Inglise kuningakojale kohane , masendavalt igav jook . 
119	NA	" "" "
120	NA	 Pärastlõuna virvendav kuumus , lindude laisad siutsud ja putukate tsäksuv sumin . 
120	NA	 Rooside , metsviinapuude ja koriandrite lehad palavusest rammetus õhus . 
120	NA	 Pääsukeste ja viirpapagoide kiire lend ja solvunud kädin . 
121	NA	" "" Lähme ujuma ! "" "
122	NA	 Grand Cherokee möiratas nagu vihane äike . 
123	NA	" "" Hoidke kinni ! "
123	NA	 Loodame , et teil on reisikindlustused ikka ilusti korras . 
123	NA	 Isa on hea juht , aga autosid läheb palju . 
123	NA	 Turvavööd peale ! 
123	NA	 Ameerika mäed pole sellega võrreldes midagi . 
123	NA	" "" "
124	NA	 Võimas masin keerutas üles kruusa ja tolmu . 
124	NA	 Hoides tagasi kiirust külavahel , võttis kapten masinast viimast järskudel laskuvatel nõlvadel . 
125	NA	" "" See on meie privaatne supluskoht . "
125	NA	 Ja teate , miks ta on privaatne ? 
125	NA	 Sinna ei vii teed . 
125	NA	" "" "
126	NA	 Ann hoidmas kahe käega istmest , leidis siiski võimaluse käega osutada . 
127	NA	" "" Mis märk see siin tee kõrval oli ? "" "
128	NA	" "" Ah , et turistid surma ei saaks . "
128	NA	 See tee pole tegelikult tee , need on siin ainult meie jäljed . 
128	NA	 Asi on selles , et kohe tuleb üks umbes kümnemeetrine kuristik . 
128	NA	 See tähendab , et laiust on tal kümme meetrit , sügavust oma paarsada . 
128	NA	 Enamasti saame me sellest ilusti üle . 
128	NA	 Isa ! 
128	NA	 Vaata , et sa korralikult hüppad ! 
128	NA	 Meie ronime sealt välja , aga külalised ei ole kindlasti rõõmsad , kui nad mitmes tükis koju tagasi saabuvad . 
128	NA	" "" "
129	NA	" "" Kas hüpe ebaõnnestub tihti ? "" "
129	NA	 Tom ei saanud midagi teha , et ta hääl ei kõlanud nii ükskõikselt , nagu ta oleks soovinud . 
130	NA	" "" Ei , sugugi mitte . "
130	NA	 Saad aru , hüpe õnnestub ikka piisavalt tihti , et me siiski käime ujumas . 
130	NA	 See tähendab , et kui me ujuma läheme , saame ikka enamasti arvestada , et me satume ujuma , mitte ebamugavast lähteasendist kaljuronimist tegema . 
130	NA	" Aga neid plekist lumeräitsakaid peaks üksjagu seal orupõhjas vedelema . "" "
130	NA	 Ta patsutas auto esiistet . 
131	NA	 Mootor kogus protestides kiirust , rattad panid libisedes masina vibama , veel üks metsik möiratus , siis olid nad õhus ... ja siis olid üle . 
131	NA	 Kuristik oli vast kolm meetrit lai ja kümme sügav . 
131	NA	 Muidugi igal juhul piisav , et normaalseid inimesi normaalsete autodega eemal hoida ; ühtegi vrakki ka põhjas silma ei hakanud . 
131	NA	 Tume liiv oli puutumata , ühtegi ehitist ei hakanud silma . 
131	NA	 Maastikumasin laskus ettevaatlikult mööda järsku kallet , kapten lülitas mootori välja , ja siis oli nende ümber ainult lainemüha ja kajakate kisa . 
132	NA	" "" Oi , meil ei ole ju ujumisriideid . "
132	NA	" "" "
133	NA	" "" Kas need aitavad kuidagi vee peal püsida ? "
133	NA	 Siin pole ju ühtegi inimest , kui meid mitte lugeda . 
133	NA	" Muide , ma tundsin kord üht meest Sansibarist , kes läks ujuma alati pealaest jalatallani lambanahksesse kombinesooni riietatuna ... "" "
134	NA	 Liivakarva meritäht , heledam , kui ümbritsev tume vulkaaniline liiv , pööramas end laisalt lainetes . 
134	NA	 Siniste , punaste , kollaste ja hõbedaste kalade parved , haigru kiire allasööst ja suur lind hõljub minema , visklev kala noka vahel . 
134	NA	 Pea esimesed lained kastsid märjaks kiiresti alaneval põhjal ja tuli ujuma hakata tulisoolases üle pea kokkulöövas lainetuses . 
135	NA	" "" Nendele kaljudele tuleb ronida merepoolsest küljest . "
135	NA	 Käed-jalad ette ja lasta end siia lamedale platoole visata . 
135	NA	 Kui eksid , tõmbavad need teravad kaljud su kõhu lõhki ja kalad panevad pooled siseelundid nahka , enne kui kaldale jõuad . 
135	NA	 Anna , kas sa oled ikka selline ettevaatlik , nagu lapsepõlves ? 
135	NA	 Isa , tõsta ta parem ise üles . 
135	NA	" "" "
136	NA	 Suur mees sööstis lainetest välja , toetus harkis jalgadega kindlalt kaljule , üks käsi tungis kaljuprakku ja hoidis teda raudselt paigas , teine käsi sirutus nii kaugele kui ulatus , Ann klammerdus selle külge ja mees tõstis ta nagu tite veepiirist kõrgemale eendile . 
136	NA	 Tom põrkas raskelt vastu kaljut ja tundis , et veevool viib ta tagasi merele . 
136	NA	 Pipi oli maandunud ilusti , hoidis end nüüd käte-jalgadega kinni . 
136	NA	 Ta heitis silmanurgast pilgu tagasi ja selle asemel , et hetkega end lainetest kõrgemale hõljutada , jäi paigale . 
137	NA	" "" Hoia minust kinni . "
137	NA	" "" "
138	NA	 Tom sirutas käe ja tabas teise pihta , hetkeks tundus talle tegevus rumal , vesi pidi nad kohe lahti rebima ja minema viima , ent siis meenus talle , kes on Pipi . 
138	NA	 Ta tundis käe all ookeanist külma nahka , selles kehas oli pehmust vähe , ainult kivikõvad kõhulihased , siis oli sõrmede all midagi pehmemat . 
138	NA	 Tom taipas ja üritas kätt teise asendisse nihutada , ent tal oli kinnihoidmisega tegemist . 
138	NA	 Korraks kandis järgmine laine ta vastu tüdrukut , ent järgmisel hetkel olid nad mõlemad ohutult eendil . 
138	NA	 Tom kartis teise poole vaadata , ent kui ta seda lõpuks silmanurgast teha söandas , tabas ta tüdruku lõbusalt muigamas . 
139	NA	" "" Ega siin muud teha pole kui merd nautida . "
139	NA	 Tormiga löövad lained üle ja siis ei käi ka meie siin , sest ei saa ju olemist nautida , kui liiga palju on tegemist kinnihoidmisega ; keegi teine pole vist kunagi käinud . 
139	NA	" Kalda poolt on ohutu hüpata , nii et läksime ! "" "
140	NA	 Nahk oli soolakas ja päikesest kihelev . 
141	NA	 Nad ronisid dziibiga nõlvakust üles , tegid jälle oma hüppe ja veeresid loojuvas päikeses bangalo õuele . 
142	NA	" "" Peske sool maha , kohe saab õhtusöögi . "
142	NA	" "" "
143	NA	 Päikesest soojenenud vesi , mis pahinal tünnist kaela langeb ja kivirestist kuhugi allapoole kaob . 
143	NA	 Rätikud ja hommikumantlid , kandelaabrites hubisevad tuled . 
143	NA	 Veripunane loojang ja tumenev taevas , värsked austrid ja vana vein . 
143	NA	 Talvetuules lendlevad kuivanud lehed , pehme soojus ja hingemattev orhideede aroom , mida elustavat jahedust ja niiskust kandvad puhangud salvrätikuid kaasa võttes põõsaste vahele kannavad . 
143	NA	 Laste kilked ja bandsohääled naabermajades , lahkuva majapidaja sõbralik hispaaniakeelne jutuvada . 
144	NA	" "" Meil oli kord Bruneil majapidaja , kes ostis vajalikust umbes kaks korda rohkem toitu ja sõi selle teise poole ise ära . "
144	NA	" Ega me poleks ju talle midagi öelnud , kui ta oleks oma peret toitnud , "" seletas Pipi kaaviari röstsaiale määrides . "
144	NA	" "" Ütleme , et ka sel juhul oleks ta olnud ligikaudu aus . "
144	NA	 Aga ta sõi selle kõik tõesti ise ära . 
144	NA	 Kõhn ei olnud ta algusest peale , aga meie juures paisus ta umbes kilo päevas . 
144	NA	 Me otsustasime , et kui ta enam uksest läbi ei mahu , laseme ta lahti — see on heategu tema enda tervist arvestades . 
144	NA	 Umbes poole aasta pärast tuli ähvardus teoks teha . 
144	NA	 Kaks kuud hiljem oli ta tagasi , enam-vähem oma algses vormis , ainult nahk lotendas . 
144	NA	 Kuna ta oli päris hea kokk ja hoidis ka maja korras , kuni kummardada suutis , võtsimegi ta tagasi . 
144	NA	 Et teda mitte kaotada , hakkasin teda jooksutama , ikka mäe otsa ja tagasi . 
144	NA	 Kui ta meie juurest kaks aastat hiljem ikka ära läks , siis mitte sellepärast , et ta parema koha leidis , vaid et ta oli mingid kohalikud jooksuvõistlused võitnud ja Brunei olümpiakoondisesse arvatud . 
144	NA	" "" "
145	NA	 Kapten oli rääkinud midagi telefoniga , nüüd laskus ta rahulolevalt ägisedes protesteerivalt nagisevale toolile . 
146	NA	 Kuus naervat ja omavahel naljatlevat kohalikkus riides meest ja naist trügisid väravast sisse , moodustasid orkestri ja lõid lahti pillimängu ja tantsu . 
147	NA	" "" Oih , kas me ei oleks pidanud omasid hoiatama , et kauaks jääme ? "" "
148	NA	" "" Ärge muretsege , kõik on korras . "
148	NA	 Ma juba teatasin , et tulete hiljem . 
148	NA	 Tegelikult homme . 
148	NA	 Just öösiti siit teelt kuristikku kukutaksegi . 
148	NA	 Kohalikud joovad lähkrite kaupa veini ja siis vaatavad , palju neist alla jõuab . 
148	NA	 Kord saabus siia üks kindlustusagent , kes esmalt leidis , et tõeline paradiis , kellelgi ei ole elukindlustuslepinguid . 
148	NA	 Teisel päeval võtsid kohalikud ta kaasa alla lõbutsema , järgmisel hommikul kadus ta vaikselt , ühtegi lepingut sõlmimata . 
148	NA	 Aga tõesti , ärge muretsege , teie omad teavad , et teiega on kõik korras . 
148	NA	" "" "
149	NA	 Kord kiire , kord aeglane viis , rõõmsad näod , hingeminev vana muusika . 
149	NA	 Aiateedel põlevad tõrvikud . 
150	NA	" "" On teiesuguseid palju ? "" "
151	NA	" "" Mõned tuhanded . "
151	NA	 Meid on kogu aeg vähemaks jäänud . 
151	NA	 Me ei tea miks , aga meie aeg on läbi . 
151	NA	 Me kaome . 
151	NA	 Ühel päeval meid enam ei ole . 
151	NA	 Iga generatsioon on eelmisest väiksem . 
151	NA	" "" "
152	NA	" "" Kas te lõplikult inimeste hulka ei kao ? "" "
153	NA	 Jällegi see pikk nõuküsiv pilk isa ja tütre vahel . 
153	NA	 Õlakehitus . 
154	NA	" "" Me ei tea põhjusi , palju on minevikust kaotsi läinud . "
154	NA	 Me teame vaid , et me ei ristu tavaliste inimestega . 
154	NA	 Meil olid omad legendid , aga viimasel ajal oleme uurinud oma geneetikat ja ... teooriaid on igasuguseid . 
154	NA	 Varem arvasime , et oleme inimkonna iseseisev haru , arenenud homo sapiensist eraldi . 
154	NA	 Nüüd ringlevad isegi oletused , et me ei ole Maalt pärit ... 
154	NA	 Aga seda väidetakse teinekord ka kogu inimkonna kohta . 
154	NA	" "" "
155	NA	" "" Mida räägivad teie legendid ? "
155	NA	" Atlantis ? "" "
156	NA	" "" Atlantise luuletas Platon kokku ähmastest teadmistest Madeira kohta , rohkem on seal vaevalt küll kunagi midagi olnud . "
156	NA	 Aga oli aeg , kus meie hõim valitses maad . 
156	NA	 Piibli kuningad olid meie verest ning meie esivanemad olid nii kindlad , et tulevikus hakatakse nende eluaastaid kuudeks lugema , et ei vaevunud tollaseid ülestähendusi võltsima . 
156	NA	 Hiljem oleme ennast rohkem varju hoidnud , sest kõige kurvem järeldus meie kogemustest oli , et inimesed saavad iseenda valitsemisega hakkama . 
156	NA	 Jah , me suutsime ära hoida sõdu ja julmusi , aga ainult teatud aja . 
156	NA	 Siis puhkesid tapatalgud veel verisemana . 
156	NA	 Inimkonnal on oma tee . 
156	NA	 Meil ei ole siin kohta . 
156	NA	" "" "
157	NA	" "" Kaugele teie teadmised ajaloost ulatuvad ? "" "
158	NA	" "" Miks sa arvad , et need legendidest eristatavad on ? "
158	NA	 Teie ajaloo alguses , kui me veel suuremate hõimudena koos elasime , pidasid inkad meid jumalateks , kreeklased pronksiajastu inimesteks ... ja nii edasi . 
158	NA	 Me saime inimestelt lüüa . 
158	NA	 Alati . 
158	NA	 Meil olid paremad relvad ja me olime tugevamad , aga inimesi oli palju ja nad paljunesid palju kiiremini . 
158	NA	 Kui me üldse tahtsime ellu jääda , tuli katsuda mitte organiseeritud hiidtapatalgute teele jääda . 
158	NA	" "" "
159	NA	" "" Miks ? ... "" "
160	NA	 Pipi pani käe Tomi huultele ja tõmbas ta püsti . 
161	NA	" "" Küsi vähem . "
161	NA	 Tule , jalutame ringi . 
161	NA	" Teie ? "" see küsimus oli Annile ja Edmundole . "
162	NA	" "" Peale seda päeva ... "" "
162	NA	 Ann vedeles toolil ja imes veini . 
162	NA	 Ta õhetas ja oli üsna pehme . 
163	NA	" "" Me oleme teineteisele seltsiks , "" mörises kapten ilmselt heameelega , et liigutama ei pea . "
164	NA	 Kuuvalge tee , tõusmas kaljudele , samblad ja rohutuustid pragudes , päevast veel soe . 
164	NA	 Esimeste kaljude juures lõppesid majad ja inimeste laotud müürid , mis aedu piirasid . 
164	NA	 Jalaga tonksatud kivikene kadus kuristikku , sekundi-kahe pärast kostus vaikne täksatus , kui ta põhja jõudis . 
165	NA	" "" Ma ei usu seda , ei usu , et olen siin , ei usu , et see kõik juhtub minuga . "
165	NA	" "" "
166	NA	 Pipi oli vallandanud oma punased juuksed . 
166	NA	 Kehalt ja olemiselt peaaegu laps , pilk sellega sügavas vastuolus . 
166	NA	 Näojoontes kurbus ja tarkus , sest elanud oli ta rohkem , kui paljudele tavalistele inimlastele aastaid antud . 
167	NA	" "" Kas sa kujutad ette , mis juhtuks , kui me kusagil omaette elada tahaksime ? "
167	NA	 Inimeste sarnane , ent ometi põhjalikult erinev rass . 
167	NA	 Ei ole vähimatki kahtlust , et meid tapetaks silmapilk maha . 
167	NA	 Kuipalju loobumisi on juba minu elu jooksul . 
167	NA	 Teie kaks sobite siia ritta suurepäraselt . 
167	NA	 Kohtumised omasugustega , et peletada üksindust . 
167	NA	 Ja ikka salajas . 
167	NA	" "" "
168	NA	 Tähtede tuhm valgus üle tumedate orgude , silmapiiril aimatav ookeani raske hingus . 
169	NA	 All majas sirutas Ann veiniklaasi kapteni poole . 
169	NA	" "" Minu jaoks oli see päev liig , "" vabandav toon , nagu mõnulev kass end mugaval karusnahaga kaetud toolil sirutav sire keha . "
169	NA	 Mees muigas , valas klaasi täis ja läks rääkis paar sõna pillimeestega , sirutas endki poollamaskile . 
169	NA	 Mängijad kummardasid ja kadusid vaateväljast , vaikne kitarrimuusika kostus nüüd värava tagant . 
170	NA	" "" Mis sa neile ütlesid ? "" "
171	NA	" "" Palusin veel veerand tundi mängida , aga nii et nad tervet tänavat üles ei ajaks . "
171	NA	 Ja mul oli nende nägemisest villand , saatsin nad silma alt ära . 
171	NA	" "" "
172	NA	 Naine piidles lõbusa huviga enda kõrval lamavat ja veini imedes taevasse vahtivat meest . 
172	NA	 Kapteni antiikskulptuuri meenutav proportsionaalne , tohutute lihastega keha lamas vaikselt . 
172	NA	 Uinuv titaan , maa all hõõguv vulkaan , kammitsetud hiigeljõud . 
173	NA	" "" Anna andeks , et ma küsin ... "" toon oli kudrutav , natuke veinine . "
173	NA	 Ann oli selles jumalikus staadiumis , kus ei olda veel väga purjus , kuid elu tundub kuldne ja pidurid ei toimi . 
174	NA	" "" Küsi . "" "
174	NA	 Lahkelt ükskõikne samuti veinine ja heatahtlik toon . 
175	NA	" "" Kas see on tõsi , et Pipi ema ... "" "
176	NA	 Kapten puhus korra õhku läbi nina , sulges hetkeks silmad . 
177	NA	" "" Pipi ema suri üle kuuekümne aasta tagasi . "
177	NA	 Õnnetus . 
177	NA	 Lennuavarii . 
177	NA	 Me ei ole ju surematud . 
177	NA	 Me oleme tavalistest inimestest umbes kümme korda tugevamad , see on kõik . 
177	NA	 Nii pika elu peale on õnnetused üks väga levinud surmapõhjus . 
177	NA	 Jah , ma armastasin teda väga , kui sa seda küsid . 
177	NA	 Ei , mul ei ole armukest , kui sa seda tahtsid teada . 
177	NA	" "" "
178	NA	" "" Mul on kahju . "
178	NA	" "" "
179	NA	" "" Pole midagi . "
179	NA	 See oli ammu . 
179	NA	" "" "
180	NA	" "" Kas sul on elus palju naisi olnud ? "
180	NA	" Nii pika aja peale ... "" "
181	NA	 Mühatus , muie . 
181	NA	" "" Meil on armastuse tähendus natuke teine . "
181	NA	 Seda on sulle raske seletada . 
181	NA	 Aga väga paljud naised on minusse armunud olnud , kui sa just ennast kiusata tahad . 
181	NA	" "" "
182	NA	 Naer . 
183	NA	" "" Tead , kui ma veel noor olin ja maailma vastu mässasin , rääkisin iseennast tursaks , et armastan üht saksa aadlipreilit , kes minusse silmnähtavalt armunud oli . "
183	NA	" Kahjuks oli ta tõeline oma aja pärl , mis paraku tähendas , et iga kord , kui ta mulle intiimselt lähedale trügis , oli minu ainus ja valdav mõte , et ta tuleks vanni panna ... "" "
184	NA	 Kuuvalgus varjutas nõrgemad tähed , kirjates fantastilise hõbedaga üksikuid pilvi , mis eemal mere kohal triivisid , jõudmata otsusele , mis suunas liikuda . 
184	NA	 Tänavalaternaid siin ei tuntud , enamiku majade aknad kustusid üksteise järel . 
185	NA	" "" Kapten , aita mind voodisse . "
185	NA	" "" "
186	NA	 Kaks kõikuvat kuju otsimas teed pimedas majas . 
187	NA	" "" Kuhu sa siis nüüd lähed ? "" "
188	NA	" "" Sina oled purjus ja mina olen purjus . "
188	NA	" Kas sa ikka tead , mis sa teed ? "" "
189	NA	" "" Ma ei annaks endale eluaeg andeks , et selle võimaluse käest lasen . "
189	NA	 Tule , kapten . 
189	NA	" "" "
190	NA	 Kaks pikalt jalutuskõigult naasnud kogu katusel . 
190	NA	 Punakas , verejasrõõsa lapilise ilmutisena madalal horisondi kohal rippuv kuu toomas välja hurmava , ebamaise vaate helkivatele kaljudele , raudplaadina rohekasmetalset helki pilduvale ookeanile , tumedate varjukuhilatena kaarduvatele puudele ja põõsastele . 
191	NA	 Tom kõhklemas , siis sirutamas käed ja tõmbamas tüdrukut enda vastu . 
191	NA	 Uudistavad rohelised silmad . 
191	NA	 Kõhklus . 
191	NA	 Tüdruk ei osutanud vastupanu , ainult suunurgas võbelev muie . 
191	NA	 Kohtuvad huuled , pikk , pikk suudlus . 
192	NA	" "" Pipi , kallis . "
192	NA	" Ma ... "" "
192	NA	 Tom jäi abitult vait , teadmata , mida öelda , ent teist lahti lasta ei raatsinud . 
193	NA	" "" Sa ei tea , mida ma asjast mõtlen ? "
193	NA	 Et kas ma olen laps või naine ? 
193	NA	 Ja lisaks sa kardad , sest sa tead , et ma olen sinust palju kordi tugevam ? 
193	NA	 Tola . 
193	NA	 Kui ma end juba suudelda lasin ... 
193	NA	 Aga sa ei esita õigeid küsimusi . 
193	NA	" "" "
194	NA	" "" Vist mitte . "
194	NA	 Ma parem suudlen veel . 
194	NA	" "" "
195	NA	 Pikk-pikk suudlus . 
196	NA	" "" Äh , lähme parem alla . "
196	NA	 Ega sa enne rahule ei jää . 
196	NA	" "" "
197	NA	 Pipi tõmbas teda kättpidi pimedas majas , juhtides teist osavalt mööbli ja muude ohtlike kohtade vahel . 
198	NA	" "" Tasa , isa ja su õde magavad ... "" "
199	NA	" "" Ma vist kahtlen selles . "
199	NA	" "" "
200	NA	 Pipi kuulatas . 
201	NA	" "" Ahah , sul on õigus , üks voodi jääb veel kasutamata . "
201	NA	" "" "
202	NA	" "" Vaata aga vaata õenääpsu ... "" pomises Tom mõtlikult . "
202	NA	 Uks sulgus vaikselt . 
202	NA	 Kobamisi leidis ta voodi , otsis tüdruku kleidi kinnitusi , sai selle kuidagi moodi ära ja surus huuled kehale , mis juba kord meres oli ta embuses olnud . 
202	NA	 Nüüd ei olnud see külm ja soolane , vaid soe ja kummaliste võõraste lillede lõhnaga . 
203	NA	" "" Misasi sulle nalja teeb ? "" ei suutnud ta küsimata jätta , kui ta vaikselt naerda pugiseva tüdruku pikali lükkas ja kõhnalt , veel arenevalt kehalt kõikjalt kui šampanjat jõi , kartmata haiget teha . "
203	NA	 Ta ei saanud vastust , ega oodanudki . * 
204	NA	 Järgmine hommik leidis ta majast õega kahekesi . 
204	NA	 Nad olid maganud kaua , Ann oli esimesena hommikusöögilaua leidnud ja keerutas käes paberilipakat , kui unine vend välja ilmus . 
205	NA	" "" Nad on läinud . "
205	NA	" "" "
206	NA	 Tom võttis paberi ja luges valjusti : 
207	NA	" "" Unustasime teile öelda , et peame täna varahommikul lahkuma . "
207	NA	 Me ei tule sinna majja arvatavasti kunagi tagasi , sest töö viib meid mujale ja maja müük oli juba ammu kavas . 
207	NA	 Sööge hommikust ja — me mõtleme seda tõsiselt — palun , palun võtke endale midagi mälestuseks kaasa . 
207	NA	 Me ei saa teile kahjuks head aega öelda , sest te magasite nii magusasti . 
207	NA	 Kui me ei peaks enam kohtuma , mis on enam kui tõenäoline , siis kõike head teile ja teie peredele . 
207	NA	" Elage hästi ! "" "
208	NA	 Tom matsatas istuma ja valas endale automaatselt kohvi . 
209	NA	" "" Seda oli arvata . "
209	NA	" "" "
210	NA	 Nad veeresid oma üüriautoga mäest alla mööda teed , kust nad päeva , ja tundus et terve igaviku tagasi olid üles tulnud . 
210	NA	 Anni süles oli üks suur rätik ja hunnik taimede istikuid ja seemneid ning Tomi konjakipudelid ja üks vana raamat . 
211	NA	" "" Ma oleksin tahtnud ühe püstoli võtta , aga ma ei tule sellega lennujaama kontrollist läbi , "" ohkas mees kahetsevalt . "
212	NA	" "" Kas sa Pipiga — "" ei pidanud Ann lõpuks vastu . "
213	NA	" "" Täpselt nagu sina kapteniga , "" Tom vaid naeratas unelevalt teed jälgides . "
214	NA	 Korraga hakkasid nad naerma ja vahetasid kelmika pilgu , siis Ann tõsines uuesti . 
215	NA	" "" Kas ... "
215	NA	" Kas ... "" alustas ta mitu korda , suutmata küsimust formuleerida . "
216	NA	" "" Kas see ei olnud natuke ebatavaline ? "" küsis Tom tema eest . "
217	NA	" "" Jah . "
217	NA	" "" "
218	NA	 Tom noogutas pigem endale . 
218	NA	" "" Ehk hoiatas kapten sindki . "
218	NA	 Ma vist saan aru , miks neid nii vähe on . 
219	NA	 Nad hindavad inimlikku lähedust , aga seks sellisel kujul , nagu meie seda tunneme ... 
219	NA	" Võib-olla ei ole seda nende jaoks olemas ? "" "
220	NA	" "" Siis ka sinul tekkis see tunne . "
220	NA	 Inimkonna surematus on naudingu alla peidetud . 
220	NA	 Mulle tundus , et ma kuidagi pigem lõbustasin teda , tal oli küll hea , ta suhtus minusse hästi , aga sellist hullukstegevat naudingut ei olnud . 
220	NA	 Lihtsalt ei olnud . 
220	NA	 Sõbralik vastutulelikkus . 
220	NA	" "" "
221	NA	 Tom ei pööranud pead , suunurka tekkis tõsine kurd . 
221	NA	" "" Paremini poleks ma öelda osanud . "
221	NA	" "" "
222	NA	 Ja siis olid nad omade keskel , lapsed seletasid midagi , Lisa lürpis kohvi ja Michi õlut . 
223	NA	" "" Noh , pead kandilised , "" pakkus ta naerdes ka neile . "
224	NA	" "" Mis siis juhtus ? "" "
224	NA	 Lisa valas neile kohvi . 
225	NA	" "" Ah , kohtasime vanu tuttavaid ja läks nagu võtmiseks . "
225	NA	 Need teed ... 
225	NA	 Mul on hea meel , et sa ei muretsenud . 
225	NA	" "" "
226	NA	 Lisa heitis talle sapise pilgu . 
227	NA	" "" Hea , et taipasite vähemalt telegrammi saata . "
227	NA	" Kas seal telefoni ei olnud ? "" "
228	NA	" "" Ei , "" vastas kiirema reaktsiooniga Ann . "
228	NA	" "" Me palusime sõpradel teatada ja lootsime neile , aga ega me teagi , kuidas nad selle lahendasid . "
228	NA	" "" "
229	NA	" "" Nii et teie ise ei saatnudki seda telegrammi ? "
229	NA	" Ma mõtlesin seda saades esimene hetk teid laiaks lüüa . "" "
229	NA	 Ta ulatas blanketi . 
230	NA	 Tom luges ja purskas naerma . 
231	NA	" "" See on täpselt Pipi moodi , "" ütles ta paberit õele ulatades . "
231	NA	 Telegramm oli lühike ja täpne : 
232	NA	" "" Pidu jätkub . "
232	NA	" T & A. "" "
