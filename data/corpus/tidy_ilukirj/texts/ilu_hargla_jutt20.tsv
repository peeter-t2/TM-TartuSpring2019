par_nr	head	sentence
1	 Spitzbergeni nokturn 	 Spitzbergeni nokturn 
2	NA	 Indrek Hargla 
3	NA	 Longyearbyeni lennuväli . 
4	NA	 Kuigi siin oli ka lennujaama hoone , ei söandanud Grpowski seda siiski lennujaamaks nimetada . 
4	NA	 Fokker oli end teravate mäetippude vahelt läbi keerutanud , otsides pilu rõskete pilvede vahel , millest maandumisrada korralikult näha oleks . 
4	NA	 Grpowski oli hoomanud lenduritekabiinist levivat närvilisust , kuigi ühtki häält , mis vabandavalt väikestest tehnilistest probleemidest räägiks , polnud reproduktorist kostnud . 
5	NA	 Maandumine Spitzbergenile pole kunagi lihtne olnud . 
5	NA	 Ei maandumine ega randumine . 
6	NA	 Ta ei lasknud ennast sellest häirida . 
6	NA	" Kogu viietunnise lennu Oslost oli ta oma pleierist kuulanud Dvoraki "" Slaavi tantse "" ja 4. "
6	NA	 Sümfooniat . 
6	NA	 Propellerimürin segunes kirglike stereofooniliste orkestrihäältega , moodustades omamoodi haiglase muusikalise prelüüdi , mis nii sobis selle metsiku maaga . 
7	NA	 Maailma äär ... 
8	NA	 Tema dokumentide vastu ei tundnud keegi huvi . 
8	NA	 Lennuvälja hoones oli vaid teksaülikonnas uimane tolliametnik , kelle magamatusest punased silmad jälgisid loiult saabujate pagasit . 
8	NA	 Grpowski teadis , et mees otsis , ega keegi viina Spitzbergenile ei vea . 
8	NA	 Kuiv seadus . 
8	NA	 Loomulikult tekitas tema käsipagas , õigemini üks suur must sakvojaazh , tolliametnikus huvi . 
9	NA	" "" Teil on seal pudelid ? "" "
9	NA	 Kummatigi sai Grpowski norra keelest aru , kuigi polnud seda harjutanud üle kümne aasta . 
10	NA	" "" Pudelid , "" oli ta nõus . "
11	NA	" "" Alkohol ? "" "
12	NA	" "" Vesi . "
12	NA	" Mineraalvesi . "" "
13	NA	" "" Avage palun . "" "
14	NA	 Grpowski avas klõpsuvad sakvojaazhilukud . 
14	NA	 Mees silmitses juhmil pilgul võõrkeelsete siltidega kaetud läbipaistvast klaasist pudeleid . 
15	NA	" "" Vodka ? "" "
16	NA	" "" Vesi , ma ju ütlesin härrale . "
16	NA	" Kõige harilikum vesi . "" "
17	NA	 Kell oli neli öösel ja polaarpäike siras kirkalt hoone akendest sisse . 
18	NA	 Grpowskil oli tolliametnikust kahju . 
18	NA	 Kui kaua ta oli siin olnud ? 
18	NA	 Neli aastat ? 
18	NA	 Viis ? 
18	NA	 Ikka polnud kalginäoline norralane veel polaarvööndi tsükliga harjunud — ta oli magamatusest kokku kukkumas . 
18	NA	" Kuid siiski kruttis ta värisevate sõrmedega "" Andrysczisczsini "" mineraalvee pudeli lahti ja nuusutas . "
18	NA	 Põhjamaalse distsiplineeritus . 
18	NA	 Mõneti pettunult kruvis ta siis korgi tagasi , mühatas ja ütles : 
19	NA	" "" Tõepoolest vesi . "
19	NA	" Miks te seda kaasa toote ? "" "
20	NA	" "" Ma joon seda . "" "
21	NA	" "" Joote ? "" "
22	NA	" "" Kujutage ette , joon jah . "" "
23	NA	" "" Astuge siis edasi . "" "
24	NA	 Ja ta astus edasi , pööramata erilist tähelepanu tolliametniku ehmunud ilmele , kui ta nägi Grpowski vasakul põsel asuvat ristikujulist põletusarmi . 
24	NA	 Teised reisjad olid juba lennuväljale saabunud maastikuautodega ära veetud . 
24	NA	 Tuul undas kõledalt , tõi mägedest jäist hingust ja keerutas tundrast rohuräsu . 
24	NA	 Mingi suur merelind lendas vuhinal üle Grpowski pea , tegi kääksuvat häält ja kadus hoone nurga taha . 
24	NA	 Ta tõmbas oma mantlihõlmad koomale ja väristas külmast keha . 
25	NA	 Oli juuli keskpaik . 
25	NA	 Spitzbergeni asukaile jäi veel kuu aega suvemõnusid nautida . 
25	NA	 Augusti keskelt tulevad esimesed öökülmad , tundra tõmbub taas jääkirme alla , meri kattub paksu kristalse glasuuriga . 
25	NA	 Ja siis ei aita ka enam kalüpsorütmis Kariibi merelt teele asunud Golfi hoovuse hellitavad vood , mis suvekuudel Spitzbergeni läänerannikut uhkudes siin looduse elu võimalikuks teevad . 
25	NA	 Päike madaldub iga päevaga üha rohkem horisondi taha , sundides vaalu ja rändlinde lõuna poole asuma . 
25	NA	 Elu lahkub Svalbardilt — Külmalt rannikult . 
25	NA	 Neli kuud loojumatut päikest saavad otsa , solaarenergia saab otsa . 
25	NA	 Enam ei summuta niigi hõredat õhku Golfi hoovuse ja kirbete arktikatuulte kallistusest sündinud sumbsad aurupilved . 
26	NA	 Laskub pimedus . 
26	NA	 Pikk pimedus . 
26	NA	 Maailma äärt asuvad valitsema teised jõud . 
27	NA	 Mees oli talle vastu tulnud , loomulikult oli see tema , kes muu oleks jäänud oma maasturiga veel keset ööd tühja lennuvälja hoone juurde passima . 
27	NA	 Ta võis olla oma kaks meetrit pikk , tal oli punane vihmakeep ja punane habe . 
27	NA	 Mees kaldus kergelt tüsedusele ja lonkas vasakut jalga . 
27	NA	 Kui ta lähemale astus , nägi Grpowski , et mehel oli samuti magamatusest pundunud nägu , suured avalad silmad ja loppis krobelised põsed . 
27	NA	 Vastutulija hoidis pead veidralt püstakalt kaldu ja iga sammu juures käis ta näost üle valulahvatus . 
28	NA	" "" Mister Grpowski ? "
28	NA	" Mina olen Atle Engelbrektsen . "" "
29	NA	" "" Tema ise , "" vastas kutsutu norra keeles . "
30	NA	" "" Oo , te räägite norrat ? "
30	NA	 Ma ei teadnudki . 
30	NA	" See on tore . "" "
31	NA	" "" Katsun meelde tuletada . "
31	NA	 Aga võime ka saksa või inglise keeles rääkida . 
31	NA	" Ma pole norrat kaua harjutanud . "" "
32	NA	" "" Räägite suurepäraselt . "
32	NA	 Aga , palun , lähme auto juurde , teie kohver palun . 
32	NA	" On teil veel pagasit ? "" "
33	NA	" "" On . "
33	NA	" Aga see on vist juba saabunud . "" "
34	NA	 Ja kaks üsna kummalist kuju astusid aeglaselt läbi tühja platsi , millelt jahenev rõskus ja lähenev hommik oli kõik reisjad juba lahkuma sundinud . 
34	NA	 Kahemeetrine hiiglane kandis loomuliku kergusega oma kaaslase suuri pampe . 
34	NA	 Temast pea pool meetrit lühema poolaka kõrval paistis Engelbrektsen tõesti võikalt suur . 
34	NA	 Pan Grpowski katsus aga vastuvõtja kannul püsida ning pidi selleks suurt vaeva nägema . 
34	NA	 Ta kandis tuhmhalli ülikonda ja selle alt välkusid valged sokid , kui ta usinalt norralase kannul sebis . 
35	NA	 Kui nad magava Longyearbyeni asfaldihõngustelt , kuid siiski enamasti kruusastelt tänavatelt läbi sõitsid , pani Grpowski tähele , et iga raputus tõi hiiglaskasvu norralase näole järjekordse valugrimassi . 
35	NA	 Ta oli tõmmanud maastikuautole peale presentkatuse . 
35	NA	 Ikkagi oli külm . 
36	NA	" "" Meil tuleb sõita kaks tundi , "" ütles Atle Engelbrektsen . "
36	NA	" "" Ma võin teile tee peal rääkida . "
36	NA	 Või soovite magada ? 
36	NA	" Öö on ju ikkagi . "" "
37	NA	" "" Kuskil on alati öö ja ma ei tulnud siia magama . "" "
38	NA	" "" Olen teile muidugi väga tänulik , et tulla saite . "
38	NA	 Tõttöelda ma eriti ei uskundki , et keegi mind aidata saab . 
38	NA	 Olin mitmeid kirju kirjutanud ja juba lootust kaotamas . 
38	NA	" Siis soovitas keegi teid ja ma otsustasin riskida . "" "
39	NA	" "" Kas mind soovitas Thorvald ? "" "
40	NA	" "" Tema . "
40	NA	" Kas tunnete teda ? "" "
41	NA	" "" Me oleme kohtunud , "" kostis Grpowski kuivalt . "
41	NA	" "" Ta on surnud . "
41	NA	" Hukkunud . "" "
42	NA	 Engelbrektsen ei öelnud pikka aega midagi . 
42	NA	 Ta klammerdus oma suurte kämmaldega maasturi rooli külge ja katsus raputavaid kohti teel vältida . 
43	NA	" "" Oli ta ka ... üks teie hulgast ? "" küsis ta lõpuks vaikselt . "
43	NA	 Nii vaikselt , et läbi automürina oli hiiglase bassihäält vaevu kuulda . 
44	NA	" "" Oli . "
44	NA	 Üks parimaid . 
44	NA	 Aga ta teadis , millele ta läheb . 
44	NA	 Ta suri unes , magades . 
44	NA	" Võrdlemisi kerge surm . "" "
45	NA	" "" Aga te ju ütlesite , et ta hukkus ? "" "
46	NA	" "" Hukkuski . "
46	NA	 Ta tapeti . 
46	NA	 Ei jõudnud kehasse tagasi — unesränd . 
46	NA	" Valu ta ei tundnud . "" "
47	NA	 Taas sõideti vaikides . 
48	NA	" "" Kas te olete katoliiklane ? "" alustas norralane . "
49	NA	" "" Ma olen eksortsist . "" "
50	NA	" "" Ma mõtlesin , et kui te olete poolakas , siis peaksite usutunnistuse järgi katoliiklane olema ? "" "
51	NA	" "" Kunagi olin . "
51	NA	 Meie amet sisaldab aga teadmisi , mida ükski religioon ei taha omaks võtta . 
51	NA	" Ma saan olla ainult eksortsist ja ei midagi muud . "" "
52	NA	" "" Kas mitte varakristlus ei sünnitanudki eksortsismi ? "
52	NA	" Ma nagu oleks midagi sellesarnast lugenud . "" "
53	NA	" "" Näen , et pan on pisut tausta uurinud ... , teie olete uurinud , tahtsin öelda , andke andeks . "
53	NA	 Meie — poolakad pöördumine ikka kolmandas isikus . 
53	NA	 Aga mõnes mõttes on teil õigus . 
53	NA	 Esimestesse varakristlikesse sektidesse võeti vastu ainult eksortseeritud hingi . 
53	NA	 See tähendab , et oli mingi härrasmees , kes ristiga vehkides ja ladinakeelseid salme lugedes ajas enda arvates uue sektandi hingest kurja välja . 
53	NA	 Tegelikult on see rituaal palju vanem kui kristlus ja ma kahtlen sügavalt nende imiteeritud kristlike rituaalide tõhususes . 
53	NA	 Pole olnud muide ühtki paavsti , kelle hinge eksortsist oleks töödelnud . 
53	NA	 Aga see on hoopis teine ja pikk jutt . 
53	NA	" Ma kuulan teid . "" "
54	NA	 Norralase pea jõnksatas , kui auto sõitis läbi augu . 
54	NA	 Valugrimassist surus ta hambad kokku ja hammustas keelde . 
55	NA	" "" Ma jõudsin Spitzbergenile viis aastat tagasi . "
55	NA	 Tulin siia tööle Rahvusparki , milliseid meil kokku on kolm . 
55	NA	 Ma olen hariduselt bioloog . 
55	NA	 Mul oli vaja Oslost ära tulla ... 
55	NA	 Nii juhtus . 
55	NA	 Minu alluvuses , kui nii võiks öelda on ligi tuhat jääkaru , polaarrebaseid , põhjapõtru ja üsna mitu hüljeste lesilat . 
55	NA	 Talvel — öösel — ma mõtlen , meil külastajaid muidugi pole . 
55	NA	 Suvel on aga palju , praeguseks on juba kõik ära lennanud , hooaeg on läbi . 
55	NA	 Aga talveks jääb siia palju tööd teha . 
55	NA	" Ma armastan seda maad , kas teate ... "" "
56	NA	 Longyearbyen jäi seljataha , auto sõitis mööda rada , mida vaevalt võis teeks nimetada . 
56	NA	 Ümberringi laius arktiline tundra kidurate puude ja roosatava kanarbikuga . 
56	NA	 Taamal paistsid mäed . 
56	NA	 Grpowskile ei meeldinud mäed . 
57	NA	" "" Esimesena saabusid siia mehed Islandilt , "" seletas Engelbrektsen edasi . "
57	NA	" "" Umbes 12. sajandi lõpul . "
57	NA	" Nad nimetasid see maa "" Külmaks rannikuks "" — Svalbardiks — ega jäänud siia pidama . "
57	NA	 Nüüd ma tean , et enne neid on siin keegi veel olnud ... 
57	NA	 Aga edasi polnud siin sajandeid kedagi . 
57	NA	" Hiljem tuli Barents , aasta oli vist 1596 , nimetas arhipelaagi Teravmägedeks ja tõi siia hollandi vaalakütid . "" "
58	NA	" "" Jajah , hollandlased . "
58	NA	" Kus need ka poleks olnud ? "" mühatas Grpowski . "
58	NA	" "" Pool maakera oli nende kaubandusimpeeriumit täis , aga mida nad sellest kasu on saanud ? "
58	NA	 Isegi ühte ainsamat kõige lihtsamat nõidust ei osanud nad Bataaviast kaasa tuua ! 
58	NA	" Nüüd uuri neid vanu polüneesia keeli ... "" "
59	NA	 Engelbrektsen vaatas imestunult poolakat . 
60	NA	" "" Nõidust ? "
60	NA	 Noh , ma ei tea ... 
60	NA	 Siia asutasid nad vaalaküttide linnaku , neid oli siin ligi tuhatkond hinge , kuni vaalad otsa said . 
60	NA	 Aga siis , 19. sajandi algul leiti siit sütt ja tekkisid kaevandused . 
60	NA	 Praeguseks ongi enamus inimesi siin söekaevandusega tegelemas , kaevandused kuuluvad kas meile või venelastele . 
60	NA	" Kokku elab meid saartel umbes kolm tuhat inimest ja neist väga väike vähemus tegeleb loodushoiuga . "" "
61	NA	" "" Miks ma siia tulin ? "" küsis Grpowski haigutades . "
62	NA	 Norralane keeras auto kõrvalteele . 
62	NA	 Mäed olid nüüd juba väga lähedal . 
63	NA	" "" Kuidas seda nüüd öeldagi ... "
63	NA	" Ma arvan , et ma olen kurjast vaimust vaevatud . "" "
64	NA	 Ja Grpowski noogutas mõistvalt . 
65	NA	" "" Joote ? "" "
66	NA	" "" Mis see on ? "" "
67	NA	" "" Puskar . "
67	NA	 Öeldakse , et meie rahvusjook . 
67	NA	 Ma ise ei saa enam ilma selleta . 
67	NA	" See tuimendab valu . "" "
68	NA	" "" Aitäh , ma joon oma vett . "
68	NA	 See on sellelt allikalt , mille lähedal ma sündisin . 
68	NA	" Teid see ei aitaks , aga mulle annab see vesi jõudu ja värskust ning isegi meelteteravust . "" "
69	NA	 Nad istusid Rahvuspargi kompleksi elamuosas , Engelbrektseni väikses korteris . 
69	NA	 Elektrikamin soojendas tuba laskuva külma eest ja see oli ainus elektritarvik , mille peremees sisse lülitas . 
69	NA	 Lampide asemel süütas ta küünlad . 
70	NA	" "" Elektrivalgus ainult suurendab valu . "
70	NA	 Viimased kolm kuud olen ma elanud piinas . 
70	NA	 See istub mu ajus , nagu oleks keegi sinna naela löönud . 
70	NA	 Tuikab , lõikab , kõrvetab . 
70	NA	 Iga liigutus teeb valu . 
70	NA	 Ma ... ma karjun öösiti . 
70	NA	 Kuuvalgus leevendab pisut , aga ainult pisut . 
70	NA	" Polaaröö on tulemas ja ma ei vea seda ainult küünaldega välja . "" "
71	NA	 Engelbrektsen valas endale kruusi puskarit . 
71	NA	" Kruusil oli jääkaru pilt ja selle all kiri "" Ma ei ole turist , ma elan siin "" . "
71	NA	 Karul olid mustad pärani silmad , suu kõverdunud lõbusasse muigesse ning peas kandis ta punast nokkmütsi . 
71	NA	 Grpowski jõi väikeste lonksudega pudelist vett ja ampsas kõrvale kalapulki , mida talle soojendati petrooliumkütusega pannil . 
71	NA	 Teadlase korter oli väike ja ainult elementaarse sisustusega . 
71	NA	 Telerit polnud , nurgas seisis raadioaparaat , kuid seegi oli pigem sidepidamiseks mõeldud . 
71	NA	 Seinal rippus jahipüss . 
71	NA	" Raamaturiiulis nägi Grpowski hulgi norrakeelseid teadusajakirju , Strindbergi pehmeköitelisi norrakeelseid kogutud teoseid , "" Hamletit "" , Saxo Grammaticuse "" Gesta Danorumi "" ja Snorri Sturlsoni "" Heimskringla "" kommenteeritud väljaandeid . "
71	NA	 Oli varahommik , päike siras kirkalt läbi akende . 
72	NA	" "" Ma kutsusin teid Thorvaldi soovitusel . "
72	NA	 Tema lubas , et teie ei pea mind hullumeelseks . 
72	NA	" Me oleme ... olime koolivennad , "" ütles Engelbrektsen . "
73	NA	" "" Teie kiri polnud hullumeelse kiri . "
73	NA	 Ja pealegi on mind raske leida . 
73	NA	 Ma ei avalda kuulutusi ega oma interneti lehekülge . 
73	NA	 Eksortsiste pole olemas . 
73	NA	" Ma olen siin , ma tulin teid aitama . "" "
74	NA	" "" Muuseas , "" norralane võttis riiulilt väikse paberilehe ja ulatas selle Grpowskile . "
74	NA	" "" Siin on teie honorar , nagu palusite . "
74	NA	" Summa polnud just väike , aga meile makstakse Spitzbergenil hästi . "" "
75	NA	" "" Meile samuti , "" kostis poolaks muheledes , kui tsheki põuetasku suskas . "
76	NA	 Engelbrektsen nõjatus peaga vastu seina ja tõstis kukla taha pehme padja . 
76	NA	 Enda ette tõstis ja puskarikannu ja alustas vaiksel häälel . 
77	NA	" "" See kõik algas sellest , et ma tellisin endale ajakirju Spitzbergeni ajaloost . "
77	NA	 Meil on siin kaks UFO-juhtumit olnud . 
77	NA	 Esimene , see , mis juhtus 1949. aastal olevat olnud lihtsalt kõmu ja sellest pole palju kirjutatud . 
77	NA	 Teine juhtum oli 1952. aastal . 
77	NA	 Juunis . 
77	NA	" Ma sündisin 1952. aasta 5. juunil . "" "
78	NA	 Norralane võttis suure lonsku puskarit ja hingas Grpowskile näkku tulikuuma hingeõhku . 
79	NA	" "" Öeldakse , et inimestel on sünniaastal toimunu vastu haiglaslik ja seletamatu huvi , "" jätkas ta siis , kui Grpowski isutult kalapulki näksis . "
79	NA	" "" Lugu oli aga järgmine . "
79	NA	 Kuus Norra reaktiivlennukit sooritasid Spitzbergeni kohal treeninglendu . 
79	NA	 Äkitselt raadioside lennukite vahel katkes . 
79	NA	 Narvikis asuv radarijaam aga avastas kuue hävitaja läheduses tundmatu objekti . 
79	NA	 Üks lendureist märkas siis ranniku lähedal mingit veidrat metallist ketast . 
79	NA	 Paistis , nagu oleks see purunenud . 
79	NA	" Lendurite koordinaatide alusel saadeti Spitzbergenile hiljem uurimismeeskonnad , kes leidsidki tundmatu objekti ning ... "" "
80	NA	" "" Siis kõik uurimistulemused salastati , "" ohkas Grpowski väsinult . "
81	NA	" "" Ei , üldiselt mitte . "
81	NA	 Avalikkusele sai hiljem teatavaks , et leitu oli 50-meetrise läbimõõduga radioaktiivselt kiirgav keha . 
81	NA	 Algul arvati , et see on venelaste katselennuk , kuna selle välispinnal olid mingid segased kujundid . 
81	NA	 Siis leiti , et tegu on ikkagi maavälise asjaga , kuna materjali , millest objekt ehitatud , ei suudetud tuvastada . 
81	NA	 Aga see asi toimetati kuidagi USA-sse ja sinna ta olevatki jäänud . 
81	NA	" Ufoloogid peavad kogu lugu võltsinguks . "" "
82	NA	" "" Teie ei pea ? "" "
83	NA	" "" Ma ei teadnud , mida arvata . "
83	NA	 Võite sellest nii aru saada , et mul hakkas igav . 
83	NA	 Tellisin endale tolle juhtumi kohta niipalju materjale kui võimalik . 
83	NA	 Mul õnnestus välja selgitada koordinaadid , kust ese leiti . 
83	NA	 Juhtumisi jääb see saarestiku ligipääsvatasse kanti , ega siin igale poole ilma kopterita saagi . 
83	NA	 Üle poole meie üheksast saarest on niigi jäämägede ja lumeliustike all . 
83	NA	 Lund ja vihma meil aga peaaegu ei saja . 
83	NA	 Tihtipeale mõtled , millest need taimed siin toituvad ... 
83	NA	 Aga olgu , nii ma siis asusingi otsima . 
83	NA	 Minu töö viib mind niigi saare erinevatesse osadesse , ja ma ei leidnud sellisel kõrvalharrastusel midagi viga olevat . 
83	NA	 See UFO kukkus ka niiöelda meie tsooni , venelased seal ei kaeva . 
83	NA	" Pealegi ... "" "
84	NA	" "" Pealegi ? "" "
85	NA	" "" Pealegi olin ma ammu karude ja rebaste käitumises midagi kummalist täheldanud . "
85	NA	 Anomaalset , kui soovite . 
85	NA	 Nad hoiavad eemale just sellest kohast , ei lähe sinna lähedale , kuigi just seal on väga häid murakakohti . 
85	NA	 Ja linnud ... 
85	NA	 Seal pole pesi , kas teate . 
85	NA	" Igal pool mujal on , aga seal ei ole . "" "
86	NA	" "" Mis koht see siis on ? "" "
87	NA	 Engelbrektsen ohkas ja valas endale uue kruusitäie puskarit . 
88	NA	" "" Võibolla polekski midagi juhtunud , kui ma oleks lihtsalt piirdunud teadmisega , et see on tavaline kivilõhe , kust neljakümne aasta tagusest sündmusest enam ühtki märki pole . "
88	NA	 Umbes niimoodi seal kõik välja nägi . 
88	NA	 Harilik kivirägastik tundramaastikul . 
88	NA	 Loomulikult polnud mul meetritäpsusega koordinaate — suutsin piiritleda umbes ruutkilomeetrise ala . 
88	NA	 Põhja poolt algab mäestik , itta jääb meri , lõunapool väga kõle tasandik . 
88	NA	 Meil ei kasva ju puid . 
88	NA	 Mõne kuu jooksul ei jõua ju puud kasvada , võite leida ainult imepisikesi kääbuskaski . 
88	NA	 Sellest pole võimalik kiiresti aru saada , kui väga sa puude järele igatsed . 
88	NA	 Esimestel kuudel seda ei tunnegi , siis hakkab midagi häirima , närima . 
88	NA	 Ilmselt tuleb igatsus puude järele selle meeletu äralõigatuse tundega , mida siin koged . 
88	NA	" Aga äralõigatust ma ju tahtsingi , kui siia tulin ... "" "
89	NA	" "" Kas te siis leidsite midagi ? "" "
90	NA	" "" Mida mul oli leida ? "
90	NA	 Tusk , tüdimus ja vajadus millegi uue järele ajas mind Spitzbergenile ning ilmselt ka UFO kukkumiskohta otsima . 
90	NA	 Ma vist ütlesin , et seal on kivid ? 
90	NA	 Palju kive . 
90	NA	 Tasandiku poole on kivid väiksemad , siis , mägedele lähemale hakkavad nad rahnudeks muutuma , kuni lõpuks algabki mäestik . 
90	NA	 Kuna kõrgemad tipud mattuvad uttu , siis sa lihtsalt eksled kivilt kivile , kuni lõpuks põrkud otsekui vastu seina . 
90	NA	 Umbes nii minuga juhtuski . 
90	NA	 Seisin aheliku ees ja tundsin ennast võrdlemisi tobedalt . 
90	NA	 Siiski otsustasin läbipääsu otsida , sest tahtsin leida lähimat pesapiirkonda . 
90	NA	 See anomaalia oli mind juba liialt häirima hakanud . 
90	NA	 Ma leidsin läbipääsu . 
90	NA	 See pole päris tee , pigem looduslik rada , mille vahelt inimene läbi pääseb . 
90	NA	 Kogu see piirkond jääb meie rahvuspargi äärealale ja seda pole palju uuritud . 
90	NA	 Kaevandusi seal samuti läheduses pole . 
90	NA	" Meie keskusest jääb see suvel nelja tunni tee kaugusele ... "" "
91	NA	 Grpowskile meenus , et vanasti , enne tehnikaajastut , arvutati vahemaid samuti läbitava aja järgi , mitte pikkusühikutes . 
92	NA	" "" Ma pääsesin pisut kõrgemale , "" rääkis Engelbrektsen edasi . "
92	NA	" "" Ronisin mööda teravaid kaljurünke . "
92	NA	" Siis tuli käik . "" "
93	NA	" "" Käik ? "" "
94	NA	" "" Noh , ma nimetan seda niimoodi . "
94	NA	 Tegelikult võiks see olla pigem koobas — piisavalt suur , et inimene sinna sisse mahuks — kui ta just klaustrofoobiat ei põe . 
94	NA	" Mina ei põe ... ei põdenud . "" "
95	NA	 Uus kruusitäis hundijalavett voolas norralase kurku ja Grpowski oli kindel , et mees ei jää kunagi purju . 
95	NA	 Alkohol oli talle tõesti vaid mingi valu leevendamiseks . 
95	NA	 Grpowski võttis taas lonksu mineraalvett ja kuulas edasi . 
96	NA	" "" Ma tulin tagasi ja võtsin kaasa laskumisvarustust , niipalju , kui seda keskuses leida oli . "
96	NA	 Ma ei teadnud , mida lootsin leida . 
96	NA	 Roomasin umbes viiskümmend meetrit , oli kitsas ja niiske , aga ma ei kartnud . 
96	NA	 Lõhnas huvitavalt , ma ei erista hästi lõhnu , võibolla joomise pärast , aga mulle tundus , et see oli väävel või midagi niisugust . 
96	NA	 Te ei kujuta ette , kui veidralt võib maa all lõhnata . 
96	NA	 Toksisin endale kaasa erinevaid kivimeid , mõtlesin , et niimoodi allmaa arheoloogid vist tavaliselt teevad . 
96	NA	 Siis põrkasin vastu seina . 
96	NA	 Olin sügaval maa all ja koobas lõppes . 
96	NA	 Sain aru oma ürituse mõttetusest ja tahtsin hakata tagasi roomama , kuid miski hoidis mind kinni . 
96	NA	 Midagi tundus olevat arusaamatu , kuidagi veider ja sobimatu . 
96	NA	 Siis taipasin — sein , millega koobas lõppes , oli liiga sile . 
96	NA	 Kõik ümberringi oli krobeline ja terav aga sein oli sile . 
96	NA	 Nagu ta poleks päris loomulikku päritolu . 
96	NA	 Olin põnevil , kuid vist ka üksjagu ehmunud . 
96	NA	 Otsustasin ka seinast mõned proovid kaasa võtta . 
96	NA	 Korraks käis peast läbi mõte , et sealgi võiks olla UFO , mis siis seletamatul kombel maa alla sattunud ... 
96	NA	" Mõte oli loomulikult jabur , kuid innustas mind edasi tegutsema . "" "
97	NA	 Engelbrektsen vaikis hetkeks , oli näha , et edasi on tal raske rääkida . 
97	NA	 Grpowksi kuulas teda poekvil silmadega ning loputas mineraalveega hammaste vahel kalapulkade saiapuru . 
98	NA	" "" Ma valgustasin seina . "
98	NA	 Tundus , et see polegi päris kivim , hoopis midagi pehmemat . 
98	NA	 Toksisn seda geoloogihaamriga ja seina tekkisid praod . 
98	NA	 Tekkisid üpris kergesti . 
98	NA	 Ma vajutasin siis kogu jõuga seina peale . 
98	NA	 Samal hetkel ... samal hetkel kostis karjatus . 
98	NA	 Ma vajusin läbi seina või müüri ja taipasin , et karjuja olin ma ise olnud . 
98	NA	" Võin vanduda , et ma suud ei avanud ... "" "
99	NA	" "" Vanduda pole vaja , "" manitses Grpowski tasa . "
100	NA	" "" ... tundus , nagu oleks karjatus kostnud minu seest , minu teadvusest . "
100	NA	 Avastasin ennast nüüd madalast , ümarate ja tõepoolest kivist seintega koopast või kambrist . 
100	NA	 See paistis olevat igal juhul loodusliku tekkega ja see oli tühi . 
100	NA	 Tõenäoliselt olin varisenud läbi liivakivi või savi ja basaldi segu . 
100	NA	 Igaljuhul edasi polnud siit enam kuhugi minna . 
100	NA	 Aga siin hakkasin kuulma ja tajuma enda ümber palju kummalist . 
100	NA	 Mingi must udu mähkis mind enda sisse , laternavalgus hakkas tuhmuma . 
100	NA	 Mõtlesin , et tegu on mingi gaasiga ja hakkasin ehmunult väljapääsu poole roomama . 
100	NA	 Jälle karjus keegi , see kostus , nagu oleks karjunud mitu tuhat inimest , karje oli väga valus , kui saate aru , mida mõtlen . 
100	NA	 Ja siis tundsin valu . 
100	NA	 Mingi nael löödi minu ajju , põletav tuline ront tungis teadvusesse . 
100	NA	 Keegi hakkas minuga rääkima , saatma mulle mingit informatsiooni , udu mähkis mind üha rohkem endasse , sain aru , et ainult mina olen udus , ülejäänud osa kambrist mitte . 
100	NA	 Midagi toimus veel , väga paljugi toimus veel , aga ma ei saanud sellest aru . 
100	NA	 Tundsin vaid valu , seletamatut ängistust ja hirmu . 
100	NA	 Olin kellegi või millegagi kohtunud , kontakteerunud ja see miski ei armastanud mind . 
100	NA	 Ma põgenesin , saadetuna õudusest ja piinast , mis juba oli haaramas kogu keha . 
100	NA	 Ma ei mäleta täpselt , kuidas ma koopast välja pääsesin . 
101	NA	" "" On see kõik ? "" küsis Grpowski . "
102	NA	" "" Ei , kaugeltki mitte . "
102	NA	 Ma jõudsin koju ja sain aru , et kes või mis seal koopas ka poleks , tagasi sinna minna ma ei tohi . 
102	NA	 Kavatsesin kogu loo unustada , aga te ju teate , et vägivaldselt ei saa midagi unustada . 
102	NA	 Siis hakkaski kõik toimuma . 
102	NA	 Kui oleksin hull , usuksin ilmselt , et olen hulluks läinud . 
102	NA	 Aga ma olen täiesti terve . 
102	NA	 Ma kuulen hääli . 
102	NA	 Need pole skisofreeniku tunded , nagu oleks keegi su teadvuse vallutanud ja suunaks midagi tegema , ei ! 
102	NA	 See juhtub öösiti , ka siis , kui pole pime . 
102	NA	 Mõnikord ka päeval . 
102	NA	 Minu kõrvus mühiseb ja kohiseb midagi , tundub , nagu midagi lendaks minu läheduses . 
102	NA	 Ma ei tunne küll kellegi lähedalolekut , aga saage aru , minu teadvus pole siin enam üksi . 
102	NA	 Undab ! 
102	NA	 Minu ümber undab , kriiksub ja kahiseb midagi . 
102	NA	 Keegi viilib mind seestpoolt . 
102	NA	 Mõnikord kaotan tasakaalu ja kukun , silme ette tekib mingi vastik udu , millest nagu küünitaks midagi minu poole . 
102	NA	 Ja see valu ! 
102	NA	" Ma ei teagi enam seda tunnet , mis tähendab ilma valuta elada , valu on peas , vahel ka kaelasoontes ja suundub rinda , pingutab veresooni , keerab neid sõlme ... "" "
103	NA	" "" Olete te ennast arstile näidanud ? "" "
104	NA	" "" Jah , Longyearbyenis . "
104	NA	 Aga ta leidis mu täiesti terve olevat . 
104	NA	" Psühhiaatri juurde ma ei julge minna ... "" "
105	NA	 Grpowski küünitas ettepoole , asetas küünarnukid lauale ja köhatas kergelt . 
105	NA	 Kui köhatus võib edasi anda etteheidet , siis see tegi seda . 
105	NA	 Kui ta rääkima hakkas , kõlas ta hääl kuidagi tülpinult ja väsinult . 
106	NA	" "" Te saatsite mulle küllaltki lakoonilise kirja . "
106	NA	 Väitsite selles , et vajate eriteadlase abi ja meditsiiniga pole teie lool pistmist . 
106	NA	 Jäin teid uskuma . 
106	NA	 See on vaist , mis ei lase mul valeväljakutsete peale kohale sõita , pealegi soovitas teid Thorvald . 
106	NA	 Autos ütlesite , et teid vaevab kuri vaim . 
106	NA	 Te peaaegu ei kasuta elektrit , mis võib olla arusaadav , sest on absorbspiriitumeid , kes tõesti suudavad elektriväljaga opereerida . 
106	NA	 Te ei julge psühhiaatri poole pöörduda , kuigi iga inimene teie asemel teeks seda . 
106	NA	 Loete Strindbergi ... 
106	NA	 Te ei sõida siit saarelt minema , kuigi enamus teie asemel talitaks just niimoodi . 
106	NA	 Te olete riputanud ukse kohale kuivanud küüslauku , mis on muidugi lollus , kuid ilmselt midagi targemat teile pähe ei tulnud . 
106	NA	 Teil on valud ja kuulete hääli . 
106	NA	 Nüüd öelge mulle , noormees , mida te olete veel näinud ja tundnud , rääkige mulle kõik ära . 
106	NA	" Ja palun ärge puhuge mulle enam puskarihaisu näkku , kui tahate , et teiega tegeleks kaine eksortsist . "" "
107	NA	 Engelbrektsen vaatas Grpowskile tummalt ja tunnustavalt otsa . 
107	NA	 Ta jõi järjekordse lonksu puskarit ja püüdis seda enda kohale välja hingata . 
107	NA	 Selle juures kukkus padi ta kukla tagant ja mees lõi pea vastu seina . 
107	NA	 Ta peaaegu karjatas ja kummardus patja üles võtma , kuid väiksekasvuline poolakas oli temast kiirem , tõstis padja , heitis selle toanurka ja ütles : 
108	NA	" "" Käituge nagu mees , padjad ja alkohol teid ei aita , kui teil on tõesti kuri vaim kallal . "" "
109	NA	 Engelbrektsen tõstis käe ja osutas toanurka , kus seisis voodi : 
110	NA	" "" Seal ma magan . "
110	NA	 Lasen ruloo alla ja kujutan ette , et on pime . 
110	NA	 Varsti ma enam ei pea seda ette kujutama , sest lähebki pimedaks ... 
110	NA	 Ma olen hakanud pimedust kartma . 
110	NA	" Sellest ajast peale , kui ta esimest korda tuli ... "" "
111	NA	" "" Kes tuli ? "" "
112	NA	" "" Anna-Mona . "
112	NA	" Minu naine . "" "
113	NA	" "" Ma ei teadnud , et olete abielus . "" "
114	NA	" "" Ma olen lesk . "
114	NA	 Ma tapsin oma naise . 
114	NA	" Ma tapsin Anna-Mona ... "" "
115	NA	 Ja nüüd hakkas kahemeetrine punase habemega viiking nutma . 
116	NA	" "" Tol ööl oli päris pime . "
116	NA	 Aknakatted olid all , kuid oli palju pilvi . 
116	NA	 Siin on imelikud pilved , neist ei saja kunagi vihma . 
116	NA	 Öeldakse , et meil on polaarkõrb . 
116	NA	 Ma magasin ja nägin unes mingit õudust , ei mäleta täpselt . 
116	NA	 Ärkasin . 
116	NA	 Ja nägin Anna-Monat . 
116	NA	 Ta oli täpselt nagu päris , täpselt nagu elus . 
116	NA	 Anna-Mona ... 
116	NA	 Ma ei tahtnud teda tappa ! 
116	NA	" Ma vannun , et ei ... "" "
117	NA	" "" Ma juba ütlesin teile — ärge vanduge ! "" "
118	NA	 Toas oli nüüd täiesti valge ja akende taga ulus tuul . 
118	NA	 Engelbrektseni sõnad voolasid sellise meeleheitevooga , milline ei lase nende siiruses kahelda . 
119	NA	 Ta oli olnud üle kümne aasta abielus ja sel ei paistnud midagi viga olevat . 
119	NA	 Siis oli ta maganud ühe täiesti suvalise ja võõra tüdrukuga , kes talle ühel joomasel olemisel ette juhtus . 
119	NA	 Kuidagi oli Anna-Mona loost teada saanud . 
119	NA	 Nad tülitsesid , kuidas muidu . 
119	NA	 Atle ei mäletanud , mida ta täpselt oli öelnud , ilmselt üritas ennast kaitsta , vabandada , kinnitada , et ... 
119	NA	 Nad elasid Oslo kesklinnas seitsmendal korrusel , aken oli lahti . 
119	NA	 Anna-Mona karjus , et ta hüppab aknast alla , ta ei taha enam elada , sest mees on võtnud talt kõik , mille nimel elada . 
119	NA	 Atle ei saanud kunagi teada , kas naine mõtles seda tõsiselt või mitte . 
119	NA	 Aga naabrid olid seda karjet kuulnud ja kohtus osutus just see naise surmasoov kõige olulisemaks . 
119	NA	 Ta ise ütles , et hüppab , väitsid tunnistajad , ta kinnitas , et hüppab , et tahab surra . 
119	NA	 Anna-Mona sööstis akna juurde , Atle lähenes talle , sirutas käe välja , proovis midagi öelda . 
119	NA	 Võibolla oli ta käe liiga kiiresti ja äkitselt välja sirutanud , võibolla ta isegi puudutas Anna-Monat ... 
119	NA	 Võibolla liiga tugevalt , ta ei mäletanud enam . 
119	NA	 Naine oli tahapoole , akna poole nihkunud . 
119	NA	 Norras on madalad aknalauad ... 
119	NA	 Muidugi oli kohus , Atle oli seda talunud ükskõikselt , niipalju kui ta mäletas . 
119	NA	 Mis tähtsust võis olla kohtuotsusel , enda jaoks jääb ta alatiseks mõrtsukaks ! 
119	NA	 Ta võis olla naist tõuganud , võis olla ka mitte , seegi polnud oluline . 
119	NA	 Atle Engelbrektsen oli tapnud oma naise , keda ta armastas , oli tapnud Anna-Mona Engelbrektseni — sündinud 1963. a. 
119	NA	 Narvikis , 167 senitmeetrit pikk , pruunid silmad , kõrgharidusega ... 
119	NA	 Ta ei tulnud Oslost ära mitte tuttavate pärast , kellele ta ei suutnud enam silma vaadata ja kes niigi ei tahtnud enam temaga suhelda . 
119	NA	 Ta ei saanud enam olla selles korteris , selles linnas , sellel maal . 
119	NA	 Ta põgenes maailma äärele , alustas uut elu , veetis ürglooduse lõputute päevade ja ööde seltsis terveid kuid ja aastaid . 
119	NA	 Elas üksinda , elas ja töötas , elas ja mäletas Anna-Monat , tundis meeletut hingevalu kuni ... kuni oli hakanud tundma ka talumatut füüsilist valu , mis järgnes talle sellest võikast koopast saadik , keeras veresooni sõlme , vasardas , nõelas , torkis ... 
119	NA	 Ja siis tuli Anna-Mona tagasi . 
119	NA	 Ühel ööl ta ilmus . 
119	NA	 Kas ta kandis sedasama riietust , mida siis , kui hukkus , oli Grpowski küsinud ? 
119	NA	 Ei , vastas Atle , see oligi kõige veidram , ta kandis bikiine , nii nagu kunagi Jamaical , kus nad olid ühel rannapeol tutvunud . 
119	NA	 Aga keha , niipalju kui see oli keha , oli purustatud , nagu ka nägu . 
119	NA	 Atle mäletas selgelt kergelt õhulist ja eeterlikku veritsevat keha , milles naine oli ilmunud . 
119	NA	 Vasak näopool oli kukkumisest lõhki , põseluud paistsid , hambad olid põrutusest ajju tunginud . 
119	NA	 Ta oli selgelt näinud seda sama keha , mida ta nii ammu oli rannaliival suudelnud , ta tundis , teadis seda keha . 
119	NA	 Aga naine ... 
119	NA	 Naine oli seal ja ei olnud ka . 
120	NA	 Engelbrektsen vaikis . 
121	NA	" "" Mida te teile rääkis ? "" päris Grpowski tungivalt . "
122	NA	" "" Ta ütles , et ootab mind ... "
122	NA	 Tal ei ole seal hea , kus ta on , nii ta saatis mulle . 
122	NA	 Häält ma ei kuulnud . 
122	NA	 Seal on paha ja valus ja ma pean ka sinna minema . 
122	NA	 Siis ta kadus . 
122	NA	 Aga see oli Anna- Mona ! 
122	NA	 Uskuge mind , sellest , kui ma ta tapsin , on ju nii palju aega möödas . 
122	NA	 Kui see oleks ainult mingi süütunde ja alkoholi ajel tekkinud nägemus , oleks see pidanud ilmuma palju varem ! 
122	NA	" Ma ei ole hullumeelne . "" "
123	NA	" "" Mis sel ööl teistmoodi oli ? "
123	NA	" Oli see kuidagi eriline .. ? "" "
124	NA	" "" Ma ei tea ... "
124	NA	 Oli väga kuum päev olnud , turiste aga ei olnud . 
124	NA	 Ma vist jõin kogu päeva , õhtul proovisin endaga pisut malet mängida aga valu segas . 
124	NA	" Ei suutnud isegi oma lemmikavangut — Prantsuse kaitse Aljohhini varianti — meelde tuletada . "" "
125	NA	" "" Elekter ? "
125	NA	" Oli teil midagi sisse lülitatud ? "" "
126	NA	" "" Vist mitte ... "
126	NA	" Ma kasutan elektrit nii vähe kui võimalik . "" "
127	NA	 Grpowski tõusis ja astus akna juurde . 
127	NA	 Kõrvaltvaatajale võis jääda mulje , et ta kissitab ereda päiksevalguse eest silmi . 
127	NA	 Tegelikult eksortsist mõtles , katsus kilde tervikuks liita , katsus aru saada , mis on toimumas . 
127	NA	 Iga juhtum tema praktikas on eriline olnud . 
127	NA	 Eksortsistidel pole tegutsemisjuhendeid ega pretsedendiraamatut . 
127	NA	 Jõud , millega nad võitlevad , ei avaldu range süsteemi alusel , ei lase end kvalifitseerida ega lahterdada . 
127	NA	 Kõige tähtsam on uskuda , et nendega on võimalik toime tulla , et neid saab sundida või keelitama tagasi asuma sfääridesse , mis ei pea olema inimesele avatud . 
127	NA	 Iga ilmumine ja seestumine on toimunud mingi tasakaaluhäire faktori toimel . 
127	NA	 Kuskil on alati mingi võti , mingi detail , mis laseb selle faktori avastada ja teispoolsuse toime ... noh , kui mitte hävitada ... siis vähemasti tagasi tõrjuda . 
128	NA	" "" Te olete Anna-Monat ammu oodanud , kas pole ? "
128	NA	" Olete aastaid kartnud , et ühel ööl ta ilmub ? "" "
129	NA	 Engelbrektsen noogutas . 
130	NA	" "" Ja loete Hamletit , et oma müsteeriumi eesmärgis selgusele saada . "
130	NA	 Hamletil polnud veresööd , Atle . 
130	NA	 Hamlet otsis endale süüd , et eelolevat tragöödiat enda jaoks kuidagi õigustada , tema piin oli tegevusetuses . 
130	NA	" Aga samuti nagu teiegi , kahtlustas ta ennast hullumeelsuses . "" "
131	NA	 Norralane ei vastanud . 
132	NA	" "" Mida te minult õigupoolest tahate ? "" küsis siis Grpowski . "
133	NA	" "" Kuidas , palun ? "" "
134	NA	" "" Mida te tahate , et ma teeksin ? "" "
135	NA	" "" Ma ... ma tahan valust lahti saada . "
135	NA	" Ma tahan , et see undamine ja kriipimine kaoks , mõistate ? "" "
136	NA	" "" Aga Anna-Mona ? "" "
137	NA	 Grpowski kuulis seljatagant puskarikannust voolava märjukese vulinat , rüüpamisröhatust ja ohkavat väljahingamist . 
137	NA	 Kulme kortsutades avas ta akna , tuppa sööstis jäine augustituul , puhus ta halli juuksepahmaka sassi ja leevendas pisut ruumi läppuvat alkoholivängu . 
138	NA	" "" Ma ei taha teda enam näha . "
138	NA	 Mitte sellisena vähemalt , mitte niimoodi . 
138	NA	" Ma ei taluks seda enam ... "" "
139	NA	" "" Just nimelt . "
139	NA	 Te ei taluks seda enam välja . 
139	NA	 Mida te siis teeksite ? 
139	NA	 Valu ja kummitusnaine , kelle te tapsite — seda on liiga palju ühe inimese jaoks . 
139	NA	" Mida te teeksite , Atle Engelbrektsen , kui te seda enam ei talu ? "" "
140	NA	 Küsitu ei pidanud vastama . 
140	NA	 Nad mõlemad teadsid vastust . 
140	NA	 Ta vaikis hetke ja hoopis küsis : 
141	NA	" "" Ma olen vahel mõelnud , et kas see kõik mitte ei ole Anna-Mona kättemaks mulle mõrva eest . "
141	NA	" Selle valuga ta maksab mulle kätte — kas te ei arva nii ? "" "
142	NA	" "" Miks just siin ja miks just nüüd ? "" küsis Grpowski vastu . "
142	NA	" "" Miks just nüüd , kui te olete avastanud selle koopa , kust isegi karud ja linnud eemale hoiavad ? "" "
143	NA	" "" Arvate , et lahendus on ikkagi koopas ? "
143	NA	" Et UFO-l võib midagi sellega pistmist olla ? "" "
144	NA	" "" Unustage oma UFO-d ! "
144	NA	" See on kahekümnenda sajandi mütoloogia ! "" "
145	NA	" "" Aga vaimud on ju ka mütoloogia ? "" küsis Engelbrektsen ettevaatlikult , otsekui olles mitte päris kindel , kas söendab tunnustatud autoriteediga viimase tööalal vaidlema hakata . "
146	NA	" "" Vaadake , noormees , "" Grpowski pöördus akna juurest toa poole , "" need teie niinimetatud vaimud on millegi energeetiline ilming . "
146	NA	 Aga sellel energial pole kindlat tahket vormi või keha . 
146	NA	 Ma võin põhimõtteliselt möönda , et see teispoolsuse energia , mis möödunud sajandite jooksul on end inimestele vaimudena ilmutanud , võib tänapäeva tehnikasajandil end UFO-de näol välja pakkuda . 
146	NA	 Võin seda teoreetiliselt möönda , kuigi ise ma seda ei usu . 
146	NA	" Aga edasi see meid ei aita , ei aita mitte üks raas ! "" "
147	NA	" "" Aga UFO-d pole ju energeetika , UFO-d on täiesti füüsilised esemed . "" "
148	NA	" "" Mitte ühtki UFO-t pole keegi kunagi katsunud ! "" "
149	NA	" "" Aga on ju juhtumeid , kus ... "" "
150	NA	" "" Mitte keegi , mitte kunagi , "" lõikas poolakas . "
150	NA	" "" Aga see teadmine ei aita meid edasi . "
150	NA	 Te küsite , mida ma arvan ? 
150	NA	 Ma arvan , et nendel nõndanimetatud UFO-del pole teie juhtumiga kõigevähematki pistmist . 
150	NA	 Vaevalt Spitzbergenil kunagi midagi alla kukkunud on , või kui isegi ongi , siis oli see Nõukogude Liidu üks esimesi MIG-e , mille ameeriklased kiiresti uudishimulike silmade eest varjule toimetasid ja lasid siis käibele kumu UFO-dest . 
150	NA	 Külma Sõja ajal tehti sageli nii , et rahvusvahelisi skandaale vältida . 
150	NA	 Ma ei välista isegi , et ameeriklased MIG-i ise alla lasid . 
150	NA	 Aga olgu , see pole praegu oluline ... 
150	NA	 Rääkige mulle parem nendest sosinatest ja häältest ! 
150	NA	" Kas suudate neist mingit sõnumit välja lugeda ? "" "
151	NA	 Engelbrektsen kehitas resigneerunult õlgu . 
152	NA	" "" Sõnumit ? "
152	NA	 Ma ei tea ... 
152	NA	" Kui , siis mingit ebamäärast kutset ehk . "" "
153	NA	" "" Kutset ? ! "
153	NA	 Väga hea ! 
153	NA	" Millises keeles ? "" "
154	NA	" "" Kuidas ? "" "
155	NA	" "" Mis kuidas ? "
155	NA	 Ma küsin , millises keeles teid kutsutakse . 
155	NA	 On see norra keel ? 
155	NA	 Vene keel , esperanto , morse ? 
155	NA	" Midagi te peaksite ju sellest mõistma ? "" "
156	NA	" "" See nagu poleks mingi keel , kui järgi mõelda . "
156	NA	 Ma kuulen nagu tuhandeid erinevaid hääli , nad kiunuvad meeleheitlikult ja läbisegi . 
156	NA	 Ja see pole üheski keeles . 
156	NA	 Hääled keerlevad mu ajus , kord on vasemal , kord paremal , kiunuvad ja kutsuvad . 
156	NA	 Valus on ... 
157	NA	" "" Väga hea . "" "
158	NA	" "" Mis siin head on ? "" "
159	NA	" "" Hea on see , et te ei saa täpselt aru , mida need hääled räägivad . "
159	NA	 Liiga selge sõnum viitaks skisofreeniale . 
159	NA	 Aga kas teile pole kunagi pähe tulnud , et need hääled on küll mingis keeles , kuid mitte sellises , mida enam räägitakse . 
159	NA	" Sanskritis näiteks , või liivi ? "" "
160	NA	 Taas kehitas Engelbrektsen õlgu ja küünitas puskarikannu järele , kuid nähes Grpowski hukkamõistvat pilku , loobus oma esialgsest mõttest ja tõmbas ettevaatlikult käega läbi punaste juuste . 
161	NA	" "" Ma ei oska neid keeli . "
161	NA	 Kuidas saaksin midagi väita ? 
161	NA	" Tunnen vaid , et hääled tõmbavad mind kuhugi , kutsuvad . "" "
162	NA	" "" Kas ... ? "" "
163	NA	" "" Jah . "
163	NA	 Kuhu mujale ? 
163	NA	" Ikka sinna koopasse tagasi . "" "
164	NA	 Nii see peabki olema , mõtles Grpowski . 
164	NA	 Siis on siin vähemalt mingi loogika , mida jälgida , mis võib meid aidata ja kuidagi lahenduseni viia . 
164	NA	 Kui see üldse on lahendus ... 
165	NA	" "" Kas te loete Saxo Grammaticust ? "" küsis ta siis valjusti ja osutas peaga raamaturiiuli poole . "
166	NA	" "" Tellisin endale , kui Anna-Mona oli ilmunud . "" "
167	NA	" "" Mul oleks huvitav ja võibolla ka vajalik teada , miks te seda tegite ? "" päris Grpowski mõnevõrra sarkastiliselt . "
168	NA	" "" Mäletan kuskilt , et just "" Gesta Daneorumist "" leidis Shakespeare "" Hamleti "" algmotiivi . "
168	NA	" Ilmselt ma seostasin selle kuidagi oma sooritatud mõrvaga ja ... "" "
169	NA	" "" ... ja süütundega ja vaimu ilmumisga , "" jätkas Grpowski elavnedes . "
170	NA	" "" Jah , mõnevõrra kindlasti . "
170	NA	 Hamleti isa vaim oli ju niivõrd ehe ja realistlik . 
170	NA	 Tahtsin teada , kuidas vaimud ilmuvad . 
170	NA	 Miks nad seda teevad ? 
170	NA	" Ja lootsin ka Saxo ja Snorri töödest leida mingit vihjet Svaldbardi varasemale mainimisele . "" "
171	NA	" "" Leidsite midagi ? "" "
172	NA	" "" Ei midagi kindlat . "" "
173	NA	" "" Ma mäletan , et autos mainisite , et teie arvates on siin enne Islandi meremehi keegi käinud . "
173	NA	" Miks te nii arvate ? "" "
174	NA	" "" Ma tunnen oma ajus midagi väga vana . "
174	NA	 Need hääled pole noored ega uued , kui saate aru , mida ma öelda tahan ... 
174	NA	 Ma ei oska seda seletada , andke andeks . 
174	NA	 Suur vanadus tekitab minu arvates õudust . 
174	NA	 Vanadus või iidsus , ükskõik millise elusolendi juures , kõneleb midagi aja ületamisest , kuulumisest kuhugi üleajalisse sfääri . 
174	NA	 Ma olen näinud dokumentaalfilmi saja viiekümne aastasest inimesest , neegrist õigupoolest , ja see oli jube . 
174	NA	 Aga need hääled , mida ma kuulen ... 
174	NA	 Nad on vanad . 
174	NA	 Liiga vanad , liiga jubedad . 
174	NA	" Kõrge vanadus on õudne , see räägib millestki ebaloomulikust . "" "
175	NA	 Sugugi mitte ebaloomulikust , mõtles Grpowski . 
175	NA	 Sugugi mitte . 
175	NA	 Vanadus räägib surmast . 
175	NA	 Lähedalolevast surmast , lähenevast surmast . 
176	NA	" "" Hästi , "" ütles ta siis . "
176	NA	" "" Te peate magama , Atle . "
176	NA	 Peate katsuma magada , see kulub teile ära . 
176	NA	 Aga mina pean minema vaatama seda koobast . 
176	NA	 Te annate mulle oma auto ja joonistate kaardi . 
176	NA	 Ja siis lähete kohe magama . 
176	NA	" Kohe ! "" "
177	NA	" "" Ma pole kindel , kas te leiate selle koha kaardi järgi üles , see on kaugel , kas teate ... "" "
178	NA	" "" Ma leian selle koha üles . "
178	NA	" Ärge unustage , et ma olen eksortsist . "" "
179	NA	" "" Kas te laskumisvarustust oskate kasutada ? "
179	NA	" Kamber on sügaval , niisama sinna ei pääse . "" "
180	NA	" "" Ma esialgu vaid uurin seda kohta . "
180	NA	" Laskuma ma muidugi ei hakka . "" "
181	NA	" "" Ma tahtsin teilt küsida ... "" "
182	NA	" "" Küsige ! "" "
183	NA	" "" Ma küsin ... "" "
183	NA	 Engelbrektsen pidas pausi ja Grpowski nägi , et valu mehe peas on tugevnenud . 
183	NA	 Norralane võitles oma piinaga , kuid küsis lõpuks : 
184	NA	" "" Mis see on ? "
184	NA	" Mis toimub , mis minuga juhtub ? "" "
185	NA	" "" Ma arvan , et teid avatakse . "" "
186	NA	 Ja siis , kui Engelbrektsen oli rebinud oma geograafilisest kaardiraamatust lehe , tõmmanud sellele punase tindipliiatsiga joone , märkinud ühe koha sellel X-iga ja lehe Grpowskile ulatanud , tegi viimane õhku , norralase pea kohale äkitselt mingi liigutuse ja puudutas oma sõrmega tema paremat oimukohta . 
186	NA	 Engelbrektseni pea nõksatas ja vajus momentaalselt õlale . 
186	NA	 Mees magas . 
186	NA	 Ja Grpowski teadis , et seda und ei tule ei Anna-Mona ega ükski muu deemon häirima , sest oma kiire liigutusega oli ta joonistanud õhku Würrtzi kaitsemärgi — igivana Kabala edasiarendatud kolmemõõtmelise kujundi , mis kaitses unes . 
186	NA	 See oli märk , mida ükski eksortsist endale ei saa teha , ja ei olnud saanud ka Thorvald Mathjes , mees , kelle soovituse pärast oli kuuekümne kolme aastane Warszawa eksortsist pan Mieczislaw Grpowski , keda tema kodulinnas rahumeelse , kuid pisut seniilse ja polüglotist poepidajana tunti , sattunud Spitzbergenile võitlema jõududega , mis ei taha tunda ei aega ega ruumi . 
186	NA	 Jõududega , kelle vastu oli ta pühendanud oma elu , millise ta neile ka ühel päeval vältimatult loovutab . 
186	NA	 Selline on juba kord eksortsisti saatus ... 
186	NA	 Kuid enne , kui tuleb tema aeg , on tal päästa üks teine hing . 
186	NA	 Ja polnud Grpowski asi Engelbrektseni üle kohut mõista , selleks on teised kohad , teised mõistjad , teised kriteeriumid kui inimeste omad . 
186	NA	 Eksortsisti saatust ei valita , sellesse sünnitakse ja selle saatuse läbi ka surrakse . 
186	NA	 Kuid mitte veel täna polnud tema kord , tema järjekord ... 
187	NA	 Siis läks ta toast välja , istus lävepakule , keerutas parema käe nimetissõrme ümber Engelbrektseni maasturi võtmeid ja mõtles Hamleti isa vaimust , Islandi viikingitest ja Engelbrektseni sõnadest aga need hääled , mida ma kuulen ... 
187	NA	 Nad on vanad . 
187	NA	 Liiga vanad , liiga jubedad . 
187	NA	 Ta õngitses oma odava ülikonna põuetaskust suupilli , nuuskas nina ning hakkas mängima . 
187	NA	 Kaua istus ta ukselävel ning imes suupillist välja kurblikku viisi . 
187	NA	 See polnud mingi rituaal ega pühendumine , see oli vajadus enda poolt esile kutsutud elava muusika järele , vajadus kanda oma tajud Keskendumisele . 
187	NA	" Alles siis , kui ta oli suupilli tasku tagasi pannud , ning mälestused minoorsetest helistikest haihtusid Spitzbergeni karmi tuule ulgumisse , sai poolakas aru , et oli mänginud igihaljast "" Kingston Towni "" , lugu , ilmselt mille saatel oli noor Atle Engelbrektsen oma väljavalituga alasti Jamaica kuumadel liivadel tantsinud ja uskunud , et elu koosnebki õnnest , armastusest ja kuumadest elavatest sosinatest ... "
188	NA	 Jäised sosinad tuhandetest surnud meeltest siin , maailma jäisel äärel ja kunagi nii kuuma , armastava ja hõõguva ihu moondunud kujutus , mis öösel kummitab ja peibutab sellesama , nooruses nii ihaldatud kehaga ... 
188	NA	 Kontrastid ... 
188	NA	 Millele võivad need olla suunatud ? 
189	NA	 Peibutab ? 
190	NA	 Külmad , kutsuvad sosinad ... ? 
191	NA	 Grpowski sööstis lävepakult , tormas tuppa ning avas oma suure kohvri , mille vastu Spitzbergeni tolliametnik , polnud vähimatki huvi tundnud , võttis sellest kroomitud lahtikäiva akumulaatoriga kolmnurga , inimnahast kolmnurkse pilotkamütsi , kolmeharulise pronksnoa ja täiesti läbipaistmatud mustad prillid — kolmesilma prillid . 
191	NA	 Nendest peaks täna piisama , arvas ta . 
191	NA	 Igaks juhuks lisas ta ka oma reisipauna pisikese Nokia tõlkearvuti . 
192	NA	 Siis läks ta autosse , käivitas selle kobamisi , võttis galopeerides kohalt ning mõtles mõnevõrra ehmunult , kas ta maasturiga ka sama hõlpsasti toime saab , kui sellega , mis teda koopas ees ootab . 
192	NA	 Aga toime sellega ta saama pidi . 
192	NA	 Sest teist võimalust polnud antud . 
192	NA	 Vähemasti mitte täna , mitte temale , mitte Atle Engelbrektsenile , mitte Spitzbergenile . 
193	NA	 Tagasi jõudis ta alles ööhakul , kui päike siras eredamalt kui päeval ja linnud olid vaikinud . 
194	NA	 Kolmeharulist pronksnuga tal enam ei olnud . 
195	NA	 Kuid see-eest oli tal üks kõrv vähem . 
196	NA	 Grpowski ei hakanud Engelbrektseni äratama . 
196	NA	 Kiiresti leidis ta esmaabikarbi ja ravis ennast niipalju , kui oskas — niipalju , et kohusetundlik tolliametnik ei tunneks kõrvasideme vastu ülemäärast huvi . 
196	NA	 Siis istus ta ikka veel magava norralase kõrvale , võttis põuetaskust viimase kaardi ja hakkas selle teisele poolele kirjutama . 
197	NA	 Ta kirjutas kaua , sest norra keelt on keeruline kirjutada ning tal oli palju kirjutada . 
197	NA	 Lisaks tegi puuduv kõrv , hoolimata kõigist meditsiinilisest ja parameditsiinilisest vahenditest , tugevat valu ... 
197	NA	 Ilmselt sama suurt valu , kui Engelbrektsen tundis . 
197	NA	 Või oli tundnud ? 
198	NA	 Kui ta kirja valmis sai , jättis ta selle lauale , asetas raskuseks peale pooltühja puskarikannu , korjas kokku tühjad mineraalvee pudelid , pühkis igast võimalikust kohast oma sõrmejäljed , läks autosse ja sõitis minema . 
198	NA	 Longyearbyeni lennuväljale , et jõuda veel varahommikusele Oslo lennule . 
199	NA	 Ta jõudis sellele ja Engelbrektseni maastur jäi tühjalt lennuväljale seisma . 
200	NA	 Aga Grpowski hüvastijätukiri oli järgmine : 
201	NA	 Kallis sõber , ( kõigile inimestele , keda Growski tundis , alustas ta kirja kirjutamist , just sellisete sõnadega ) Te loete seda juba siis , kui mina olen lennukis , mis viib mind tagasi Oslosse . 
201	NA	 Ma ei hakanud Teid äratama , sest selleks puudus igasugune põhjus ja tõttöelda ka võimalus — Teie uni lõpeb ( lõppes ) täpselt kindlaksmääratud ajal. 
201	NA	 Mul ei ole kerge neid ridu kirjutada ja seda mitmel põhjusel , millest pan kohe kuuleb ( loeb ) . 
201	NA	 Teie valud , niipalju , kui need valud olid , peaks nüüd olema murtud . 
201	NA	 Muud hädad , hääled sealjuures , kardan et mitte . 
201	NA	 Ülejäänu on Teie enda kätes . 
201	NA	 Teie probleem oli erakordne ja mitte lihtne , lubatagu mul seda öelda . 
202	NA	 Ma ei kirjuta detailselt , mis koopas juhtus , sest seda on sõnades raske edasi anda ( küllap pan mõistab , mida tahan öelda , sest tal endalgi oli raske sõnades oma üleelamisi kirjeldada ) . 
203	NA	 Teie juhtumist ... 
203	NA	 Olite juhuslikult avastanud siin maailma otsas ühe koopa , mis lõppes veidral kombel suletud kambriga . 
203	NA	 Seal hakkas teile sisse kuri vaim , tekitas valu , sosinaid ja hirmsaid nägemusi . 
203	NA	 Nägite oma tapetud naise ilmutist , teid tõmbas sinna koopasse tagasi . 
203	NA	 Ühesõnaga , te piinlesite . 
203	NA	 Ma leidsin koopa hõlpsasti , kuigi veel täpselt ei teadnud , mida mul teha tuleb . 
203	NA	 Mul olid oma kahtlused , aga ... kõigest järjekorras . 
204	NA	 Koopasuu oli kitsas nagu kirjeldasite , ronisin siiski sinna sisse . 
204	NA	 Mitte sügavale , vaid paar meetrit . 
204	NA	 Mõtlesin , et tunnen end otsekui hauas ja kuidas pan küll oli söendanud sinna sisse ronida . 
204	NA	 Kummati see mõte mulle meeldis , sest seletas nii paljugi . 
204	NA	 Seletas ka teie uurimusi alg-Hamleti üle . 
204	NA	 Te polnud kartnud , ronisite kohe koopasse , ronisite hauda ... 
205	NA	 Te otsisite surma , mu sõber , teil on alateadlik tugevdatud süükompleksist tingitud surmasoov . 
205	NA	 Seepärast te läksitegi meelsasti koopasse — nägite selles alateadlikult hauda ja teid tõmbas sinna . 
205	NA	 Ka Hamletil oli surmasoov , ta mõtles enesetapule , elas läbi süü- ja häbitunnet ja seadis oma toimetamised nõnda , et need vältimatult said lõppeda ainult surmaga . 
205	NA	 Tema isa vaim oli ettekuulutus surmast , mitte ainult sõnumitooja , ärge seda unustage . 
205	NA	 Hamlet otsis vabanemist oma valust ja suutis seda leida ainult surmast . 
205	NA	 Tema monoloog oli tüüpiline enesetapja monoloog , nagu ka teie oma ... 
206	NA	 Teil oli õigus — koobas polnud tühi . 
206	NA	 Mis ka poleks olnud sinna kambrisse müüritud , ( just nii see oli ! ) oli ta nüüd valla pääsenud . 
206	NA	 Kuid ta oli ikka veel aheldatud ühe kütkega kambrisse . 
206	NA	 Loits ( küll juba nõrgenenud ) hoidis teda endiselt kinni ja koopas kaugemale ta ei pääsenud ( pääse ) . 
206	NA	 Küll oli aga see energia jõudnud Teieni kanali luua . 
206	NA	 Olin ennist öelnud , et teid avatakse . 
206	NA	 Nii see oligi — hääled , valud , kriipimised , ( kuid mitte need sosinad ! ) ja lõpuks ka kadunud Anna-Mona esilemanamine olid kõik mõeldud ( kui olendi puhul , kellest räägime , saab üldse sellist tegusõna kasutada ) ainult ühel eesmärgil — Teid ergutama teoks tegema seda , mida alateadlikult ammu ihkasite . 
206	NA	 Tunnistasite seda ka ise , et varsti ei kannata te enam välja . 
206	NA	 Valu ja vaimud . 
206	NA	 Teid roogiti puhtaks ( seestumiseks ) , avati ja suunati teoks tegema enestappu . 
207	NA	 Anna-Monast . 
207	NA	 Kust võis see kujutis temast pärineda ? 
207	NA	 Loomulikult teie ajust — see oligi see puur või nael , mida piinavalt tundsite . 
207	NA	 Teist otsiti välja kõige valusamad ja kontrastsemad mälestused ( bikiinid ja purukskukkunud ihu ) . 
207	NA	 Ilmutis kutsus Teid , äratas teis veelgi enam suitsiidimõtteid . 
207	NA	 Sundis Teid isegi , mäletate ? 
207	NA	 Anna-Mona polnud päris . 
207	NA	 See ei olnud tema tegelik vaim , keda nägite . 
207	NA	 Teie ajust projitseeriti kõige valusamad pildid — nägite oma süükompleksi energeetilist kehastust . 
207	NA	 Aga ma tean , et Teid pole võimalik selles enam ümber veenda . 
208	NA	 Mis seal kambris siis oli ja miks see olend teisse hakkas ? 
208	NA	 Mul olid mõned oletused , kuid kindlat teadmist mitte . 
208	NA	 Igaks juhuks kaitsesein oma pea ja silmad mõningate lisavahenditega . 
208	NA	 Enda ette asetasin elektrivooluga laetud kolmnurga ja relvastusin vaimunoaga . 
208	NA	 Edasine , ma kardan , on liialt erialane ... aga võin Teile öelda , et ta tuli . 
208	NA	 Iidne loits hoidis teda ikka kinni , kuid suutsin ta enda meeltesse vangistada . 
208	NA	 Vaadake ( lugege ) , see , et just Teie selle koletise otsa sattusite , oli puhas juhus . 
208	NA	 Juhus oli ka see , et Teil oli surmasoov . 
208	NA	 Aga surmaaldis meel on alati kõige vastuvõtlikum , on kergem murda , sellesse on kergem sisse tungida . 
208	NA	 Seetõttu oli ka meie koletisenergial kergem ületada teda aheldanud loits ja Teil loitsuga pitseeritud sein lõhkuda . 
208	NA	 Teid nimelt aidati kambrist takka , kui nii võiks öelda . 
208	NA	 Tal oli vaja Teie meelt , Teie vaimu , et vabaneda . 
208	NA	 Ma arvan , et kunagi nimetati teda Aoliaks . 
209	NA	 Aga eksortsistid , mu sõber , on pisut erinevad teistest inimestest — meil on surmasoov tahtlikult ja teadlikult välja arendatud , meie vaim on alati valla , et teistpoolsuse kurjust endasse aheldada ja ta seal tappa . 
209	NA	 Ma püüdsin Aolia lõksu , kuid ta oli väga kaval ja enne , kui deshifreerisin loitsu , millega ta taas aheldada , püüdis ta minust välja pugeda . 
209	NA	 Kahjuks pidin selle vältimiseks vaimunoaga oma kõrva maha lõikama . 
209	NA	 Aga olge rahulik , minu honorar kompenseerib ravikulud täielikult . 
210	NA	 Kes või mis on Aolia ? 
210	NA	 Teil oli õigus — see on midagi väga vana . 
210	NA	 Nii vana , et inimesel pole isegi õigust tema nime mäletada , ega teda tunda . 
210	NA	 Ja Teil oli õigus ka selles , et Aolia on kuri vaim — teisiti teda kirjeldada ei õnnestuks , tänapäeva keeled on selleks liiga uued . 
210	NA	 Aolia soovis , et Te ennast tapaksite , ohverdaksite end temale , et ta saaks asuda ohverdusest vabanenud meelejõudu ja ennast vabastada . 
210	NA	 Mida ta oleks siis teinud ? 
210	NA	 Midagi kurja oleks siis maailmas juures olnud , aga see kuri poleks väljendunud inimeste tegudes ( sõjad ja muu niisugune ) . 
210	NA	 Ei , kindlasti mitte . 
210	NA	 Aolia on midagi universumilist , ma ei tea täpselt ja olen selle üle isegi õnnelik . 
211	NA	 Kindlasti oli Teil õigus ka selles , et keegi on Spitzbergenil enne Islandi vapraid meremehi olnud . 
211	NA	 See keegi vangistaski Aolia siia , aheldas ta Maailma Lõppu , nii kaugele inimestest kui vähegi võimalik . 
211	NA	 Needus või loits , millega ta seda teinud oli , allus õnneks deshifreerimisele , kuid selle eest tuleb tänada juba tänapäeva tehnoloogiat . 
211	NA	 Ma ei tunne seda keelt , aga arvuti suutis leida mõned lingvistilised parameetrid , mille kallal nüüd ka tööle asun . 
211	NA	 Ma arvan , mu sõber , et peaksime olema väga tänulikud neile iidsetele olenditele , kes Aolia siia tõid . 
211	NA	 Nad andsid endast parima ja viisid kurja nii kaugele , kui nende võimuses oli . 
211	NA	 Ärge küsige , kes nad olid . 
211	NA	 Sellele ei oska ma vastata . 
211	NA	 Igal juhul polnud nad kõikvõimsad , muidu oleks Aolia Maalt üldse minema aetud , hävitatud või maetud vähemalt Antarktikasse . 
211	NA	 Need muistsed sangarid pidid olema luust ja lihast inimesed ( vähemalt neil ammustel aegadel ! ) . 
211	NA	 Nad otsustasid koha kasuks , mis kaardistati alles 1596. aastal . 
211	NA	 Olen jõudnud , muide , mõelda , kas need muistsed vangistajad pole mitte oma vangi käinud aeg-ajalt üle vaatamas ... 
211	NA	 Aga see on tõiesti põhjendamatu oletus ja peale Teie ei julge ma seda kellelegi öelda ... 
212	NA	 Miks nii ? 
212	NA	 Aga sellespärast , et nüüd tuleb meie loo kõige kurvem osa . 
212	NA	 Need tuhanded sosinad , mida kuulete . 
212	NA	 Sosinad on ( olid ) Aolia pärisosa , mitte teie avanemiseks mõeldud sabotaazh . 
212	NA	 Ma arvan , et need sosinad olid tuhanded Aolia poolt varem allutatud hinged ( see seletab ka Teie oletusi sosinate vanusest ja ka seda , et te neid keeli ei mõista ) . 
212	NA	 Õigupoolest olid need sosinad tuhandete inimeste surmaeelsed mõtted . 
212	NA	 Viimased mõtted enne enesetapu teokstegemist ... 
212	NA	 Mu kallis sõber ! 
212	NA	 Te peate ise otsusele jõudma , kas suudate edasi elada nende sosinatega . 
212	NA	 Sest paraku need jäävad Teiega igaveseks . 
212	NA	 See oli see osa Aoliast , mis juba oli valla pääsenud ja mida mul ei õnnestunud loitsu alla tagasi toppida . 
212	NA	 Kardan , et aegapidi hakkaksite ka nendest sosinatest aru saama . 
213	NA	 Ja surmasoov Teis pole valude kadumisega kübetki vähenenud . 
213	NA	 Aga seda teate omast käest . 
213	NA	 Tegin , nagu tahtsite — valud , kriipimised ja Anna-Mona on kadunud . 
213	NA	 Enesetapjate surmaeelsed mõtted aga jäävad ... 
213	NA	 Jääb Teie otsustada , kas täitsin oma tellimust ja teenisin honorari välja . 
214	NA	 Ma olen eksortsist , mitte preester või usaldustelefon . 
214	NA	 Olen harjunud tõtt rääkima . 
215	NA	 Palun , põletage see kiri . 
215	NA	 Aga kui peate vajalikuks — kirjutage uus . 
216	NA	 Jääge hüvasti , Atle Engelbrektsen ! 
217	NA	 Mida Te ka ei otsustaks — olen kindel , et talitate õigesti ! 
217	NA	 Olgu see teadmine Teile kinnituseks , et Saatus on meist kõigist suurem ja pageda Tema eest ei saa . 
218	NA	 Ikka Teie Mieczislaw Grpowski . 
219	NA	 Kui lennuk heljus üle Põhjamere tühjade avaruste , uskus Grpowski ennast kuulvat Engelbrektseni jahipüssi kärgatust . 
219	NA	 Ta kujutas endale üsna elavalt ette , kuidas norralane oli ärgates juhmi pilguga tühjusesse vaadanud , märganud siis laual kirja ja selle läbi lugenud . 
219	NA	 Eksortsist oli kindel , et norralane oli kirja põletanud , valanud puskarikannu aknast välja tühjaks , pesnud nõud , läinud esikusse , võtnud seinalt jahipüssi ja endale laengu suhu lasknud . 
219	NA	 Tegelikult oli mees sellise otsuse teinud juba ammu ja siia ei saanud Grpowski midagi parata . 
219	NA	 Ka Hamlet teadis algusest peale , millega tema mäng lõpeb . 
219	NA	 Aolia ei eksi . 
219	NA	 Engelbrektseni meeled pidid olema surmale juba liiga valla . 
220	NA	 Grpowski ei kuulanud enam tagasilennul kuularitest Dvorakit . 
220	NA	 Ei saanud kuulata . 
