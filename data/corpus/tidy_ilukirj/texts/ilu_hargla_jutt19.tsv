par_nr	head	sentence
1	 Sindbadi üheksas reis 	 Sindbadi üheksas reis 
2	NA	 Indrek Hargla 
3	NA	 Kiidetud olgu Allah , kõige armulisem ja kaastundlikum ! 
3	NA	 Nii alustan ma , sõbrad , jutustust oma üheksandast merereisist , et taaskord anda teie otsustada , kas on mul õigus nüüd oma päevi külluses veeta või peaksin jagama rikkuse vaestele ja anduma palvetele , kasinusele ja karmusele . 
3	NA	 Olen teile rääkinud , kuidas nooruses lõin läbi oma isalt päritud rikkuse ja seejärel siirdusin kaupmehena meredele , kus loendamatuid ohte trotsides õnn mulle lõpuks naeratas , et võisin osta tagasi selle maja ja puhata . 
3	NA	 Nüüdki alustan ma jutustust sellest , kuidas Bagdadi kaliifi Harun Al- Rašidi — andku Allah talle palju elupäevi — vesiir , keda teie mäletate pakikandja Hindbadina , ühel päeval , pärast minu kaheksandat reisi , millel leidsin elu suurima armastuse , et nüüd võin öelda — igatsus ja kättesaamatus on armastuse tõeline nimi , minu juurde tuli ja palus mul kaliifi enese ülla palge ette ilmuda . 
4	NA	 Küllap teate , et mu kaheksandalt reisilt toodud õpetuste järgi oli kaliif lasknud ehitada uut moodi laevastiku . 
4	NA	 Nende kaugelt põhjast meie meredele eksinud õnnetute hingede teadmised seilamiskunstist olid nii vägevad , et Basras asuv laevastik võimuses ja uhkuses kõik teised kaugele maha jätab ja Araabia meri talle kitsaks jääb . 
4	NA	 Meie kookospuust laevade asemele oleme ehitanud pikemad alused , Siidonist raiutud seedrist , mis merel paremini tormide vastu seisavad ja kiiremini pikki vahemaid ületavad . 
4	NA	 Sellised olid kaugelt põhjast tulnud meeste laevad ja sellistega purjetavad nad ka mööda Itili jõge alla , üle mere Damghani sadamasse kauplema . 
5	NA	" Ma läksin Ümarpaleesse , kõige jumalakartlikuma ja ausama valitseja juurde , ta pakkus mulle hõrku jasmiiniteed , mesimagusaid datleid , päris minu ja mu naiste elukäigu järele ning ütles : "" Ma märkan , Sindbad , et igavus su silmad tuhmiks teeb ja tüütus paneb sind enneaegselt vananema . "" "
6	NA	" "" Oo aulik kaliif , "" vastasin , "" mitte igavus pole see , vaid igatsus naise järele , kes maailma enda poolt minule määratud sama kindlalt , nagu ka igavene keeld teda oma abikaasaks teha . "" "
7	NA	" "" Siis peaksid sa muremõtted peast heitma ja jälle kaugete maade , seikluste ja kuulsuse poole vaatama ? "" "
8	NA	" "" Ei kunagi pole ma selliseid asju eesmärgiks seadnud , mind on tagant tõuganud vaid soov väärida oma isa nime ning pärandada oma poegadele varandus , mille nooruses läbi lõin . "" "
9	NA	" "" Siiski , Sindbad , "" lausus kaliif lõbusalt , "" pole minu riigis sinust targemat kaupmeest ega meresõitjat . "
9	NA	" Ja kui kellelgi on au esindada mind ja kõiki meie meresõitjaid , siis oled see sina — suurim ja kuulsaim kõigist meestest , kes laevadega Bagdadile vägevust toonud . "" "
10	NA	 Nüüd teadsin ma juba , et kaliifi tahte järgi ootab mind taas ees reis keelduda sellest ma ei saa . 
10	NA	 On tõsi , et seiklusi ja kuulsust pole ma kunagi otsinud , vaid ainult rikkust ja rahulikku vanaduspõlve , kuid hädaohud on ise minu juurde tulnud ning Allah ja õnn on mind seni aidanud . 
10	NA	" Kaliif kutsus ustava vesiiri El Hazlili , kes Ümarpalees on kutsutud hoolitsema kaunite kunstide ja teaduse eest , ja laotas minu ette laiali kaardi ning sõnas kavalalt : "" Sedapuhku , Sindbad , ei saada me sind võitlema korsaaridega , vaid tõesti ülesandele , mis kinnitab sinu seisust kaliifi väljavalitute seas . "" "
11	NA	" "" Sinust saab minu admiral , Sindbad , "" lisas kaliif ja ma kummardasin , alandlikult , nagu teeks igaüks , kellele Prohveti — rahu olgu temaga — enda onu al-Abbassi järeltulija sellist au osutab . "
12	NA	" "" Kui palju tead sa Egiptist ? "" küsis El Hazlil . "
13	NA	" "" Minu reisid pole mind sellele imede maale viinud , "" vastasin , "" kuid tean niipaljut , et umbes kakssada aastat tagasi Amr Bin Al Aas selle maa roomlaste käest vallutas ja sellest ajast peale Prohveti nimi seal püha on . "" "
14	NA	" "" Seal elavad isekad inimesed , "" märkis kaliif , "" kes algul Madinah'i kalifaadi võimu all olid , seejärel nende jumalasalgajate Ommayadide dünastia alamad ja praegu veel minule kuulekad , ehkki riukaliku Abd Al-Aziz Bin Marwani vaim nende kohal lehvib ja nad minu võimust sõltumatult tahavad elada . "
14	NA	" Siiski on Egipti praegune valitseja Al-Hussein Ibn Gamil mulle kuulekas ja teoks teinud meie kõige suurema käsu ja soovi . "" "
15	NA	" "" Vaata , "" sõnas El Hazlil ja osutas sõrmega kaardil kohale , milles tundsin ära kuulsa Jedda sadama enne Makkah'i linna . "
15	NA	" "" Punane meri . "
15	NA	 Aegade algusest on sellel laevatatud ja kaupu veetud , rikkusest pungil linnad ja riigid on selle mere ääres asetsenud — Qataban , Hadhramaut , Ma'an , Axum Etioopias ja kuulus Petra Nabataea maal . 
15	NA	 Sellest ajast kui meie laevad üle mere Indiasse käivad , on nende riikide hiilgus küll vähenenud , ent kaliifi tahtmine on seda muuta . 
15	NA	" Kas sa oled kuulnud linnast As-Suways ? "" "
16	NA	 Ma polnud sellisest linnast midagi kuulnud . 
17	NA	" "" See jääb siia , "" näitas El Hazlil kohale kaardil , loodes Nabataeast , üle Siinai poolsaare . "
17	NA	" "" Sellest saab sinu reisi esimene sihtpunkt . "
17	NA	" Juba Pärsia vallutaja Dareios alustas siit kanali kaevamist järvede poole põhjas , et edaspidi ühendada see Niilusega ja sel kombel jõuda laevadega merele , mida kutsutakse Vahemereks . "" "
18	NA	" "" Kreeklaste merele ! "" märkisin ma . "
19	NA	" "" Dareios teadis , millise eelise annab nende vastu võitlemine , kui laevad saavad vabalt kreeklaste linnade alla tulla . "
19	NA	 Ilmselt juba tuhandeid aastaid varem olid Egipti kuningad seal kanalit kaevanud , keegi vaarao Necho näiteks . 
19	NA	 Kuid Dareios ei lõpetanud kanalit , kuna kartis , et Punase mere veetase on kõrgem Vahemere omast ja läbimurdel uputab vesi Niiluse delta . 
19	NA	 Alles Ptolemai söandas kanali lõpetada ja vanade käsikirjade järgi oli see hiilgav . 
19	NA	 Ookeanilaevad said sealt läbi sõita ning vanad Egipti valitsejad reisisid mööda kanalit juba kuussada aastat enne Prohveti sündi . 
19	NA	 Ning kuulus Amr Bin Al Aas kaevas kanali taas lahti , kuid hiljem jäi see jälle soiku , kuna see liigpalju tööd ja inimesi nõudis . 
19	NA	" Kõige hiilgavama valitseja , minu isanda Al-Rašidi ajal on kanal taaskord lahti kaevatud , et meie uus laevastik — mis ei sündinud mitte ilma sinu abita , Sindbad — saaks läbi selle otse kreeklaste juurde purjetada . "" "
20	NA	" "" Hämmastav , "" hüüatasin mina . "
21	NA	" "" Seda , loodan ma , "" ütles kaliif , "" arvavad ka kreeklased , kelle eest on töid hoolikalt saladuses hoitud . "" "
22	NA	" "" Sa tead , Sindbad , "" jätkas El Hazlil , "" et sellest ajast , kui Prohvetist — rahu olgu temaga — pärinev sugu on võimul ja reeturlike Ommayadidega on lõpp tehtud , on kalifaadil aeg enda sisse pöörata ja järele mõelda , kuidas hiiglaslikke valdusi , mille meie isad vallutanud , paremini ja targemini valitseda . "
22	NA	 Me peame mõistma paremini Allahi sõna , Qurani , ja jõudma arusaamisele , mida tahtis Allah öelda meile ja meie vaenlastele . 
22	NA	" Millisena tahame me näha õigeusklike maid homme ja millistena suhteid oma praeguste naabritega ? "" "
23	NA	" "" Juba praegu on raske , "" ohkas Harun Al-Rašid , "" kõiki meie valdusi Bagdadist valitseda . "
23	NA	 Ma näen , et kohalikud emiirid tahavad lahku lüüa ... 
23	NA	 Ja Allahi nimel , ma ei saa neid hukka mõista . 
23	NA	 Kui sa võtad kätte Qurani , loed seda , on Allah kogu aeg sinuga , sinus ja sinu ümber . 
23	NA	 Allumine tema sõnale teeb meid tugevaks , temaga mõistame me maailma ja ennast . 
23	NA	 Kuid mis on Bagdad Allahi vägevuse kõrval ; mida tähendab Bagdad Maroko emiirile , kui ta pole siin iial käinud ? 
23	NA	 Prohvet oli Allahi sõnumitooja ; minu esiisad aitasid sõnumit edasi levitada , õigluse ja õitsvuse sõnumit . 
23	NA	 Mina näen , et Allahi sõna on nüüd jõudnud selle vajajateni ja nüüd peame selles paremini selgusele jõudma , tungima kogu sügavuseni ja mõistma igat kui silpi . 
23	NA	" Bagdad ei ole seal , kus Maroko , kuid seal on Quran , mis on õigeusklikule paremaks toeks kui kaliif . "" "
24	NA	" "" Need on targa valitseja sõnad , "" kummardasin mina . "
24	NA	" "" Siiski on Bagdad kogu maailma pärl , sinu esiisad ehitasid selle tühja koha peale , kuivendasid sood , ehitasid müürid ja niisutuskanalid , panid aluse lossidele ja templitele . "
24	NA	 Nüüd elab siin üle miljoni inimese , kaupu ja rikkust voolab üle maailma . 
24	NA	" Süüdistagu need end ise , kes ei mõista Bagdadi suuruse ees alandlikud olla ! "" "
25	NA	" "" Meie võimsust , vastutulelikkust ja üllameelsust lähedki sina , Sindbad , koos El Hazliliga kreeklastele näitama , "" sõnas Harun Al-Rašid muiates . "
25	NA	" "" Nende eelmised valitsejad olid Allahi suhtes leebemad kui praegune , keegi naine Eirinh . "
25	NA	 Räägitakse , et ta lasi oma pojal , seadusjärgsel imperaatoril , silmad välja torgata ja ta tappa , et ise valitseda . 
25	NA	 Eirinh lubas taas kummardada puuslikke ; Eirinhil on suured sõjaväed , kuid ta ei oska neid kasutada ; Eirinh tahab saada jälle terve Rumi valitsejannaks ... kuuldusi on palju , ent ma ei tea tõde . 
25	NA	 Too see mulle ! 
25	NA	 Mis oleks parem kui näidata neile meie jõudu ning ühtlasi panna käima oma laevad Konstantinoopolist Indiani ? ! 
25	NA	" Sina , Sindbad , juhid meie laevastikku saadikutega , mis täpselt seitsme päeva pärast Basrast teele asub . "" "
26	NA	" "" Kiidetud olgu Allah , "" ütles El Hazlil . "
26	NA	" "" Sinu üheksas merereis saab olema puhkus ja pidu . "
26	NA	" Ei mingeid meremadusid , vaid rikkalikud pidustused Konstantinoopolis . "" "
27	NA	 Ma naasesin Ümarpaleest oma majja ja läksin otsemaid oma esimese naise Fatima juurde , et talle neid sõnumeid teatada . 
27	NA	" Minu ära kuulanud , puhkes Fatima kibedasti nutma ja kostis : "" Oo , Sindbad , mu armas mees ja käskija ! "
27	NA	 Täna öösel nägin ma kohutavat unenägu . 
27	NA	 Tulisulgedes džinn lendas üle taeva , pritsides surmavaid leeke . 
27	NA	 Kõik linnad ja lossid põlesid tuhaks tema raevu ees . 
27	NA	 Ainult üks naine taipas džinni nähes varju minna ja tema jäi ellu , sest ülejäänud kõik kogunesid taevast laskuvat hiiglast imetlema ja olid kui hämmingust löödud . 
27	NA	 Kui naine keldrist välja tuli ning hävingut ja oma tapetud lähedasi nägi , halas ta : 
28	NA	 Ei sina mu taevad ei iial nii sulnilt ei lenda seal linnud , ei lange sealt vihma vaid surma ja hävingut langeb ta võlvilt ei avarust temalt , vaid varju ma ihkan 
29	NA	" "" Häbi olgu sul , naine , "" hüüdsin mina , "" et sa liiga palju muinasjutuvestjate loba kuulad ja tahad takistada oma meest minema retkele , mis kaliifile endale suurt au ja hiilgust toob ! "" "
29	NA	 Kuid halva eelaimus jäi mulle südamesse ja tegi meele mõruks , kui ma oma teise naise Zulfija juurde läksin . 
29	NA	" Ta jooksis mulle kambri uksel vastu , nägu pisarais , ning hüüdis : "" Sindbad , mu kallis mees ! "
29	NA	 Kuula , ma tahan sind hoiatada hirmsa ohu eest . 
29	NA	 Just praegu ärkasin ma kohutavast unest . 
29	NA	 Nägin , et tõusis keeristorm ja maa värises . 
29	NA	 Nägin jasmiinipõõsast , sinu lemmikut , mis tormi ja värina käes varises , kuni hirmus tuulehoog ta maast juurtega välja rebis . 
29	NA	 Põõsas lendas läbi tormi , kuni kukkus sügavasse kiviprakku . 
30	NA	" Juured rebind lahti tuulehoog maru meelevallas abitult sa peksled kodu läinud — kuhu sind ta toob ? veel kaua veeta kivimail sa eksled ? "" "
31	NA	 Ma käskisin Zulfijal mitte kuulutada häda ja õnnetust oma mehele , kes kaliifi enda käsul rändama suundub , jätsin teise naisega hüvasti ning läksin kolmanda naise , oma lemmiku , noore armeenlanna Banhassiri juurde . 
32	NA	" "" Kas ka sina , mu armsaim naine , tahad mind keelitada mitte minemast üheksandale merereisile ? "" küsisin , kui olin talle rääkinud ees ootavast retkest . "
32	NA	" "" Kas ka sina oled näinud kohutavat ennet unes ? "" "
33	NA	" "" Oo , mu mees , "" sõnas Banhassir malbelt . "
33	NA	" "" Kes olen mina , et öelda kas ja kuhu pead sa minema ? "
33	NA	 Kes olen mina , et keelitada sind mitte kuulama kaliifi sõna ? 
33	NA	 Sina oled mu käskija ja armas mees , ja kõik , mida sa õigeks pead , peab ka sündima . 
33	NA	 Mine ja tea , et Bagdadis ootab sind alati armastav naine , kelle palged on küll pisarais , kuid mitte murest ega hirmust , vaid igatsusest ja ootusest . 
33	NA	 Olgu mu armastus sulle tähiseks teel , mis sind ohtudest hoiab ja tervena koju tagasi toob ! 
34	NA	" Ma olen su naine ja majakas eemal mis kirka leegina põleb nii palaval päeval kui ööl sa oled mu armsam ja kõik , mida teed sa mind aidaku muuta sind minule kallimaks veel "" "
35	NA	" "" Just seda oleksin ma tahtnud kuulda ka teiste naiste suust ! "" hüüatasin mina , embasin Banhassiri ja veetsin selle öö tema juures . "
35	NA	 Hilisööl äratas mind kisa värava juurest . 
35	NA	 Ma vaatasin aknast välja ja nägin ustavat teenrit Ahmedi kellegagi valjult sõnelemas . 
35	NA	 Ma küsisin , mis selle varase äratuse on põhjustanud . 
36	NA	" "" Keegi kaltsudes hulgus palub varjupaika jälitajate eest , kes teda röövida tahavad ! "" hüüdis Ahmed . "
37	NA	" "" Siis laske ta ometi sisse ! "" käskisin mina ja läksin vaatama , kes on need röövlid , kes julgevad kaunis Bagdadis inimesi kimbutada . "
37	NA	 Röövleid polnud kuskil silmapiiril , küll aga vedeles värava ees maas haavatud , hingeldav noormees , kes kramplikult mingit pampu kaenla alla surus . 
38	NA	" "" Kes sa oled ja mis sinuga juhtunud on ? "" "
39	NA	" "" Õnnistagu Allah tuhat korda sinu üllast meel , auline isand , "" vastas noormees , "" mind kutsutakse Al ad-Din'iks ja ma olen pärit Hiinast , olen rännumees ja seikleja , ehkki mitte omal tahtel , vaid õnnetu ja kurblik armulugu on mind võõrastesse maadesse saatnud . "
39	NA	" Sattusin öösel röövlite küüsi ja sinu värav oli kõige lähemal , kust abi ja kaitset paluda . "" "
40	NA	" "" Peske ta haavad , siduge need kinni , andke talle süüa ja las ta tuleb siis minu juurde . "
40	NA	" Ma kuulan hea meelega jutte seiklustest ja õnnetust armastusest . "" "
41	NA	" "" Sinu tahtmine sündigu , isand Sindbad ! "" kummardas Ahmed , noormeest altkulmu piieldes . "
42	NA	" "" Sindbad ! "
42	NA	" Kas tõesti see kuulus meresõitja Sindbad on päästja , kellest turgudel legende jutustatakse ! "" ei uskunud Aladdin oma kõrvu ja tahtis mu käsi suudelda . "
42	NA	 Tema nägu oli , nagu nüüd nägin , tõesti hiinlase oma , naljakate kitsaste silmadega , nagu need on ka kõrgõssidel ja teistel Harun-al-Rašidi — andku Allah talle pikka iga — võõramaalt toodud kaardiväelastel . 
43	NA	 Tunni aja pärast toodi ta minu juurde ning ta rääkis mulle loo , mille sarnast ehk teiegi , sõbrad , jutuvestjate käest turgudel kuulnud olete ja mida ma seepärast kordama ei hakka . 
43	NA	 Ma kahtlustasin , et ta valetab , kuid ta kinnitas , et imelamp on temalt röövitud , armastatu ta maha jätnud ning minna pole tal õieti kuhugi . 
43	NA	 Tema südikus ja vaprus , mida kuidagi hoomasin , tegid mu südame pehmeks ja ma lubasin tal reisi ajaks oma majja tööle jääda . 
43	NA	 Kuuldes , et mind ootab ees reis Punasele merele , hakkas noormees mind keelitama , et ma ta kaasa võtaksin . 
43	NA	 Mõte oli mulle meeltmööda , sest vana torisev Ahmed pole rännuteel just kõige parem kaaslane . 
43	NA	 Nii palkasin ma Aladdini oma teenistusse , käskisin tal puhata , sest koidikul asume teele Basra poole , kus meid ootab kaliifi laevastik . 
44	NA	 Vägevad olid pidustused , mille saatel me Basrast merele seilasime , punased purjed noolekujuliste laevade mastides lehvimas , südamed põksumas ülevustundest ja Allahi nimi huulil . 
44	NA	 Minu koht oli lipulaeval ühes kaliifi vesiiri El Hazlil Hamid Ollai al-Mansuri ja tema kaaskonnaga . 
44	NA	 Meie laevad olid täis kalleid kaupu Indiast ja teistest kaugetest maadest , mis mõeldud nii kingiks kreeklaste kuningale , kui kauplemiseks nende kuulsas sadamas . 
44	NA	 Siin oli hinnalisi siidikangaid ja õndsalt lõhnavat viirukit , kauneid aardeid kullast ja hõbedast , imeliselt nikerdatud Kuši pussnuge ja mõõku , eebenipuust voolitud ja smaragdidega kaunistatud laekaid , vürtse ja keraamikat Hiinast , vandlist ja nefriidist kauneid kujukesi ja isegi Banbhore kollane lind , kes inimkeeli kõneleb . 
44	NA	 Tuuled olid meile soodsad ja nii purjetasime hoogsalt ulgumere poole , möödusime Sifari ja Suhari sadamatest , jõudsime ookeani ning liikusime mööda kaunist Araabia rannajoont ida poole . 
44	NA	 Saythuti sadamast läbi sõites , kus vee- ja toiduvarusid täiendasime , mõtlesin oma kaheksandale merereisile , sest just siit lõunasse jääb ju Sokotra , see imeline mürrimaa , mille lähedasell saarel põhjamaade rändurid mind ja Zulianat vangis pidasid ning mille lõpuks hävitas hullu Alhazredi karistama tulnud hiiglaslik meremadu Dagon . 
44	NA	 Palju olen ma näinud ja palju läbi elanud , kuid ei iial sellist õudust tundnud , kui taamal mere kohal kerkis Dagoni päratu pea ja lained tema tulekust marutormiks muutusid . 
44	NA	 Kas elab see elajas , kes on nii kohutav , et tal ei tohikski olla õigust üldse maailmas olla , ikka veel kusagil sügavikes ja jälitab neid , kes Alhazredi kombel osa saanud mitte surelikele mõeldud teadmistest ? 
44	NA	 Mõtlesin ja meenutasin oma Zulianat , kellest olin lahkunud just Saythutis ja keda ma iialgi ei saa kosida naiseks , kuid kelle armastusest toob mulle teateid tähistaevas särav kuu ja sosistavad kuumad idatuuled . 
44	NA	 Mõtlesin hukkunud vaprale Haakonile ja kaugele põhja , oma jäiste mägede vahele tagasi purjetanud elf Hairlikile , kes viis Alhazredi otsima kummalist jumalust Tha'ar Raphitat , et tema abiga võidelda Cthulhu vastu . 
45	NA	 Ja soodsate pärituultega üha edasi purjetades ei jõudnud ma ära kuulata kiitusi meie laevade kohta , mis on dhwogidest mitmeid kordi kiiremad alused . 
45	NA	 Kaliifi teadlased , kes meiega kaasas olid , mõõtsid öösiti teavas tähti ja kirjutasid midagi üles , nad koostasid merekaarti , et kaupmeestel oleks edaspidi hõlpsam purjetada . 
45	NA	 Palju oskasin ma neile öelda ja palju nemad mulle . 
45	NA	 Olla kapteniks sel uut moodi laeval oli mulle väga meelepärane ja ma nautisin iga hetke , mil tuul ja purjed mulle kuuletusid , kui sööstsime vahustel lainetel edasi Aafrika poole . 
45	NA	 Nii jõudsime Ad'eni merele , mis lahutab Etioopiat ja Araabiat , põikasime päevaks Qana sadamasse , mis on Hadrhamauti peamine värav merele . 
45	NA	 Frankintsensi tuuakse sellelt maalt ja kaubeldakse Egiptuses , mida seal endiselt palju kasutatakse , nagu ma kuulnud olen , ehkki Allahi teenimiseks sellist luksust vaja ei ole . 
45	NA	 Me nägime Qana kuulsaid kindlusmüüre ja kuulasime jutte Hadrhamauti kuuekümnest templist . 
45	NA	 Ja siis , enne Ocelise sadamat on koht , kus nii Aafrika , kui Araabia merelt korraga näha on ja kus kunagi Etioopia Axumi laevad ausaid kaupmehi röövisid , enne kui Kaliifaadi alused sellele piiri panid . 
45	NA	 Üha edasi põhjapoole purjetasime siis üle Punase mere , kohates oma teel väiksemaid kaubalaevu , mis meie sihvakate kiirete laevade kõrval armetud ja haledad välja nägid . 
45	NA	 Jedda sadam , kuhu laevad viivad Makkah'sse suunduvaid palverändureid ja siis pidi meist läände jääma juba Egiptimaa . 
45	NA	 Veel viimased päevad ja umbes kuu pärast Basrat jõudsime me linna , mille nimi oli As-Suways . 
46	NA	 Teated meie saabumisest olid ette saadetud ja mitte vähemate austusavalduste saatel , kui Basrast lahkumisel , võeti meid seal vastu . 
46	NA	 Veetsime selles väikses linnas küllusliku nädala , puhates , nautides emiir Ibn Gamili külalislahkust ning kogudes teateid kreeklaste kohta . 
47	NA	" "" Merel on meie vahel rahu , "" rääkis Egipti valitseja , "" ühiseks vaenlaseks on metsikud Liibüa korsaarid , kes vahel ka Kreeta saart ründavad . "
47	NA	 Kreeklased on kibeda kaotuse valuga alla neelanud , leinavad taga Süüria , El-Sitsili ja Egipti kaotust , plaanitsevad salajas kättemaksu , kuid on liiga hõivatud põhjast pealetungivate rahvastega . 
47	NA	 Siiski mäletavad nad meie katset sada aastat tagasi vallutada Konstantinoopol , mille nad küll tagasi lõid . 
47	NA	 Ma annan teile kaasa mehe , kes siinset merd hästi tunneb ja teid kõige kiiremini Contoscaliumi sadamasse Konstantinoopolis juhatab . 
47	NA	" Andku Allah teile õnne ja väge trotsida kõiki ohte . "" "
48	NA	 Ma märkasin , et Ibn Gamili silmis lahvatas hirmuleek ja pärisin lähemalt , millistest ohtudest ta räägib , sest Liibüa korsaare ei pidanud meie laevastik küll kartma . 
49	NA	" "" Kui ma teaksin lähemalt , siis ka räägiksin , "" kostis Ibn Gamil mõtlikult . "
49	NA	" "" Viimasel ajal ei tule paljud laevad Iskenderiya sadamasse tagasi ja merel on eemalt silmatud laevavrakke , nii meie kui kreeklaste omi , mis on inimtühjad ja otsekui põlenud . "
49	NA	 Meremeeste seas liiguvad kuuldused tuldsülgavast lendavast draakonist , kes laevu hävitab . 
49	NA	" Seda loba ei saa muidugi tõsiselt võtta , aga ... "" "
50	NA	" "" Aga ometi sa mainisid seda , aulik emiir . "
50	NA	 Ometi sähvatas su silmis kartus . 
50	NA	 Mind ei pea sa siiski pelgama , oma reisidel olen kohanud kõige uskumatumaid koletisi ja ma ei pea sind valetajaks . 
50	NA	" Lendavat draakonit pole minu silmad siiski veel näinud , küll aga draakonipealisi laevu , mida hirmu suured silmad päriskoletisteks pidasid . "" "
51	NA	 Emiir raputas pead ja kehitas õlgu . 
51	NA	" "" Ma ei tea , mida uskuda , peale selle , et meri üha ohutlikumaks paigaks muutub . "
51	NA	 Siiski ei saa ma sind keelitada viivitama Harun Al-Rašidi — andku Allah talle pikki elupäevi — käsu täitmisega . 
51	NA	 Kõik , mis on minu võimuses , saad sa kaasa , ning olen käskinud kõiki inimesi tulla meie laevu kanali äärde tervitama . 
51	NA	 Teie tee läbi kanali ja järvede saab olema kuulusrikas . 
51	NA	" Edasi aga , avamerel , saan vaid palvetada , et Allah teie peal oma kaitsvat kätt hoiab . "" "
52	NA	 Minu teener Aladdin , kes seda juttu pealt kuulas , sikutas mind hiljem varrukast ja pomises kohkunud häälel . 
52	NA	" "" See tuldsülgav koletis saab olla ainult jälle mõni hull džinn . "
52	NA	 Ühe sellisega olen ma kohtunud ... 
52	NA	" Raevus on nad kohutavad ja etteaimamatud . "" "
53	NA	" "" Ma ei usu , tubli Aladdin , et merel mõni džinn ringi lendaks , "" vastasin . "
53	NA	" "" Kaubalaevade röövimine on siiski liialt asine tegevus , et džinn , kes soovi korral endale kõik maailma rikkused kokku kannaks , viitsiks sellega vaeva näha . "" "
54	NA	" "" Sellepärast ma räägingi , et see peab olema hull džinn , "" jäi Aladdin endale kindlaks ja ma ei laskunud edasisse vaidlusesse oma teenriga , kes küll igati tubli noormees oli , ent seiklemisel eelistasin siiski enda vaistu . "
54	NA	 Ja ma ei salga , et kerge ärevus ka minu hinge puges . 
54	NA	 Ühelgi merereisil , kuigi nad kõik tänu Allahile õnnelikult lõppesid , pole mul seni läinud hädaohtude ja viperusteta . 
54	NA	 Üle kuu kestnud merereis Basrast oli aga olnud liiga rahulik . 
54	NA	 Liiati meenus mulle Fatima hoiatus ja unenägu . 
55	NA	 Pidustuste saatel läkitati meid As-Suwaysist teele . 
55	NA	" Emiir Ibn Gamil näitas meile punasest graniidist rahne kanali ääres , millest üks tema teadlane tundis ära vanas farsii keeles raiutud sõnad : "" Mina käskisin kaevata selle kanali Niilusest , mis voolab Egiptis , merre , mis viib Pärsiasse . "
55	NA	" See kanal kaevati nii , nagu ma käskisin ja laevad purjetasid läbi selle Egiptist Pärsiasse , nagu oli minu soov . "" "
56	NA	" "" Nii lasi kirjutada Dareios , "" ütles emiir . "
56	NA	" "" Minu töölised leidsid selle raidkivi . "
56	NA	" Ja siis käskisin mina raiuda uue , mis tänasest päevast saab igaveseks seisma siin , Al-Suwaysi sadamas . "" "
57	NA	" Ma lugesin kivilt , mille neli härga kohale lohistasid : "" Allahi , kõigevägevama ja suuremeelseima nimel lasi selle kanali kaevata Harun Al-Rašid , et Kalifaadi laevad saaksid purjetada Araabiast uskmatute maadele ja kanda Allahi nime edasi . "
57	NA	" Nii tegi teoks Harun Al-Rašidi käsu Al-Hussein Ibn Gamil . "" "
58	NA	 Ma ütlesin emiirile , et kindlasti kannan kaliifile ette tema ülla teo , mille läbi kõik , kes siit läbi purjetavad , näevad igaveseks ajaks kivisse raiutud nimesid . 
58	NA	 Ja siis seilasid meie laevad kanalisse , mis oli nii lai , et seal kaks ookeanialust ilusti kõrvuti said olla , ning kanali ääres seisid inimesed , kes hõiskasid kiidusõnu . 
58	NA	 Ilus oli kanal , kaevatud hoole ja armastusega , mitte unustades kaitset vaenulike laevade vastu , sest kitsamates kohtades võis näha kiviheitemasinaid ja vinnastatud palkidest ehitisi , mis vallandades laevadel mastid lõhki lööksid . 
58	NA	 Päev hiljem jõudsime Kibeda Veega Järve ja siis kolme päeva pärast mööda uut kanaliharu läbi Manzilah' järve ja Niiluse — kui ümberringi inimtühjad kivised ja liivased tasandikud üha rohelisemaks ja soisemaks muutusid ja värsked meretuuled puhuma hakkasid — Vahemere äärde . 
58	NA	 Siia lasi emiir ehitada kindlust , mis hakkab laevadelt maksu koguma ja vaenlase vastu valvama . 
58	NA	 Emiiri poolt kaasa antud teejuht teadis rääkida , et siit päevateekonna jagu läände jääb kuulus Iskenderiya linn Pharose tuletorniga , kuid me ei kiirustanud seda vaatama , vaid seilasime edasi avamerele , kreeklaste maa poole . 
59	NA	 Eemalt silmasime me palju laevu , mis Antiookiast , Tüürosest või Siidonist Iskenderiyasse käivad , nägin väga kummalise kujuga aluseid , nagu ilmselt ainult siin merel ehitatakse , nägin madalaid pargaseid , mis maismaa äärt mööda kiviplokke ja puid vedasid , nägin ülikute ja suurkaupmeeste luksuslikke kirevaid aluseid , kuid ükski neist ei olnud võrdne meile kiiruses , kui me üle sinava mere põhja poole liuglesime . 
60	NA	 Kolm päeva pärituult ja ei ühtegi mereröövlit ega isegi ainsat laeva , mis meile ohtlikult lähedale oleks purjetanud . 
60	NA	 Koos kaliifi saadikutega elasime me laeval luksuses ja külluses . 
60	NA	 Selleine oli olnud algusest peale Harun Al-Rašidi käsk , et põhjameeste laevad tuleb sel viisil ümber ehitada , et väärikatel valitsejatel ja kaupmeestel nendel seilata kõlbaks ; nii oligi laeva ahtrisse rajatud elamisruumid , kus me maitsesime magusaid puuvilju ja nuubia orjatarid meile tantsisid . 
60	NA	 Neljandal päeval öeldi , et itta jääb Kreeta saar , mida õigeusuliste väed polnud seni suutnud vallutada ja edasi jõudsime me tuhandete väikeste kreeklaste saarte vahele , millest mõned on vaid teravatipulised kaljud keset merd . 
61	NA	 El Hazlil küsis , kas ma olen varem kreeklastega kohtunud . 
61	NA	" "" Jah , "" vastasin ma , "" ning ühtlasi neednud neid maapõhja äraandlikkuse ja salakavala õeluse eest . "
61	NA	" Kas olid need minu needused , pigem Allahi tahtmine siiski , aga koju nad enam ei pöördunud . "" "
62	NA	" "" Salakavalad nad on , "" kinnitas El Hazlil , "" ja ahned . "
62	NA	" Räägitakse , et nendes omadustes võivad meie riigis ainult juudid nendega võistelda , kuigi mõned väidavad , et ka armeenlased neist palju maha ei jää . "" "
63	NA	" "" Vaid ühte armeenlast ma tunnen ja see on minu kolmas naine Banhassir . "
63	NA	 Tuld võib küll pritsida tema silmadest ja tema raevuhoog võib panna vapra mehe värisema , samuti nagu tema pisarad kivikaljugi heldima . 
63	NA	" Kuid salakavalusest ja õelusest pole tema juures märkigi , "" ütlesin mina igatsusega oma viimast kodus veedetud ööd meenutades . "
64	NA	" "" Siis oled sa õnnelik mees , Sindbad , "" kostis El Hazlil . "
64	NA	" "" Õnnelik mees , "" kordas ta ja lisas : "" Egiptis kuulsin ma uudiseid Iskenderyia kaupmeestelt kreeklaste valitsejanna Eirinhi kohta ... "
64	NA	 Seesugust naist annab teist otsida . 
64	NA	 Kuula — tema mees , imperaator Leo , suri ja jättis pärijaks lapseeas poja Konstantinose . 
64	NA	 Eirinh valitses tema nimel , keelas tal abielluda südame järgi ja nõudis võimu endale , kui poeg meheks kasvas . 
64	NA	 Nad olid omavahel sõjas — ema ja poeg — ning lõpuks , kui poeg oli andestanud , punus ema vandenõu , lasi poja salakavalalt vangistada , tal silmad peast välja torgata , nii et too peagi suri . 
64	NA	 Nüüd valitseb ta ise kogu Rumi riiki . 
64	NA	 Aga lääne pool ei taheta naise valitsust tunnistada ja Rumi linnas omakorda kaalutakse frankide Karli kroonimist imperaatoriks . 
64	NA	 Segased lood , Sindbad . 
64	NA	 Kõneldakse , et kreeklased on omavahel sõjas võltsprohvetite piltide kummardamise pärast ... 
64	NA	 Seda on raske mõista ja ma ei üritagi seda teha . 
64	NA	 Mohhamed jättis meile maha Sõna , mitte oma pildi . 
64	NA	 Sõna on alati sinuga , seda ei pea sa kummardama , vaid selle üle mõtlema ja end Allahile , kes on üks ja ainus , allutama . 
64	NA	 Palvetama ei pea sa pildi ees , vaid võid seda teha kõikjal üle maailma , sest Allahi sõna on kõikjal sinuga — kui su mõtted on temaga . 
64	NA	 Igatahes on Eirinh fanaatiline pildikummardaja ja oma poja lasi ta tappa just seepärast , et too teise partei mõju alla sattus . 
64	NA	 Piltide ehk ikoonide , nagu nad ütlevad , kummardamise keelajad olid rohkem valla ühele ja ainsale jumalale . 
64	NA	 Siiski räägitakse veel , et see Eirinh , verejanuline koletis , on meeletult ilus naine . 
64	NA	" Kalifaat polegi veel ühegi naise vastu sõdinud . "" "
65	NA	" "" Mina olen vaid kaupmees ja sõjapidamisest ei taipa ma kuigi palju , "" vastasin alandlikult . "
66	NA	" "" Sellele vaatamata , Sindbad , pole sa kaotanud ühtegi lahingut , "" naeris El Hazlil . "
66	NA	 See jäi viimaseks naeruks , mis selle tubli mehe suust iialgi tuli . 
66	NA	 Edukalt kulgev reis ja mugav elu olid meid hooletuks ja laisaks muutnud ning emiir Ibn Gamili hoiatused ja minu naiste ennustused olid mul meelest läinud . 
66	NA	 Samal hetkel , kui saadik naeris , kostis laevatekilt kisa ja ma sööstsin välja , et näha ühte kõige kohutavamat vaatepilti . 
67	NA	 Algul oli raske öelda , mis toimub , sest üks meremees varises otse minu ees kokku , tema pea oli kiviga lõhki löödud ja teised hüppasid eemale kohast , kus lõõskav tulesammas otsekui taevast laevale oleks langenud . 
67	NA	 Ma kuulsin võõrkeelseid karjeid , kui vari üle laeva libises . 
67	NA	 Samal hetkel — nähes , et meremehed üles , taeva poole näitavad — tõstsin ma pea ja nägin veel ühte laeva , kuid mitte meie kõrval meres ei asunud see , vaid üleval taevas , otse meie laeva kohal , sealt kiikasid alla koledad karvaste nägudega mehed , pildusid meie pihta kive ja suunasid kummalist toru , millest taas tuleleek lahvatas . 
67	NA	 Vaatepildist rabatuna ei suutnud meie mehed midagi ette võtta , veel kaks neist langesid . 
67	NA	 Nägin , et veel kolm laeva — ümarad , ent terava ninaga ja ilma purjedeta — libiseid üle taevalae , vaevalt kõrgemal mastidest ja suundusid laevastiku järgmise aluse kallale . 
68	NA	" "" Džinnid ! "" röögatas Aladdin minu selja taga . "
68	NA	" Vaistlikult tõmbusin ma varju , El Hazlil aga sööstis tekile , röögatas midagi meestele — ma arvan , et tema viimane sõna oli : "" Relvile "" , kuigi ühtegi mõistlikku relva meil kallaletungijate vastu polnud - , et seejärel vaenlase noolest rabatuna surnult maha langeda . "
69	NA	 Ometi oli vapra El Hazlili hüüd mehed tardumusest vabastanud , nad küünitasid odade ja lingude järele , kuigi oli juba hilja . 
69	NA	 Meie laev põles ühest otsast ja täpselt sihitud kivide ja noolte all langesid järgmised . 
69	NA	 Lendav laev meie kohal laskus madalamale ning kaks röövlit , rõngashamedes ja kirves kaenla alla surutud , laskusid osavalt köit mööda alla . 
70	NA	 Palju olen ma elus näinud , paljudest ohtudest õnnelikult pääsenud , nähes samas oma kaaslasi langemas . 
70	NA	 Alati on Allah oma kaitsvat kätt minu kohal hoidnud , säästnud mind surmast , kuid sel hetkel tundsin ma end väga abituna ega osanud midagi ette võtta . 
70	NA	 Ometi teadsin ma selgesti , mis saatus meid ootab . 
70	NA	 Need kummalised võlurid ja röövlid , kes olid oma laevadega avastanud lendamise saladuse , ülima musta maagia kunsti , tahtsid selgelt meid kõiki tappa , laevad röövida ja põlema süüdata . 
70	NA	 Keegi ei tohtinud eluga pääseda , et nende saladusest maailmale kuulutada . 
70	NA	 Need polnud mitte džinnid ega draakonid , vaid tulejugasid pritsivad lendavad laevad , kuuldused millest Ibn Gamili murelikuks olid teinud . 
70	NA	 Hiidlinnu Rociga olen ma võidelnud , tema pillutud kivide all ellu jäänud ja peletise lõpuks üle kavaldanud . 
70	NA	 Ent kuidas võidelda taevast sadava tulega ? 
71	NA	 Ma haarasin on mõõga järele ja tõotasin , et mitu röövlit võtan ma endaga enne surma kaasa . 
71	NA	 Laeval puhkes võitlus , mille lõppu polnud kuigi raske ette näha — meil polnud võimalik peatada lendavat laeva ega sealt vallandatud hävitavaid tulenooli . 
71	NA	 Ülevalt osavalt sihutud nooled tapsid veel kaks meremeest ja mina võitlesin ühe röövliga . 
71	NA	 Ta vehkis hullunult kirvega , ent osava araabia mõõgavõitlejaga polnud ta varem silmitsi seisnud , paari pettelöögi ja pöörde järel lõikasin ma tal kõri läbi , mispeale ülevalt kuuldus kohutavaid karjeid ja raske kivi mind valusalt riivates mu jalge ette kõmahtas . 
72	NA	 Oo , Fatima ja Zulfija , mu armsad naised , keda ma enam kunagi ei näe , õiged olid teie unenäod ja tõesed hoiatused , jõudsin ma mõelda , kui Aladdin , kelle olin sootuks unustanud , mind vööst sikutas ja midagi kõrva karjus . 
73	NA	" "" Istu ometi , mu isand , istu ! "" "
74	NA	 Võtta vastu surm alandlikult istudes või end vangi anda ? 
74	NA	 Ei ! 
74	NA	 Tolle vaese rändurpoisi jaoks võis orjaelu ehk surmast eelistatum tunduda , kuid mitte minu ... 
74	NA	 Aladdin rabas mind äkki sellise jõuga , mida temast poleks ma kunagi oodanud ja tõepoolest prantsatasin ma istuli . 
74	NA	 Tahtsin teda mõõgapäraga lüüa ja uuesti võitlusse söösta , kui äkki mu sisikond sees keeras ja me äkilise jõnksuga laevatekilt kõrgemale kerkisime . 
75	NA	" Ma jõudsin mõelda , et vaenlase tulejuga on meid õhku paisanud või et ülevalt heidetud köied on meid kinni sidunud ja üles sikutavad , kui tundsin , et Aladdin mind endiselt kõvasti kinni hoiab ja hüüdis : "" Ma ei tea , kui kiired on nende laevad , aga see on meie ainus pääsetee ! "" "
76	NA	 Juba olimegi mastide kõrgusel , endiselt istudes , mina liiga rabatud , et midagi öelda või mõelda . 
76	NA	 Nägin ainult röövlite pikaks veninud hämmingus nägusid , nägin neid korraga väga lähedalt , viivuks isegi räpast laevasisemust , kui piklikku tuldsülgavat toru hoidev vägilane selle hetkeks käest pillas . 
76	NA	 Võimalik , et see meid päästiski , sest kohe hakkas vaip , millel istusime , lendavast laevast eemalduma . 
77	NA	 Oo Allah , kõigevägem , kõigearmulisem ja kaasatundlikum , sina , kes oled üks ja ainus ja kel on üheksakümmend üheksa nime ! 
77	NA	 Kas suudan ma kirjeldada pilti , mis minu ees avanes , kui ma ise seal — jahmatusest ja hirmust kange — kramplikult vaibal kükitasin ? 
77	NA	 Aladdin istus minu ees , kaksiratsi ja kartmatult , puudutas vaiba mustreid , pomises omaette ja näis olevat meie põgenemisega liiga hõivatud , et näha sinavat merd ja sellel meie laevu , ning teisi laevu , mis lindudena õhus paigal seisid . 
77	NA	 Röövlid nägid meie põgenemist ja röökisid üksteisega aru pidades , mida teha . 
77	NA	 Meie laevadest kaks olid juba selgelt leekides ja köitel laskunud röövlid pildusid laipu üle parda . 
77	NA	 Ülejäänud laevad üritasid nendega võidelda , kuid olid selles täiesti mannetud . 
78	NA	" "" Nii , "" sõnas äkki Aladdin , "" me peame tuult püüdma , siis liigume kiiremini . "
78	NA	 See tähendab , et tuul peab meile vastu olema . 
78	NA	 Lendaval vaibal liikumine on seilamisest pisut erinev . 
78	NA	" Kuhupoole isand ? "" "
79	NA	" "" Mis ? "" "
79	NA	 Ei saanud ma temast aru . 
80	NA	" "" Kuhupoole lendame ? "
80	NA	" Ja ma palun , Sindbad , hoia kõvemini vaibaservast kinni ja hoidu alla vaatamast . "" "
81	NA	 Ma talitasin tema nõuannete järgi ja vaatasin meist kiiresti kaugenevaid laevu taevas ja merel . 
81	NA	 Tahtsin küsida Aladdinilt , mis nõidusega ta tegeleb ja mis vaip see on , kuid ta katkestas mind , lubades pärast kõike seletada . 
82	NA	" "" Me peame päästma oma laevastiku ! "" suutsin ma lõpuks öelda . "
82	NA	" "" Ma olen admiral , ma ei saa niisama põgeneda . "
82	NA	" Hoia suunda meie kõige tagumise laeva peale . "" "
83	NA	" "" Luba öelda , et sel pole mõtet . "
83	NA	 Näed isegi — vaenlane on haavamatu , mida ei saa öelda ei meie laevade ega vaiba kohta . 
83	NA	 Kui me neile taas läheneme , panevad nad meid lihtsalt oma tuleleegiga põlema . 
83	NA	 Oma laevu ei saa me kuidagi aidata , isand . 
83	NA	" Nende saatus on Allahi kätes . "" "
84	NA	 Olin sunnitud Aladdiniga nõustuma . 
84	NA	 Põgenemine oli ainus , mida hetkel teha saime . 
84	NA	 Vaiba kiirus oli nüüd üsna suur ja meretuuled puhusid tugevalt , pidin kogu jõuga vaiba servast kinni hoidma ja olin ilmselt näost üsna kaame . 
84	NA	 Aladdin aga paistis õhusõitu lausa nautivat . 
84	NA	 Nüüd oli tema kapten ja mina ainult reisija tema laeval . 
85	NA	 Ja siis nägime me , kuidas üks lendav laev õhus kohapeal ringi pööras ja suuna meie poole võttis . 
85	NA	 Ta oli küll kaugel , kuid röövlite kavatsus oli selgelt nähtav — nad tahtsid meid kinni võtta . 
86	NA	" "" Kuhu käsid lennata , Sindbad ? "" kordas Aladdin oma küsimust . "
87	NA	" "" Eemale siit , "" vastasin . "
88	NA	" "" Siis heitke pikali , isand ! "" "
89	NA	 Nii ma ka toimisin . 
89	NA	 Ka Aladdin viskus pikali ja ruumi oli vaibal lahedalt . 
89	NA	 Ta puudutas , silitas ja sosistas midagi vaiba mustritele , näppis selle lõngu , kasutades sealjuures keelt , mis minule oli mõistetamatu . 
89	NA	 Tuulehoog tõusis ja tahtis hinge kinni matta , kõrvus vuhises ja vilises , mu uhke turban pühiti peast , kui vaip jõnksatas ja kiiremini edasi sööstis . 
90	NA	 Aeg-ajalt pead pöörates mõõtis Aladdin kaugust jälitajatega , mina keskendusin vaid vaibal püsimisele ja tundsin , kuidas sõrmed kangeks muutuvad . 
90	NA	 Me ei lennanud sirgjooneliselt , vaid tegime sikk- sakke , et paremini tuult püüda ja röövleid nõnda kannult maha raputada . 
90	NA	 Ma ei teadnud suunda , kuhu lendasime . 
90	NA	 Mitu tundi kestis jälitamine ja see oli meie õnn , et röövlid meid oma tuletoruga tulistada tahtsid . 
90	NA	 Tuul aga oli — nagu ma juba ütlesin — meile vastu ja sestap pidid nad oma riistapuuga väga ettevaatlikult ümber käima , et mitte leeke vastu nägu saada . 
90	NA	 Vahemaa aga ei vähenenud , kord olime vaenlasele lähemal , siis suutis Aladdin jällegi meid ette rebida . 
90	NA	 Lõpuks jälitajad loobusid , sest hakkas pimenema ; ju nad lootsid , et keset merd meil niikuinii pääseteed pole . 
90	NA	 Ilmselt olid nad ka omadest liiga kaugele eemale kihutanud , ja hirmsa kisa saatel , mis muidugi ainult sõimu pidi sisaldama , pöörasid nad lendava laeva vastassuunas . 
90	NA	 Me ei jäänud ootama , kuni nad ümber mõtlevad , vaid lendasime edasi . 
91	NA	 Edasi . 
92	NA	 Pimeduse saabudes vähendas Aladdin vaiba kiirust ja laskus madalamale . 
92	NA	 Päevavalguse viimastes kiirtes — ja iialgi polnud ükski päikeseloojang olnud nii kaunis kui merelt ja kõrgelt vaadatuna — jõudsin ma silmata igas ilmakaares laiuvat merd ja lõputut vetevälja . 
92	NA	 Öösel keerasime end lõdisedes halatti ja tundsime , kuidas nälg ja üha suurenev janu hakkasid end tundma andma . 
92	NA	 Et külma ja muremõtteid peletada , palusin Aladdinil jutustada , mis imeline vaip see on . 
93	NA	" "" Mäletad , kuidas ma sinu õuele jõudsin , pamp kaenla all ? "
93	NA	 Seda vaipa tahetigi minult röövida , ehkki vaevalt kurjategijad teadsid , millise vaibaga tegu on . 
93	NA	 Lendu ei söandanud ma keset Bagdadi tõusta , sest kui oleks teatavaks saanud , et hulkur Aladdinil on lendav vaip , poleks mul kusagil asu olnud . 
93	NA	 Polnud niigi , Sindbad , seepärast tahtsingi sinuga kuhugi kaugele ja eemale reisida . 
93	NA	 Siiski on see mu ainus varandus , ilma milleta oleksin ma lihtsalt üks vaene hulgus . 
93	NA	 Ma ei tea , kes on selle vaiba meisterdanud , tean vaid , et selle leidis mu sõber džinn — enne , kui ta hulluks läks ja meeletus kadeduses ja suurustusehoos kuu poole lendas . 
93	NA	 Sellest ajast saadik olen vaid ringi hulkunud , õnnetu ja lootusetu armastajana , sest mu kallim eelistas minust palju rikkamat ja vägevamat meest ... 
93	NA	 Ära päri , isand , sellest ei taha ma rääkida . 
93	NA	 Ja ma olen nuputanud , kuidas selle vaiba abil õnnelikumaks saada . 
93	NA	 Vaesele ja seisuseta mehele on sellest vähe kasu ; kes iganes teaks , et minusugusel hulgusel selline rikkus on , tapaks mu ja võtaks vaiba . 
93	NA	" Lendamine iseenesest pole teab mis lõbu ja nagu isegi nägid , sobib vaip kõige paremini põgenemiseks . "" "
94	NA	" "" Kuidas oskad sa sellega lennata ? "" "
95	NA	" "" Mu džinn õpetas mulle seda kunsti . "
95	NA	 Sa näed , et siin on mustrid , kummalised märgid ja hieroglüüfid . 
95	NA	" Neid puudutades võib vaipa suunata , sundida liikuma kiiremini või aeglasemalt , tõusma kõrgemale või laskuma madalamale . "" "
96	NA	" "" Kes võisid olla küll need imelised võlurid , kes sellise vaiba tegid ? "" imestasin mina . "
97	NA	" "" Seda ma ei tea , "" kostis Aladdin ohates . "
97	NA	" "" Džinn leidis selle kuskilt kaugelt Hiina mägedest , mahajäetud templist , mida ta oma sünnikohaks nimetas . "" "
98	NA	" "" Sa räägid oma džinnist ja nagu ma aru saan , olid sa kunagi tema käskija . "
98	NA	" Kuidas siis juhtus , et nüüd oled sa vaid vaene hulgus ? "" "
99	NA	" "" Ainult oma armsama otsimiseks ja tagasivõitmiseks palusin ma džinni abi ja ta lubas täita mu kolm soovi ... "
99	NA	 Kuid nendest ei aidanud , ja ahastushoos süüdistasin oma äpardumises džinni ja küllap solvasin teda . 
99	NA	 Eks oli tema mõistus enne sedagi veidi paigast ära , arvan ma . 
99	NA	 Igatahes haavus ta kohutavalt ja näitamaks , et temast vägevamat olevust pole olemas , tõusis ta õhku ja sööstis kuu poole . 
99	NA	" Ma vaatasin , kuni ta taevas pisikeseks täpiks muutus , kurtsin oma kurba saatust ja tulin tulema . "" "
99	NA	 Ja ta lisas : 
100	NA	 Varandusi kandsin sulle kokku , kallis tõotasin et teen su kuningannaks ma džinni võluvägi kuhjas müürid , vallid , mis kasu sest , kui südames sa mind ei iial armasta 
101	NA	 Ma ei osanud teenri luulekunsti peale midagi öelda ja vaatasin hoopis öötaevas tähti ning tegin umbes kindlaks ilmakaared , kuid kuna meil polnud ei kaarti ega tundnud ma ka selle mere kaldaid , ei osanud ma selle teadmisega suurt midagi peale hakata . 
101	NA	 Leidsime , et praegu on targem lennata läände , eemale lendavatest laevadest , sest küllap nad kuskil Egipti ja kreeklaste vahel pesitsesid , et laevu röövida . 
101	NA	 Veetsime vähese unega öö ja hommikul oli meeletu janu see , mis meid äratas . 
101	NA	 Ühtegi saart polnud näha , ühtegi laeva samuti . 
101	NA	 Olime merehädalised keset lõputut vett . 
101	NA	 Päikese järgi sain aru , et oleme öö jooksul tugevalt läände liikunud . 
101	NA	 Kust aga leida siit maad , süüa , juua ja mida me pidime siin võõral merel peale hakkama ? 
102	NA	 Vähene , mida ma Vahemerest Ibn Gamili teejuhi ütluste järgi teadsin , oli see , et see meenutab kujult järve ja vaid maakitsus lahutab seda ookeanist . 
102	NA	 Veel teadsin , et lõunapool peaksid olema õigeusklikega asustatud Aafrika kaldad , sealhulgas ka Idrisiidide valitsetav Maroko ja Aghlabide Tuneesia , ent kui kaugel ? 
102	NA	 Põhja jäävad kreeklased või mõned teised rahvad — ehk isegi need , kes lendavate laevadega merelisi röövivad . 
102	NA	 Läände ? 
102	NA	 Vaid seda teadsin , et kusagil seal peaksid asuma Harun al-Rašidi surmavaenlaste Ommayadide maad , mida nad väärusulistelt võitnud . 
102	NA	 Mida teha siis , kui näeme laeva ? 
102	NA	 Kas loota , et lendav vaip ei muuda neid ahneks , et seda meilt ei röövita ja meid orjaks ei müüda või lihtsalt maha ei lööda ? 
103	NA	 Päeval sai mulle selgeks , et lendava vaiba vägi pole siiski lõpmatu , sest kui vastutuulest sai see hoogu juurde , siis tugev külgtuul võis teda teelt paisata nagu torm laevukese ookeanis . 
103	NA	 Tõusis maru , Aladdin suunas vaipa kõrgemale , ent siiski jäime me tuulte meelevalda ja lasime end veel edasi läände paisata . 
103	NA	 Kõik oma jõud suunasime vaibal püsimisele ja neid jäi toidu ja veeta üha vähemaks ja vähemaks . 
103	NA	 Päeval , kõrvetava päikese ja meeletu janu käes , laskusime me peaaegu vee kohale , et end väheke värskendada ; me üritasime lootusetult püüda mõnd kala ja palvetasime . 
103	NA	 Kui olin lähedal meelemärkuse kaotusele , nõrkenuna , märkasin ülal taevas tumedat täppi ja näitasin seda Aladdinile . 
103	NA	 Esmalt ta kohkus , pidades seda džinniks või lendavaks röövlilaevaks . 
104	NA	" "" Ei , mu sõber Aladdin , "" pomisesin ma tärganud lootusega pragunenud huulte vahelt , "" see on lind . "" "
105	NA	" "" Kuidas võib lind meid aidata , isand ? "" küsis noormees . "
106	NA	 Oh muidugi ei teadnud ta , et linnud iialgi maast kaugele ei lenda . 
107	NA	" "" Tõuseme kõrgemale , "" käskisin ma Aladdini . "
107	NA	" "" Maa pole enam kaugel . "
107	NA	" On Allahi kätes , keda ja mida me sealt leiame , kuid ma ei usu , et pärast neid vintsutusi meid vaenlase kätte paisatakse . "" "
108	NA	 Maa oli läänes , nagu me varsti nägime . 
108	NA	 Niipalju ma veel taipasin , et see pole mõni väike saar , vaid suur maismaa ning uue lootussädemega rinnus sundis Aladdin vaipa liikuma kiiremini , et enne pimedust laskuda . 
108	NA	 Kiidetud olgu Allah ! hõiskasime me mõne tunni pärast , kui nägime liivast randa , mille taamal kerkisid kaljud ja metsased mäenõlvad ning isegi paar purje liikus üle silmapiiri . 
108	NA	 Õhtuks — täiesti nõrkenuna ja kurnatutena — maandusime me inimtühjal rannal . 
109	NA	 Me leidsime allika , kustutasime janu ning sõime tooreid krabisid . 
109	NA	 Hämaruses märkasime veel vana kaluripaadi jäänuseid , mis sundis meid eemal puude all öövarju otsima . 
109	NA	 Hommikul hakkasime otsima inimeste jälgi , teadmata ikka veel , kas oleme Ifriqiyas või mõnel muul maal . 
109	NA	 Aladdin palus , et ma lendavast vaibast kellelegi ei räägiks , me keerasime selle kokku ja hakkasime mööda liivast randa astuma . 
109	NA	 Kui siin elavad inimesed , isegi kui nad pole ainsast ja õigest usust midagi kuulnud , ei keela nad ju abi merehädalistele . 
109	NA	 Selline on rannaäärsete maade seadus alati olnud . 
109	NA	 Lõuna paiku naeratas meile õnn — nägime kalureid ja puudesalus , kaljuveeres väikest küla , kus meie lähenedes inimesed aupaklikult , ent tõredalt eemale tõmbusid . 
109	NA	 Inimesed kandsid võõrapäraseid rõivaid , umbes selliseid , nagu ma mäletasin kreeklasi kandvat . 
110	NA	 Ma kõnetasin ühte meest , kelle vanus lubas arvata , et ta siin pealik on , kuid Araabia keelt ta ei mõistnud . 
110	NA	 Meile anti süüa keedetud kala ja pakuti vett , mida jõime ahnelt , ning veini , millest mina küll keeldusin , ent mida Aladdin mõnuga jõi . 
111	NA	" Ma küsisin igas keeles , mida oskasin , teed nende valitseja juurde ja sõna "" emiir "" peale hakkasid kohalikud midagi elavalt arutama ja käega põhja suunas näitama . "
111	NA	 Üritasin selgitada , et me oleme laevalt , mis tormis hukkus ja lained tõid meid randa . 
111	NA	 Me oleme kaliifi saadikud kreeklaste juurde , ütlesin , ja nendest sõnadest paistsid nad midagi mõistvat . 
112	NA	" "" Califo ? "" küsis vanamees tõredalt . "
112	NA	" "" Di Tunisia ? "" "
113	NA	" "" Ta küsib , kas ma olen Tuneesia kaliif , "" arvasin mina õlgu kehitades . "
114	NA	" "" Pigem küsib ta , kas tahad sa Tuneesia kaliifi juurde minna , "" arvas Aladdin . "
115	NA	" "" Kas on võimalik , et me oleme siiski Tuneesias ? "
115	NA	 Maast , millest olen ma küll kuulnud , kuid ei tea , millist keelt seal räägitakse . 
115	NA	" Ma ei ole kaliif , "" seletasin siiski kätega vanamehele , "" olen kaliifi saadik kreeklaste juurde . "" "
115	NA	 Tundub , et ta mõistis . 
116	NA	" "" Syracuso , "" ütles siis vanamees ja näitas ida poole . "
116	NA	" "" Asad ibn Al-Furat . "" "
117	NA	" "" Syracuso ? "" "
118	NA	" "" Si , Syracuso . "
118	NA	" Generalo Al-Furat i citadelo , "" sõnas ta meid mõtlikult silmitsedes . "
119	NA	 Ma ei teadnud , kes võiks olla Asad ibn Al-Furat , kuid kui ta asub siit ida poole kohas nimega Syracuso , siis peaksime tema juurde minema ja kuni laeva saabumiseni , mis meid kreeklaste juurde viiks , varjupaika ja ulualust paluma . 
119	NA	 Veel kord küsitlesin ma araabia keeles vanameest , sõnu hästi aeglaselt lausudes , sest Al-Furati nime hääldas ta väga soravalt ja võis seetõttu meie keelest siiski midagi mõista . 
120	NA	 Ühe sõna peale hakkas vanamees erutatult kätega vehkima ja tehtult naerma ning pead raputama . 
121	NA	" "" No , no , no , "" hüüdis ta , "" no mafiya . "" "
122	NA	" "" Kas Al-Furat ei anna meile varjupaika ? "" ei saanud ma aru , mida meie võõrustaja sõna varjupaik — mafiya peale nii ägedalt eitab . "
123	NA	 Taas kinnitas ta midagi ja Aladdin , kes vanamehe kõnest rohkem aru sai kui mina , väitis , et varjupaik pole ei selles külas , taamal mägedes ega ka Syracusos , kuid me otsustasime siiski tolle salapärase Al-Furati üles otsida . 
123	NA	 Heal juhul võisime kohale jõuda õhtuks — niipaljut suutis ta veel mõista . 
123	NA	 Mulle pakuti müügiks vana eeslikronu , aga me keeldusime . 
123	NA	 Kui külast küllalt kaugele jõudsime , rullis Aladdin vaiba lahti ja nii me lendasime , maast mitte eriti kõrgel , silmad-kõrvad hoolega lahti , et inimesi märgates taas kiiresti jalameheks muutuda . 
124	NA	" "" See on kõige imepärasem reisimisvahend , "" ütlesin mina , võõra ranniku karmi ilu vaadeldes ja mõnusalt siruli lamades . "
125	NA	 Aladdin ohkas . 
125	NA	" "" Vaesele ja seisuseta mehele siiski vaid tülinaks kaelas . "" "
126	NA	" "" Siis müü ta maha , "" soovitasin . "
126	NA	" "" Sellise imepärase vaiba eest võib terve varanduse teenida . "" "
127	NA	" "" Kas sina , isand , ei tea mis tunne on omada midagi , mis on sulle maailmas kõige kallim ja mida sa ei vahetaks ka tuhande varanduse vastu ? "
127	NA	" Jah , ma ei saa vaipa kasutada nii tihti kui soovin ja pean seda salajas hoidma , kuid seda müüa ma ei saa . "" "
128	NA	" "" Miks siis ? "" "
129	NA	" "" Sest see on ainus ese , mis seob mind minu armastusega , "" sõnas ta ja silitas õrnalt vaipa , otsekui mingit meeltliigutavat sündmust meenutades . "
129	NA	 Ma vist mõistsin teda ega pärinud edasi . 
130	NA	 Mõne tunni pärast silmasime taamal ähmast inimkogu , kerisime vaiba kokku ja lähenesime jalgsi . 
130	NA	 Mida lähemale me talle jõudsime , seda rõõmsamaks meie meel muutus , sest mees kandis turbanit ja valget halatti , tema damaskuse täkk näksis rohtu ja ise oli ta ametis mingi seadeldise kallal , millega mere ääres askeldas . 
131	NA	" Meid lähenemas nähes kargas ta välkkiirelt sadulasse ja paljastas pika mõõga , kui ma hüüdsin : "" Salam aleikum , auline isand , meie mõtetes pole halba , oleme vaid merehädalised . "" "
132	NA	" "" As saleikum as salaam , "" vastas mees rõõmsalt , pani mõõga tuppe ja kummardas . "
132	NA	" "" Ma olen Tuneesia emiiri Al Hussein al Aghlabi kartograaf ja astroloog Malik ibn-Idrisi . "
132	NA	" Kes olete teie ja mis õnnetus on teiega juhtunud ? "" "
133	NA	" "" Olen meresõitja Sindbad Bagdadist , "" vastasin ja rääkisin , mis seiklus oli meile osaks saanud . "
133	NA	 Kuuldes lendavatest laevadest oli kartograaf vapustatud . 
133	NA	 Ma ei maininud lendavat vaipa . 
133	NA	 Ibn-Idrisi käsitses kummalisi seadmeid , milles ühes tundsin ära omapärase astrolaabi , kuid tal olid ka veel väikeste purjedega seadeldised ja ilmakaarte mõõtmise laud . 
133	NA	 Rannaliivale oli ta jooniseid teinud . 
133	NA	 Minu juttu kuuldes vangutas ta uskumatusest pead . 
134	NA	" "" Millise ime läbi te merel nii kaugele kandusite ? "
134	NA	" Kreetaks nimetatud saar asub siit väga-väga kaugel ja tuuled on olnud vastassuunas . "" "
135	NA	" "" See oli Allahi tahe , "" vastasin mina . "
135	NA	" "" Olgu kõigearmulisem mulle tunnistajaks , et minu süda on praegu teadmatusest teiste laevade üle vaevas ; kahtlen , kas neist mõni pääses . "
135	NA	" Vaevalt oli neil seda õnne Tuneesiasse jõuda . "" "
136	NA	" "" Aga , "" hüüatas Ibn-Idrisi , "" Me pole ju üldsegi Tuneesias . "
136	NA	 Al Hussein al Aghlabi loss on siit lõunas , üle mere . 
136	NA	" Me oleme hoopis saarel el-Sitsil ehk Sitsiilias , nagu kohalikud seda kutsuvad , vaid mõne tunni tee kaugusel emiiri väepealiku kantsist Syracusost . "" "
137	NA	" "" See on siis Rumi maa ? "" "
138	NA	" "" Mitte enam päriselt ja mitte enam kauaks , "" jutustas Ibn-Idrisi õhinal . "
138	NA	" "" Neli aastat tagasi alustas Asad ibn Al-Furat selle saare vallutamist ; sada laeva , seitsesada ratsameest ja kümme tuhat sõdalast , nende seas nii araabe , berbereid , andaluuslasi , pärslasi ja sudaanlasi , maabusid al-Mazari kaldal , alistasid Palermo ja Syracuso linnad ja on lähedal sellele , kogu saar oma valdusesse saada . "
138	NA	 Minu ülesandeks on koostada selle maa ja mere kaart ning praegu ma mõõtsingi tuule suundi ja kiirusi . 
139	NA	" Aga räägi mulle parem kaugest Bagdadist , maailma suurimast ja võimsamast linnast ning õiglasest Harun al-Rašidist — andku Allah talle palju elupäevi . "" "
140	NA	 Ma hakkasin jutustama , noormees pakkus mulle oma hobust ja nii liikusime tolle Syracuso linna poole . 
140	NA	 Panin tähele , et Ibn-Idrisi pidevalt ringi vaatas ja kätt alatasa mõõgapidemel hoidis . 
140	NA	 Kui selle põhjust küsisin , vastas ta , et ümbruskonnas võib liikuda palju kohalikke röövleid , kes emiiri võimuga sugugi leppinud pole , vaid on pakku läinud ja vallutajaid igal võimalusel ründavad . 
140	NA	 Nad kutsuvad end juba araabia nimega — mafiya — on salakavalad ja halastamatud , ning esiteks pidas kartograaf meidki salamõrtsukateks , lisas ta naeratades . 
140	NA	 Ise jutustasin ma oma merereisidest , mida noormees huviga kuulas , aeg-ajalt mõnda seika täpsustades . 
140	NA	 Iseäranis pakkus talle huvi minu viimane merereis , põhjamehed ja Tha'ar Raphita . 
140	NA	" Kui ma olin lõpetanud , sõnas ta : "" Oh , kuidas küll kadestan ma sind , Sindbad , sest ühe kartograafi unistuseks on reisida ja palju näha , kuid praegu pean ma veel oma kaarte teiste jutustuste järgi koostama . "
140	NA	 Imesid , mida sa näinud oled , on liiga palju , et neid ühele kaardile mahutada . 
140	NA	 Kuid kunagi lähen ma ise või siis minu poeg või pojapoeg kindlasti rändama nendesse kaugetesse maadesse . 
140	NA	" Teadmised , mida inimene oma eluaja jooksul suudab ammutada ja teistele edasi kanda , nendega oleme me võitmatud ; need teevad meid tugevamaks uskmatutest . "" "
141	NA	 Meie teekond Syracusosse ei laabunud siiski hädadeta . 
141	NA	 Kohtasime kolme vanameest kaluripaadis , kes meid nähes alandlikult kummardasid . 
141	NA	 Nad kõnetasid Ibn-Idrisit ja kui nad seal millegi üle vaidlesid , hüppas minu hobune äkki tagajalgadele ja hirnahtas valjult . 
141	NA	 Siis vajus loom maha . 
141	NA	 Põõsastest visatud oda oli teda külge tabanud . 
141	NA	 Samal hetkel heitsid vanamehed endalt pikad mantlid ja tormasid kinzhallidega Ibn-Idrisi poole . 
142	NA	" "" Mafiya ! "" jõudis noormees karjatada ja haaras mõõga . "
142	NA	 Põõsasest tormasid välja veel kolm meest ja mitte minu , vaid Aladdini poole . 
142	NA	 Me võitlesime — mina kinzhalliga , Ibn-Idrisi mõõgaga , ja kaks kalleletungijat varisesid haavatuna maha . 
142	NA	 Rünnak oli visa ja kummalisel kombel tahtsid röövlid saada just Aladdini ja tema vaipa . 
142	NA	 Ma arvan , et too vanamees külas , kellega vestelnud olime , lasi meid hiljem jälitada — nii nad nägidki lendavat vaipa . 
142	NA	 Igal juhul pidid jälitajad olema väga osavad , sest me ei märganud neid ju isegi kõrgelt ! 
142	NA	 Ja ka võitluses odadega Ibn-Idrisi kõvera mõõga vastu näitasid nad üles lausa kadestusväärset osavust . 
142	NA	 Me oleksime kaotajaks jäänud — kui mitte Aladdin . 
143	NA	 Ta heitis vaiba maha ning võttis loomaliku kiunatuse saatel sisse väga kummalise asendi . 
143	NA	 Kohalt õhku hüpates , jagas mu teener nüüd jalalööke , nii et vaenlaste odad kui pilpad pooleks prõksatasid . 
143	NA	 Iialgi pole ma näinud ühtegi inimest nii kiiresti liikumas , ka pöörlevaid dervišše mitte , ja sellise jõuga , ainult käsi ja jalgu kasutades , vaenlast ründamas . 
143	NA	 Odalöögi peatas ta käega , jalaga rabas rindu . 
143	NA	 Aladdini löögid olid nii valusad , et kallaletungijad sinna samma pikali jäid ja ma kahtlen , et üks neist isegi surnult . 
143	NA	 Kaaslaste pagemist nähes tormasid ka ülejäänud kolm minema . 
143	NA	 Meiegi ei jäänud rannale enam pikalt , Ibn-Idrisi lõikas kiiresti haavatud hobuse kõri läbi , sest elulooma temast enam polnud , kurvastas looma kaotuse üle väga ja vandus kättemaksu . 
144	NA	" "" Juba teist korda oled sa , Aladdin , mu elu päästnud , "" ütlesin ma oma teenrile . "
144	NA	" "" Olgu õnnistatud see hetk , mil sind enda teenistusse võtsin . "
144	NA	" Kuidas suudan ma sulle iial tasuda ? "" "
145	NA	" "" Saatus on lasknud meil koos seigelda , sestap olen pidanud ka oma elu päästma . "
145	NA	" Sa pole mulle midagi võlgu , isand . "" "
146	NA	" "" Sinu teener on ise tõeline relv , "" märkis Ibn-Idrisi imetlevalt . "
146	NA	" "" Sa oled tark ja õnnelik mees , et sul selline teener on . "" "
147	NA	" "" Kus õppisid sa nii võitlema ? "" küsisin . "
148	NA	" "" Oh , see oli veel ammu , Hiinas , enne kui ma oma rännuteedele asusin . "
148	NA	" Minu kadunud isa õpetas mind , kuidas tühja käega mõõga vastu võidelda , sest meie seisusest inimesel ei tohi relva olla . "" "
149	NA	 Ma lubasin Aladdinile , et kui saabuvad paremad päevad , ei jää tema südikus ja vaprus tasumata ja niipalju kui Sindbadi nimi Bagdadi Ümarpalees maksab , teen kõik , et ta soovi korral endale väärilise ameti saaks . 
150	NA	 Rohkem meid ei rünnatud ja me jõudsime õhtuks Syracuso linna , mida ümbritsesid katapultidest osaliselt purustatud hiigelmüürid neljateistkümne võimsa torniga . 
150	NA	 Ma sain teada , et kreeklased olid need müürid ehitanud aastasadu tagasi ja et kolm kuud olid Al-Furati väed seda linna piiranud . 
150	NA	 Praegu ehitati uuesti üles purustatud maju , ehitati pühatempleid ja toodi siia metsikule maale asju , millest neil varem aimugi polnud — Al-Furati inseneride juhtimise all kaevati niisutuskanaleid ja rajati sadamat . 
151	NA	 Päevadest Syracusost pole mul palju jutustada , meid võeti seal vääriliselt vastu ja ootasime laeva , mis meid Konstantinoopoli viiks , ehkki Al-Furat pakkus abi ka tagasiteeks Bagdadi . 
151	NA	 Ma keeldusin . 
151	NA	 Kuidas lähen ma Harun Al-Rašidi palge ette , kes mind kreeklaste juurde saatis , ning ütlen , et kreeklasi ma ei näinudki , ei tea , mis sai minu käsutada olevast laevastikust , ega teinud midagi , et kätte maksta neile , kes ründasid kaliifi enda — andku Allah talle rõõmu ja õnne — saadikuid . 
152	NA	 Pole mul palju jutustada ka merereisist el-Sitsili saarelt kreeklaste juurde . 
152	NA	 Igav ja üksluine oli see reis , mille jooksul peatusime tühjenevates ja allakäivates sadamates , sõime viletsalt ja kõikjal võtsid kreeklased ja muud rahvad meid vastu umbusu , kui mitte vaenulikkusega . 
152	NA	 Maad olid siin ometi viljakandvad ja ilusad , meri rikas ja tuuled soodsad . 
152	NA	 Mida lähemale jõudsime kreeklaste pealinnale , seda enam nägime mere-äärseid kindlustusi , seda rohkem ka laevu Egiptist ja Siidonist . 
152	NA	 Sõnumeid lendavatest laevadest me ei kuulnud . 
152	NA	 Siiski jäi mulle silma üks laev , mille meremehed Athoseks nimetatud saare sadamas kaupu maha laadisid . 
152	NA	 Väga sarnased olid nende karvased näod , osaliselt ka rõivad , aga peamiselt keel meid rünnanud lendavate röövlitega . 
152	NA	 Ka laevad olid sarnase kujuga . 
152	NA	 Kui ma kapteni käest küsisin , kes on need mehed , vastas ta et urussiidid , kes mööda Itili alla kreeklaste juurde kauplema purjetavad . 
152	NA	 Mida lähemale me sihtmärgile jõudsime , seda täpsemalt üritasin meelde jätta kõike , mida nägin — nii nagu El Hazlil oli palunud . 
152	NA	 Ei olnud kerge purjetada väikse laevaga vastutuult Aegeia merel , kui Euxine mere poolt võimsad vood vastu uhasid . 
153	NA	 Lõpuks jõudsime kuulsasse Konstantinoopoli linna , mille kõrged müürid ja tornid juba eemalt Marmara lahelt silma hakkasid , Contoscaliumi kaubasadamasse . 
153	NA	 Mu süda hakkas rõõmsasti põksuma , sest esimene laev , mis meile sealt silma hakkas , oli üks Basras ehitatud kaliifi laev ! 
153	NA	 Kapten tundis mu ära , langes ehmatusest põlvili , kuid ma rahustasin teda ja ta saatis sadamavahtide järele , et palesse sõna viidaks . 
153	NA	 Kuulsin , mis oli pärast rünnakut juhtunud . 
154	NA	 Lendavad deemonid põletasid merel ära kuus laeva , kuid see üks jõudis põgenema ja korjas merest üles niipalju ellujäänuid , kui suutis . 
154	NA	 Kolm lendavat laeva kadusid kuhugi ida suunas ja rohkem pole kapten neid näinud . 
154	NA	 Mind lendaval vaibal nad ei näinud , mehed olid liialt ametis võitluse ja päästmisega , ja Sindbadi loeti hukkunuks . 
154	NA	 Kaua oli laev kreeka saarte vahel ekselnud , kuni lõpuks eile Konstantinoopolisse jõudis ning kaupmees Farim Mussa — kes end ainsaks ellujäänuks pidas — oli palunud sel hommikul vastuvõttu kreeklaste kuninganna juures . 
155	NA	 Palju kuulsust ja rikkust on Bagdadis , palju kauneid paleesid ja ilusaid torne , kuid kreeklaste Konstantinoopol ei jää meie linnast sugugi maha . 
155	NA	 Kogu linn on ümbritsetud mere poolt müüriga ja asub ta maaninal , mille ühte külge uhab Marmara ja teisel pool on Kuldsarve laht , mille üle on tõmmatud kett , tuhandete seppade taotud kaitseehitis , mis ühtegi laeva ilma loata läbi ei lase . 
155	NA	 Müüril on valvetornid ning mõlemal pool maanina sadamad , pääsud linna ja jälle valvetornid . 
155	NA	 Mere poolt seega on Konstantinoopol vallutamatu — isegi kui sul on põhjameeste tavade järgi ehitatud laevad . 
156	NA	 Linn ise , mis suursugune , kirev , rahvast pungil , kihav ja keev , tahtis mul meie vaikse Bagdadiga võrreledes kisaga kõrvad lukku panna . 
156	NA	 Ilmselt pole maailmas rahvast , kes siin ei kaubelnud ega omas metsikus keeles lärmanud . 
156	NA	 Mind saatsid kaks valvesõdurit , kui läksime sadama juurest läbi kitsaste tänavate , möödusime nende pühakodadest ( millest , nagu ma hiljem kuulsin , puuslike pildid kuninga käsul kõigepealt välja visati , et nõnda ainsale ja õigele usule lähemal olla , ja hiljem tagasi toodi , ning mille käigus nad üksteist sadade kaupa maha nottisid ) , savist ja kivist ehitatud majadest , veidrast ümarast ehitisest , mille nimeks öeldi hipodroom , kuni jõudsime Suurpaleesse . 
157	NA	 Enne valitsejanna juurde juhatamist anti mulle rikkalikult süüa ja lasti end pesta ning puhata . 
157	NA	 Üks nende teener , kes mõistis araabia keelt , seletas mulle , et kuninganna Eirinh ei võta ühtegi saadikut jutule , kui see mustuse järgi haiseb ; isegi Frankide valitseja Karli saadikud saatis ta nina kirtsutades troonisaalist pesema . 
157	NA	 Järgnevate päevade jooksul sain ma aru , kui palju siin puhtust au sees peetakse , mis oli mulle üllatuseks . 
157	NA	 Isegi oma pühakotta ei tohtinud nad minna , kui eelmisel päeval polnud käinud kummalistes suurtes majades , kus kõik end pesid . 
157	NA	 Neid maju peeti ülal riigi kulul — nii rikastele kui vaestele . 
157	NA	 See ei olnud kerge , sest jõge ju linnas polnud ja vett ammutati suurest akveduktist . 
157	NA	 Ka süüa näis olevat esmapilgul keeruline , sest siin polnud kombeks toitu näppudega suhu panna , vaid see enne hõbedast harulise pulgakese otsa torgata . 
157	NA	 Ma pidasin seda veidraks , kuid aja jooksul harjusin . 
158	NA	 Õhtul tuli minu juurde keegi noor kreeka sõjapealik , strateegos Giorgios . 
158	NA	 Ta oli vägilasekasvu sõdalane , range ja umbusliku , ent siiski ausa pilguga . 
158	NA	 Ta ütles : 
159	NA	" "" Maur ! "
159	NA	 Ole tervitatud Eirinhi palees ja basilissi enda sõna selle peale , et teid siin õiglaselt koheldakse . 
159	NA	" Ma loodan , et seni pole sul , Sindbad , meie valitsejannale midagi ette heita ? "" "
160	NA	 Ma nägin kreeklase kavaluse kohe läbi . 
160	NA	 Ilmselt oli Farim Mussa kaevanud lendavate laevade kallaletungi pärast ja niivõrd uskumatu tundus see lugu kreeklastele , et nad — teades , et me pole palees kaupmehega kohtunud — otsustasid niiviisi teise kaupmehe sõnadele kinnitust leida . 
161	NA	 Ma rääkisin siis kalleletungist ja lisasin , et see oli vaid Allahi enda tahe , et mul õnnestus rünnakus ellu jääda . 
161	NA	 Kirjeldasin üksikasjalikult laevu , röövlite välimust ja torusid , millest nad tuld pritsisid . 
161	NA	 Mind kuuldes muutus Giorgios üsna morniks ja nägin , kuidas ta käed rusikasse surus . 
162	NA	" "" Ma kinnitan sulle , "" ütles ta , "" et basiliss pole nende rünnakute taga . "
162	NA	 Need laevad on ohuks nii meile kui teile ja kõigile ausatele kaupmeestele . 
162	NA	 Ka mõned meie laevad on merel kadunud ja sosistatakse tuldpurskavatest draakonitest , kes mere kohal lendavad . 
162	NA	" Kui sinu kirjeldus on tõsi , siis on nad saanud enda käsutusse kreeka tule saladuse ... "" "
163	NA	" "" Mis on kreeka tule saladus ? "" "
164	NA	" "" Need tuldsülgavad torud . "
164	NA	" Aga rohkem ei saa ma sulle rääkida , kuna see on saladus . "" "
165	NA	" "" Mitte enam väga . "
165	NA	" Kui seda teavad juba röövlid ... "" "
166	NA	" "" Siis seda enam tuleb seda saladuses hoida . "" "
167	NA	 Siis juhatas Giorgios mind valitsejanna juurde . 
167	NA	 Eirinh istus suures saalis rikkalikult kaunistatud troonil , hoidis käes kullast õuna ja kandis seljas punasest siidbrokaadist teemanditega kaunistatud kleiti . 
167	NA	 See oli naine , kes on keskea juba ületanud , kuid keda loodus on hoidnud meeste pilkude ja ihade jaoks endiselt värskena . 
167	NA	 Ma kummardasin tema võimsuse ja ilu ees , ega suutnud pilgus ja tervituskõnes oma imetlust tagasi hoida , mis kahtlemata ei jäänud Eirinhil märkamata . 
167	NA	 Ma ei tundnud kreeklaste kombeid ja tavasid , aga ühte ma nüüd teadsin — naine võib siin valitsejaks saada vaid siis , kui on väga kaunis . 
167	NA	 Isegi siis , kui ta on tapnud oma poja , seadusliku imperaatori . 
167	NA	 Eirinh kuulas mind avala ilmega , noogutas aeg-ajalt kaunite silmadega pikkade ripsmete tagant , mis panid mu südame kiiremini põksuma . 
167	NA	 Vahepeal küsis ta midagi — tema araabia keel oli ilus ja voolav - , millest teadsin , et ta on ka väga haritud naine . 
167	NA	 Valitsejanna trooni taga seisid muud võimumehed , kellele minu juttu tõlgiti . 
167	NA	 Teated as-Suwaysi kanalist panid neid ärevalt hüüatama , teated röövlitest lendavatel laevadel kreeka tulega — õudusest karjatama . 
168	NA	" "" Russid , neetud russid ! "" kisasid nad ja Eirinh käskis neil vait olla . "
168	NA	 Kui olin lõpetanud — kahetsedes , et meie kingitused röövlite saagiks langesid ja vapper kaliifi saadik El Hazlil on hukkunud , nii et ainult meie , vääritud kaupmehed , saame edastada basilissi sõnumi Bagdadi — sõnas Eirinh : 
169	NA	" "" Sa tood sõnumeid , et üks vaenlane on meil veel juures . "
169	NA	 Veel tood sa sõnumeid , et kaliifi näol on meil üks vaenlane vähem . 
169	NA	 Kuid As-Suwaysi kanalil saab laevatada kahes suunas ... 
169	NA	 Teie kaupmehed on siin väga teretulnud ja seniks , kuni ohud meres pole möödas , vabastan ma nad tollimaksudest . 
169	NA	 Ütle seda oma kaliifile . 
169	NA	 Kreeka tuli ei oota teie laevu , kuni nad tulevad rahus . 
169	NA	" Õhtul oled sa oodatud mu laua taha aukülaliseks . "" "
170	NA	 See oli napp sõnum , kuid sellega pidin ma leppima , sest järgmisena ootasid basilissi vastuvõttu frankide Karl Suure saadikud . 
170	NA	 Viimased olid Konstantinoopolis veetnud juba kuu aega , ega polnud saanud vastust abieluettepanekule . 
170	NA	 Ma palusin Giorgiosel endale selgitada neid asju ja algul oli ta tõrges , kuid kui vihjasin , et mul on lendavate laevade vastu midagi mõttes , siis ta rääkis : 
171	NA	" "" Rooma Impeeriumi süda ja mõistus asuvad siin , Konstantinoopolis . "
171	NA	 Kuid Roomas , mille Karl vabastas barbarite rünnakust ja lõi tagasi teie , mauride , kallaletunge ja kus jumala sõna kuulutatakse teistmoodi , on paavst , kelle otsusest sõltub palju — kes valitseb kunagise ühtse impeeriumi Lääne-osa . 
171	NA	 Ta tahab kroonida selleks Karli , tolle verise vanamehe , kes on küll paljusid barbareid ristiusku pööranud , kuid pole ise rohkem kui üks metsik sõdalane . 
171	NA	 Minu valitsejanna kardab , et Lääs libiseb välja Konstantinoopoli haardest ja praegu kaalub ta Karli abieluettepanekut . 
171	NA	 Võtab ta selle vastu , satub ta oma sisevaenlaste rünnakute alla ja tõenäoliselt kaotab trooni — kõik teavad seda . 
171	NA	" Keeldub ta Karli ettepanekust — on igaveseks lõpp ühtse Rooma riigiga , Lääs läheb oma teed , seal võtavad niigi võimust juba barbarite kombed ja viisid . "" "
171	NA	" Veidi järele mõelnud , lisas ta : "" Tegelikult , kui teie , maurid , poleks vallutanud Syracusot , oleks ehk Karl juba kroonitud ... "
171	NA	 Nüüd aga peab ta enne Roomasse minekut ja paavsti veenmist koguma suure sõjaväe . 
171	NA	 Ent kõigest sellest hoiavad teda tagasi Germaanias mässavad barbarid . 
171	NA	" Ta ei saa lahkuda sõtta , enne kui seljatagune on kindel . "" "
172	NA	 Ka Aladdin kuulas tema juttu huviga pealt ja muigas . 
172	NA	 Mina ütlesin : 
173	NA	" "" Sa räägid , et Rumi jagunemise põhjuseks on vaidlus usu üle . "
173	NA	" Kuid kas ei jätnud teie prohvet samuti maha raamatu , milles kirjas jumala sõna ja mida mitut moodi lugeda ei saa ? "" "
174	NA	" Giorgios põrnitses mind hetkeks pahaselt , ta silmad hiilgasid , nagu ikka usule andunud mehel , kes on kuulnud midagi jumalasalgajalikku : "" Oh , milleks rääkida neist asjust sulle , maurile ? "
174	NA	 Aga tea siis , et meie , õigeusklikud , kuulutame ja teenime jumalasõna nii , nagu seda käskis teha Hristos — kes ei ole prohvet ! 
174	NA	" Meie mõistame ja teenime teda ainuõigel viisil , nii nagu on tehtud tema surmast ja elluärkamisest saadik , meie säilitame algupäraseid tavasid ega vääna neid nii , nagu tehakse Läänes . "" "
175	NA	" "" Kuid te kummardate ... pilte ? "
175	NA	" Kuidas saab pühadus olla inimese kätetöös , kuidas saab maalida nähtamatut ? "" "
176	NA	" "" Jumal on tõesti nähtamatu ja kirjeldamatu , kuid kui Jumala Poeg sai inimeseks , võttis ta endale inimese kuju , muutus kirjeldatavaks . "
176	NA	 Seega kinnitab Hristose kujutis kui inimese oma tõde jumala loodust . 
176	NA	 Ja tema kujutis loob sideme inimese ja jumala vahel . 
176	NA	" Seega võib seda kummardada . "" "
177	NA	 Ma tunnistasin , et see on segane , ja ei suutnud kuidagi ette kujutada palvetamist Mohhamedi pildi ees . 
177	NA	 Siiski küsisin , kas piltide pärast ongi riigis vaen ? 
178	NA	" "" Mitte ainult , "" möönas Giorgios . "
178	NA	" "" Ikonoklastid tahavad endale rohkem võimu . "
178	NA	 Ja nende seas on palju ilmalikke ning usujahedaid inimesi . 
178	NA	 Võttes õigeusklikelt ikoonid , võtavad nad tähtsuse kloostritelt ja kirikutelt . 
178	NA	 Minu emand ei saa seda lubada , siiski on ta trooni hoidmiseks sunnitud tegema järeleandmisi , kuigi süda on tal seepärast vaevas . 
178	NA	" Õnnis basiliss seisab pühade asjade eest . "" "
178	NA	 Taas lõõmasid ja hiilgasid ta silmad ning häälel oli igatsev kõla . 
178	NA	 Ma ei teadnud , kas selle tekitas kirg valitsejanna vastu või usuline hardumus . 
179	NA	 Giorgios saatis mind jalutuskäigul enne õhtusööki , Aladdin kõndis meie järel ja aeg-ajalt kuulsin tema jahmatuspominaid . 
179	NA	 Suurpalee üllus ja vägevus ületas kõik mu ootused . 
179	NA	 Palju olen ma näinud suursuguseid templeid ja losse , ja mitte seades kahtluse alla Abassiidide võimsust , tunnistan , et Konstantinoopol on veelgi , veelgi kaunim . 
179	NA	 Oo , milliseid ehituskunsti musternäidiseid ma nägin , millist harmooniat inimese ilumeele , kätetöö , puu ja kivi vahel . 
179	NA	 Sellest innustatuna ütlesin ma Giorgiosele : 
180	NA	" "" Kaliif Harun Al-Rašid — andku Allah talle palju elupäevi — on kutsunud Bagdadi meistreid , luuletajaid , tarkuseteadlasi kogu maailmast . "
180	NA	 Ainult kreeklasi pole nende hulgas . 
180	NA	 Neil päevadel ei mõtle me enam niivõrd vallutuste , kuivõrd õiglasema maailma peale , sest on ju ka Allahi sõna , et maailma tuleb muuta tema seaduste järgi õiglasemaks ja paremaks . 
180	NA	 Ka kreeklased on raamaturahvas , ja nüüd , kus kanal on avatud — miks mitte ei võiks see kujuneda kanaliks kahe maailma vahel . 
180	NA	" Ma arvan , et just selline oli kaliifi tahtmine meid siia läkitades . "" "
181	NA	" "" Sa kõneled tarku sõnu , Sindbad , "" nõustus Giorgios . "
181	NA	" "" Minu emandal on nende üle kindlasti hea meel . "" "
182	NA	 Me jalutasime palee aedades , kus tundsin ära mitmed taimed , ja sain teada , et kaugetelt maadelt on need siia toodud ja aednike hoolitsevate käte all õitsema hakanud ja vilja kandnud . 
182	NA	 Meile pakuti magusat veini , mida ma küll mekkisin sellest rõõmu tundmata , sest Allah lubab seda teha võõral maal , võõraid kombeid ja külalislahkust austades . 
183	NA	 Kui me veini jõime ja Giorgios selle maitset kiitis , nägime eemal aededes mööduvat üht pikka kasvu meest , habemes ja mustas maani rüüs , keda saatsid tema teenrid . 
183	NA	 Kõik , kes teda nägid , kummardasid talle väga aupaklikult ja ma küsisin , kes ta on . 
184	NA	" "" Basilissi väljavalitud patriarh , isa Tarasius , "" vastas Giorgios pühalikul häälel . "
185	NA	 Ka mina kummardasin isa Tarasiusele , ent vana mees ei paistnud meid üldse märkavat , ta möödus meist ümisedes , kergelt taaruval sammul , tema näos peegeldus ülim õndsus ja rahuldustunne , nagu tuleks ta praegu maailma kauneima naisterahva embusest , ja ehkki ma juba teadsin , et sedasorti lõbud on nendele meestele keelatud , ei suutnud ma teisiti seletada patriarhist hõnguvat joovastust ja meelelist heljumist naudinguteilmas . 
186	NA	" Giorgios tabas mu jahmunud ilme ja seletas : "" Küllap sai kõrgeauline patriarh just mõne usulise nägemuse . "" "
186	NA	 Aga strateegose hääl ei kõlanud kuigi veenvalt , küllap kahtlustas temagi püha ilmutise asemel patriarhi liigset agarust veinipeekri kummutamisel . 
186	NA	 Kui patriarh oli meist juba mõne sammu kaugusel , tabasin täpsemalt ta üminast mõned sõnad ning muie mu suult kadus hetkega . 
186	NA	 Hoopis jahedad hirmuvärinad läbistasid mind . 
187	NA	" "" Yog-sooo-thoooth niiigurr-aathh , "" kostis mu kõrvu kummalisel venival toonil , madalal häälel ümisetav viis , kurjakuulutav ja õudne . "
187	NA	 Patriarh kaugenes meist taaruval sammul , kuid enam ei arvanud ma , et vein ta meeled segi on paisanud . 
187	NA	 Hull Alhazred ja tema Al-Azif meenusid mulle taas , kreeklasest nõid Aristophanes , kõik läbielatud koledused . 
188	NA	 Varsti palusin ma end vabandada , soovides enne õhtusööki pesta ja kasutada neid araabia- päraseid puhtaid rõivaid , mida kreeklaste külalislahkus mulle osutas , ning Aladdiniga omavahele jäädes soovitasin tal kõik silmad ja kõrvad lahti hoida . 
188	NA	" Ta noogutas taiplikult ja ütles : "" Kreeklasi , mu "
189	NA	" isand , ei tohi iial täielikult usaldada . "" "
190	NA	" "" See peab tõesti nii olema , kui isegi hulgustest seiklejad seda teavad , "" ütlesin . "
190	NA	 Ise kolasin ma mööda lossi ringi , otsides tasahilju patriarh Tarasiust . 
190	NA	" Ma poleks söandanud teda kõnetada , kuid eks minagi võinuks möödaminnes poetada sõna nagu "" Cthulhu "" ja jälgida , kuidas Eirinhi soosik selle peale käitub . "
190	NA	 Õukonnaga , mille ülempreester sonib Yogsothothist , nagu too reeturlik Aristophaneski , ei saa kaliif hoida lähedasi suhteid . 
191	NA	 Kas oli see puhas õnn või kõikvõimsa Allahi ettemääratus , aga Tarasiust ma nägin . 
191	NA	 Viivuks küll , ja möödudes Eirinhi ruumidest nägin ma teda üsna kummalises olukorras . 
191	NA	 Üks basilissi kuldehetega kaunistatud seltsinaisi — pilusilmadega nagu Aladdingi - , kellele olin äsja viisakalt kummardanud , kui ta minust möödus , hüüatas äkki midagi allasurutud häälel mu seljataga . 
191	NA	 Ma pöördusin ümber ja nägin , kuidas patriarh Tarasius ühest uksest väljus , kann joogiga kaenla all . 
191	NA	 Kiiresti tõmbas neiu vanamehe tagasi ja isegi noomis teda . 
191	NA	 Niipalju kui ma kreeka keelt mõistan , tähendasid naise sõnad , et seda jooki ei tohi patriarh puutuda , seda on vähe ja see on kingituseks . 
192	NA	 Enne õhtusööki levis palees kumu , et Eirinh on frankide kuninga abieluettepaneku tagasi lükanud ja saatkond , kõik peale ühe krahvi , on vihaselt lahkunud . 
192	NA	 Basilissi otsust tervitati rõõmuhõisetega ja paluti oma jumalalt talle pikki elupäevi . 
192	NA	 Mu ustav Aladdin tuli tagasi mõtlikus meeleolus , ka pilusilmad olid veelgi kitsamaks muutunud ja laubale üks korts juurde tekkinud . 
192	NA	 Ta kõneles , et oli siin ja seal teenritega juttu teinud , mis polnudki nii raske , kuna madalamast soost rahvas on kõige uudishimulikum ja võõrastega suhtlemisel julgem . 
193	NA	" "" Ma ei teadnudki , "" olin ma üllatunud , "" et sa mõistad kreeka keelt , mu sõber . "" "
194	NA	" "" Vaid mõned sõnad , isand , sest oma rännuaastatel olen kohtunud ka kreeklastega , "" seletas Aladdin ja jätkas : "" Paljust ma ei saanud aru , sest siinsed kombed on selleks liiga kummalised . "
194	NA	 Siiski niipaljut ma mõistsin , et patriarh Tarasiust nähakse üha sagedamini äraseletatud meeleolus , nagu oleks ta purjus ja mitmed jumalateenistused on seepärast toimumata jäänud . 
194	NA	 Sellest ajast saadik , kui Tarasiuse usaldusalune Aristophanes reisides kadus , on vanameest üldse vähem näha ja ainult Eirinhi näikse teadvat , kus ta on ja millega tegeleb . 
194	NA	 Patriarhi ei armastata siin eriti , sest pärit on ta lihtsast soost ja tõusis nii kõrgele ainult tänu basilissi soosingule . 
194	NA	 Veel kuulsin , et palees kummitavat Constantinose vaim , kelle tema ema kaheksa aastat tagasi lasi pimestada , pärast mida ta ühes kõrvalises kambris suri . 
194	NA	" Ja veel räägitakse , et Eirinhi ainus soov siin maailmas on see , kuidas saada tagasi oma valitsuse alla Lääne-Rum . "" "
195	NA	" "" Sul on terased kõrvad ja taibukas meel , Aladdin , "" ütlesin mina . "
195	NA	" "" Selles veendun ma iga päevaga üha rohkem . "" "
196	NA	" "" Ma kiidan vaid Allahi , kui saan oma isandat rõõmustada . "" "
197	NA	" "" Kas oled kindel , et Tarasiuse kadunud kaaslase nimi oli ... "" "
198	NA	" "" Aristophanes . "
198	NA	" Sama kindel , nagu selleski , et basiliss tahab sinuga õhtusöögil rääkida sellest , mida ta oma õukondlaste ees valju häälega teha ei julge . "" "
199	NA	 Õhtusöömaaeg toimus suures saalis , mille seintel põlesid magusa lõhnaga tõrvikud , heites võbelevat varju kirevaks maalitud seintele . 
199	NA	 Külalisi oli palju , ma sain aru , et terve õukond , ja lisaks minule olid külalisteks palutud veel frangi krahv , kaks Bulgaaria ülikut ja keegi Lesbose poeet , kes oma värsid basilissi voorusele ja suuremeelsusele pühendas . 
200	NA	 Üks süda on sul , Irene , igale ühele meist ja see , milles leegitseb Hristos , on suurim neist su armu ma naudin , joovastun sellest , kuid tean et kedagi kallimaks Päästjast sa iial ei pea 
201	NA	 Enne söömist pidid kõik kuldses kausis käsi loputama . 
201	NA	 Söök oli rikkalik ja kreeka hõrgutised ei jää maha Bagdadi kokkade imedele , ent vürtse siin ei tunta ja selle panin endale kui kaupmehele kõrvataha . 
202	NA	 Eirinh , kes istus minu vasemal käel , oli end enne söömaaega lõhnastanud ja ma ei salga , et tema lähedus pani mu ihu kergelt värisema , iseäranis siis , kui basiliss mulle lähemale kummardus , et häältemöllus oma sõnu paremini kuuldavaks teha . 
202	NA	 Tema malbe tooni , mille tagant kõlas südamevaev ja nukrus , pärast unustasin , et minu kõrval istub naine , kes lasi pimedaks torgata oma lihase poja ja teeks seda ka teiste lastega , kui tal neid oleks , et ainult troonil püsida . 
202	NA	 Samas , teda edasi kuulates , pidin endale tunnistama , et võib-olla ma eksin , kuna ei tundnud tema poega ning võimuiha muudab sagedasti inimesed kiskjatesarnasteks röövloomadeks . 
202	NA	 Eirinh kõneles minuga hoopis teisel toonil , kui ennist audientsil , ja kindlasti oli selles oma osa võõraste kõrvade puudumisel . 
202	NA	 Ainult Aladdin ja basilissi seltsineiu — toosama , kes ennist oli patriarhi noominud — seisid meie selja taga , ning neid võisime me mõlemad usaldada . 
202	NA	 Kuulsin , kuidas nad — algul ebalevalt , aga pärast üha meelsamalt — mõned sõnad vahetasid ja neiu sealjuures lõbusalt naeru kihistas . 
202	NA	 Vahest polnudki mu ustava teenri süda nii murdunud . 
202	NA	 Ka patriarh Tarasius istus meist mõned toolid eemal ja ma ei pannud tähele , et ta oleks veini ülearu palju rüübanud , äraolev ja uneleva näoilmega oli ta ometi ja aeg-ajalt heitis basiliss patriarhi poole kurje pilke . 
202	NA	 Süüa ja pidutseda siin linnas osati , veini kallati rohkem , kui see toidu allaloputamiseks ja janukustutamiseks vajalik oli . 
202	NA	 Ka vägilane Giorgios rüüpas ahnelt veini ja saatis oma emanda poole jumaldavaid pilke . 
202	NA	 Üha enam veendusin , et kui usuline hardumus ja kirg naise vastu ühes kehas koos võivad olla , siis Giorgios see mees oli . 
203	NA	 Eirinh rääkis mulle oma riigi suurusest ja võimsusest , ikka selle juurde tagasi jõudes , et Lääs libiseb barbarite võimu alla . 
204	NA	" "" Oh , miks küll , "" hüüatas ta vaikselt mu kõrvu veinilonksust innustust saades , "" peab olema nii , et naisterahvas Rooma silmis Caesar Augustuse vääriline ei ole ega riiki valitseda ei tohi ! "
204	NA	" Kui ebaõiglane on see maailm ! "" "
205	NA	" "" Maailma ebaõiglust tahabki Allahi sõna uue ja parema korraga asendada , "" sõnasin mina . "
206	NA	" "" Kas siis teie jumal on õiglane , kui keelab mehel oma perenaise auks veinipeeker tühjendada ? "" küsis basiliss äkki ja puhkes malbelt naerma , justkui muremõtted trooni pärast hoobilt pühitud oleks . "
207	NA	" "" Jumal on üks ja ainus . "
207	NA	 Ei ole teist jumalat peale Allahi ja Mohammed on tema prohvet . 
207	NA	 Viimane ja õige , kes jumala sõna inimesele kõige lähemale on toonud . 
207	NA	 Mis puutub veini , siis Quran seda ei soovita , mõistab hukka , kuid jätab lõpliku otsuse inimese enda teha . 
207	NA	 Tänutäheks ja lugupidamisest sinu vastu 
207	NA	 - 
207	NA	" "" ütlesin mina ja kummutasin peekri . "
207	NA	 
208	NA	" Eirinh vastas mu pilgule leegitsevate silmadega , milles kumas juba veini laastav mõju , ja küsis : "" Kas vastuvõttudel Bagdadis veini ei jooda ? "
208	NA	" Kuidas te siis oma külaliste südant rõõmustate ? "" "
209	NA	" "" Sõnadega . "
209	NA	" Meie tarkuseteadlased ja poeedid ülendavad külaliste meeli rohkem , kui seda suudaks teha igasugune muu joovastav aine . "" "
210	NA	 Seepeale basiliss tõusis ja plaksutas käsi . 
210	NA	 Teenrid kandsid ruumi mitu suurt savianumat — nende nägemise peale patriarh Tarasius võpatas oma unelemisest ja ohkas südantlõhestavalt — Eirinh tõusis , maad võttis vaikus ja valitsejanna sõnas : 
211	NA	" "" Me täname oma külalisi Bagdadist , me võtame vastu nende kingitused ja lubame karistada röövleid , kes neid meie vetes reeturlikult ründasid . "
211	NA	" Tänutäheks ja austuse märgiks saadame me Sindbadiga Bagdadisse kõige paremat veini meie keldritest . "" "
212	NA	 Kiiduhõisete saatel tervitasid õukondlasd oma emanda otsust . 
212	NA	 Tarasius ohkas veel kord igatsevalt ja vajus oma unelmatesse . 
212	NA	" Tagasi istudes ütles basiliss mulle vaikselt : "" Andesta Sindbad mulle need sõnad , ma ei tahtnud sind ega kaliifi solvata . "
212	NA	 Siiski on mu soov , et sa selle joogi oma isandale viiksid ja kui see talle meelepärane on , siis toovad meie laevad läbi uue kanali seda juurde — olgu see minu austuse märk . 
212	NA	 Nimetasin jooki veiniks õukondlaste jaoks . 
212	NA	 Tegelikult pole see jook vein , see ei sisalda alkoholi . 
212	NA	" Kuid ometi on selle jumaliku joogi aroom hõrk ja maitse pehme nagu neitsi esimene suudlus . "" "
212	NA	" Neid sõnu öeldes tõmbas ta keelega punastelt huultelt veinisõõmu , kattis viivuks mu käe enda omaga ja jätkas häält tasandades : "" Nüüd , Sindbad , aga kuula ja jäta hästi meelde . "
212	NA	 Nagu taeva õnnistus tulevad mulle su külaskäik ja sõnumid Bagdadist . 
212	NA	 Rasked on ajad Konstantinoopolile ... 
212	NA	 Küllap su kaliif teab , mida tähendavad vandenõud ja salasobingud ; küllap ta teab , millise vastutuse paneb riigikoorem ühele inimesele . 
212	NA	 Kindlasti ei tea ta aga , mida tähendab valitseda naisena . 
212	NA	 Täna lükkasin ma tagasi frankide kuninga abielusoovi . 
212	NA	 Täna säilitasin ma oma trooni . 
212	NA	 Aga homme ? 
212	NA	 Karl Suur on vana mees ja sureb varsti . 
212	NA	 Tema riik — minu riigi läänepoolsed maad õigemini — jagatakse tema poegade vahel , kes ristimisest ja Rooma õnnistusest hoolimata on vaid barbarid . 
212	NA	 See riik ei püsi kaua ühtsena , ta laguneb , sest peale Karli pole kedagi , kes suudaks seda koos hoida . 
212	NA	 Karl on nagu Aleksandr , kes võib küll luua impeeriumi , ent selle tugevus ripub ära ühe mehe tugevusest . 
212	NA	 Saabub pimeduseajastu , milles vaid Bütsansi Impeerium on valguse ja jumalasõna kandja , kuid liiga vähese võimuga , et Läänt õigeusklikule teele tagasi pöörata . 
212	NA	 Meie saatuseks siin jääb Orient , pilk ida poole . 
212	NA	" Idas on Bagdad ja Harun Al-Rašid , sinu käskija . "" "
213	NA	" "" Andku Allah talle palju elupäevi , "" torkasin ma vahele . "
214	NA	" "" See oleks ka minu soov , "" jätkas basiliss kiiresti , langetades jälle oma käe minu omale ja veenvamalt edasi rääkides . "
214	NA	" "" Te vallutate Sitsiiliat . "
214	NA	 Te olete rünnanud Roomat , kuid edutult . 
214	NA	" Te olete pööranud oma pilgu Itaalia poole , kuid mitte kõiki oma jõude keskendades . "" "
215	NA	" "" See pole mitte Harun Al-Rašidi — andku ... "" "
216	NA	" "" Elagu ta tõesti kaua , jajah , ma tean , et sinu isand soovib muhameedluse üle külluses mõtiskleda ja ehitada teadusetempleid . "
216	NA	 Ta saatis su , et uurida , millised naabrid meist tulevikus võivad saada . 
216	NA	" Ütle talle siis , et ma pakun talle poolt Itaaliat ja maid Väike-Aasias kuni Ankyrani . "" "
217	NA	" "" Tema Kõrgeausus vist suvatseb naljatada , "" kogelesin mina . "
218	NA	" "" Tema Kõrgeausus pole iial naljatanud . "
218	NA	 Me liigutame oma tagmatad Väike-Aasiast välja . 
218	NA	 Teie tungite peale maavägedega Ankyra suunas ja samal ajal laevadega toodud kohortidega Sitsiilias . 
218	NA	 Rooma on hädaohus ja vana Karl peab oma tallalakkujat paavsti kaitsma . 
218	NA	 Bulgaarlaste ja nende liitlaste vallutusretk — selle eest kantakse hoolt — peab teda aga kinni . 
218	NA	 Hoopis meie tagmatad ja thematad jõuavad varem kohale ja peatavad teid Rooma väravate ees . 
218	NA	 Toimub lahing ja pärast seda kohtuvad basiliss Eirinh ja kaliif Harun Al-Rašid — kes kindlasti elab veel väga kaua — ja lepivad kokku uutes piirides . 
218	NA	 Bütsans on kaitsnud abitu Karli asemel Roomat . 
218	NA	 Ja erinevalt kaliifist , pole Karlil elupäevi enam kauaks . 
218	NA	 Veel pole teda kroonitud , mul on õnnestunud seda edasi lükata , ent kaua enam mitte . 
218	NA	 Kuid pärast lahingut Rooma all ? 
218	NA	 Keda siis krooniks paavst , keda siis tunnistaks Rooma päästjaks ja imperaatoriks ? 
218	NA	 Kaliif on saanud Väike-Aasia , Lõuna-Itaalia ja liitlase . 
218	NA	" Ütle seda oma kaliifile ! "" "
219	NA	" "" See lahing Rooma all , "" ei mõistnud mina . "
219	NA	" "" Kuidas saad sa öelda , et õigeusklikud selle kaotavad ? "" "
220	NA	" "" Keegi ei kaota , "" lõi Eirinh käega . "
220	NA	" "" Väepealikud lasevad mõnituhat meest maha nottida ja siis lähevad pooled lahku ; ehk saab mõni teie emiir ka paari tuhande hõbemündi võrra rikkamaks . "
220	NA	 Kalifaat võidab uusi valdusi , mina Rooma trooni . 
220	NA	 Saadetis joogiga on kauba kinnituseks — kui meie plaan edukalt õnnestub , varustame me Bagdadi selle nektariga niipalju , kui iganes soovite . 
220	NA	 Isegi meistri , kes seda valmistada oskab , võin ma Bagdadi saata . 
220	NA	" Aga sõda — sõda on vaid mängusõda . "" "
221	NA	" "" Mängusõda ? "" "
222	NA	" "" Täpselt . "
222	NA	" Me vaid mängime , et oleme vaenlased . "" "
223	NA	 Ma ütlesin basilissile , et kannan tema sõnad kaliifile ette ja Eirinh tänas mind pilguga , mille ees olin väga lähedal tema jalge ette langemisele ning ta silmad ja nendes põlev leek saatsid mind ka siis , kui söögisaalist väljusime . 
223	NA	 Öösel ei saanud ma und — pea käis ringi nii joodud veinist , kui Eirnihi joovastavatest lõhnadest . 
223	NA	 Korraga avanes mu uks ja keegi must kogu hiilis tuppa . 
223	NA	 Kobasin kinzhalli järele , ent mingit rünnakut ei järgnenud . 
223	NA	 Kogu — kelles nüüd tundsin ära ühe basilissi teenritest — kummardas viisakalt ja asetas lauale kandiku peekriga . 
224	NA	" "" Mu emand soovib teile kauneid unenägusid ja saatis janukustutamiseks keelekastet . "" "
224	NA	 Siis ta lahkus . 
224	NA	 Peeker oli kullast , smaragdidega ääristatud , sellest hingus meeliülendavaid aroome ja selle põhjas helkles väikene võti . 
224	NA	 Ma ei puudutanud kumbagi . 
224	NA	 Enne veel , kui esimesed koidukiired läbi maalitud akna tungisid , koputas Aladdin uksele ja hiilis vaikselt tuppa . 
225	NA	" "" Kummalised lood , isand , "" ütles ta sosinal . "
225	NA	" "" Kui sa mul pärast õhtusööki minna lubasid , otsisin ma toda näitsikut , kes on muide pärit Hasaariast , ja oma rännuaastatel ... "" "
226	NA	" "" Oled sa kahtlemata sattunud sinnagi ja mille keelt sa muidugi mõistad . "
226	NA	" Räägi edasi ! "" "
227	NA	" "" Ucguduk , nii on tolle kaunitari nimi , ja see tähendab — olgu Allah mulle armuline — kaevu , oli õhtusöögi ajal minu vastu lahke ja tähelepanelik ja ma lootsin , et ta on seda ka edaspidi , nii et võtsin vaevaks tema ruumide juures konutada . "
227	NA	" Ta väljuski , märkasin , et basiliss andis talle mingi kompsu , lausus mingid karmid sõnad ja siis libises neu öistesse koridoridesse , vargsi ringi piiludes — ega teda keegi jälita ... "" "
228	NA	" "" Mida sa siiski tegid , kuna armukadedus su südant näris . "" "
229	NA	" "" Nii see oli , isand . "
229	NA	 Tahtsin teada , kes oli see mees , kes Ucgudukile nii tähtis tundus , et mina ta peast välja lendasin , ehkki mõned ta sõnad ja vihjed üsna paljulubavad olid . 
229	NA	 Ma jälitasin neidu , ta läks paleest välja , ühe väikse ja pealtnäha varjatud värava juurde , kus ootas teda juba sadulas mees . 
229	NA	 Ma tundsin mehes ära frankide krahvi , tolle tusase näoga võõramaalase õhtusöögilaua tagant . 
229	NA	" "" Siin , "" ütles neiu , "" on mu emanda kingitus su isandale , kõige püham asi , mida ühe sureliku käed kunagi hoidnud . "
229	NA	" Vii see Karlile kinnitusena mu emanda palavast armastusest ja ütle , et ta ootaks järgmist läkitust sama kannatamatult nagu minu emand teda oma sängi . "" "
230	NA	" "" Mis ese see oli , Aladdin ? "" "
231	NA	" "" Niipalju kui ma pimedas nägin , oli see üks lihtne linane naisterahva halatt . "" "
232	NA	" "" Mis sai edasi ? "" "
233	NA	" "" Edasi ma siiski kohtasin Ucgudukki , ta oli ehmatunud , kuid rahunes siis ja ... "" "
234	NA	" "" Mis ühesõnaga seletab viivitust , et sa alles nüüd minu juurde tuled . "
234	NA	" Olgu , Aladdin , sa oled tubli teener ja taaskord näidanud oma ustavust . "" "
235	NA	" Ma vajusin mõtteisse ja sobitasin omavahel kilde , meenutasin hullu Alhazredi ennustust — "" Karda kreeklasi , kes teevad kingitusi "" . "
235	NA	 Saatsin oma teenri minema . 
235	NA	 Pidi olema veel üks mees , kes täna öösel und ei saa , ma mõtlesin Giorgiose peale ja tema pilkudele , mida ta üle laua Eirinhi poole saatis . 
235	NA	 Ei , kindlasti Giorgios ei maga , vaatab taevatähti ja unistab . 
235	NA	 Ma kutsusin valvesõduri ja ütlesin , et mul on strateegos Giorgiosele edasilükkamatuid sõnumeid . 
235	NA	 Kohtusin noormehega aedades , kahtlemata polnud ta silmatäitki maganud . 
236	NA	" "" Ma nägin kummalist und , Giorgios , "" ütlesin ma . "
236	NA	" "" Nägin , et emand basiliss saatis mulle kingituseks sedasama jooki , mida ta ka minu isandale Bagdadis kinkis , seda kõige hõrgumat , mis pole vein , kuid ometi näikse olevat patriarhi pea segi pööranud , ja peekri põhjas oli võti . "
236	NA	 Veel nägin , et frankide kuningas Karlile saatis emand basiliss kingituseks ühe hariliku linasest riidest halatti ja palus edasi öelda oma armusõnad . 
236	NA	 Siis nägin unes kaliif Harun al-Rašidi , kes nõudis mu käest selgitust mu unenägude kohta . 
236	NA	 Mida mõistsin talle öelda ? 
236	NA	 Kumba naist soovitaksin ma usaldada ? 
236	NA	 Kas seda , kes kingib joovastavat jooki , või seda , kes kingib kleite ? 
236	NA	" Ja veel nägin ma unes , kuidas minu abiga vapper rüütel Giorgios hävitab lendavad laevad ja kõrvaldab nõnda Konstantinoopoli kohalt surmaohu . "" "
237	NA	" "" Kas sa nägid unes veel midagi , Sindbad ? "" küsis Giorgios külmalt . "
238	NA	" "" Veel paljut oleksin ma tahtnud näha — seda , näiteks , mis juhtub minuga siis , kui ma jooksin kingitud peekrist , ja seda , mida arvab frankide kuningas , kui talle saadetakse kingiks kõige harilikum kleit , mis siiski kõige püham asi olevat ... "" "
239	NA	" "" Vaiki ! "" tõstis Giorgios ähvardavalt käe , "" vaiki ja ära sunni mind tõstma mõõka saadiku vastu ja rikkuma külalislahkuse kohustust . "" "
240	NA	" "" Minu mõtteis pole külalislahkuse kurjasti kasutamist . "" "
241	NA	" "" Siiski oled sa mind pannud teadma asju , mida ma teadma ei peaks , ja külvanud mürki mu truusse südamesse . "
241	NA	 On ainult üks kleit , mida basiliss armastuse märgiks kingiks , kõige püham reliikvia Konstantinoopolis ja see on neitsi Maria kleit , milles ta Hristose ilmale tõi . 
241	NA	 Aga seda , Sindbad , ei saanud sa kuidagi teada . 
241	NA	" Ma olen ka kindel , et peeker pole mitte sinu unenägudes , vaid sinu magamistoa laual . "" "
242	NA	" "" Siis peaksid sa ka kindel olema , et võidad lendavad laevad ja saad kangelaseks . "" "
243	NA	" "" See pole kerge valik . "
243	NA	" Kuulsuse ja truuduse vahel valida ... "" "
244	NA	" "" Ülehomseks on määratud minu lahkumine . "
244	NA	 Sa pead otsustama kiiresti . 
244	NA	 Unusta see jutuajamine , teeni edasi oma emandat , unusta , et lubab armastust nii kaliifi saadikule kui frankide kuningale , kingib viimasele oma riigi kõige pühamaid esemeid ja kavatseb temaga salalikult abielluda . 
244	NA	" Unusta kangelaslikkus , unusta kõik ja ole edasi truu ebajumalatele ... "" "
245	NA	" "" Vaiki ! "" "
246	NA	" "" Unusta ausus , sest teenides salalikku meelt , pole võimalik jääda ausaks . "" "
247	NA	" "" Sindbad , ma ... ! "" "
248	NA	" "" Unusta see jutuajamine . "
248	NA	" Sulge silmad ja uinu lootusega , et kord kutsub basiliss sind enda juurde , valab kuldpeekrisse hõrku jooki ja ... "" "
249	NA	 Noormehe käsi võpatas mõõgapidemel , kuid ma jäin vankumatult seisma . 
249	NA	 Ta üritas end taltsutada ja ohkas siis . 
250	NA	" "" Mis jook see on , Giorgios ? "" küsisin mina . "
251	NA	" "" Ma ei tea , "" sõnas ta . "
251	NA	" "" Olen kuulnud sellest räägitavat , kuid alati sosinal ja salaja . "
251	NA	 Üks strateegos , kes oli seda proovinud , jäänud kadunuks ja räägitakse salamõrvast ... 
251	NA	" Ma tõesti ei tea . "" "
252	NA	 Pimedusest , otsekui ilmutis ööst , tekkis me kõrvale Aladdin . 
253	NA	" "" Ma otsisin sind , isand , "" ütles ta , "" ja kuulsin juhtumisi pealt teie jutuajamist . "" "
254	NA	" "" Ah midagi ei tee sa , Aladdin , juhtumisi , kuid kuna minule sellest ainult kasu on sündinud , siis ... "
254	NA	" Miks sa mind otsisid ? "" "
255	NA	" "" See jook , isand . "
255	NA	 Veel üht-teist olen ma kuulnud selle kohta sosistavat ja kindlasti teab ka kõrgeauline Giorgios rohkem , kui söandab võõramaalase öelda . 
255	NA	 Siis ütlen mina . 
255	NA	 Räägitakse , et basiliss ei teinud lihtrahva seast pärit Tarasiust patriarhiks sugugi niisama , vaid juba ammustest aegadest on nad koos otsinud muistseid saladusi . 
255	NA	" Üks Tarasiuse usaldusalune Aristophanes oli see , kes esimesena leidis selle joogi retsepti ... "" "
256	NA	" "" Paganate joogi ! "" hüüatas Giorgios äkki . "
256	NA	" "" Jah , ma olen seda kuulnud . "
256	NA	 Seda räägitakse vaid õelusest minu emanda vastu , sest tal on nii palju kadedaid vaenlasi ! 
256	NA	 Muistsed paganad , kes sel maal elasid , kummardasid oma ebajumalaid , kelle auks on nad püstitanud tohutult templeid . 
256	NA	 Ühe sellise varemetest leidnudki Aristophanes seinale kirjutatud retsepti , kuidas valmistada ebajumalate meelisjooki , mida nad nektariks kutsusid . 
256	NA	 See jook pakub ülendavaid meelelisi naudinguid , kuid on nagu mürk , mis su sisse ronib , tahtejõu halvab ja paneb nägema ilmutisi ja lummutusi möödunud aegadest , murrab su lõpuks maha , nii et sa midagi muud enam elult ei taha , kui ainult veel ühte sõõmukest , mille nimel oleksid sa — kui ainult suudaksid — sooritama kõike , reetma kõike . 
256	NA	 Kuid sa ei suuda , sest oled abitu , tahtejõuetu , lalisev joobnu . 
256	NA	" See kõik on vale ja väljamõeldis , ainult selleks , et minu emandat hukutada ! "" "
257	NA	" "" Siis kutsun ma sind oma tuppa , Giorgios , et enne hommikut juua üks kosutav sõõm ... "" alustasin mina , kuid ei jõudnud lõpetada , sest sadama poolt sähvatasid äkki üle taeva tuledekeerised , kostis karjeid ja võitlushüüdeid . "
257	NA	 Koiduhämaruses nägin üht musta varju üle taeva libisemas ja siis veel ühte , mis otse paleest üle lendas ja suunas kohutava tulesähvaku väljajooksnud valvemeeskonna peale ja siis sadama poole edasi liikus . 
257	NA	 Nüüd tõmbas Giorgios mõõga ja tahtis röögatades oma meeste poole söösta , kuid ma hoidsin teda kinni . 
258	NA	" "" Teene teene vastu , "" ütlesin kiiresti . "
258	NA	" "" Sina avasid mulle nektari saladuse . "
258	NA	 Mina maksan sinu abiga kätte lendavatele laevadele , sina saad kangelaseks . 
258	NA	" Kas sul on sadamas laev , mis varustatud kreeka tulega ? "" "
259	NA	" "" Jah , kuid ... "" "
260	NA	" "" Siis jookse sadamasse , vali välja kõige paremad ja vapramad mehed . "
260	NA	 Hoidke oma elusid , ärge võidelge laevade vastu praegu . 
260	NA	 Urussiidid on muutunud ahneks ja jultunuks , et ründavad Konstantinoopolit ennast , kuid nende isu taltub , kui on laevad röövsaaki täis laadinud . 
260	NA	" Siis lendavad nad minema ja meie jälitame neid . "" "
261	NA	" "" Aga kuidas ? "" "
262	NA	" "" Jäta see minu hooleks ! "" "
263	NA	 Mõne tunni pärast olime me sadamas , kui ärevuses linn ärkas , ega suutnud veel taibata , millise rünnaku ohvriks nad olid langenud . 
263	NA	 Me vaatasime varjualusest , kuidas kolm lendavat laeva libisesid üle taeva ida poole . 
263	NA	 Kreeklaste sõjagaleer seisis sadamas ja üle selle parda küünitlesid vasest torud . 
263	NA	 Kreeka tuli , mõtlesin ma , on hea relv , kuid võib tulistada mõlemas suunas . 
263	NA	 Giorgios oli pardal ja ootas mu käske . 
263	NA	 Aladdin , kes oli meie toimetamisi pingsalt jälginud ja muianud , seisis mu kõrval . 
264	NA	" "" Noh , hiinlane , "" ütlesin ma . "
264	NA	" "" Nüüd on sinu kord . "" "
265	NA	 Aladdin noogutas , viskas riided seljast , haaras vaiba kaenlasse ja sukeldus vette . 
265	NA	 Mina jooksin pardale , käskisin hiivata ankruköie ning kui laeva põhja alt kostis kopsimist , nõudsin kreeklastel ettevaatlikult põhja auk saagida . 
265	NA	 Hämmastunud Giorgios , pärast lühikest vaidlust , kuuletus . 
265	NA	 Mõne hetke pärast kerkis laev õhku . 
266	NA	 Kreeklasi haaras meeletu hirm , mida minu rahulik ilme suutis peagi rahustada . 
266	NA	 Aladdin puges vaibaääre alt välja , naeris ja puudutas vilunult hieroglüüfe . 
266	NA	 Me tõusime kõrgemale , üha kõrgemale ja siis võttis laev suuna itta , kus ees terendas väike must täpp — urussiitide lendav laev . 
267	NA	" "" Nüüd , Giorgios , "" ütlesin mina , "" juhid sina . "
267	NA	 Andku Allah meie laevale kiirust , et urussiidid kinni püüda . 
267	NA	" Nende hävitamine jääb juba sinu hooleks . "" "
268	NA	 Itta ja siis põhjakaarde suundusid urussiitide laevad . 
268	NA	 Ühe neist , väiksema ja väetima saime me kätte sama päeva õhtuks . 
268	NA	 Nad kostitasid meid tulejoaga , kuid kreeklaste galeeri torud olid võimsamad ja tema tuli lendas kaugemale . 
268	NA	 Ma imetlesin kreeklaste keerulisi mehhanisme , mille oli välja mõelnud , nagu ma nüüd Giorgioselt kuulsin — Egipti võlur Callinicus - , millise osavusega olid laeva sisse ehitatud pumbad , mille kohal kees katel . 
268	NA	 Pumbad imesid kuuma vedelikku torudesse ja paiskasid siis surve all vaenlase poole . 
268	NA	 Lendav tuli , püdel ja sültjas mass sööstis läbi õhu , lajatades vastu urussiitide laevakere , süüdates selle põlema . 
268	NA	 Nüüd üritasid urussiidid laskuda veepinnale , et voogudes tulekahju kustutada . 
268	NA	 Kuigi laeval oli mast , ei uskunud ma , et ta veel kreeklaste galeerile kiiruses ja manööverdusvõimes vastu saaks . 
268	NA	 Giorgios osava strateegosena oli juba Aladdiniga arendanud märkimisväärse koostöö . 
268	NA	 Minu jaoks oli lendava laeva hävitamine vaid kättemaks , kreeklase jaoks aga kodu kaitsmine , püha kodus , mida ta tegi erilise innukusega , otsekui minu keerukate küsimuste ja valikute eest põgenedes . 
268	NA	 Galeeri tuletorusid ei saanud me suunata otse alla , sestap kaugenemise urussiitidest ja andsime uue kogupaugu . 
269	NA	 Iial ei unusta ma kesest taevast keerlevat tulekera , millelt kostis põlevate inimeste hädakisa . 
269	NA	 Me ei hoolinud röövitud kaupadest , me karistasime ja maksime kätte . 
269	NA	 See , mis lõpuks veepinnale laskus , oli vaid põlev vrakk , ei enamat . 
269	NA	 Juba varem hüppasid sealt välja leekivad inimkujud . 
269	NA	 Giorgios seisis , juuksed meretuules lehvimas , Bütsansi lipp vasakus käes , näitamas odaga suunda , kuhu tulejõud suunata . 
269	NA	 Laevapõhjas kirjutas kroonik igat tema liigutust — ma sain aru , et igal lahinglaeval on kreeklastel kroonik kaasas — värisevi käsi pärgamendirullile . 
270	NA	 Hävitanud nii ühe laeva , sööstsime me taga ajama teisi , millest selleks ajaks oli vaid pisiked täpid silmapiiril . 
271	NA	" "" Ta pöördus itta , "" märkis Giorgios , "" vastutuult . "
271	NA	" Imelik . "" "
272	NA	 Aladdin seletas strateegosele lendamise põhimõtteid ja et põgenemisel ongi kõige kavalam vastutuult sõuda , tuul pakub oma käe laeva alla ja kannab teda ; tagant puhudes aga surub seda allapoole . 
273	NA	 Giorgios vangutas pead . 
273	NA	" "" Lendavad laevad ja vaibad ! "
273	NA	 Konstantinoopol ei püsi kaua , kui meid edasipidi õhust rünnatakse . 
273	NA	" Ketist üle Kuldsarve pole kasu ja ... "" "
274	NA	" "" Urussiitide laevad me hävitame . "
274	NA	" Ja Bagdadit ei pea te kartma . "" "
275	NA	 Ta ei pärinud rohkem . 
276	NA	 Öösel süütasime laevas tõrvikud ja lendasime edasi , lootuses , et päevavalguses taas põgenikud leiame . 
277	NA	" "" Miks nad ei lenda kodumaale , vaid itta , sinna metsikute mägede suunas ? "" mõtiskles Giorgios öösel , kui olime end tekkidega külma eest katnud ja sõdurid meile sööki keetsid . "
278	NA	" "" Lagedas taevas pole neil meie eest kuhugi peituda , "" sõnas Aladdin . "
278	NA	" "" Ilmselt olid need laevad merel Egipti ja Kreeka vahel , röövisid kaubitsejaid ja laskusid siis merele , heiskasid purjed ja müüsid osad kaubad sadamates maha . "
278	NA	 Urussiitide laev , millest me Athose sadamas möödusime , oli väga sarnane lendavale laevale . 
278	NA	" Siis otsustasid nad koju pöörduda , kuid möödudes Konstantinoopolist ei suutnud kiusatusele vastu panna ja ... "" "
279	NA	" "" Võib-olla ka kättemaksuihale , "" arvas Giorgios . "
279	NA	" "" Meie suhted Kiieviga on võrdlemisi mitmetahulised . "" "
280	NA	" "" Igatahes nüüd nad põgenevad ja otsustasid varjuda Lumistesse Mägedesse . "" "
281	NA	" "" Kolhiida rannikule , "" märkis Giorgios . "
281	NA	" "" Kus nad oma huku leiavadki . "" "
282	NA	 Kolm päeva kestis meie rännak mere kohal , pidevalt märkasime me urussiitide laevu , mis ilmselt olid röövitud kaubad üle parda heitnud , et kiiremini liikuda . 
282	NA	 Me jälitasime neid , katsusime ära arvata nende käike , vastavalt tuule suunale , et lõppsihiks on varjupaik mägedes . 
282	NA	 Vahemaa vähenes pidevalt , sest Aladdin võlus hieroglüüfidest välja üha uusi saladusi ja jõudu . 
282	NA	 Urussiidid olid peaaegu ammendanud kreeka tule , nägime , kuidas nad ühe toru üle parda heitsid , otsekui näidates , et enam ei saa nad väga ohtlikud olla . 
283	NA	" "" Meie üritus on püha , me teeme seda Eirinhi Impeeriumi päästmiseks , edasi ! "" oli Giorgios , oma emanda vapper rüütel endas kindel . "
283	NA	 Meie jaht lõppes viiendal päeval , kui mõlemad urusssiitide laevad tuleulatusse jõudsid . 
283	NA	 Nad kisasid ja karjusid midagi , ilmselt sõimasid kohutavate vandesõnadega ja pritsisid meie suunas viimast väetit tuld , mis ei teinud meile liiga . 
283	NA	 Olime jõudnud maa kohale , eemal terendasid Lumised Mäed , kuskil nende taga peaks olema Armeenia , minu armsa Banhassiri kodumaa ja sealt edasi Hasaaria . 
283	NA	 Laev , millel polnud enam kreeka tuld , laskus ja me saatsime talle leegi järele . 
283	NA	 Tuld võttes hakkas laev laperdama , kuni purunes lõpuks vastu teravaid kaljuid . 
283	NA	 Kolmas laev jätkas põgenemist , sülitades viimaseid tulevarusid , nagu jõuetu ja haavatud draakon , kuni Giorgios , oma püha lippu kõrgele tõstes ja odaga vehkides andis käsu kogupauguks kõigist torudest . 
283	NA	 Enne kui lendav laev kaljudele pudenes , oli ta juba söeks põlenud ja inimesed sellest välja hüpanud , eelistades tulesurmale kukkumist vastu kaljusid . 
284	NA	" Ka meie laskusime kividele ja seal , kõrges mäetipus , kui Giorgios asetas kanna urussiidi veristele jäänustele ja taamal suitsesid lendava laeva rusud , pani kroonik kirja viimased read jutustusest strateegose kangelasteost — ilmselt vaikides maha püha ususalgajate Aladdini ja Sindbadi tagasihoidlikud teened — ja luges nad ette : "" Nüüdsest peale saagu kõik õigeusklikud seda maad nimetama sinu nime järgi Giorgiaks ! "" "
284	NA	 Kreeklased palvetasid ristilipu ees ja tänasid oma jumalat . 
284	NA	 Me asusime tagasiteele . 
285	NA	 Sedapuhku purjetasime üle mere , kasutasime ära ida mägedest puhuvaid tuuli , peatusime paaris kreeka sadamas , kus kroonik kõikjal Giorgiose kangelastegu kuulutas . 
285	NA	 Kui Konstantinoopoli tornid taas paistma hakkasid , tulime me Giorgiosega tagasi meie jutuajamise juurde , mille lendavate laevade rünnak oli katkestanud . 
286	NA	" "" Palju saab olema sul oma käskijale jutustada , Sindbad , "" ütles Giorgios . "
287	NA	" "" Peamiselt seda , et kreeklaste maal elavad kangelased , kes teenivad ausalt ja vapralt oma kodumaad , isegi kui teavad , et valitsejad pole kuigi ausa südamega . "
287	NA	 Kuid armastus teeb pimedaks . 
287	NA	 Mine ja ole ustav oma emandale , looda , et ta ei sunni sind kunagi toimima sinu südamekäskude vastaselt . 
287	NA	 Mina loodan , et iial ei pea meie sõjaväed vaenuväljal kokku saama . 
287	NA	" Saagu As-Suwaysi kanalist rahukanal . "" "
288	NA	 Me lahkusime Konstantinoopolist Farim Mussa laeval vaikselt ja tähelepandamatult , Eirinhi ma ei näinud ja kreeklased ei olnud kasinad oma uue kangelase ülistamisel . 
288	NA	 Meie tagasitee kulges vaevadeta , kusagil ei peatunud me pikemaks kui hädapärast vajalik , kuni jõudsime Basra sadamasse , kust ma kohe Bagdadi kiirustasin , et kanda kaliifile ette sõnumeid sellest , mis oli juhtunud tema saatkonnaga teel kreeklaste maale . 
289	NA	 Enne veel jätsin hüvasti oma teenri Aladdiniga , sest olin tema silmist lugenud soovi lahkuda . 
290	NA	" "" Palju oli sinu jutust tõsi ja palju väljamõeldis ? "" küsisin oma teenrilt . "
290	NA	" "" Ja ära räägi mulle enam röövlitest , kes sulle minu ukse juures kallale tungisid ... "
290	NA	" Viis meest mõõkadega pole sinu võitlusoskustele mingi mure . "" "
291	NA	" "" Mis puutub džinni ja kaotatud armastusse , siis oli see kõik tõsi . "
291	NA	 Lendavat vaipa ei toonud mulle siiski džinn , vaid selle andis mulle minu isa , enne kui ta suri . 
291	NA	" Olen tõesti palju rännanud , kuid mitte vaesusest ja seiklushimust , vaid oma isanda soovil ja tahtmisel . "" "
292	NA	" "" Ja kes on sinu päris-isand ? "" "
293	NA	 Aladdin pilgutas kavalalt oma kitsaid silmi . 
293	NA	" "" T'angi dünastia ülik Wang-Tsou , kes muuhulgas peab imperaatorile ette kandma ka kaugetes maades juhtuvatest sündmustest . "
293	NA	 Enne , kui mind läkitati Pärsiasse ja Kalifaati , sain ühes kloostris Tiibetis kümme aastat õpetust . 
293	NA	" See on karm elu , mida ma elan , Sindbad , aga see võimaldab kohata selliseid inimesi nagu sina — keda ma sügavalt austan ning paraku ka Eirinhi-suguseid . "" "
294	NA	" "" Ja miks otsisid sa just minu teenistust ? "" "
295	NA	" "" Et kreeklased ei teadnud As-Suwaysi kanali lahtikaevamisest , ei tähenda veel , et Wang-Tsou sellest kuulnud polnud , "" ütles Aladdin lõbusalt ja seejärel läksime me lahku . "
295	NA	 Minu autasust ta keeldus . 
296	NA	 Palju pole mul enam jutustada . 
297	NA	 Läksin Ümarpaleesse kaliifi juurde . 
297	NA	 Me andsime viimast au kangelasele El Hazlilile , kes langes mõõk käes ja Allahi nimi huulil . 
298	NA	 Ma kõnelesin Harun Al-Rašidile , et kreeklaste valitsejanna basiliss Eirinh , salakaval ja mürgine naisterahvas , kes võimuihast tapnud oma poja ja unustanud valitsemise nimel kõik inimliku , tahtis meid meelitada lõksu . 
298	NA	 Et pole midagi , mida ta vihkab rohkem , kui Bagdadi kalifaati , ega armasta midagi rohkem , kui oma võimu . 
298	NA	 Tahtes lüüa kaks vaenlast ühe hoobiga — meelitada meie sõjaväed reeturlikult Rooma alla , et seal meid kõiki oma jõude koondades lüüa , ning näidata paavstile , et ainult tema , naine , saab olla usu kaitsja ning ainult teda saab kroonida Rumi riigi ainsaks imperaatoriks . 
298	NA	 Samal ajal pakkus ta oma võltsarmastust frankide kuningale , et abielludes saada täieliseks valitsejaks ka Lääne pool . 
298	NA	 Ma ei kahelnud hetkekski , et vana Karl poleks pärast abiellumist enam kaua elanud . 
298	NA	 Meile , kalifaati , tahtis Eirinh saata oma muistsete paganajumaluste nektarit , et sellega meie vaim mürgitada ja laastada . 
298	NA	 Eirinh kartis saabuvat pimeduseajastut ja uskus , et ainult kreeklaste riigi valgustav võim võib seda ära hoida , kuid see on juba ammu-ammu käes ja selle vaim lehvib endiselt maade kohal , kuhu Allahi sõna pole veel jõudnud . 
298	NA	 Ma rääkisin , et veel pole saabunud ajad , mil meie peaksime väärusu kummardajatega tegemist tegema . 
298	NA	 Ma rääkisin Harun Al-Rašidile — igavene rahu olgu tema nimega - , et targa valitsejana on ta teinud ainuõige otsuse , pöörata enda sisse ja usinamalt mõtiskleda Quranist , kutsuda Bagdadi tarkuseteadlasi , poeete ja ehitusmeistreid üle kogu maailma — ka kreeklaste seast - , et Bagdadist saaks majakas , mille vaimuvalgus heidab säravat helki üle maailma ja et otsijad hinged ise meie poole pöörduksid . 
298	NA	 Et kaliifi lõputu tarkus on ette näidanud õigeusklike valitsejale ainsa tee : otsida tõde Allahi sõnast , otsida ilu maailmast ja inimesest , ega mitte veel mõelda selle jagamisest maadega , mis selleks valmis pole . 
299	NA	" Harun Al-Rašid kuulas mind ära ja ütles : "" Tõde ise kõneleb sinu suu läbi ja veel ühe asja olen ma teada saanud . "
299	NA	 Et selles maailmas saab naine tõusta valitsejaks ainult siis , kui on meeletult ilus , kuid ka sellest pole palju abi , sest võimul püsimiseks peab ta muutuma koletiseks ja tõstma käe ka omaenda lihast ja verest lapse vastu . 
299	NA	 Kui aeg pole veel küps meie ja õhtupoolse maailma vaheliseks läbikäimiseks , siis pole aeg ka veel küps naisterahva võimuks . 
299	NA	" Kas saame me süüdistada inimest asjades , mille põhjused ainult kõigekõrgemale teada on ? "" "
300	NA	 Ja siis , sõbrad , naasesin ma oma naiste juurde , kahetsedes , et kingitusi on mul neile kaugetest maadest sedapuhku väga vähe , ning siis sain ma ka teada teener Ahmedi käest , et minu noorim ja südamele kõige kallim naine Banhassir oli mulle salaja truudust murdnud . 
300	NA	 Kuid vale tuleb alati välja ja nüüd tean ma paremini kuulata esimeste naiste Fatima ja Zulfija keelitusi , kui nad hoiavad mind tagasi kaugetele maadele rändamast , sest nende südames leegitseb tõeline armastus oma mehe vastu . 
300	NA	 Ja nende keelitusi olen ma ka kuulda võtnud , elades külluses ja rahus siin Bagdadis , et teie meeli jutustustega lõbustada ja seda teen ma senikaua , kuni saabub kõigi rõõmude lõpetaja , perekondade lahutaja , paleede lammutaja , surnuaedade ehitaja ja haudade seadja . 
300	NA	 Ja olgu me tänud Elavaga , kes ei sure mitte ja kelle kätes on kõigi nähtavate ja nähtamatute maailmade valitsemine . 
