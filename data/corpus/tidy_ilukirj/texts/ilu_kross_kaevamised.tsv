par_nr	head	sentence
1	 Väljakaevamised 	 Väljakaevamised 
2	NA	 Jaan Kross 
3	NA	 Romaan 
4	 1 . 	 1 . 
5	NA	 Kui ma jaanipäeval 1954 , s. o. tagasitulekuks üsna varakult tagasi tulin , polnud mul esialgu mitte midagi teha . 
5	NA	 Tollane sulaaeg polnud veel kaugeltki kõrgseisus – kahekümnes parteikongress seisis alles ees – , aga sula oli ometi vägagi tunda . 
5	NA	 Mu enese tagasiolek tõestas seda mulle kõige veenvamalt . 
5	NA	 Nii et võisin mõnede endiste kolleegide juttu isegi tõsiselt võtta , kui nad kinnitasid : mul poleks vist võimatu õigusteaduskonna juures uuesti rakendust leida . 
6	NA	 Oh , kurat . 
6	NA	 Nähtavasti kuulun inimeste hulka , kes võivad vähema tagasihoidlikkusega kui mõnedki muud taotleda asju , mille kohta nad kujutlevad , et neile pole võimalik vastata ei . 
6	NA	 Samal ajal kui nad ometi peaaegu haiglaselt pelgavad saada suu peale löödud . 
6	NA	 Seda esiteks . 
6	NA	 Teiseks : mu kaheksa aasta pikkune vangla- ja laagri- ja pagendusekogemus oli söövitanud jurisprudentsi tõsiseltvõetavuse minu jaoks juba liiga urbseks . 
6	NA	 Ja nähtavasti ei jatkunud mul enam õiguseusku , et ütelda , nagu kunagi ütles üks ühekäeline külakoolmeistri poeg , kellest ma kuskil olen rääkinud : 
7	NA	" "" Meie õigusekäsitlus on täis printsipiaalseid vigu . "" "
8	NA	" "" Mistarvis te siis tahate sellele pühenduda ? "" "
9	NA	" "" Sest ma tahan asuda asja parandama . "" "
10	NA	 Ei-ei . 
10	NA	 Maailmaparandamist ma enam ei kavatsenud , vähemalt mitte seotudsilmise Justitia läheduses . 
10	NA	 Ja kui üldse , siis kunagi edaspidi ja hoopis teisiti ja hoopis teisal . 
10	NA	 Aga mingisugune t ö ö tuli mul ikkagi leida . 
10	NA	 Mitte ainult sellepärast , et korravalveorganid juba kontrollisid tagasitulnuid . 
10	NA	 Neid kutsuti miilitsajaoskondadesse ja uuriti , kas nad on hankinud endile töökoha või kavatsevad hakata parasiteerima . 
10	NA	 Või tegema kurat teab mida ... 
10	NA	 Muidugi , Lavrenti Pavlovitš oli saanud kuuli . 
10	NA	 Viis või kuus tema käealust samuti . 
10	NA	 Ja nende aparaat oli saanud uut moodi käsud . 
10	NA	 Aga aparaadi mõttesuund ei võinud ju üleöö radikaalselt muutuda . 
10	NA	 See sai teiseneda ikkagi ainult inimloomusele omase materjalivastupanu kiiruse , s. t. aeglusega . 
10	NA	 Nii et aparaadi harjumusliku põhihoiaku järgi oli tagasivalgujate päevast päeva suurenev mass suurejooneliste tippkäskude kiuste äärmiselt kahtlane ja ülimalt ohtlik ... 
10	NA	 Ning seda ohutum , mida rutem ta rakendus vähemalt tööle . 
10	NA	 Aga mis puutus minusse , siis lisaks tolle nii-öelda riikliku ootuse survele otsisin tööd veel ka teisel põhjusel : sest mu ema pidas seda endastmõistetavaks . 
10	NA	 Mitmesugustesse vaimsetesse harrastustesse suhtus ta , ma usun , soosivamalt kui raudteeseppade tütred keskmiselt . 
10	NA	 Aga täismees ( ja seda olin ma nüüd juba isegi tema arvates ) võis ometi harrastada oma pintsli- või suleharjutusi ainult töö kõrvalt ja pärast t ö ö d . 
10	NA	 Ja kolmandaks otsisin töökohta sel ülilihtsal põhjusel , et kaks tuhat tollast rubla , mis ma oma Siberi-majahüti müügist kaasa olin toonud , vähenes fantastilise kiirusega . 
11	NA	 Põhimõtteliselt nirupalgalisi vakantse leidus meil üldiselt ju küllaga . 
11	NA	 Kuid just tollal oli nende valik , minutaoliste esimese laine saabumise tõttu , hõredam kui kunagi viimasel kümnel aastal . 
12	NA	 Mulle pakuti viiesajarublase kuupalgaga laborandikohta vana Mayeri vabriku lagunevaisse kerepeisse pugenud keemiatööstuses ja veel mõnd umbes samasuguse palgaga tööd : insenerikohta ( mis tähendas õieti kümnikukohta ) kuskil Pelgulinna majavalitsuses , laojuhataja ( tähendab õieti laotöölise ) kohta kuskil ETKVL-is , vanemkaubatundja ( s. t. müüja ) kohta peenrauakaupluses , dispetšeri ( s. t. jooksupoisi ) kohta vanaraualaos . 
12	NA	 Neist ei valinud ma ühtegi . 
12	NA	" Kuni "" Tallinna "" kohviku taganurga seltskondlik vanaraualadu pakkus mulle sobivamana paistva juhuse . "
13	NA	" See vanaraualadu , see endiste inimeste omapärane härrasklubi oli neil aegadel tagasitulnute kontingendist värsket verd juurde saanud ja istus hallis sigaretisuitsupilves kohvi rüübates ja konjakit tipsutades omad enne- ja pärastlõunaseansid vahelduva koosseisuga , kuid vankumatu kindlusega "" Tallinna "" tagumise saali nurgalaudade ümber koos : mõned pensioneeritud või veel poole kohaga töötavad arstid , mõned endised direktorid , üks või teine neist nii või teisiti poliitilise või kriminaalse süüdistusega , laagreist läbitulnud mees , mõned endised ärimehed , vahepeal kaubabaaside või artellikeste arveametnikeks muutunud mehed , kes said nüüd heal juhul vastavat pisikest pensioni , ja mõned vanad kunstnikud , degradeeritud ja formalistideks kuulutatud taadid , omas välises luitumuses seestpoolt sageli üpris koloriitsed kujud , kes viibisid siin enamjaolt terved päevad läbi . "
13	NA	 Sest nende ateljeed , kui neil mingisugused säherdused üldse veel kasutada olidki , asusid jumal teab kus , keldrites , tallides või linnatornides , mille kõrval kohvik oma eluga , soojusega ja kohviaroomiga oli ikkagi otse hubasus ise . 
13	NA	 Nähtavasti olidki kunstnikud selle aastate eest kujunenud ringkonna tuumaks . 
13	NA	 Ja eruhärrased nende ümber olid liitunud nendega kunstihuvist . 
13	NA	 Ükskõik kui erinev see huvi kellelgi ka oli sügavuse või pinnalisuse , siiruse või snobismi või suunagi mõttes , aga kunstihuvi nähtavasti igal juhul . 
13	NA	 Vanaraualao arstid , eksdirektorid , eksärimehed – need olid endised kollektsionäärid , kes olid minetanud jõukuse , kuid säilitanud kire ja suunanud selle nüüd , nagu võimalused lubasid , ütleme maalidelt eksliibristele . 
13	NA	 Üks eriti hapu näoga , eriti kõhnakaelaline , eriti punaselaiguline kirjandusteadlane oli bibliomaan . 
13	NA	 Ta oli olnud formalistina või natsionalistina või mõlemana viis aastat asumisel ning jäänud vahepeal oma raamatukogust ilma . 
13	NA	 See oli hajunud osalt tont teab kuhu . 
13	NA	 Ta oli näinud nimestikke , mille järgi seda oli antikvariaatidesse toimetatud : paks raamat võõras keeles , hind kaks rubla oli olnud Veneetsias trükitud Talmud 1525-ndast aastast . 
13	NA	 Suurem osa ta raamatuid oli õnneks püsinud koos ja laekunud Teaduste Akadeemia raamatukokku . 
13	NA	" Nüüd käis härra Tuuling Toompeal Akadeemia presiidiumi keldris oma raamatuid lugemas – tänu tutvusele pääses ta nendele ligi – ja lugemise vaheaegadel jõi ta "" Tallinna "" vanaraualaos kohvi . "
14	NA	 Mingil meestest küll märksa põgusamal määral liikus neis laudades ka naisi . 
14	NA	 Mõnede vanaraualao alustalade teisipooli . 
14	NA	 Aga tundus , et neistki ainult selliseid , kellel oli ringiga ka mingit isiklikku huvialast ühisust . 
14	NA	 Ja liikus siin ka mõningaid kluppi kuuluva meestoeta daame , ammu närtsinud , enamasti pisut maskuliinseid ja tublisti boheemseid teatrinaisi või lillemaalijaid või jumal teab keda . 
14	NA	 Klubi oli ilmsesti ammuse traditsiooniga ühik , ja mil moel sinna oli liitunud ka nooremat ning keskealist kunsti juurde kuuluvat või kunstiäärepealset rahvast , polnud mulle selge . 
14	NA	 Aga ka selline rahvas oli olemas : mõni joviaalne ajakirjandusnoorik ja mõni alles tegutsemisvärske kunstitegija teiste seas . 
14	NA	 Üks niisugune oli maastikumaalija Evald Joost , keda ju paljud veel mäletavad . 
14	NA	 Mitte ainult ta oma aja kohta värvikate Põhja-Eesti maastikkude tõttu , millest mõned on vist Kadrioru muuseumi põhiväljapanekuski sees , vaid küllap veel unumatumalt tolle täiesti isikupärase ja ainulaadse bassihääle tõttu , millega ta hõikas , rääkis , naeris ja jumal paraku sosistas . 
15	NA	 Tundsin teda põgusalt juba sõjaeelsest ajast , minust neli-viis aastat vanem ja kunstikooli poiss , nagu ta oli , ja tundsin ta hääle tosin aastat hiljem Nunna tänaval Koordi kitse juures sedamaid seljaga ära : 
16	NA	" "" Hei ! "
16	NA	 Mi-i-rk ! 
16	NA	" Issand jumal , kurat võtaks – kust põrgust sina oled välja seilanud ? ! "" – omal mittegi taevas teab kui valjul , aga siiski Miilitsavalitsusest Raekoja platsini kuulda oleval häälel . "
16	NA	 Eemale peletaval ja paigale naelutaval ühtlasi . 
16	NA	 Tõtt tunnistada : tol esimesel naasujärgsel nädalal siiski peamiselt paigale naelutaval . 
16	NA	 Igatahes . 
16	NA	 Sest olin jõudnud kuulda juhtumeist , kus vanad tuttavad polnud tundnud laagreist ja asumiselt tagasi tulnuid ära . 
16	NA	 Rääkimata juhtudest ( ka neid pidi olema esinenud ) , kus mõni edukas , ootamatult edukas noor mees paigalolnute seast oli tagasitulekute esimesil nädalail sööstnud mõne kõrge hoone katuselt alla või pannud kaela silmusesse . 
16	NA	 Mis oli olnud kõigile sootuks arusaamatu asi . 
16	NA	 Kuni oli levinud sosin kirjaridade kohta , mis keegi oli surmaläinu tagant leidnud : Juudas tegi seda kohe , mina alles nüüd , kus Kristjan on tagasi tulnud – 
17	NA	 Midagi nii dramaatilist polnud ma kogenud . 
17	NA	 Sest minu peale polnud lihtsalt keegi kaevanud . 
17	NA	 Aga elementaarset tänaval äratundmatuse hetke olin vististi jõudnud kogeda küll . 
17	NA	 Koolivennaga , Männiku-poisiga . 
17	NA	 Või ütleme seltsimees Männikuga . 
17	NA	 Tema oli kümme aastat minust vanem , aga juba selletõttu ammune tuttav , et siis , kui ma kümneaastasena korduvate kopsupõletikkude tõttu õppimisabi vajasin , oli ta , ise sel ajal juba abiturient , väikese tasu eest mitu kuud meil kodus käinud ja mind mu kolmandas klassis toimuva tööga kursis pidanud . 
17	NA	 Hiljem oli temast saanud matemaatikaõpetaja , aga teretuttavaks , vähemalt lõuanoogutustuttavaks olime jäänud seni , kuni ma kaheksa aasta eest kadusin ta silmapiirilt . 
17	NA	 Nüüd tuli ta mulle mu teisel Tallinna-päeval vana pritsimaja juures vastu . 
17	NA	 Natuke hapukas , võibolla närviline , tublisti tüsenenud mees . 
17	NA	" Mina kujutlesin ( sest ka seda olin ma nii või teisiti juba kogenud ) : ta sirutab käe – olgugi et me polnud kätlemist vist kunagi harrastanud – ta sirutab käe ja ütleb , noh , kui ka ehk mitte : "" Tere , Peeter – "" , siis igatahes : "" Tere , Mirk – Kah viimaks kodus tagasi – "" ja võibolla ühmab ta koguni : "" Soovin õnne – "" Sest erilist originaalsust polnud ta kunagi ilmutanud ... "
17	NA	 Aga tema – ta tundis mu kahtlemata ära – kissitas prillide taga silmi , vaatas kõrvale ja kõndis mööda . 
17	NA	 Nojaa , v õ i s ju olla , et kahtlusest , kas see olen ikkagi mina . 
17	NA	 Aga mulle tundus : pigem siiski inimestesse kasvatatud ja kasvanud ning refleksiks muutunud püüust vältida , kui vähegi saab , diskrimineerumisi kahtlaste tuttavate läbi ... 
17	NA	 Männiku-poiss oli vaadanud kõrvale – ja mina olin otsustanud : mina ei astu kellelegi juurde . 
17	NA	 Otsustagu teine , kas ta mind tunneb või ei . 
18	NA	 Sellepärast oli Evaldi üürahtus naelutanud mu Koordi kitse ette siiski paigale . 
18	NA	" Ja Evald see oligi , kes vedas mu endaga "" Tallinna "" kaasa ja tegi vanarauaklubile tuttavaks : "
19	NA	" "" Vana semu . "
19	NA	 Karagandast või kust kurat mineva nädal koju tagasi karanud . 
19	NA	" Pakkugem talle kohvi juurde pisikene pits ! "" "
19	NA	 Niisugusel diakonihäälel , et pooled kaugemal saalis istujad pöörasid pead . 
19	NA	 Ja et mina hakkasin õieti juba esimesest hetkest tähele panema , k u i tasahäälne oli – ja mitte üksnes Evaldiga võrreldes – teiste vanarauaklubilaste omavaheline kõne . 
19	NA	" Aga Evaldi kohta ütlesid klubilased mulle vist juba tol esimesel korral ja tema enda juuresolekul : "" Tema on ju iseendast korpusekooliga poiss . "
19	NA	" Aga puudulikult ümber sündinud . "" "
20	NA	 Oma esimese sealse kohvitunni aegu polnud ma töö otsimist vist veel alustanud . 
20	NA	 Järgmise aegu ei tulnud ma lihtsalt selle peale , et vanaraudlaste seas oma otsingust juttu teha . 
20	NA	" Aga kolmandal või neljandal korral rääkisin sellest "" Tallinna "" kohvilauas Evaldile : mingit tööd oleks vaja , aga midagi mõistlikku ei leidu . "
21	NA	" "" Missugune töö see peaks olema ? "" küsis Evald kriuksuv-valjusti , nii et vähemalt mõned vanaraudlased muutusid tähelepanelikuks . "
22	NA	 Ma seletasin : 
23	NA	" "" See peaks olema töö , mida ma enam-vähem oskan . "
23	NA	" Saad aru – "" ( tundsin , et muutun isegi pisut emfaatiliseks ) "" –saad aru , ma olen teinud aastaid kogu aeg töid , mida ma õieti ei osanud . "
23	NA	" Nüüd tahaksin midagi , saad aru – "" "
24	NA	" "" Saan , saan , saan . "
24	NA	 Miks ei saa . 
24	NA	 Kolm aastat püssinussimist tegi selle ka minu puupeale klaariks . 
24	NA	" Ja edasi ? "" "
25	NA	" "" Edasi peaks see olema siiski niisugune töö , mis inimest kuigivõrd ei hõiva . "
25	NA	" Sest ma tahaksin pärast tööd mõtlemisvõimeline olla – "" "
26	NA	" "" Ohooo ! "
26	NA	" Vaata mis sa ei taha – "" pasundas Evald oma trubaga vahele . "
27	NA	" "" Ja eriti tore oleks niisugune töö , "" seletasin ma kiusamisi , "" mis lubaks ka tööajal teisi asju mõtelda . "" "
28	NA	" "" Ho-ho-ho-hooo ! "" naeris Evald nii valjusti , nagu ainult väga heatahtlik kurat naerda võib . "
28	NA	" "" Ja mis omadused sel tööl veel peavad olema ? "" "
29	NA	 Mina ütlesin : 
30	NA	" "" Ümber peab olema h e a seltskond . "" "
31	NA	 Evald trubahtas uuesti ja valjemini , aga jäi siis korraga vait , lükkas alumise huule pikalt ette ja vaatas mulle otsa – väike , kõhn , oma hääle kohta uskumatult peenekaelaline ümarpäine mees , pulkassilmne , nagu ta oli , tiisiker , nagu ta oli : 
32	NA	" "" Aga kuule – säherdune töö on olemas ! "
32	NA	 Jaa ! 
32	NA	 Ainult et – ega selle eest suurt sittagi ei maksta . 
32	NA	" Nagu hea seltskonna puhul enamjaolt – "" "
33	NA	" "" Suurt sittagi ei maksta – "" osatasin mina . "
33	NA	" "" Kus see midagi makstakse ? "
33	NA	 Ainult ehk Akadeemias . 
33	NA	 Aga sinna ma esialgu ei punni . 
33	NA	" Nii et : lao koordinaadid välja . "" "
34	NA	 Evald viipas üle naaberlaua kolmandasse , seinaäärsesse lauda : 
35	NA	" "" Loola ! "
35	NA	 Mis sa seal selle doktor Kõdaraga kurameerid ! 
35	NA	" Tee korraks minu ja mu vana semuga üks pisikene separee – "" "
36	NA	 Loolaks nimetatud daami olin siin korra või teise ennegi silmanud . 
36	NA	 Ta pidi vist olema mingi naistelehe korrespondent või midagi niisugust . 
36	NA	 Aga välja nägi ta nii – see oli mulle juba varem meelde vilksatanud – nii , nagu oleks Rubens lasknud oma Leukippose tütred neljakümneseks saada ja maalinud siis kaks tükki üheks kokku . 
36	NA	 Loola jättis vana doktor Kõdara üksinda piipu pahvima , võttis oma kohvitassi ja pooliku konjakipitsi ning lainetas meie juurde . 
36	NA	" Evald tutvustas meid – "" Kui te veel pole tuttavaks saanud "" – ja ütles : "
37	NA	" "" Loolakene – selle poisiga "" – ta patsutas mulle õlale – "" olen ma seitse puuda soola koos ära söönud – "" Nii et mina mõtlesin : noh , ülimalt on seda kaks lusikaotsatäit , mis me oleme siin Evaldiga tomatimahla sekka seganud ja ära joonud – et mahlal oleks natuke tahedam maik . "
37	NA	" "" Ja s i n a räägi talle nüüd ära , "" jatkas Evald , "" mis su Don Logardo sulle eile rääkis . "
37	NA	 Sest see mu semu otsib tööd . 
37	NA	 Sina räägid muidugi üldse rohkem kui tarvis . 
37	NA	 Aga vähemalt ilusti tasa . 
37	NA	 Minu kohta ütlevad kõik , et kui ma siin sosistan , siis polkovnik Sidorov Jaani abikirikus kuuleb . 
37	NA	 Kui ta juhtub seal kusel olema . 
37	NA	" Ja ta juhtub tingimata – "" "
38	NA	 Evald tõusis suurejooneliselt püsti ja läks doktor Kõdaraga malet mängima – ja mina mõtlesin : mis konspireerimine see nüüd minu töö-jutuga peaks olema ... ? 
38	NA	 Aga konspireerimist polnud õieti mitte mingisugust . 
38	NA	 Olgugi et Loola kahistas edasi rääkides just nagu salapäratseval viisil häält . 
38	NA	 Aga varsti selgus , et ta tellis ka uue kohvi ja pitsikese just selsamal salapäratseval häälel . 
39	NA	" "" Ah soo . "
39	NA	 Ah teie otsite siis tegevust ? 
39	NA	 Ja olete Evaldi igipõline semu ? 
39	NA	 Ja tulete s e a l t ? 
39	NA	 Nagu ma olen kuulnud – ? 
39	NA	" Ütelge , kas professor Saaveli nimi on teile tuttav ? "" "
40	NA	" "" Noh , mingil määral ikka – "" ütlesin mina . "
40	NA	" "" Põhja-Euroopa keskaeg . "
40	NA	 Ta on ju üks meie neljast ajaloo-vaalast , eks ole . 
40	NA	 Viltman – arheoloogia . 
40	NA	 Kreek – uuem aeg . 
40	NA	 Lillep – kõige uuem aeg . 
40	NA	" Ja Saavel – oma keskajaga neljanda nurga all või nii . "" "
41	NA	" "" Väga õige – "" oli Loola minu määratlusega nõus . "
41	NA	" "" Aga kas Ardo Loogna nimi ütleb teile midagi ? "" "
42	NA	" "" Kuulge – "" pomisesin mina , "" see on vist ka keegi sealt kuskilt Saaveli kandi pealt . "
42	NA	" Aga täpsemalt ma ei tea . "" "
43	NA	" "" Nimelt-nimelt , "" möönis Loola mõnuleval kahinal , "" Saaveli kandi pealt . "
43	NA	 Just . 
43	NA	 Ardo Loogna on minu lahutatud mees . 
43	NA	" Ja Saaveli lahutatud väimees . "" "
44	NA	" "" Ah nii , et teie olete siis – "" "
45	NA	" "" Ei-ei-ei-ei – "" naeris Loola madalal kudrutaval häälel , "" – mina ei ole professor Saaveli tütar ! "
45	NA	 Saaveli tütar on Mirjam . 
45	NA	 Ja tema oli Ardo t e i n e naine . 
45	NA	 Ja nüüd on nad teist aastat lahutatud . 
45	NA	 Aga see – professor Saavel on huvitav kuju . 
45	NA	 Te nimetasite tema kõrval kolme vaala : Viltman , Kreek ja Lillep . 
45	NA	 Noh , ma ei tea , kuiv õ r d te nende asju teate . 
45	NA	 Viltman pisteti kohe 45-ndal kinni . 
45	NA	 Ta sai küll lahti , aga istus ikkagi aastapäevad . 
45	NA	 Sest tema on niisugune vaikne nohik , kes ei oska või ei taha inimestega läbi saada . 
45	NA	 Ja pärast seda aastat veel vaiksem ja veel nohikum . 
45	NA	 Ja ega ta poleks lahti saanudki – kui ta poleks rahvusvaheliselt nii tuntud . 
45	NA	 Mõnel harval korral võis t u n t u s inimest tol ajal aidata ka . 
45	NA	 Ja professor Kreek tuli alles möödunud kuul vangist tagasi . 
45	NA	 Pariisi rahukongressil rääkis ta liitlastele , k u i väga eestlased armastavad nõukogude võimu , aga nelja aasta pärast pandi ta siin kodanliku natsionalisti pähe trellide taha . 
45	NA	 Sest tema on juba hoopis jäiga kaelaga isand . 
45	NA	 Noh , mis Lillepisse puutub , tema juhtum polnud l ä b i s a a m i s e g a seotud . 
45	NA	 Tema kasseeriti umbes samal ajal sisse kui Viltman ja suri mullu laagris vähki . 
45	NA	 Aga tema puhul olid süüdi muidugi ainult anekdoodid . 
45	NA	 Ja endine sots oli ta ka . 
45	NA	 Nii et te näete : kolm vaala neljast . 
45	NA	 Aga neljas , Saavel tähendab , on – nojaa – on püsinud kogu aeg puutumatult . 
45	NA	 Nagu polekski ta silmapaistev teadlane . 
45	NA	 Aga ta o n. Kahtlemata . 
45	NA	 Ainult : anekdoote pole ta kunagi rääkinud . 
45	NA	 Ja l ä b i saab ta absoluutselt igaühega . 
45	NA	 Nii et Ardoga ka . 
45	NA	 Sellest hoolimata , et Ardo on ainult keskpärane teadlane . 
45	NA	 Ja sellest hoolimata , et Ardo jättis tema Mirjami üsna häbematul viisil maha . 
45	NA	" Privaat on Saavel ütelnud ( Ardo ei tea seda , aga mina tean ) : "" Mispärast ei peaks see poiss võima minu käe all edasi jõuda ? "
45	NA	" Selle asemel et toppama jääda ja minu vastu intrigeerima hakata ? ! "" "
45	NA	 Näete – missugune mees ! 
45	NA	 No nii . 
45	NA	 Mina istun mõnikord Ardoga kohvikus . 
45	NA	 Meie kluppi ta muidugi ei kuulu . 
45	NA	 Aga ta libiseb siit teinekord läbi . 
45	NA	 Ja justament eile rääkis ta mulle : Saavel on saavutanud seks suveks arheoloogiliste kaevamiste korraldamise Tallinnas . 
45	NA	 Paaris kohas on need juba käimas . 
45	NA	 Ja ühed – väljakaevamised Toompeal – on Saavel andnud Ardo juhatada . 
45	NA	 Kas see on temast suurejooneline või midagi muud , see selgub hiljem . 
45	NA	 Igatahes ütles Ardo , et tema komplekteerib sinna meeskonda . 
45	NA	 Ning et tal on vaja veel paari korralikku meest . 
45	NA	 Tähendab mullakaevajat . 
45	NA	 Ametliku suurejoonelise nimega väliuurijat , eks ole . 
45	NA	 Nii et kui see teile sobib , astuge tema juurest Akadeemiast läbi . 
45	NA	" Öelge lihtsalt , et mina soovitasin teil tema poole pöörduda . "" "
46	 2 . 	 2 . 
47	NA	 Ja miks ma ei pidanud seda tegema ? 
47	NA	 Ma käisin selle Ardo Loogna – ehk nagu Evald oli tema nime anagrammiga öelnud – selle Don Logardo juures ära . 
47	NA	 See oli täpipealt niisugune Albrecht Schönhals või kes , nagu ma olin kujutlenud . 
47	NA	 Niisugune sujuv isand , pisut närviline võibolla , aga piisavalt iseteadlik ja igatahes sile . 
47	NA	 Ja minu vormistas ta silmapilk . 
47	NA	 Ma ei teadnud muidugi , k u i lõplik niisugune vormistamine oli . 
47	NA	 Kogemuse järgi võis see tegelikult olla vormistamismäng ja tõeline otsustamine võis toimuda hoopis mujal , pärast väliuurija-kandidaadi kopsude ja maksade läbinämmimist , see tähendab pärast piisavat tuhlamist nende kohta käivas salajases paberipahnas . 
47	NA	" Misjuhul võis toimuda järjekordne mõnutu stseen : mina lähen neljapäeva hommikul tööle ( Don Logardo ütles ju : "" Neljapäeva hommikul minge otse tööplatsile ja hakake pihta ! "" ) , aga kui vahepeal peaks olema selgunud , et ma olen ikkagi riigi julgeolekule ohuks , näiteks Toompea serva alla pommipaneku kavatsuse mõttes – juhtub nii , et ma lähen platsile ja brigadir või kes ütleb mulle venitamisi ja minust mööda vaadates : "" Näh , kästi seal ütelda , et midagi ei klapi – et tulgu te sealt Loogna majapidamisest läbi ... "" "
47	NA	 Ja kui ma siis sealt läbi lähen , pole Don Logardot muidugi seal . 
47	NA	" Mulle öeldakse : "" Seltsimees Loogna on koosolekul . "" "
47	NA	" Ja keegi hallinäoline abiasetäitja seletab poolehmunult : "" Jajajajaa – "" ( Mis kõlab peaaegu nagu ai-ai-ai-ai – ainult et ei tea , kellel valus on . ) "
47	NA	" "" K a h j u – aga selgus , et sellele väliuurijakohale , kuhu seltsimees Loogna teid ette nägi , on vahepeal juba vormistatud teine mees – Paraku – "" Ja küsima hakata , kuidas siis seltsimees Loogna seda ei teadnud ja kes selle teise siis võis vormistada ja kas seltsimees Loogna ei kavatse siis o m a kandidaadi eest hea seista – seda kõike küsima hakata lihtsalt ei tasu . "
47	NA	" Ja ei tasu ka öelda : "" Kui nii , siis ma võtan siin istet ja ootan seltsimees Loogna vabanemise ära – "" Sest siis selguks sedamaid , et seltsimees Loogna ei tule täna üldse enam oma kabinetti tagasi . "
47	NA	 Aga homme ? 
47	NA	 Homme ka mitte . 
47	NA	 Sest ta sõidab täna Tartusse . 
47	NA	 Kohe pärast koosolekut . 
47	NA	 Otse koosolekult . 
47	NA	 Ja Tartust ? 
47	NA	 Tartust Võrru . 
47	NA	 Ja Võrust ? 
47	NA	 Võrust Virunukale . 
47	NA	 Ja Tallinna tagasi ? 
47	NA	 Tagasi – paari nädala pärast . 
47	NA	 Võibolla kuu aja pärast – 
48	NA	 Säherduste juttude ennetamiseks ütlesin talle kohe , kui ta oli mu kirja pannud : 
49	NA	" "" Aga ma juhin teie tähelepanu – võibolla on sel ikkagi tähtsust , kui väljakaevamised toimuvad peaaegu et Toompea lossis : mina olen alles rehabiliteerimata vend . "
49	NA	 Ma pole jõudnud seda jama veel alustada . 
49	NA	" Nii et paljalt – ma ei teagi , kuidas see maakeeli on – so snjatijem sroka . "" "
50	NA	" "" Ei-ei-ei-ei . "
50	NA	 Praegusel ajal – ei huvita need asjad meid enam mitte üks põrm . 
50	NA	" Mitte üks põrm . "" "
50	NA	 Ta vaatas suurejooneliselt aknast välja . 
50	NA	" "" Ja – kui pikk see teie srok siis oli – ? "" "
51	NA	" "" Viis aastat . "" "
52	NA	 Ta pöördus mulle rõõmsail ümarsilmil otsa vaatama : 
53	NA	" "" No sel juhul – üldsegi mitte ! "
53	NA	" See oli ju – kuidas seda kutsuti – ma olen kuulnud : detski srok – eks ole ? "" "
54	NA	" "" Jaa , seda küll – "" tunnistasin mina . "
54	NA	" "" Ma informeerin teid igaks juhuks – "" "
55	NA	" "" Jajaa , ma saan aru . "
55	NA	 Aga – tarbetu mure . 
55	NA	 Absoluutselt . 
55	NA	 Pealegi – kaevamised ei toimu ju ikkagi l o s s i s , vaid väljaspool lossi . 
55	NA	 Lossi lõunamüüri ääres , isegi ü s n a selle ääres . 
55	NA	 Osalt lausa lossi praeguse lõunamüüri a l l. 
55	NA	 Aga ikkagi väljaspool lossi . 
55	NA	" Nii et ka selles mõttes – saate aru – "" "
56	NA	 * 
57	NA	 Ja nimelt seal me kaevasimegi . 
57	NA	 Otse lossi lõunamüüri ääres , nõndanimetatud Kuberneri aias . 
57	NA	 Aga kaevand , mida juba oli alustatud , asetses tõesti lausa vastu müüri ja tungis vähehaaval tõesti lossi lõunamüüri alla . 
57	NA	 Mina olin seal igatahes neljapäeva hommikul kell kaheksa platsis . 
57	NA	 Seljas oli mul Krasnojarski päikesest võrdlemisi pleekinud sinine tuulepluus , litovka , nagu säherdusi vähemalt suure Siberi raudtee piirkonnas neil aastail oli kutsuma hakatud , ja jalas ema hoiul säilinud suusasaapad , mis olid kaheksa-aastasest kandmatusest koskunud ja kõvad , aga pidid ju nüüd kaevandi kruusas ja kiviprügis sedamaid taas pehmeks tallatama . 
58	NA	 Kaevamispaigal oli tihe laudplank ümber . 
58	NA	 Plank toetus nagu kandiline C-täht , meetrit kaksteist pikk ja viis-kuus lai , otstega vastu müüri . 
58	NA	 C-tähe põhjas oli suletud laudvärav . 
58	NA	 Koputasin sellele täpselt 7.55 , tolle väliselt kuningliku ja sisemiselt kiusliku täpsusega , mida olin meie minu meelest laostuva täpsuse õhkkonnas ammu püüdnud harrastada . 
58	NA	 Nähtavasti olin esimesena platsis , sest väravat avama esialgu keegi ei ilmunud , ja ma vaatasin ringi . 
58	NA	 Johannes Lauristini kuju seisis juba keset Kuberneri aeda ja selle juures seisid ka juba mõned valged puiesteepingid . 
58	NA	 Võtsin istet , et oma brigaadikaaslased ära oodata . 
59	NA	 Neid pidi olema neli ja esimesena , minut enne kaheksat , saabus aasta seitsmekümnene halli äraõitsenud ohakapeaga vanamees , kunagine must kirikukuub seljas ja puldankindad kuuetaskust kiikamas : 
60	NA	" "" Näh , tere-tere . "
60	NA	" Noorhärra ka meie varanduseotsijate kampa kukkunud – ? "" "
61	NA	 Võtsime pingil kõrvuti istet . 
62	NA	" "" Ei , noh , küll need teised tulevad ka , kuhu nad pääsevad . "
62	NA	 Veerand tunni , poole tunni , kõige enam tunni aja pärast on kõik siin . 
62	NA	 Ja ega meil neist kõigist lugu polegi . 
62	NA	 Kui aga brigadir kohale tuleb . 
62	NA	 Värava võti on tema käes . 
62	NA	" Siis me saame sisse ja võime aga nohinal pihta hakata . "" "
62	NA	 Ah m i d a seal õieti kaevatakse ? 
62	NA	 Jah , noh , rahvasuu ütleb : otsitakse Kalevipoja parteipiletit – Ta muigas vaevumärgatavalt . – Tegelikult , niipalju kui teada : selle lossi eelse , aga ikka taanlaste rajatud kastelli kagupoolset nurgatorni . 
62	NA	 Või veel täpsemalt – selle torni alusmüüri jäänuseid . 
62	NA	 Ah mis temasse endasse puutub ? 
62	NA	 Ei-ei , arheoloogiaga pole tal eluilmas enne pistmist olnud . 
62	NA	 Ah kooliõpetaja ? 
62	NA	 Ei , seda ka mitte . 
62	NA	 Lihtsalt talumees . 
62	NA	 Nojaa , kunagi ka põllutöökoolides käidud , seda küll . 
62	NA	 Ja siis mõisavalitsejaametit peetud . 
62	NA	 Eestis , Venemaal ja jälle Eestis . 
62	NA	 Ja siis , noh , iseseisvaks kiputud , Valgamaale talu ostetud . 
62	NA	 Ja seda kolmkümmend aastat kõige perega peetud . 
62	NA	 Nojaa , sulane ja tüdruk ka ikka majas . 
62	NA	 Sest kaheksakümmend hektarit maad ja kuus hoost ja kakskümmend lehma . 
62	NA	" Ja krahv Bergi enese käest toodud "" Sangaste "" rukis põldudel . "
62	NA	 Ja siis – kulakuks tunnistatud muidugi teada . 
62	NA	 Ah et kulakud saadeti ju Siberisse ? 
62	NA	 Et kuidas t e m a siis nii aegsasti siin tagasi on , kui teised on kõik veel seal ? 
62	NA	 Mnjaa – ei , tema pole ära olnudki . 
62	NA	 Teda pole välja saadetudki . 
62	NA	 Enamjagu saadeti 49-ndal välja , seda küll . 
62	NA	 Aga mõni üksik jäeti , näe , siia töllerdama ka . 
62	NA	 Talu võeti muidugi ära . 
62	NA	 Masina-traktorijaama alla . 
62	NA	 Oleks võinud kodukanti paigale jääda ka . 
62	NA	 Kolhoosis oli arusaaja rahvas . 
62	NA	 Pakuti parajat taret ja maalappi . 
62	NA	 Aga kuidagi narr oli jääda . 
62	NA	 Eks ta olnud – edevuse asi . 
62	NA	 Ja tütar oli ka just Tallinna asunud ja farmaatsiatehasesse pudelipesijaks saanud . 
62	NA	 Nii et nüüd pesitseb isa Tallinnas tütre pool . 
62	NA	 Jaa . 
62	NA	 Ja aitab Akadeemial kolmeteistkümnendat sajandit välja kaevata . 
62	NA	 Miks mitte ? 
62	NA	 See on ju iseendalegi põnev . 
62	NA	 Tema oli vanasti neis asjades paljalt Jaan Jungi lugeda jõudnud , aga nüüd on tarinud endale raamatukogust Viltmani lauale . 
62	NA	" Pagana kahju , et ta Kreegi "" Eesti Rahva Ajaloo "" esimest köidet kätte ei saa . "
62	NA	 Tema on raamatukogus seletanud , et mida võib esimeses köites nõukogude võimu jaoks kahtlast olla ? ! 
62	NA	 Et see on ju nii ammune aeg ? ! 
62	NA	 Aga talle öeldakse : spet'svon'd . 
62	NA	 Ja mitte ainult , et see klikiaegne raamat on spet'svon'd , vaid terve Kreek on spet'svon'd . 
62	NA	 Laagrist pidi ta nüüd küll tagasi olema , Kreek tähendab , aga spet'svon'd'is on edasi . 
63	NA	 Rohkem me temaga , sellesinase Valgamaa mehe Kaarel Sõrruga , nagu ta nimi oli , seekord juttu ajada ei saanud . 
63	NA	 Sest vanamees tõusis sedamaid kebjalt püsti ja tõttas brigadirile vastu . 
63	NA	 See tuli ülejäänud kahe mehega aeda sisse ja tegi meie planguvärava lahti . 
64	NA	" "" Teie olete Mirk , jah ? "
64	NA	 Mina olen Jalakas , see on Sõrd ja need on Viilip ja Tauts . 
64	NA	" Kas seltsimehed või härrad – see on kuidas keegi – "" Ta riivas Tautsiks nimetatud väikest meest muigvel pilguga . "
64	NA	" "" Härra magister Tauts on meil muidugi igal juhul härra – "" "
65	NA	" "" Arusaadav ! "" ütles väike Tauts põrgutõsiselt ning astus koos meiega Kuberneri aiast arheoloogide aedikusse . "
66	NA	 Uuritav tornijäänus , s. o. umbes seitsmemeetrise välis- ja kuuemeetrise siseläbimõõduga sõõrjas alusmüür , asus maapinnast circa meetri sügavuses . 
66	NA	 Selle suure kivirõnga pealispind oli juba enamjaolt paljastatud . 
66	NA	 Muidugi komplitseeris asja see , et praegune lossimüür lõikas rõnga justkui hiiglajoonlauaga pooleks : kaks kolmandikku rõngast eendus müürist lõunasse , üks kolmandik jäi müüri alla . 
66	NA	 Tornivundamendi ümber oli läänest alates hakatud kaevama umbes meetrilaiust kraavi , mis oli maapinnalt mõõtes kolm ja tornirõnga rõhttasandilt mõõtes kaks meetrit sügav . 
66	NA	 Brigadir Jalakas , kaevamiste asjus ilmsesti kogemustega meheniisk , ütles : 
67	NA	" "" Katsume selle kraaviga täna niipalju kui võimalik edasi jõuda . "
67	NA	 Sõrd ja Mirk võiksid hakata siitpoolt sisse võtma ja liikuda Viilipile ja härra Tautsile vastu . 
67	NA	" Täie ettevaatusega teadagi . "" "
68	NA	 Aediku lääne poolt otsas oli tööriistade kuur . 
68	NA	 Me riputasime kuued sinna naela ja igaüks sai vana pioneerilabida pihku . 
68	NA	 Jalakas ütles : 
69	NA	" "" Sõrd näitab Mirgile kätte , kuidas siinpool kaevata . "
69	NA	 Kui te olete ütleme veerand meetrit sisse võtnud , võtke sõelad . 
69	NA	 Pealispinnas pole neid tarvis . 
69	NA	 Ja iga viimne kui priuks , mis te leiate : õrnalt mullast puhtaks puhuda ja kuuri lauale panna . 
69	NA	 Ja ilmtingimata number juurde . 
69	NA	 Ja seal ( ta viipas lahtise kuuriukse poole , kust paistis kuuriseinale üleslöödud joonis , mis kujutas ruutmeetrisel paberil torni arvatavat plaani ) – seal numbriga ära näidata . 
69	NA	 Ja panna iga leiu s ü g a v u s kirja . 
69	NA	" Noh , ongi esialgu kogu see kunst . "" "
70	NA	 Me kaevasime paari suitsuvahega lõunani . 
70	NA	 Mina Sõrruga ühes ja Tauts Viilipiga teises otsas . 
70	NA	 Mina vahetasin vanamehega ainult mõne töösse puutuva lause . 
70	NA	 Oleks vanamees jutukam olnud , oleksin talle muidugi vastanud . 
70	NA	 Kui palju teisel paaril omavahel juttu oli , see õieti meieni ei kostnud . 
70	NA	 Me kuulsime ainult omaeneste labidate kriginat kiviprügis ja teiselt poolt , sinna vahele , kergete klibulabidatäite mõõdukat sabinat , kui need alt kraavist üles liivavallile maandusid . 
70	NA	 Ja paaril korral härra magister Tautsi rõõmsaid kraaksatusi . 
70	NA	 Eriti kui härra magister leidis kaks mingisugust loomakonti ja väitis need surmkindlalt metskuldi paremaks esimeseks reie- ja vasakuks tagumiseks sääreluuks , mis mõnel ammusel pidusöögil ülevalt müüriaknast õue heidetud . 
70	NA	 Ja ka Viilip leidis midagi . 
70	NA	 Muuseas , Sõrd oli teadnud selle suure valgepäise poisikoba kohta ütelda , et see pidi olema Pedagoogilise Instituudi endine tudeng , usklikkuse pärast eksmatrikuleeritud ja nüüd konsistooriumi juures pastoriõpil . 
70	NA	 Viilip leidis umbes meetri sügavusest vanaaegse kolmjalgse kannu , vist seitsmeteistkümnenda sajandi kannu põhjatüki , punaka põletatud savist tüki , millel kolme pooleks murdunud torujala reieköndid veel küljes . 
70	NA	 Ka tema viis selle kuuri lauale . 
70	NA	 Viies kandis ta seda kahel kumeruti kokkupandud pihul , umbes nagu pesast kukkunud linnupoega – sest ta ju hingas käigul sellele peale – täpipealt nõnda , nagu pesast kukkunud linnupojale hingatakse – , kuni ma taipasin , et see oli seesama õ r n mullast puhtaks puhumine , mida meilt oli nõutud . 
71	NA	 Mina ei leidnud mitte midagi . 
71	NA	 Ja ka Sõrd ei leidnud muud kui hästi rohetunud , aga siiski äratuntava tsaarikullilise mundrinööbi . 
71	NA	 Mille puhul ma toetasin labida vastu paasi – me olime osalt juba aluspaeni välja jõudnud – ja hakkasin asja ees , teist taga Sõrrule seletama : 
72	NA	" "" Jajaa , ma tean . "
72	NA	" Siit viiskümmend sammu sealpool , otse Pika Hermanni all , seisid omal ajal , 26-nda novembri hommikul 1906 , "" Pamjat Azova "" madrused . "
72	NA	 Kaheksateist meest . 
72	NA	 Loksalt raudus Tallinna taritud . 
72	NA	 Mässajad . 
72	NA	 Silmad vastu müüri . 
72	NA	 Kolmkümmend sammu siit seisis mahalaskjate komando . 
72	NA	 Noored soldatid , püssid palges . 
72	NA	" Nende praporštšik hüüdis : "" Tuld ! "" "
72	NA	 Püssid paukusid ja kaheksateist madrust vajus müüri äärde maha . 
72	NA	" Praporštšik käsutas mahalaskjad "" Tagasi ! "" ja "" Ümberpöörd ! "" . "
72	NA	 Hobusevankrid sõitsid siit meie plangu tagant kolinal sinna ja teine komando soldateid hakkas laipu plaanvankritele viskama . 
72	NA	" Praporštšik käsutas mahalaskjad "" Šagom marš "" linna poole astuma ja need marssisid saabaste klobinal siitsamast meie plangust mööda . "
72	NA	 Ja siis läks ühel kahvatul soldatipoisil – niisugusel just meie Viilipi nägu poisil – süda pahaks . 
72	NA	 Nii et poiss hüppas rivist välja – rivis on ju oksendamine keelatud ! – poiss hüppas viis sammu vasakule kõrvale – seda planku siin ees ju ei olnud – toetas küünarnuki – vaat siinsamas kohas – vastu müüri – ja otsaesise vastu rannet – ja oksendas . 
72	NA	 Ja tundis , et õhust on puudu . 
72	NA	 Ja tahtis kraenööbi lahti teha . 
72	NA	 Aga käsi värises ja nööp tuli eest ära . 
72	NA	 Poiss ise märkas seda alles hiljem . 
72	NA	 Sest ta sai praporštšikult sealsamas lapiti mõõgaga üle turja ja jooksis rivvi tagasi . 
72	NA	" Tema nööbi te leidsitegi – "" "
73	NA	 Vanamees vaatas mulle just nagu laitvas hämmelduses otsa ja siis kõrvale : 
74	NA	" "" Näh nüüd , misasja te niimoodi – virbitate – "" Aga enne kui ma jõudsin oma improvisatsiooni häbenema hakata – ma tundsin juba , kuidas häbi hakkas mu teadvusse tõusma – , vaatas vanamees just nagu soostuvas üllatuses mulle silma : "" Aga – võibolla oligi nii – ? "
74	NA	" Miks mitte ... ? "" "
75	NA	 Härra magister Tauts ega brigadir Jalakas töökohal lõunat võtma ei hakanud . 
75	NA	 Ma ei tea , kus Jalakas lõunat sõi . 
75	NA	 Magister läks mäest alla kuskile Paldiski maantee või Tehnika tänava kohvikusse , mis nagu kõik Tallinna kohvikud polnud enam kohvik , vaid tegelikult kõrts . 
75	NA	 Ja käsutas Viilipi endaga kaasa . 
75	NA	 Sõrd sättis enese sinnasamasse meie aedikusse pingiotsale , ja kuna pingil oli veel piisavalt ruumi , küsisin , kas ta lubab mul teisel pingipoolel sööma hakata . 
75	NA	 Ta lubas ja me tegime oma portfellid lahti . 
76	NA	 Mõlemad olid täiesti tavalised , mustast nahast ja kahe lukuga , tema portfell ajaga märksa rohkem pruunikaks kulunud kui minul . 
76	NA	 Sest minu oma oli , nagu mu saapadki , seisnud aastaid puutumatult ema käes hoiul . 
76	NA	 Sel ajal , kui me oma kohvipudelid ja paberisse keeratud võileivad välja võtsime , silmitsesin kahte portfelli võrdlevalt ja mõtlesin : kulumuse järgi on tema oma veel hoopis elukogenum kui minu oma ongi . 
76	NA	 Olgu peale , et ka minu oma oli kogenud mõndagi . 
76	NA	 Kas või tol viimasel päeval , kui ma teda kaheksa aasta eest olin kasutanud . 
76	NA	 Isa oli kinkinud mulle selle portfelli mingi õpilastevahelise kirjandusvõistluse võitmise puhul viimases keskkooliklassis . 
76	NA	 Väike hõbedane monogramm P. M. oli tal sel ajal küljes . 
76	NA	 Ja ma olin kandnud temaga viimased keskkoolikuud õpikuid ja vihke kooli ja kodu vahet , ja siis konspekte oma tudengitubade ja ülikooli vahet , ja siis oma luuletuste käsikirju kodu ja varjendi vahet . 
76	NA	" Ja siis oma poolikut kandidaaditööd Tähtvere ja kateedri vahet – "" Inimõigused ja konstitutsionaalne ning rahvusvaheline õigus "" – Tol viimasel hommikul , jaanuaris 46 , tulin kella kaheksa ajal kateedrisse , sest meie eeslinnatänavas polnud sel hommikul elektrit , aga kateedris oli see muidugi olemas . "
76	NA	 Panin oma töö , sada valmis masinakirjalehekülge , kuhu veel umbes viiskümmend lisa tuli kirjutada , portfellist kirjutuslauale . 
76	NA	 Selle ümber ladusin virnadesse vajalikud väljakirjutused ja kartoteegikaardid , lõin sajanda või saja esimese masinakirjalehekülje lahti – et silmside seal pooleli jääva mõttega oleks olemas – ja asusin visandama järgmist lehekülge . 
76	NA	 Olin selle esimese mustandredaktsiooniga – tänu hommikuvärskusele – täiesti valmis , kui uksele koputati . 
76	NA	 See oli oodatav tudeng , kes pidi tulema kell kümme rahvusvahelise õiguse eksamile . 
76	NA	 Tõmmu väike poiss võttis teisel pool lauda istet ja tunni aja pärast oli asi ühel pool . 
76	NA	" Kirjutasin talle tema "" väga hea "" õppemärkmikusse ja eksamiprotokolli . "
76	NA	 Poiss tõusis laua tagant ja me surusime kätt ning ta läks kergendusest õhetades minema – üks öeldavasti seitsmeteistkümnest tuhandest maailmas leiduvast Levinist ja üks neist öeldavasti neljast tuhandest , kelle ideaaliks oli advokatuur . 
76	NA	 Ja kuna seks kellaajaks oli ka Tähtveres valgust piisavalt , olgugi et Moskva aeg meid päikeseaja suhtes tunni võrra nöökis , toppisin oma töö ja selle abimaterjalid uuesti portfelli , luuletuste , loengutekstide ja kõige muu juurde , ning kõndisin koju . 
77	NA	 Kõndisin Gustav Adolfi mäest üles – sel ajal polnud Viktor Kingissepp Gustav Adolfit veel maja- ja plangunurkadelt erru läkitanud . 
77	NA	 Ma mäletan : varblased vuristasid kõnniteede serva kuhjatud jäätanud hangede kohal , mõni neist siutsus ka – ja ma mõtlesin : aga kevad on ju veel n i i kuramuse kaugel ... 
77	NA	 Katoliku kiriku juures möödusin kirjute verandaakendega majast , kuhu oli majutunud kasakast ratsaväekindral . 
77	NA	 Sügisel oli kindrali tentsik köietanud kiriku kõrval pargimurul kindrali ratsut ja ma olin paar korda näinud kindral Põdra või nüüd siis marssal Budjonnõi vuntsidega kindralit , sinised punaste lampassidega ratsapüksid jalas , särgiväel ja karvane rind särgikaelusest paistmas , ajavat hobusega juttu , kord isegi veel nii külma ilmaga , särgikaelus ikka vööni lahti , et kindrali jutt oli hobuse kõrva ümber kui valge aurupilv . 
78	NA	 Just selle maja ja kiriku vahel , valgel tühjal kiilasjääs tänaval , astusid kaks erariides meest mulle juurde : 
79	NA	" "" Oružije jest ? "" "
80	NA	 Raputasin pead . 
80	NA	 Üks haaras mult portfelli , tegi lahti ja kobas selle sisemuses . 
80	NA	 Ootasin , et teine kobab mu palitu ja kuuetaskud läbi , aga seda ei sündinud . 
80	NA	 Mõtlesin : arvatavasti rikub ta sellega oma eeskirju . 
80	NA	 Igaks juhuks palusin neil nende SARK-i tõendid ette näidata – või olid need Julgeoleku omad , jumala eest , ma ei süvenenud neisse . 
80	NA	 Küsisin , milles on asi . 
80	NA	 Teine seletas : 
81	NA	" "" Kantollida tarvis . "
81	NA	 Meil kahtluss on : tjeie tjana eessell Tjahhe tjanavass toidupoe rjeevimisest uosa võtsjite . 
81	NA	" Ljahme . "" "
82	NA	 Kõndisin nende vahel ( muidugi mitte Miilitsa , vaid Julgeoleku , tähendab Pälsoni tänava poole ) ja küsisin endalt : mida võib nende põhjenduse niisugusest idiootsusest järeldada ? 
82	NA	 Kas tahetakse kinnipeetu kahtlustuse totrusega muretuks muuta ? 
82	NA	 Või tahetakse talle ette ära ütelda : kel meiega tegemist on , ärgu loogikat oodaku ega loogikale lootku ? 
82	NA	 Või ütlevad nad lihtsalt , mida sülg suhu toob ? 
83	NA	 Minu portfell jäi teise mehe kätte . 
83	NA	 Ja jäi sinna ka siis , kui nad mu Pälsoni tänavas kellelegi majorile üle andsid , ja ma pidasin otsustatuks , et ma ei näe oma portfelli enam iial . 
83	NA	 Aga issanda teed on veidrad : kolme nädala eest , kui ma tagasi jõudsin , võttis ema mu portfelli vastu kõiki ootusi oma riidekapi alumisest sahtlist välja . 
83	NA	 See oli talle pärast minu laagrissesaatmist vangla laost kätte antud . 
83	NA	 Portfell koos kõigi paberitega , mis seal olid leidunud . 
83	NA	 Kaasa arvatud stud . jur . 
83	NA	 Levini eksamiprotokoll . 
83	NA	 Ainult monogrammi polnud portfellil enam olnud . 
83	NA	 Aga muidugi polnud ema teinud sellest küsimust . 
84	NA	 N ü ü d võtsin portfellist , nagu öeldud , kohvipudeli ja võileivad ja märkasin , et Kaarel Sõrrul oli just niisamasugune ilus Hiina termos kui see , mille olin endale üleeile neljakümne rubla eest ostnud , ja et võileivad olid tal õieti v e e l tipp-topimalt pärgamentpaberisse keeratud kui mul . 
84	NA	 Huvitav , kas need olid tal tütre või naise käega pakitud – ? 
85	NA	" "" Seltsimees Sõrd – te pidite elama tütre juures – "" "
86	NA	" "" Mmm ? "" "
87	NA	" "" Aga teie naine ? "
87	NA	" Temast te ei rääkinud – ? "" "
88	NA	 Sõrd rüüpas termospudeli alumiiniumkübarast pikal lurinal kohvi , osalt tuli see kindlasti sellest , et kübar oli kohvist tuline , ja ütles siis : 
89	NA	" "" Naine on mul – ära . "" "
90	NA	 See ära pidi ilmsesti midagi tähendama . 
90	NA	 Aga vaevalt küll seda , et harras-korrektse olekuga Kaarel oli jätnud oma naise pärast kolmekümneaastast ühist elamist ja talupidamist maha , või vastupidi , et naine oli lasknud vanuigi mehe juurest jalga . 
90	NA	 Kõige tõenäolisemalt võis Kaarli vaikselt rõhutatud ära tähendada seda , et Kaarel kui kulakuväljavaatega mees oli 44-ndal otsustanud põgeneda kogu perega Läände . 
90	NA	 Aga mingeil fataalseil asjaoludel – säherdust oli ju sadades peredes ette tulnud – oli ta sattunud naisest lahku . 
90	NA	 Nii et tema oli nüüd siin ja naine ära . 
91	NA	" Mina küsisin : "" See tähendab – Läänes ? "" "
92	NA	" "" Ei , "" ütles Kaarel . "
92	NA	" "" Idas . "" "
93	NA	 Ma ei usu , et ta oleks rääkinud mulle enese ja oma perekonna loo kõigis üksikasjus ära juba tol esimesel korral . 
93	NA	 Arvatavasti sündis see siiski mitme ühiseine jooksul – seal , selgupidi vastu labidakuuri seina . 
93	NA	 Ja see oli olnud nii . 
94	NA	 Pärast sakslaste minekut ja venelaste tagasitulekut , nagu ta ütles , olid nad jäänud Maaliga kahekesi . 
94	NA	" Poeg Kalju oli sattunud 41-se suvel mingile taanduvale hävituspataljonile kuidagi jalgu ja leitud järgmisel päeval mahalastuna maanteekraavist ( "" Oma kuueteistkümnendamal sünnipäeval , "" täpsustas Kaarel natuke kahiseval häälel ) . "
94	NA	 Poeg Endel oli mobiliseeritud 43-ndal Saksa väkke ja elas viis aastat hiljem , kui talt esimest korda teadet saadi , Inglismaal ning käis kudumisvabrikus tööl . 
94	NA	 Kuigi oli kõrgema põllumajanduskooli poiss . 
94	NA	 Tütred , Tiiu ja Linda , töötasid mingeil pisikestel kohtadel , esimene Pärnus ja teine Paides või vastupidi . 
94	NA	 Ja Kaarel elas Maaliga viis versta vanast kodust , tühjaks jäänud saunas , mille kolhoos oli neile loovutanud . 
94	NA	 Sest Kaarel oli kolhoosis kaalumees . 
94	NA	" Seda tänu sellele , et suurem osa kolhoosisakstest ( nagu Kaarel ütles ) oli ütelnud : "" Teist säherdust töörügajat ja säherdust kuradi apteekrit sinna juurde ei leia me kaalumeheks ei Sõrvest ega Saarest . "" "
94	NA	 Tänu , jah , sellele . 
94	NA	" Ja sellest hoolimata , et teine osa oli ütelnud : "" Olgu peale . "
94	NA	 Aga ta on ju tegelikult kulak ! 
94	NA	" Ja kulakut ei tohi nõukogude inimene usaldada ! "" "
94	NA	 Mille juurde Kaarel oli mõtelnud , nagu ta ütles : Huvitav . 
94	NA	 Minu enese meelest pole ma eluilmas kulak olnud . 
94	NA	 Kui ma midagi säherdust olin , siis hallparun . 
94	NA	 Aga sellekski nöökas mind ehk ainult mõni harv päiline . 
94	NA	 Mõni säherdune , kes oli kippunud meil Tedresaarel rohkem nahka kui sõnnikut vedama . 
94	NA	 Nojah . 
94	NA	 Igatahes sel ajal , kui meil kulakutest hakkas kuulda olema , olin mina ammugi saunik . 
94	NA	 Ja pealegi säherdune , kes oleks kolhoosi autahvlile tõusnud – kui needsamad usaldamatuse-kuulutajad poleks ütelnud , et k u l a k ei tohi eluilmas kolhoosi autahvlile tõusta . 
94	NA	 Ja usaldamatutel jäi lõpuks õigust ülegi . 
94	NA	 Nagu sel ajal üldse . 
94	NA	 Ja mine sa tea , kuidas sellega praegugi on ... 
94	NA	 Sest ühel 49-nda aasta märtsikuu õhtul tuli üks mees – nojah , üks hea mees , kes on nüüd juba ammu issanda karjas – läbi pori jalgrattaga meile ja rääkis poolsosinal : tema oli vallamajas kuulnud , et täna öösel pidi tuldama k u l a k u i d ära viima . 
94	NA	 Ja et ka mina ja Maali pidime nimekirjas olema . 
94	NA	 Nii et meil oleks targem seks ööks kottu ära kaduda – Ja ma pean tunnistama – ütles Kaarel – , nii loll ma olin , et mina ei uskunud . 
94	NA	 Maali uskus , aga mina ei uskunud . 
94	NA	 Mina mõtlesin : mis jutt see on ! ? 
94	NA	 Kulakuid on ju liiga palju , et kõiki ära viia ! 
94	NA	 Ja olgu nad mis nad on – maa jääks ju hirmsasti põdema – Nii et säherdune asi võiks paljalt valikuga kõne alla tulla . 
94	NA	 Aga kui nad valikut hakkavad tegema – mis kulak mina siis olen ? ! 
94	NA	 Viimased aastad hullemini tööd rappinud kui endale tegemise aegu ... 
94	NA	 Ah mispärast hullemini – ? 
94	NA	 Noh , sest kõik see põllumajanduse värk kippus nende käes nii armetuks käänama , et – Punased lipud ja viljavoorid , aga tegelikult tühi kisa ja tühjad salved ... 
94	NA	 Lihtsalt piinlik oli vähemalt omalt poolt mitte p ü ü d a – Nojah . 
94	NA	 Aga Maali keeras mu uskumatuse lapsikuks . 
94	NA	 Et kas mul pole siis meeles , kuidas säherdused asjad on siinmail käinud ? ! 
94	NA	 Et kui palju v a l i t i 41-sel ? ! 
94	NA	 Või kui palju v a l i s i d sakslased ? ! 
94	NA	 Ühed võtsid siniseid ja teised punaseid . 
94	NA	 Aga kõigi nende tuhandete seas oli alati igasuguseid teisi ka ! 
94	NA	 Ja kas ma arvan , et keegi enam meie kaheksakümmend hektarit ja kahtkümmend lehma ja kahtteist tuba ei mäleta ... ? ! 
94	NA	 Aga mina vaidlesin ikka veel vastu . 
94	NA	 Et hea küll , aga need hektarid on nüüd ju riigi omad , ja lehmad kolhoosi omad ja toad MTJ-i omad ! 
94	NA	 Suurema osa mööblitki jätsime meie koos tubadega MTJ-ile , ja pooled meie tuhandest raamatust takkapeale ... 
94	NA	 Aga Maali ütles : kas sa arvad , et nad sellepärast meid viimata jätavad ? ! 
94	NA	 Sellepärast nad meid ära viivadki ! 
94	NA	 Mina ütlesin : hea küll . 
94	NA	 Kujutame ette , et meie läheme hoiatuse peale metsa ja jääme selletõttu viimata . 
94	NA	 Teised viiakse ära , aga meie jääme täna öösel viimata . 
94	NA	 Kas sa arvad , et nad jätavad meid siis rahule ? 
94	NA	 Ei jäta ju eluilmas ! 
94	NA	 Kui me oleme kord nimekirjas sees , siis meid viiakse ikkagi . 
94	NA	 Varem või hiljem . 
94	NA	 Kui Stalin ise ei käse meid sealt kustutada . 
94	NA	 Või kui me ei lähe just metsavendade juurde , kes röövivad poode ja tapavad punaseid . 
94	NA	 Maali ütles : ära aja hullu juttu . 
94	NA	 Aga metsa läheme tänaseks ööks igatahes . 
94	NA	 Ja ehk homseks päevaks ka . 
94	NA	 Oleme eemal ja vaatame , mis edasi saab . 
94	NA	 Homme on tänasest targem . 
94	NA	 Tähendab – mina lähen . 
94	NA	 Sina tee , nagu arvad – Noh , seda ta ütles muidugi kindlas teadmises , et üksi ma tal minna ei lase . 
95	NA	 Nii et me panime pambu kokku . 
95	NA	 Paar tekki ( ööd olid ju veel külmad ) , ja viis Nikolai kümnelist tasku , mis meil olid . 
95	NA	 Ja paarkümmend ülikooli kahekroonist . 
95	NA	 Ja tosin hõbelusikat , mis me olime hõbepulmadeks kinki saanud . 
95	NA	 Ja olime siis selle öö Kiibuse heinamaal soosaarel küünis . 
95	NA	 Aga hommikul enne agu hakkas Maali kihelema . 
95	NA	 Et kuule , vanamees , Küüt on ju lüpsmata . 
95	NA	 Meil oli ju meie saunikupõlves ka ikka lehmavaim laudanurgas . 
95	NA	 Et ma lähen vaatan , kuidas kodus on . 
95	NA	 Me polnud ju ka rohkem kui kolm kilomeetrit kodust eemal . 
95	NA	 Mina ütlesin , et mis sa , pimevaim , siis sinna vahtima jooksed , kui just selleks sai tuldud , et kodus ei oldaks . 
95	NA	 Et kui Küüt ammuma hakkab , tuleb naabrieit vaatama , mis viga , ja kui näeb , et meid pole , lüpsab Küüdu kindlasti ära . 
95	NA	 Aga Maali ütles , et tema läheb ikkagi ja v a a t a b . 
95	NA	 Mina püüdsin seletada , et mis asja sa , sõge inimene , v a a t a d – et vaata kui on äraviijad just parajasti seal ... 
95	NA	 Tema ütles : mis nad vanale eidele ikka teevad . 
95	NA	 Ja ma sain aru , et ega teda ei pea . 
95	NA	 Niipalju ma oma küljeluud tundsin . 
95	NA	 Ma võtsin uuri taskust ja tõmbasin tikust tuld ja ütlesin : kell on pool kuus . 
95	NA	 Vaata et sa kella kaheksaks tagasi oled . 
95	NA	 Kui sa ise tahtsid selle öö ja tänase päeva metsas olla . 
96	NA	 Ja tema läks . 
96	NA	 Vaatas sealt leppade juurest veel üle õla , niipalju oli hahtevalges näha , äigas korra käega minu poole , ja enam ma teda ei näinud . 
96	NA	 Kui ma kella üheksa aegas koju vaatama läksin , olid veel paljad auto jäljed õues . 
97	NA	 Naabrieit jooksis kohale ja teadis seletada : Maali oli tulnud küüditajatele otse sülle . 
97	NA	 Tal oli lastud kaks pampu kokku siduda , ühte riided , teise toit , ja ta oli pandud veoautole , kus oli juba ees kolm peret lähikonna suuremaist taludest . 
97	NA	 Ja kingsepp Kullerkann oma eidega . 
97	NA	 Viimased mitte jõukuse pärast teadagi . 
97	NA	 Vaid sellepärast , et vana Kullerkann oli MTJ-i direktorit hiljaaegu varganäoks sõimanud . 
98	NA	 Kaarel ütles : Nojah , mina olin esialgu otsekui halvatud . 
98	NA	 Aga kui üks meelepõhjas kaua peljatud asi viimaks karpartsaki käes on – ega see halvatus siis väga pikalt ei kesta ka . 
98	NA	 Nii et ma panin selsamal hommikul omakorda pambu kokku ja kirjutasin tüdrukutele kirjad , et nii ja nii , et ema viidi meil täna hommikul ära ja mina jäin eksikombel maha ja lähen nüüd emale järele . 
98	NA	 Selle aja peale oli hommikune Valga buss ammu läinud ja õhtune oleks mu alles kella kümneks kohale viinud . 
98	NA	 Aga mina tahtsin selgitada , kuskohta ema viidi või viiakse . 
98	NA	 Nii et järgmisel ennelõunal olin ma Valgas ja pigistasin hambad kokku ja läksin Julgeolekusse . 
98	NA	 Et kui see rong , kus Maali Sõrd peal on , pole veel edasi sõitnud , tahan ma sellele peale saada . 
98	NA	 Sest seal on mu koht . 
98	NA	 Aga kui see peaks juba läinud olema , nagu ma kardan , saadetagu mind sinnasamasse , kuhu see sõitis . 
98	NA	 Kaks noort poissi , kaks leitnanti , kuulasid mu jutu ära ja vaatasid teineteisele tüki aega otsa . 
98	NA	 Siis käis üks natuke aega mujal ja tuli tagasi ja viis mu ühe venekeelse majori juurde . 
98	NA	 See küsis minu asja uuesti üle ja ütles siis , et kulla mees , kui te tahate oma naisele järele minna , siis – palun väga . 
98	NA	 See on isegi teie kohus . 
98	NA	 Nii riiklikus kui ka perekondlikus mõttes . 
98	NA	 Aga deporteeritute rongid on läinud . 
98	NA	 Nii et – ainult omal kulul . 
98	NA	 Meil hilinejate jaoks summasid ette nähtud ei ole . 
98	NA	 Aga k u h u teie naine saadeti , seda ta teatab teile lähemal ajal kirja teel . 
98	NA	 Ja siis – meie poolt – head reisi . 
99	NA	 Aga kui ma bussis istusin , et esialgu koju tagasi sõita , ja õieti oleksin pidanud plaani pidama , kellele ma võiksin ühe meie viiest nikolaist ilma riskita maha müüa , et Maalile järele sõiduks raha saada – tekkisid mul mitmesugused vastakad mõtted . 
100	NA	 Me olime Maaliga siiamaani saatnud kummalegi tütrele iga kuu toidupaki . 
100	NA	 Kaheksakilose , nagu post neid vastu võtab . 
100	NA	 Lihtsa paki , aga tüdrukutele nende kehvade rahade juures ja poodide tühjust arvestades siiski olulise paki . 
100	NA	 Kilokese lihakraami , paar kilo jahu või makarone , kuivatatud leiba rasvaga praadida , ubinaid , kui neid sügisel leidus , ja paari või teise Maali kootud kapukaid või kindaid . 
100	NA	 Midagi niisugust . 
100	NA	 Ja ma mõtlesin : kui ma Maalile järele sõidan , jäävad tüdrukud neist pakkidest ilma . 
100	NA	 Ma kobasin oma põuetaskut ja rõõmustasin , et tüdrukutele määratud kirjad olid mul veel seal – Kui ma kohale jääksin – ? 
100	NA	 Nojah , kui ma kohale jääksin ja kõvasti tööd rabaksin , saaksin need pakid ka edaspidi saadetud . 
100	NA	 Aga Maali oleks s e a l minu abist ilma . 
100	NA	 Kui palju saaksin teda aidata , kui sõidan talle järele ? 
100	NA	 Seda ei ütle mulle keegi . 
100	NA	 Ma tean ainult ühte : tööle aetakse seal nii teda kui mind . 
100	NA	 Minu abi oleks peamiselt selles , et olen s e a l , tema kõrval , vähemalt tema lähedal . 
100	NA	 Aga – kas olen ? 
100	NA	 Kas mul on mingitki garantiid , et leian ta üldse üles ? 
100	NA	 Ja edasi – et mul lastakse olla temaga koos ? 
100	NA	 Nii palju on olnud kuulda juhtumeid 41-sel küüditatud peredest , kus mehed olid aetud naistest lahku , ühed laagritesse , teised asumisele . 
100	NA	 Keegi ei tea ju õieti midagi . 
100	NA	 Võibolla et k õ i k ja p õ h i m õ t t e l i s e l t üksteisest lahku – inimeste vastupanuvõime vähendamiseks ... 
100	NA	 Ja minu , kuidas ütelda , abist poleks Maalil kõige pisematki kasu . 
100	NA	 Peale teadmise , et ma seda püüdsin ... 
101	NA	 Aga kui ma jääksin kohale – ? 
101	NA	 Ja Valga leitnantidest paistis ju , et nad mind minema saata ei kavatse , vähemalt mitte niikaua , kuni tuleb käsk korraldada järjekordne öine aktsioon , – nii et kui mul lastaks kohale jääda ja ma jääksin ja püüaksin teha eriti tihkelt tööd ( ma pean sel juhul mõtlema , millist ) – ja kui ma oleksin absoluutselt kokkuhoidlik – ja kui ma hakkaksin vähehaaval realiseerima seda piskut , mis mul veel on ... ? 
101	NA	 Need viis Nikolai kümnelist , mis olid mul – arvatavasti seadusevastaselt – vestitaskus hoitud , maksaksid omajagu . 
101	NA	 Ja need kakskümmend ülikooli kahekroonist – võibolla olin ma neid kallimaks pidanud , kui nad olid , lihtsalt nende seose pärast ülikooliga – , aga natuke maksaksid vist ka need . 
101	NA	 Ja need kaksteist hõbedast supilusikat ometi ka . 
101	NA	 Ja kuldkapsliga tasku-uuri eest võiks saada vist mitusada rubla – sellest hoolimata , et kapsli sisse on graveeritud võõrale sobimatu tekst : sellele ja sellele kolmekümneaastase juhatuse liikmeks olemise puhul – Valgamaa Põllumeeste Selts – Raamatute eest ei saa praegusel ajal suurt midagi . 
101	NA	 Ja klaverit meil enam ei ole . 
101	NA	 Ma ei raatsinud seda MTJ-ile jätta ja meie sauna ei mahtunud see ära . 
101	NA	 Aga Tedresaare loovutamise aegu olin tahtnud seda säilitada . 
101	NA	 Et jumal teab , ehk tuleb siiski aeg , kus lapselapsed seda mängivad – ja ma ise võin selle peal kangete sõrmedega Puntscheli järgi klõbistada ... 
101	NA	 Klaver oli olnud 44-ndast saadik Pärnus Tiiu käes hoiul . 
101	NA	 Kuni Klaara , mu lihase venna naine , kasutas Tiiu pahandused ära ja läks ja nuias selle talt võileivahinna eest enesele välja . 
101	NA	 Et ära see võetakse sinu käest niikuinii ... 
101	NA	 Aga mõned kristallvaasid , eluajal sünni- või pulmapäevadeks sõprade kingitud , olid veel tüdrukute käes hoiul . 
101	NA	 Ja ohvitseriprouad kuuldusid antikvariaatides nende järele üsna maiad olema . 
101	NA	 Ja siis oli mul ju veel pool poognat Otepää marke , juhuse moel nende meeste käest saadud , kes neid 41-sel Nuustakul trükkisid . 
101	NA	 Ja nende eest pidid kogujad maksma ootamatult kõrget hinda . 
101	NA	 Kuigi võis arvata , et nende müüki võisid võimud tõlgendada nõukogudevastaseks propagandaks – aga sellest otsustasin ma vajaduse korral mitte hoolida . 
101	NA	 Ühesõnaga : kui need asjad läheksid mul vähegi korda , esmajoones muidugi töö ( aga miks ei pidanud see mul korda minema , mul oli ju eluaeg olnud kebja kere ja kuuekümne viieselt kena tervis käes ) – siis võisin loota , et saan vähemalt esialgu nelja paki saatmisega kuus hakkama : kaks tüdrukutele , nojaa , vähe kehvemad kui seni , ja kaks Maalile , nii tublid , kui võimalik ... 
101	NA	 Ja ma tunnistan , ma mõtlesin ka nii : seda , mis meiega on juhtunud , võiks teatud mõtteviisi puhul tõlgendada ka kui riiklikku paljaksröövimist , ja veel enam – kui riiklikku porritallamist pärast röövi . 
101	NA	 Ja sellest lähtudes võiks teatud eetika anda mulle loa vastata sellele näiteks riigi tagant varastamisega , ütleme m õ õ d u k a varastamisega , näiteks minu kaalumehetööl . 
101	NA	 Selleks on sada võimalust . 
101	NA	 Aga ka kõige mõõdukamat varastamist ei saa ma endale lubada . 
101	NA	 Kui ma endast vähegi lugu pean . 
101	NA	 See peaks olema arusaadav . 
101	NA	 Pealegi , ma ei saa salata , et ma meiega toimunut mingil määral m õ i s t a n. Vähemalt põhimõttes , kui mitte talitusviisi jõhkruses . 
101	NA	 Issand jumal – see on ju nüüd meie eneste kallal seesama , mis me ise meie mõisnike kallal tegime , kui ma olin 20-ndal aastal mõisate võõrandamise maakonnakomisjoni liige ... 
101	NA	 Ainult et meie jätsime mõisnikele nende kodud , tähendab mõisasüdamed pluss nelikümmend hektarit maad alles . 
101	NA	 Mõisnike enamik pidas meidki röövliteks . 
101	NA	 Aga ka säherdusi leidus , kes meist aru said . 
101	NA	 Kes , kuivõrd nad jäid iseenesteks , ei saanud meie samme heaks kiita , aga said meist aru . 
101	NA	 Nagu Sangaste krahv Berg . 
102	NA	 Meie võtsime temalt kümme tuhat hektarit ära ja jätsime nelisada alles , s. t. nelikümmend pluss kolmsada kuuskümmend tema rukki-katseteks . 
102	NA	 Ühesõnaga võtsime 96 protsenti ära ja jätsime 4 protsenti talle alles . 
102	NA	 Aga lossi jätsime puutumatult ja kõige kraamiga tema omaks . 
102	NA	 Ja Kihnu või Petserimaale välja saatma ei hakanud teda ka keegi . 
102	NA	 Minu ülesandeks jäi temalt võõrandusaktile allkiri võtta . 
102	NA	 Ma mäletan , me seisime kuusnurkses maalitud laega kirjutustoas , pikk kõhn mees luidra hallis habemetüükas näoga akna kohal vastu valget parki – Mina hakkasin talle seletama sakslaste vallutuse ajaloolist ülekohut ja Asutava Kogu otsust , mis selle seitsmesaja aasta takka heaks teeb . 
102	NA	 Alles poole pealt tuli mulle meelde , et ta on kurt – nii et ma kohmetusin vait ja tema ütles valgamaa murdes , sest teistsugust eesti keelt ta ei osanud : 
103	NA	" "" Ma'p kuule , mäs ti räägite . "
103	NA	 Aga ma saan aru , mäs ti tiite . 
103	NA	 Ja see on jo täieste loomolik . 
103	NA	" Täie poolt kaidess . "" "
104	NA	 Ja ta kirjutas aktile silmapilk alla . 
104	NA	 See tähendab teatavaksvõtule , et ta on oma maast ilma . 
104	NA	 Millest juriidiliselt enam midagi ei sõltunud , aga inimlikult ikkagi – No ja meiega , eesti jõukamate talupoegadega , kes arvati kolhoosikorrale vastu seisvat , sündis nüüd midagi taolist . 
104	NA	 Ainult palju alandavamal moel . 
104	NA	 Ja ka meie suhtumine sellesse oli vastav . 
104	NA	 Aga minu oma igatahes umbes niisugune nagu krahv Bergil . 
104	NA	" Tema pidi olema omal ajal ütelnud : "" Noh , tehke pruuvi . "
104	NA	 Aga mena näen ette : täie asonikud äi saa elama parembast kui mino moonakesed . 
104	NA	 Ega andma rohkem produktsiooni . 
104	NA	 Vöi kui saavad , siis alles nönna pika aja perast , et see vöörandamine pole ikkagi möistlik . 
104	NA	" Aga nähtavaste pole möistlikkus mitte egas asjas asja peämene mööt . "" "
105	 3 . 	 3 . 
106	NA	 Meil pole ju tarvis hakata siin esitama meie tollase kaevamise üksikasjalikku aruannet . 
106	NA	 Sest vaevalt see piisavalt paljusid huvitaks . 
106	NA	 Paarile huvitatule , keda ehk leidub , on selline aruanne arhiivis kindlasti olemas . 
106	NA	 Ainult ma ei oska ütelda , millise asutuse omas . 
106	NA	 Liiga palju on vastav bürokraatia vahepeal pooldunud , neeldunud , kohunud ja vohanud ning kokkuvõttes moodustanud uusi asutusi , keskusi , lülisid , osakondi , valitsusi ja instituute . 
106	NA	 Ent , nagu öeldud , k u s k i l on vastav aruanne asjahuviliste tarvis tallel . 
107	NA	 Nii et kui ma meie kaevamiste käigust siinkohal siiski edasi räägin , siis mitte ametliku aruande kordamiseks . 
107	NA	 Ei , vaid pigem mõnede ootamatute kõrvalseikade juurde jõudmiseks , mis ametlikus aruandes teatud põhjustel üldsegi ei kajastu . 
107	NA	 Kusjuures ma ei söandaks kinnitada , et see kajastumatus on tingitud nende seikade tähtsusetusest . 
108	NA	 Ühesõnaga : minu töövõtu teise nädala alguseks oli asi niikaugel , et hoburauakujuliselt lossimüürist eenduvat tornialust ümbritses poolteise meetri laiune ja maapinnalt mõõtes kolme meetri sügavune kraav . 
108	NA	 Kraavi põhjas paljastus Toompea paelava pealispind : torn oli rajatud otse põhjapaele . 
108	NA	 Ja tornimüür koosnes alumisest kihist alates puhtast paest . 
108	NA	 See paas pidi olema nähtavasti kuskilt siitsamast ligidalt murtud , võibolla otse käeulatusest Kuberneri aia lõunaservast , kus vana murrukoht pidi olema jäänud nelisada aastat uuema bastioni alla ... 
109	NA	 Säilinud müüri kõrgus oli üsna ühtlaselt veidi üle poolteise meetri , paksus umbes meeter kakskümmend sentimeetrit . 
109	NA	 Kraavist väljaloobitud liiv ja kivipuru oli meil enam-vähem hoolega – ja mis puutub Kaarel Sõrru ossa , siis erilise hoolega – läbi sõelutud ja ootamatult vähesed , minutaolise võhiku jaoks otse pettumuslikult vähesed leiud meie kuurilaua kaudu brigadir Jalaka poolt igal õhtul Akadeemiasse ära viidud . 
109	NA	 Aga nimetamisväärt leide meil tõesti polnudki . 
109	NA	 Vähemalt mitte selliseid , mis oleksid vaiksel ini-ini-ininal kõneleva Jalaka natukegi elevusse ajanud . 
109	NA	 Tema veeretas kahte või kolme pöidlaotsasuurust lopergust tinaplonni näpu vahel ja ütles läbi nina : 
110	NA	" "" Hneed on hmusketikuulid . "
110	NA	" Hküllap 1710-nhenda aasta hlinnapiiramisest . "" "
111	NA	 Paari Tallinna färdingisse , mis ta 15-ndasse sajandisse arvas , suhtus ta niisama jahedalt . 
111	NA	 Ja poolikusse tinast küünlajalga , mida ta pidas färdingeist sajandi vanemaks , täpselt niisamuti . 
112	NA	 Kui Jalakas seda küünlajalatükki paberisse mässis , et seda kohvrisse torgata – me seisime ta ümber kuuri ees pingi juures , kus see sündis – , astus härra magister Tauts mu selja tagant kerges konjakilõhnapilves esile ja hüüdis : 
113	NA	" "" Üks moment , seltsimees brigadir ! "" "
113	NA	 Ta haaras küünlajalatüki paberist enda kätte . 
113	NA	" "" Teie , seltsimees brigadir , jõudsite ju sõja ajal Tomski või Temnikovi ülikoolis või kus ajaloo õppimisega ikkagi kolmandale kursusele välja – eks ole – ja sel juhul pole teil raske tuvastada , et niisugused keermed , näete siin , selle küünlajala varrel – vaadake , need siin – mille tõusunurk horisontaali suhtes on igal juhul üle üheteistkümne kraadi – ja see on nimelt tähtis – need kinnitavad ju sine dubio , et tegemist on Novgorodi tööga ! "" "
114	NA	" Härra magister seisis heledas suvises päevapaistes , jalad õieli , väike , kõhn , aga loomuldasa kandiline mees , hallis tööriides , aga laiaäärelises mustas viiuldajakaabus , mille alt paistsid heledad sakris karjapoisijuuksed , ja vahtis natuke põletikulisil punnis peiarisilmil Jalakale näkku ning õiendas poolikut küünlajalga ta nina alla – "" Ja mis peaasi , seltsimees brigadir , seda , et siin Novgorodi tööga tegemist on , ei kinnita ju mitte ainult need keermed , vaid selsamal määral ka üks veel p a l j u olulisem asi : nõukogulik teaduslik kaemus – "" Ta kordas kume-kähedalt ja üha punaseplekilisema näoga : "" –nõukogulik teaduslik intuitsioon – kui see võõrsõna on teile juhuslikult tuntum – "" "
115	NA	 Ma nägin , tasane pastorikandidaat Viilip oli astunud magistri selja taha ja tiris teda pluusisabast tagasi ning rääkis talle üldkuuldaval lavasosinal kõrva : 
116	NA	" "" Härra magister – jätke järele – milleks – jätke järele – "" "
117	NA	 Aga härra magister oli elus nähtavasti liiga paljudest sõnavoorudest ilma jäänud , et praegu loobuda : 
118	NA	" "" Jajajaa ! "
118	NA	 Moskvas sosistatakse juba , olevat aeg hakata nõukogulikku teaduslikku intuitsiooni üle parda viskama . 
118	NA	 Sosistatakse , madame Lepešinskaja polevatki nõukogude teaduse auks õlleklaasi sees surnud ainest elavat välja haudunud . 
118	NA	 Lubage mul ütelda : m i n a olen säherdusest sosinast s ü g a v a l t nördinud ! 
118	NA	 Ja kinnitan : meie siin meie rikkumatult nõukogulikus Nõukogude Eesti provintsis oleme nõukogulikule teaduslikule intuitsioonile vankumatult truud ! 
118	NA	 Ja meie saame koos teiega , seltsimees Jalakas , ka selle pooliku küünlajala puhul eksimatult aru : kui kogu maailm on tänapäeval viimaks sunnitud tunnistama – ex oriente lux – , siis kehtib ju kaemusliku selgusega ka – ex oriente lucerna ! 
118	NA	 Kujutage ette : mitte ainult valgus idast – vaid ka valgustusvahendid idast ! 
118	NA	 Ja kurat võtaks – ka ametid idast : ex oriente et indices ! 
118	NA	 Nii et – seltsimees brigadir – pange see küünlajalg endale diplomitöö teemaks seltsimees Loogna juures otsekohe kinni ! 
118	NA	 Ma ütlen teile : nõukoguliku teadusliku kaemusega võib sellest ka kandidaaditöö välja keerata . 
118	NA	 Aga sellega oleme meie vist natukene siiski hilinenud – mis ? 
118	NA	" Isegi meie rikkumatus Nõukogude Eestis – mis ? "" "
119	NA	 Ta pani küünlajalaköndi brigadiri lahtisse kohvrisse ning astus torushuuli , jõlepüüdliku ja tõsimureliku näoga tagasi . 
119	NA	 Ootasin huviga , mis seltsimees Jalakas selle divertismendi peale ütleb , ja tundsin teatud hämmelduses , et asjade tagamaad olid mulle liiga võõrad , et otsustada , kas seltsimees Jalakale tuleb kaasa tunda või mitte . 
119	NA	 Tema ise ei öelnud igatahes peaaegu midagi . 
119	NA	 Ta vedas kitsa suu ainult natuke viltu ja pomises : 
120	NA	" "" No mis te siin nüüd niimoodi – "" "
121	NA	 Aga mu ammune , see on nädalapikkune huvi magister Tautsi vastu puhkes ta etteastest uue hooga . 
121	NA	 Võibolla oligi jätku põhjuseks asjaolu , et ma polnud vist suutnud tema numbri ajal muiet täiesti alla suruda ja tema oli pannud seda tähele . 
121	NA	 Ning nähtavasti tõlgendanud endale soodsalt . 
122	NA	 Me astusime planguväravast välja . 
122	NA	 Jalakas jäi maha väravat sulgema ja me kõndisime neljakesi paremale mäest alla . 
122	NA	 Siis viipas Sõrd meile käega ja kebis Kiek in de Köki poole minema . 
122	NA	 Wismari nurgal jäi härra magister seisma ja haaras Viilipil reväärist . 
122	NA	 Kui ma nende juurde jõudsin , hüüdis magister – ja kuna otse mulle suhu , siis märksa konjakilõhnalisemalt kui äsja : 
123	NA	" "" Doktor Mirk ! "
123	NA	 Meie kolleeg issandas Viilip teeb mulle siin kapitaalseid etteheiteid – meie eesrindliku brigadiri ebakristliku kohtlemise pärast . 
123	NA	 Tulge meile arbiitriks ! 
123	NA	 Mina ei ole härra Viilipiga nõus . 
123	NA	 Sest kristlik võib tähendada ka läbipiitsutamist ja sütel praadimist . 
123	NA	 Ja minul on seltsimees Jalaka asjus omad arvamused . 
123	NA	" Tulge-tulge-tulge ! "" "
124	NA	 Tõrkusin tegelikult ainult silmapilgu ja ainult moepärast . 
124	NA	 Magistri laad tundus mulle kuidagi pealetikkuv , kuidagi pisut aferistlik . 
124	NA	 Kuid ikkagi pakkus ta mulle huvi . 
124	NA	 Sest ta tundus esindavat laadavaimukust otse kõrgakadeemilisel tasemel ja üheskoos niisuguse vabakeelsuse ja -meelsusega , millest me olime ammu võõrdunud . 
124	NA	 Mõnikord oli säherdusel just nagu täiesti arvestamatul lobal meie jaoks tollal teatud vastumeelsuse kiuste lausa fastsineeriv tõmme . 
124	NA	 Nagu mulle praegu tagasi mõeldes näib . 
125	NA	" Niisiis me läksime sinna , kuhu härra magister meid suunas või tegelikult pigem tiris : Paldiski maanteele , nüüdseks kadunud , kuid tollal seal veel hingitsenud "" Linda "" restorani . "
125	NA	" See oli kaunikesti armetu paik ja 1954-ndal aastal polnud tal enam sellegagi hoobelda , millega ta kuulu järgi veel mõni aasta varem ja paarikümne aasta jooksul oli uhkustanud : et aeg-ajalt häälestas legendaarne Benno Hansen oma tõrrepõhjabassi just selles kõrtsis ära ja laulis siin oma viinavendadele oma Stokholmi Kuningliku Ooperi aegade aariaid ja lõpetas harilikult lauluga "" Ma istun keldris sügaval – "" . "
125	NA	 Aga laulnud oli ta kujuteldavasti üha roostetanumal häälel ja seda järjest kõmavamalt eirates ja eriti viimastel kordadel nii , et , nagu räägiti , kõrtsi tumepunastest sametportjääridest oli tõusnud halli tolmu . 
126	NA	 Magister valis seinaäärse – ja portjäärideäärse laua . 
126	NA	 Enne kui me vanadel viini toolidel istet võtsime , tõmbas ta meie lauaga kohakuti rippuvad portjäärid laiali ja veendus , et nende taga polnud kedagi seismas . 
126	NA	 Kui ta toolile istus , panin ma tähele , et ta asetas tagumiku sinna kuidagi hästi ettevaatlikult . 
126	NA	 Aga sedamaid viipas ta kuningliku žestiga meile kolmetähelise ja kohvitassid lauda ja kamandas enne , kui need pärale jõudsid : 
127	NA	" "" Härra Viilip – seletage kolleeg Mirgi kuuldes , mida te mulle seltsimees Jalaka asjus ette heidate ! "
127	NA	" Ja mida te temast üldse teate ? ! "" "
128	NA	 Viilip ütles vaikselt : 
129	NA	" "" Ma tean , teie kahtlustate teda sellessamases – "" Ta koputas sõrmenukiga tasa vastu lauda . "
129	NA	 Magister ajas silmad pungi , tõstis Viilipi poole haralisõrmised päkad ja tegi pšš-pšš-pšš hoiatavat kährikuhäält , nii et Viilip sulges suu . 
129	NA	 Oober , võidunud mustas pintsakus poiss , lähenes konjakipudeli , pitside ja kohvitassidega . 
129	NA	 Kui ta oli need lauale seadnud ja eemaldunud , ütles Viilip : 
130	NA	" "" Näh , siin te ütlete pssst , aga brigadiri üle ironiseerite avalikult kõigi kuuldes – "" "
131	NA	" "" Tema üle ironiseerisin m i n a – "" hüüdis magister . "
131	NA	" "" Aga siin kippusite t e i e lobisema – ja t e i l ei ole ju mingit kaitset ! "" "
132	NA	 Selle peale ei saanud ma hoiduda küsimast : 
133	NA	" "" Aga , härra Tauts – mille kaitsel t e i e siis tegutsete – ? "" "
134	NA	" "" Ah jaa – teie ei tea . "
134	NA	 Härra Viilip juba teab . 
134	NA	" Mina tegutsen – surma kaitsel – "" Ta jälgis muiates mu ilmet , jälgis seda nii pingsa uudishimuga , et unustas muigava suu natuke lahti . "
134	NA	" "" Nojaa . "
134	NA	 See tume daam päästab meid lõppude lõpuks kõiki ja kõigi käest ära , kui pisut shakespearelikult väljenduda , eks ole . 
134	NA	" Nii et võtame ühe – tema terviseks – "" "
135	NA	 Magister võttis pitsi põhjani , meie Viilipiga rüüpasime ülemise kolmandiku . 
135	NA	 Magister jätkas : 
136	NA	" "" Aga minu puhul on asi tsipa konkreetsem . "
136	NA	 Mhm . 
136	NA	 Mul on vähk . 
136	NA	 Jaa . 
136	NA	 Ma olen laagrist vähiga akteeritud . 
136	NA	 Ma peaksin istuma seal veel aastapäevad oma kümmet täis . 
136	NA	 Aga ma olen siin . 
136	NA	 Sest nad leidsid , et ajan kahe kuu pärast koivad sirgu , ja lasksid mu tulema . 
136	NA	 Ametlikult humaansusest , tegelikult oma statistika parandamiseks . 
136	NA	 Minu pagaripoistel on mu diagnoos teada . 
136	NA	 Ma olen nende juures praktiliselt mahakantud mees . 
136	NA	 Nad ei hakka minuga enam jamama . 
136	NA	" Tänu sellele võib härra magister Tauts lubada endale nüüd asju , mida härra Viilip esialgu ei või . "" "
137	NA	" Magister oli riputanud oma musta kunstnikukaabu varna ja oleks oma turris tuhakarva juustega sobinud nüüd oivaliselt kas või omaenda sõjajärgse "" Stuudioteatri "" lavale – Eeroks tõsirealistlikku "" Seitsmesse venda "" . "
137	NA	 Sellest hoolimata : kui ütleksin , et mul oli tema jutu peale pisut kõhe nagu säherduse jutu peale alati , oleks see väär . 
137	NA	 Sest niisugust juttu , eriti niisugusel toonil serveerituna , kogesin esimest korda . 
137	NA	 Nii et küsisin üsna ebakindlal häälel : 
138	NA	" "" –Ja kuidas teie tervis nüüd siis – on – ? "" "
139	NA	" "" Neljandat kuud muutumatu , "" ütles magister ja vaatas meile pulkas silmil otsa . "
139	NA	" "" Aga läheme nüüd asja juurde : härra Viilip , milles te mind süüdistasite ? "" "
140	NA	" "" Oh , kuulge – "" alustas Viilip leplikult ja pani pitsile pihu peale , kui magister tahtis talle konjakit juurde kallata , "" süüdistama pole ju üldsegi õige sõna . "
140	NA	 Ka ette heitma pole õige sõna . 
140	NA	 Ülimalt võiks öelda – k a h e t s e m a. 
140	NA	" Ma väljendasin paljalt kahetsust – "" "
141	NA	" "" Mille puhul ? "" nõudis härra magister . "
142	NA	" "" Lihtsalt – kuidas ütelda – sel puhul , et teil kristlik andestamistahe nii täielikult puudub – "" "
143	NA	" "" Kuigi see kuluks mulle minu olukorras nii väga ära – kui pisikene avanss õndsa surma asjus – kas nii ? ! "" "
144	NA	" "" Oh ei ! "" õiendas Viilip käsi laiutades . "
144	NA	" "" Sugugi mitte nii . "
144	NA	" Vaid üleüldse – "" "
145	NA	" "" Ah soo ? ! "
145	NA	" Ah üleüldse ? ! "" võttis magister uuesti tuld , ja jatkas siis pisut-pisut tempereeritud , aga kindlasti ebapiisavalt tempereeritud häälel – nii , et ma mõtlesin : ahaa , see pole ju otstarbest , vaid harjumusest tingitud hääletasandus , ja sellest ei vabasta meid nähtavasti ka mitte magistri Tume Daam ... "
145	NA	" Magister jatkas : "" Ah mina pean laskma enese kallal ja teiste kallal sigadusi teha – nuhkida , ettekandeid kirjutada , kuulatada , koputada , valetada , provotseerida ? ! "
145	NA	 Ja pean ära kannatama , et nuhid ja pealekaebajad ja provokaatorid saavad selle kõige arvel , nagu öeldakse , mõnusasti edasi – samal ajal kui mind ennast ja teisi , kelle kallal see kõik sünnib , pannakse vangi ja saadetakse laagritesse ja laagrites kartsadesse ja distsiplinaarüksustesse ja kõige närusematele töödele ? ! 
145	NA	 Ja et siis , kui me tänu teatud Tumedale Daamile äraarvamatul moel jälle vabad oleme – jääme meie siiski igaveseks äramärgitute kontingentidesse – see on ju teada ? ! 
145	NA	 Ja mina pean andma säherduse sigatsemise sigatsejaile kristlikult naeratades andeks ? ! 
145	NA	 Sest kui ma seda ei tee , siis teie , härra Viilip , k a h e t s e t e mind ? ! 
145	NA	" Kas nii ? ! "" "
146	NA	 Viilip pomises : 
147	NA	" "" Noh – kui te ilmtingimata tahate , siis tõepoolest – pisut nii – "" "
148	NA	" "" Aga mispärast ikkagi ? ! "" kääksatas magister . "
149	NA	" "" Kahekordse hädaohu pärast , millesse te end asetate – "" ütles Viilip vaikse laiduga . "
150	NA	" "" Aga ma ju juba seletasin – "" kuulutas magister , "" –minu jaoks neid ohtusid ei ole – "" "
151	NA	" "" Ma ei mõelnudki neid , "" rääkis Viilip endiselt , "" vaid teisi ja võibolla suuremaid – "" "
152	NA	" "" Missuguseid siis veel ? "" ajas magister silmad kahekordselt pulka . "
153	NA	" "" Ma mõtlen kahesugust hädaohtu ülekohtune olla – "" seletas Viilip natuke sunnitult ja ikkagi agaralt . "
153	NA	" "" Esiteks – te karistate oma käitumisega võibolla inimesi , keda nende eneste südametunnistus ammu kõige rängemal kombel nuhtleb ... "
153	NA	 Kust te teate ? 
153	NA	 Päevast päeva , ööst öösse . 
153	NA	 Ängistusehoogudega , hirmuhigihoogudega . 
153	NA	 Vastikusepursetega iseenese vastu . 
153	NA	 Enesetapumõtetega ... 
153	NA	" Ja siis tulete teie ja lisate nende koormasse uue kamaka , mõnitusekamaka – kui kristlikust vaatevinklist peaks võibolla tundma neile ammu kaasa – "" "
154	NA	" "" Kaastunde hädaohtlikkusest saan ma aru – "" ütles magister Tauts ootamatult , kallas kõik klaasid konjakit täis , jõi enda oma tühjaks ja jutustas : "
155	NA	" "" Teate , kui ma Vorkutas sütt kaevasin – Jaa , seal pandi mind otsekohe sütt kaevama . "
155	NA	 Paras , nõtke , sitke poiss , nagu ma olin . 
155	NA	" Ja ka madalate prohhood'ide jaoks sobivat kasvu – Jajaa , pikad mehed pääsesid seal sageli allmaatööst mööda – "" "
156	NA	" "" See on tõsi küll – "" laususin ma vahele , "" mina sain Intas just pikkuse tõttu maa alt tulema – "" – ja märkasin alles siis , alles seda öelnult tähendab , et olin magistrit kuidagi toetanud , milleks mul tegelikult – ettevaatusest muidugi – polnud üldsegi soovi – Magister jatkas : "
157	NA	" "" Tähendab , mul oli seal paarimees . "
157	NA	 Äärmiselt vaikne mees . 
157	NA	 Ta ei rääkinud endast peaaegu mitte midagi . 
157	NA	 Ainult seda , möödaminnes , et naine oli läinud tal peast segi ja uputanud enese ära – pärast seda , kui poeg , keskkoolipoiss , oli mõistetud seitsmeks aastaks vangi . 
157	NA	 Ja seda möödaminnes ka , et enesele oli talle antud kakskümmend viis pluss viis . 
157	NA	 Aga ükskord rääkis ta mulle ära ühe erandliku idee . 
157	NA	 Ma mäletan , me pidasime prohhood'is lõunavahet . 
157	NA	 Me olime pannud presentkindad endi kõrvale maha ja pühkinud käed kaltsuga söetolmust nii puhtaks , kui nad läksid , ja söönud oma eilsed zajebanka'd nii pisikeste suutäite kaupa ära , kui võimalik , ja rüübanud pudelist teevett peale ja lesisime nüüd kõrvuti paljal kuratlikult mustal söel ja vaatasime lakke . 
157	NA	 Meie kohal poolteise meetri kõrgusel läikis kolme meetri paksune kiht sedasama paljast musta sütt ja selle kohal püstloodis viissada meetrit isamaa aherainet , ruutmeetri lae kohta keskmiselt kaks miljonit kilo . 
157	NA	" Ja siis see mees rääkis , õhku vahtides ja niimoodi vaikselt – nagu teie , härra Viilip : et kui Eestis korraldatakse ükskord võistlus ideede saamiseks , mis oleks salakaebajatele ja nuhkidele kõige sobivam karistusviis – siis tema saadab sinna oma idee . "" "
158	NA	 Magister pidas pausi ja ootas , aga Viilip pani käed lauaserval murelikult risti ega küsinud , missugune see idee oli olnud . 
158	NA	 Ja mina tajusin alles pärast oma küsimust , et poleks tarvitsenud küsida : 
159	NA	" "" Ja mis idee tal siis oli – ? "" "
160	NA	" "" See oli see , "" seletas magister , "" et igale nuhile , kelle tegevuse läbi on inimesi hukka saanud või kannatanud , needitakse kaela paras terasest võru . "
160	NA	 Ja võru külge terasketiga liud . 
160	NA	 Mis toetub vastava tugihargiga vastu karistatu rinda . 
160	NA	 Äravõtmatult , saate aru . 
160	NA	 Ja kui karistatu tänaval kõnnib , sülitavad vastutulijad talle liuda . 
160	NA	" Nii et muist pritsib talle möödapääsmatult näkku ka . "" "
161	NA	 Viilip oli endiselt vait . 
161	NA	 Mina küsisin : 
162	NA	" "" Ja kuidas see idee teile tundus ... ? "" "
163	NA	 Magister ütles : 
164	NA	" "" Halb . "
164	NA	 Ma ütlesin talle sealsamas : kulla mees , sellega kaugele ei sõida . 
164	NA	 Sest sülitavad ainult mõned . 
164	NA	 Ja ainult niikaua , kuni asi on uus . 
164	NA	 Varsti ei sülita keegi . 
164	NA	 Mõne aja pärast pöörab kaastunne asja pea peale . 
164	NA	 Karistatutest saavad kangelased ! 
164	NA	 Süljekausid kistakse neil rinnalt ja tõstetakse neile pähe kui pühapaisted ! 
164	NA	 Kaastunne rikub kõik . 
164	NA	 Ja ta tekib otsekohe , kui minnakse karistamisviisiga liiale . 
164	NA	 Karistada põhjalikult tähendab karistada pikkamööda ja parajal määral . 
164	NA	 Täpselt parajal määral ! 
164	NA	 Nii . 
164	NA	" Ja nüüd , härra Viilip – missugune oli t e i n e minu andestamatusest võrsuv hädaoht ? "" "
165	NA	" "" Teate , härra magister , "" ütles Viilip ühtaegu liigutava ja tüütu möönvusega , "" ma ei saa küll õieti aru , mismoodi teie käsitate kaastunde küsimust , aga olgu peale – teie esimene hädaoht oli see , et te karistate oma irooniaga inimesi , kes on juba rängasti karistatud . "
165	NA	" T e i n e on see , et te karistate võibolla inimesi , kes pole ülepea mitte milleski süüdi – "" "
166	NA	" "" Kuidas nii ? ! "" kätsatas magister . "
167	NA	" "" Nimelt – "" seletas Viilip , "" –sest n e n d e kohta – "" – ta koputas uuesti tasakesi vastu lauaserva – "" nende kohta pole ju ei teil , ei kellelgi kunagi tõendeid – ainult võimalused , ainult tõenäosused , kahtlustused , ainult see , mis meie eneste hinges valutab – "" "
168	NA	" "" Ja sellest puhtisiklikust pisikesest ülekohtuseks osutumise hirmust peaksin ma taluma kõiki neid tüüpe – Uuh , kuulge – ma tegin seda mingil määral , hädatarvilikul määral – aastaid – , kuni mul ei olnud muud võimalust , kuni mul ei olnud kaitset , saate aru – Aga nüüd – kurat – ma lämbuksin ju lõplikult ära , kui ma ka nüüd – aeg-ajalt – saate aru – ? "
168	NA	" Saate küll – ma tean – "" "
169	NA	 Magister rääkis seda – tõsi , võrdlemisi vaikselt , aga ikkagi just nagu falsetiga , just nagu oleks ta oma kummalise avameelsuse kiuste sundvaikimise koormast lämbumas . 
170	NA	 Mina ütlesin : 
171	NA	" "" Ja küsimus pole ainult tõendites . "
171	NA	 Tõendid võivad meil teinekord isegi olla . 
171	NA	" Aga mis me teame motiividest ? "" "
172	NA	" "" Mis kuradi motiivid ! "" kraaksatas magister . "
172	NA	" "" Teie ka tahate selge mõistuse tatises kaastundes ära uputada ? ! "
172	NA	 Teie ka ? ! 
172	NA	 Kuulge , härra Mirk – kas nõnda : teie sõber võetakse kinni , näidatakse talle kruustange ja öeldakse , et ta pistetakse munepidi nende vahele ja pigistatakse – kui ta ei tunnista , et Peeter Mirk tahab kukutada nõukogude korda ! 
172	NA	" Tema tunnistab – sest ta kardab ju valu , ja teie saate kakskümmend viis pluss viis ja ütlete : kallis sõber , ma tänan sind , et sa ei hakanud minu pärast valu kannatama , sest mul oleks olnud talumatu seda mõelda ! "" "
173	NA	 Viilip ütles : 
174	NA	" "" Härra magister , kui te minu käest küsite – mina just umbes niimoodi talitasin . "
174	NA	 Kui mind Pedagoogilisest disklafiti . 
174	NA	 Mu kursusekaaslane ja sõber – jätame nimed nimetamata – tuli minuga õhtul pimedas Kadriorgu kõndima ja rääkis : tema oli kutsutud s i n n a ja oli öeldud : tunnistagu , et mina olen teda kirikusse kaasa kutsunud . 
174	NA	 Kui ta ei tunnista – siis – neil pidi olema vahendeid . 
174	NA	 Seda me teadsime ju isegi , ja mu sõber teadis ka – ja pealegi olin ma teda ju tõesti kutsunud . 
174	NA	 Nii et tema tunnistas sedamaid . 
174	NA	 Ja rääkis mulle veel enne ära , kui mind rektori juurde kutsuti ja öeldi , et usklikud nõukogude pedagoogideks ei kõlba . 
174	NA	" Ja mina ütlesin sellele , noh , ütleme Antsule : Jumalale tänu , et sa kohe üles tunnistasid ja v a h e n d i t e rakendamist ära ootama ei hakanud – sest kui sind oleks minu pärast pitsitama hakatud – ma poleks saanud ju enam eluaeg inimestele silma vaadata – "" "
175	NA	 Mina ütlesin : 
176	NA	" "" Valuhirm pole motiivina kuigi originaalne . "
176	NA	 Aga motiive leidub nii kummalisi – või ütleme l e i d u s nii kummalisi , et oi-oi-oi . 
176	NA	" Nagu omal ajal Patareis teie endagi kohta räägiti . "" "
177	NA	 Magister kerkis laua taga poole pea võrra pikemaks , kummardas punaseplekilise näo ettepoole ja oli , nagu öeldakse üleni kõrv : 
178	NA	" "" Jahaa ? ! "
178	NA	" Mis siis minust seal räägiti ? "" "
178	NA	 Ta sirutas käe vasakule välja ja tõmbas portjääri laua kõrval krauhti kõrvale . 
178	NA	 Selle tagune oli tühi . 
178	NA	 Ja vahepeal oli väga läikvele kulunud mustades pintsakutes kvartett väikesel laval mängima hakanud , nii et meie kõnelusest poleks naaberlaudades enam midagi kuulda olnud . 
178	NA	 Kuid ikkagi ei hakanud ma talle ju seal kõrtsis kõike ritta laduma , mis ma olin tema juhtumi kohta oma poolteise aasta pikkuse eeluurimisaja jooksul Pagaris ja Patareis kuulnud . 
178	NA	 Üldjoontes oli lugu olnud umbes nii . 
179	 4 . 	 4 . 
180	NA	 Ma ei tea , millega härra magister Tauts oli tegelnud Saksa okupatsiooni ajal. 
180	NA	 Aga ilmsesti oli ta õiendanud issanda süütutel aladel . 
180	NA	 Sest mingeis okupatsiooniaegseis pattudes polnud teda , nagu ma aru sain , süüdistatud . 
180	NA	 Ei tegutsemises sakslaste kasuks – tähendab ei Saksa sõjaväkke kuulumises , ei okupantide teenimises mingil tsiviilsel moel . 
180	NA	 Ega olnud teda süüdistatud ka asjades , mida nii sakslased kui asjaosalised ise olid pidanud saksavastaseks tegevuseks , tähendab anglofiilias või kolmanda võimaluse toetamises ( see on asjades , millega analoogiliste eest näiteks Résistance'i tegelastele pandi Prantsusmaal mitte ainult Prantsuse , vaid ka Nõukogude ordenid rinda – aga mida nõukogude võim oli meil pärast sõda jälitanud peaaegu et sakslaste sõjaaegsele innule sümmeetrilise innuga ) . 
180	NA	 Magistril polnud ilmsesti süüd ei esimeses , teises ega kolmandas . 
180	NA	 Aga süü tal muidugi oli . 
180	NA	 Kui oli otsustatud , et tal see on . 
181	NA	" Pärast sõda oli magister , kirjandusteadlane , nagu ta oli , olnud Tallinna "" Stuudioteatri "" dramaturg . "
181	NA	 See järsult muundunud sisuga sõna ei tähendanud nüüd enam näitekirjanikku nagu seni , vait tont teab kust ja miks teatri kirjandusala juhatajat . 
181	NA	 Kuipalju magister seal juhatas ja kuipalju teda juhatati , selle üle on nüüd juba raske otsustada . 
181	NA	" Ja küsimusel , kes see just oli , kes valis "" Stuudioteatri "" järgmiseks 1945-nda aasta lavastuseks Voronovi draama "" Suur lahing "" – sel küsimusel pole sest valikust johtunud farsstragöödia jaoks üldsegi tähtsust . "
182	NA	 Tükk valiti ja teater alustas selle kallal tööd . 
182	NA	 Nagu ikka . 
182	NA	 Lavastaja hakkas kujundama lavastust . 
182	NA	 Näitlejad hakkasid õppima rolle , dekoraator hakkas oma sellidega otsima linna pealt kokku sel ajal hilisemast sõjajärgsest ajast veel raskemini hangitavaid asju : pappi , laudu , vineeri , värve etc . 
182	NA	 Ja butafoor hakkas otsima kokku seda , mida lavastaja ja dramaturg tal olid käskinud välja nõiduda : kõigepealt Wehrmacht'i ja Punaarmee vanu sineleid ja saapaid . 
182	NA	 Pruugitud varustuse ja trofeekraami ladudest oli neid üleeilse sõja järel üsna hõlpsasti saada . 
182	NA	 Niisamuti relvi . 
182	NA	 Mis enne teatrile loovutamist muidugi vastavas korras kõlbmatuks tehti . 
182	NA	 Mõned automaadid , nii sakslaste kui Punaarmee omad , kolm kuulipildujat , paarkümmend saksa ja paarkümmend vene vintpüssi . 
182	NA	 Teise ja kolmanda vaatuse lahingustseenides paukpadrunitega tulistamiseks . 
182	NA	 Kuskilt garnisoni vanarauahoovist hankis butafoor ka Esimese maailmasõja aegse kolmetollise välisuurtüki . 
182	NA	" Lavastaja tahtel pidid poisid selle kolmandas vaatuses üle lava vedama ja see pidi lava taga paar kõmakat laskma , teadagi selle tarvis "" Estonia "" orkestrist kohaletoodud suure trummi abiga . "
183	NA	 Töö käis . 
183	NA	 Sakslased tuupisid oma inimsööjalikke , meie omad oma kõrgpatriootilisi fraase . 
183	NA	 Tuupimise vahel joodi garderoobides ja pisikeses suitsetamistoas kohvi ja kuulati lavastaja ja – kuidas siis muidu ? ! – tingimata ka magistri näpunäiteid . 
183	NA	 Ja ultrapatriootilise ning ürginimvaenuliku fraseoloogia vahel ei unustanud üks või teine tegelikult täiesti avalikult , tegelikult ainult harjumusest kuskil pooliti vanade dekoratsioonitükkide varjus keerata ka vana Reti-krapi nuppusid ja kuulata , mis BBC-l rääkida on . 
183	NA	 Midagi põnevat tal pajatada ju polnudki . 
183	NA	 Aga surmapatt , nagu härra Himmleri aegu , ei võinud selle kuulamine nüüd , tovarištš Beria ajal , ometi enam olla – üleeilse vabadustarmastava liitlase loba ju . 
184	NA	 Aeg-ajalt astus ka teatri direktor maja töö- ja lõõgastusruumidest läbi : lamedanäoline kurbade vasikasilmadega seltsimees Ülo Keerme . 
184	NA	 Ustav Ülo , nagu teda millegipärast kutsuti . 
184	NA	" Tema vaatas möödaminnes oma rahva kohvipottidesse ja nuusutas grimmeerimislauale sattunud klaase : "" Seltsimehed – ma saan ju aru , et tükk , mida meil mängida tuleb , ei ole jumal teab kui inspireeriv – "" – ta vaatas oma rahvale mõistva naeratusega otsa – "" aga inspiratsiooni otsimine , khm , alkoholist – on vähemalt tööruumides rangelt keelatud . "
184	NA	" Oleme kokku leppinud , eks ole ? "" "
184	NA	" Või ta peatus rolliraamatusse vahtivate näitlejate selja taga ja nentis tõsiselt : "" Õppida ! "
184	NA	 Õppida ! 
184	NA	" Õppida ! – see on näitleja jaoks kõige tähtsam . "" "
184	NA	 Selle järel pidas ta pausi ja just nagu ootas midagi . 
184	NA	 Ja ootaski reaktsiooni ära . 
184	NA	" Sest magister kätsatas : "" Aga õpitust aru saada on veel tähtsam ! "
184	NA	" Ja õpitut selle järgi klassifitseerida – üdi – leib – pask – on kõige tähtsam ! "" "
185	NA	" "" Noh – "" ütles direktor leebelt , "" meie igatahes ei arva , et tükk , mida me Kunstide Valitsuse soovil mängima hakkame , oleks viimasest teie poolt nimetatud kategooriast ! "" "
186	NA	 Kaks päeva hiljem , õhtul , pimedal tänaval , teatrist koju mineku peal , peeti magister kinni ja topiti autosse . 
186	NA	 Kaks järgmist ööpäeva istus ta Pagaris boksis , kottpimedas ja nii pisikeses , et ainult tänu ta koibade lühidusele õnnestus tal , põlved konksus ja lõug põlvedel , kivipõrandal istuda ja aeg-ajalt , ilmsesti temaga kavatsetu vastaselt , sõba silmale lasta . 
186	NA	 Niipalju kui närv lubas . 
186	NA	 Kaks korda anti talle mingit kalarappelõhnaga suppi ja kaks korda lonks sooja vett . 
186	NA	 Vett oli ta pisut rüübanud , aga supi tagasi andnud . 
186	NA	 Kolmandal päeval , see pidi olema kolmas päev , aga kellaaega ta enam ei teadnud ( sest kella oli ta pidanud koos trakside ja saapapaeltega loovutama ) , lasti ta boksist välja ja viidi ülekuulamisele . 
186	NA	 Ta oli uimane ja kange ja vihane ja muidugi ehmunud – sellest , et s e e oli nüüd siis ka temani jõudnud . 
186	NA	 Nii et vastik ja allasurumatu värin kippus talle hetkiti peale , ja kui ta üleni vabisema ei hakanud , siis ainult tänu uudishimule : et mis kuradi süüdistuse võisid nad olla tema vastu välja mõelnud – kui ta oli ju , oma tolleaegset täielikku kaitsetust tundes , ka oma kõige nõrgemat kohta – suuvärki – vähemalt iseenese meelest igal sammul otse okseleajavalt talitsenud ? ! 
187	NA	 Ta pandi kuskil kabinetis nurka taburetile istuma . 
187	NA	" Sealsamas kirjutuslaua taga istus kaptenimundris , operetilokikestega poiss , sile , natuke tuimanäoline poiss , kes lõhnas pealetikkuvalt "" Belaja notši "" järele . "
187	NA	 Poiss või ütleme kapten lülitas sealsamas statiivil seisva lambi põlema ja suunas selle kaks või kolm tuhat küünalt magistrile näkku . 
187	NA	" Nii et magister mõtles : vaat sulle "" Belaja notš "" – Poole minuti pärast küsis kapten lambitagusest pimestusest täiesti sõbralikul häälel : "
188	NA	" "" Nu , raskažite , magistr , kto krome vas bõl ještšo tšlenom vašei kontrrevoljutsionnoi organizatsii ? "" "
189	NA	 Magister mõtles silmapilgu – ja nõudis tõlki . 
189	NA	 Ning sai selle tõtt-öelda palju kiiremini , kui oli oodanud . 
189	NA	 Sest ta oli lootnud oma nõudmisega võita nii totrale küsimusele vastuse leidmiseks aega . 
189	NA	 Aga tollal nähtavasti ei mõeldud veel – nagu nüüd juba aeg-ajalt mõeldakse – , et Eestis ei saa ju lihtsalt leiduda magistrit ( või koguni haritud inimest ülepea ) , kes ei valda suurepäraselt vene keelt . 
189	NA	 Kapteni laua otsa juures , kahetuhandeküünlase valgusesõõri serval , võttis sedamaid istet igavleva rõõsa näoga punapäine juuditar ja ütles laitmatus eesti keeles : 
190	NA	" "" Rääkige , kes olid peale teie enda teie kontrrevolutsioonilise organisatsiooni liikmed ? "" "
191	NA	 Magister vastas ja pani rahulolust oma vastusega jala üle põlve : 
192	NA	" "" Kui te peate silmas Ajutist Valitsust – kuigi ma ei saa aru , miks te nimetate seda m i n u kontrrevolutsiooniliseks organisatsiooniks – , siis – teisi liikmeid peale Kerenski ma seal nimeliselt ei tea . "" "
193	NA	 Igavlev juuditar tõlkis – ja kirjutas samal ajal üles , mis magister oli vastanud , ja siis , mis kapten pimestusest ütles : 
194	NA	" "" Ärge lobisege . "
194	NA	" Me peame silmas kontrrevolutsioonilist organisatsiooni , mille juhtivaid tegelasi olite teie ise . "" "
195	NA	 Magister küsis : 
196	NA	" "" Mis ajast on teater Nõukogudemaal kontrrevolutsiooniline organisatsioon ? ! "" "
197	NA	 Kapten pimestusest ütles ja tõlk tõlkis : 
198	NA	" "" Teater muidugi mitte . "
198	NA	 Ja see on teil täpselt teada . 
198	NA	 Aga osavate vaenlaste käes võib teater moonduda kontrrevolutsioonilise organisatsiooni maskiks . 
198	NA	" Me tahame teie tunnistust selle kohta , kes peale teie olid maski taga ! "" "
199	NA	 Nõnda see algas . 
199	NA	 Ja nõnda kestis see magistriga poolteist kuud . 
199	NA	 Ainult et elektrit edaspidi enam ei raisatud ja valgus oli uurija kabinetis normaalne . 
199	NA	 Igal õhtul kell üksteist , tähendab tund pärast seda , kui keldrivangla soojas hapus vildises õhus oli öörahu välja kuulutatud ja päeval lubatud tasahäälseil kõnelustel lõpp ja mõni õnneseen juba suigahtas , raksatas ukseluuk lahti ja keegi korrapidajaist , ütleme vana Lebedev , pistis pikahambulise lõua luugist kambrisse ja ütles sosinal : 
200	NA	" "" Na bukvu T ! "" "
201	NA	 Na bukvu T seal parajasti rohkem ei olnud kui magister . 
201	NA	" Kui korrapidaja sosistas : "" Na bukvu – jobtvuju – Eh ! "" , siis oli kambri seitsmest või kaheksast mehest kolm tükki korraga asemelt üleval : Eesma , Änilane ja Ööbik . "
201	NA	" Ja kui "" Na bukvu Ju ! "" , siis vähemalt Juurikas ja Ülevain . "
201	NA	 Et cetera . 
201	NA	 Aga na bukvu T oli seal ainult magister . 
201	NA	 Nii et vaevalt suigahtanud , vaevalt oma kontrrevolutsioonilise organisatsiooni ilmsifantasmagooriast selle unefantasmagooriaisse vajunud , hüppas ta jalule , ajas , tõtt-öelda ikka veel värisema hakkavate kätega , riided selga ja pani käed tagumikule risti ning viidi minema . 
201	NA	 Tagasi toodi ta hommikul kell viis . 
201	NA	 Ta võttis riided seljast ja püüdis suigahtada . 
201	NA	 Aga mõtted olid alles jalad-harkis-heitlusest viimseni elevil – nagu magistri temperamendi juures vältimatu – , kui koridoris taoti võtmega vastu luuki – rauaga vastu rauda – hommikust äratust . 
202	NA	 Need , kes polnud parajasti töötlemisel ning olid saanud öösel enam-vähem magada , veetsid päeva kolme napi söögikorra vahel malet mängides või tasa omavahel lobisedes . 
202	NA	 Parajasti töödeldavad istusid järidel ja püüdsid tukkuda nii ärkvel nägudega , kui vähegi võimalik . 
202	NA	 Varem või hiljem kukuti sellega sisse , sest valvur tabas tukkumised silmikust ära . 
202	NA	 Magister istus oma esimese poolteise kuu sees päevase magamise trahviks kolm ööpäeva kartsas . 
202	NA	 Iseendast oleks see andnud hea väljamagamisvõimaluse , sest korrapidajad kartsalisi eriti ei kontrollinud . 
202	NA	 Aga säherdune liberaalsus polnud juhuslik . 
202	NA	 Kartsas hoolitses magamatuse eest külm . 
202	NA	 Nii öösel kui päeval tuli seal , et kangestumist vältida , hüpata paljalt kivipingilt järjest üles ja vehkida kätega ja käia mööda kivipõrandat edasi-tagasi . 
202	NA	 Ruumi oli selleks parajasti neli sammu . 
203	NA	 Siiski – võimalused keskenduda , võimalused puurduda oma ainsasse fataalsesse probleemi , oma kontrrevolutsioonilisse organisatsioonisse , olid magistril praktiliselt piiramatud . 
203	NA	 Ja ta fantaasia kasutas need ilmsesti maksimaalselt ära . 
203	NA	 Seda enam , et ööst öösse tilkus – ja küllap ka tilgutati – ta teadvusse asja kohta uut informatsiooni . 
203	NA	 Teatrist tundus olevat kinni paarkümmend inimest . 
203	NA	 Näitlejaid veidral kombel vist ainult paar . 
203	NA	 Aga tehniline personal vaata et viimseni . 
203	NA	 Kõik – magistriga koos – kontrrevolutsioonilise organisatsiooni – jumal hoidku – relvastatud kontrrevolutsioonilise organisatsiooni liikmed ! 
204	NA	 Direktor Keerme oli kinni . 
204	NA	 Tema pidi olema tunnistanud , et tema – saamata ise asjade olemusest üldsegi aru – oli oma dramaturgi saatanlikul sisendusel teinud kõik , mida dramaturg oli käskinud tal teha . 
204	NA	 Mis see nimelt oli , see esialgu just nagu ei selgunud . 
204	NA	" Masinakirjutaja Juta Kask oli tunnistanud : tema oli trükkinud teatri vanal "" Underwoodil "" sadu riigivastaseid proklamatsioone . "
204	NA	 Organisatsiooni poolt ühiselt kuulatud BBC saadete diktaadil . 
204	NA	 Butafoor Kiisk oli tunnistanud : relvade hankimise põhjuseks polnud üldsegi mitte olnud nende uus tükk , vaid nende uus trikk . 
204	NA	 Ja relvi oli nende kontrrevolutsiooniline organisatsioon vajanud kontrrevolutsiooniliseks mässuks . 
204	NA	 Millal see pidi puhkema , seda pidid teadma juhid . 
204	NA	 Magister oli raiunud kui rauda : issand jumal , mis mässust ja muust saab siin rääkida , kui relvad olid ometigi teatributafooria ! 
204	NA	 Kui relvad olid ometigi enne teatrile loovutamist julgeolekuorganite eneste kontrolli all ja vastutusel kõlbmatuks tehtud ! 
204	NA	 Talle oli öeldud : hea küll , hea küll , hea küll – seda kõike rääkige k o h t u s. 
204	NA	 Seal saab toimuma asja kohtulik uurimine . 
204	NA	 Seal saab neil igaühel või kõigil koos – nõnda nagu nad soovivad – olema kaitsja . 
204	NA	 Oma vastuargumendid esitagu nad seal . 
204	NA	 Ja järgmisel ööl oli seesama tuimanäoline Belaja Notš hakanud jälle otsast peale : kõlbmatuks tehtud relvad – hea küll . 
204	NA	 Mingid osad ära võetud , lukkudesse augud puuritud , hea küll . 
204	NA	 Aga iga terve mõistusega inimene saab ometi aru : kust miski on ära võetud , sinna saab selle tagasi panna ! 
204	NA	 Kuhu on puuritud auk , seal saab selle kinni keevitada ! 
204	NA	 Ja s i i s on relvad tarvitamiskorras . 
204	NA	 Nimelt kontrrevolutsiooniliseks mässuks . 
204	NA	 Iga terve mõistusega inimene saab sellest aru ! 
205	NA	 Ja siis , ühel järjekordsel ööl , järjekordsel suigahtusest valusvirgeks rebituse hetkel , järjekordsele , võibolla kolmekümnendale ülekuulamisele minekul kõledas kantseleikoridoris , kus vastutoodavad vangid käsutati teise möödumisel silmitsi seina poole , niimoodi silmitsi vastu seina käratatuna – leidis magister lahenduse . 
205	NA	 Absurd oli kasvanud selle määrani , et lahendus oli korraga ilmselge : seesama absurd tuli kasvatada ad absurdissimum ! 
205	NA	 Teist teed ei olnud . 
205	NA	 Kurjade infantiilsete mängurite puhutav haisev süljemull kas lämmatab eneses kõik süüdistatavad – või ta tuleb puhuda nii suureks , et ta lõhkeb ! 
206	NA	 Niisuguse avastuse tõukel töötas magistri ikkagi üsna originaalne aju fantastilise kiirusega . 
206	NA	 Magister marssis valvuri saatel oma Belaja Notši juurde sisse , noogutas kaptenile järsult , naeratas juuditarile elegantselt , võttis taburetil istet , ootas valvuri lahkumise ära – see oli ikkagi eksklusiivselt tema ja kapteni ja juuditari vaheline asi – ning kuulutas : 
207	NA	" "" Kodanik kapten ! "" "
207	NA	" ( Muidugi mitte seltsimees kapten , vaid kodanik kapten , nagu vahialune pidi oma hingeuurijaid kõnetama , kurat võtaks ! ) "" –Kodanik kapten ! "
207	NA	 Mulle aitab ! 
207	NA	" Ma olen otsustanud tunnistada . "" "
207	NA	" Ta ei pööranud kapteni virguvale ilmele tähelepanu , kuigi ta seda muidugi märkas , vaid rääkis aina innukamalt edasi : "" Vaadake , te tajusite asja , võiks ütelda , suurepärase professionaalse vaistuga algusest peale õigesti ära . "
207	NA	 Aga ma pean ütlema : meie siinsete olude ja võimaluste täielikuks läbinägemiseks pole teil esialgu ilmsesti veel , ütleme , kogemuslikku haaret . 
207	NA	" Kõik on nii , nagu te arvasite : relvastatud kontrrevolutsiooniline organisatsioon – "" – magister hääldas "" kontrrevolutsioonilist "" erilise rõhuga , sellesama kontide ja raua konflikti väljendava umbse raginaga , millega see sõna juba nädalaid ta teadvuses kummitas – "" relvastatud kontrrevolutsiooniline organisatsioon oli olemas . "
207	NA	" Pool "" Stuudioteatrit "" oli meil pihus . "
207	NA	 Aga mitte ainult . 
207	NA	 Asi oli v õ r r a t u l t laiem . 
207	NA	" Ja meie juhid – "" "
208	NA	" "" Kes ? "
208	NA	 Kes ? 
208	NA	" Ütelge , kes ? "" küsis kapten , ärevusest rinnuli kirjutuslaual . "
208	NA	 Ja kuigi igavlev juuditar tõlkides ei hingeldanud erutusest , oli ta tindine sulg kollase paberi kohal korraga valvel – 
209	NA	" "" Oodake ! "" ütles magister . "
209	NA	" "" Meie juhid – olid otseühenduses BBC-ga . "
209	NA	 Muidugi . 
209	NA	 Otse . 
209	NA	 Raadio teel . 
209	NA	 Juhtnöörid tulid sealt . 
209	NA	 Ilmateadetesse šifreeritud kujul . 
209	NA	" L ö ö k pidi antama – "" "
210	NA	" "" Millal ? ! "" käratas kapten . "
211	NA	" "" Kahekümne seitsmendal novembril – "" teatas magister . "
211	NA	 Kurat teab , miks ja kust ta selle kuupäeva korraga võttis . 
211	NA	 Aga kuupäeva konkreetsus aitas teda äkki fantastilisel viisil edasi : 
212	NA	" "" Kahekümne seitsmendal novembril kell 4.30 hommikul pidi neli suurt Inglise dessantallveelaeva "" – ta ei teadnud , kas selliseid on olemas või ei , aga see oli ükskõik – "" kerkima pinnale – Kakumäe lahes . "
212	NA	 Igaüks pidi saatma randa kolmsada viiskümmend meest . 
212	NA	 Need pidid kogunema Inglismaale pagenud pankur Girardi kunagise villa varemeisse . 
212	NA	" Suurtel allveelaevadel pidi olema kaasas väikeste spetsiaalkonstruktsiooniga ja spetsiaalselt treenitud meeskondadega amfiiballveelaevade flotill – "" Muuseas , üksikasi amfiiballveelaevadega võis kuuluda ka pelgalt Patarei mütoloogiasse . "
212	NA	 Igatahes räägiti seda seal omal ajal kui magistri autentset seletust . 
212	NA	" "" Amfiiballveelaevad pidid olema äravahetamiseni sarnased tankidega ja varustatud mööda veekogude põhja , aga ka kuival maal liikumiseks sobivate roomikutega . "
212	NA	 Need pisikesed allveelaevad koos sama tüüpi transportööridega pidid tungima – mööda Mustjõe põhja – Kakumäe lahest Harku järve ja väljuma järve kagurannal Keila maanteele . 
212	NA	 Seal pidi antama üle relvastus metsavendade armee esindajatele . 
212	NA	 Relvad pidi jagatama sinnasamasse võssa kogunenud armeele – üksteist tuhat meest – otsekohe välja . 
212	NA	 Ja kell 5.35 hommikul pidi algama ühendatud rünnak Tallinna läänepoolseile eeslinnadele . 
212	NA	" Nüüd juba tankidena tegutsevate amfiiballveelaevade toel ... "" "
213	NA	" "" Aga juhid ? "
213	NA	" Kes olid kontrrevolutsiooni juhid ? "" nõudis kapten . "
214	NA	" "" Mnjaa , "" ütles magister , "" –ma võin nimetada ainult üksikuid juhtkonna liikmeid . "
214	NA	" Missugune oli nende ülesannete jaotus , seda ma ei tea . "" "
215	NA	" "" Nimetage ! "" käsutas kapten . "
216	NA	 Ja magister , väideti , oli nimetanud . 
216	NA	 Akadeemik Kreek . 
216	NA	 Akadeemik Saavel . 
216	NA	 Akadeemik Viltman . 
216	NA	 Rahvakirjanik Martinson . 
216	NA	 Rahvakirjanik Niglas . 
216	NA	 Rahvanäitleja Raul Rinne . 
216	NA	" "" Tema kui tsaariaegne lipnik , saate aru . "
216	NA	 Ja muidugi – seda te vahest esimesel silmapilgul ei usu – kindral Lepp . 
216	NA	 Aga võtke arvesse , et kindral Lepp , tollal veel major Lepp , oli omal ajal , Sõjaväeakadeemia päevil , siis alles paljastamata isamaareeturi marssal Tuhhatševski lemmikõpilane . 
216	NA	" Nii et , ma arvan – "" "
217	NA	" "" Vaheaeg ! "" käsutas kapten . "
217	NA	 Nähtavasti vajas ta uue informatsiooni teatavaksvõtuks aega . 
217	NA	 Aga tuli välja – mitte ainult seda . 
217	NA	 Ta vajutas kellanupule ja ütles midagi sisseastunud jefreitorile . 
217	NA	 Viivu pärast tõid kaks sõdurit tuppa tillukese laua . 
217	NA	 Laud asetati magistri ette . 
217	NA	 Laual oli säravvalge supitirin , kuuma hernesuppi peaaegu täis . 
217	NA	 Ja korralik portsjon sibulaklopsi . 
217	NA	 Kapten ütles : 
218	NA	" "" Sööge , magister . "
218	NA	 See lake , mida seal all neile molkustele antakse , niisugustele , nagu te ise ka tänaseni olite , see on neile läbistikku paras . 
218	NA	" Aga inimene , kes on aru pähe võtnud , on paremat ninaesist väärt . "" "
219	NA	 Magister kaalus silmapilgu , aga leidis siis , et see , kes vastaspoolel naha üle kõrvade tõmbab , on kahtlemata tema , ning et sedamööda võib ta neid võllaroogi endale lubada küll . 
219	NA	 Ja näljas oli ta ju pealegi . 
219	NA	 Nii et magister hakkas isuga sööma ja samal ajal lehitses kapten äsjast protokolli . 
219	NA	 Magister sõi suppi ja mõtles : Jumala õnn , et kapten pausi tegi . 
219	NA	 Sest ma olin nii hoogu sattunud , et kui ta oleks mulle mahti andnud , oleksin talle terve Tallinna ja Eesti ja Baltimaade ja Karjala ja Loode-Vene vallutamise plaani üksipulgi ette ladunud . 
219	NA	" Ja kui siis , järgmisel tasemel , oleks sattunud selle protokolli lugejate sekka mõni , kes juhuse moel oleks olnud lugenud ka "" Gargantuad ja Pantagrueli "" – äärmiselt ebatõenäoline , aga mitte ju võimatu – , oleks minu loo juured võinud enneaegu läbi paistma hakata – Picrochole'i maailmavallutusplaani koha pealt , eks ole ... "
220	NA	 Kapten küsis oma protokolli kohalt : 
221	NA	" "" Aga kuulge – teie "" Stuudioteatri "" kõrilõikajad – need hajuvad meil siin kuidagi ära ? "
221	NA	" Mis oli otseselt teie rühma ülesanne ? "" "
222	NA	" "" Aa . "
222	NA	 Jaa . 
222	NA	" Minu rühm – "" Magister oli juba sibulaklopsi kallal ja seletas mõnu ning isuga : "" Meie ülesanne oli võtta Harku järve äärses võsas inglastelt vastu raadiojaam . "
222	NA	 Viiesajakilovatine ühendatud kesk- ja lühilainesaatja . 
222	NA	 Ja anda see kümne minuti pärast sinnasamasse saabuvatele härradele – meie juhtidele – üle . 
222	NA	 Kes oleksid sealtsamast võsast kodanliku Eesti Vabariigi välja kuulutanud . 
222	NA	 Meie pidime oma teatrikogemusega garneerima vastavat saadet . 
222	NA	" Ja olema oma relvadega raadiojaama kaitse . "" "
223	NA	 Magistri lisaseletus pandi kirja , ta kirjutas protokollile alla nagu alati , ja seks korraks oli ülekuulamisel lõpp . 
223	NA	 Ja nädal aega , kaks nädalat ei tülitanud teda mitte keegi . 
223	NA	 Aeg-ajalt püüdis ta , aga mitte liiga tõsiselt , pigem mängimisi , kujutleda , m i s siis nüüd tema tunnistuse peale väljas pidi olema toimunud ja veel toimus . 
223	NA	 Vaevalt muidugi , et tema poolt nimetatud mehed , kolm akadeemikut , kaks rahvakirjanikku , üks rahvanäitleja ja üks kindral , olid kõik arreteeritud . 
223	NA	 Sellist tulemust polnud ta ju mõelnud . 
223	NA	 Ja selline tulemus oleks olnud ju isegi Venemaal – niipalju kui ta kujutles , isegi anno 37 – mõeldamatu . 
223	NA	 Kujutledes need arvud Vene mõõtmeisse – ütleme saja viiekümne kordseks – , oleks see tähendanud Venemaal neljasada viitkümmend akadeemikut , kolmesada rahvakirjanikku ja nõnda edasi . 
223	NA	 Ühekorraga , kahe nädala jooksul – ei-ei-ei . 
223	NA	 Aga tema protokoll pidi olema selle ajaga igatahes kuskile jõudnud . 
223	NA	 Selle sisu arvesse võttes pidi see olema jõudnud , noh , kui mitte just Stalini endani , siis igatahes üsna kopsakate seltsimeesteni välja . 
223	NA	 Niisugusteni , kes pidid märkama magistri totrat liialdust ! 
223	NA	 Ja kes pidid nägema läbi ka liialduse mõtte ! 
224	NA	" Ja nüüd , kaheksa aastat hiljem , viimseni luitunud "" Linda "" kõrtsis , kapelli mängides Valgre kaheksa aasta eest komponeeritud valssi , küsisin , uudishimust ja võõrastusest elevil : "
225	NA	" "" Aga , härra magister – kui te tol korral , nagu Patareis teati , oma Inglise allveelaevad lauale lõite – ja need kuus nime sinna juurde – kes ei olnud ju mitte millegagi seotud – "" "
226	NA	 Magister hüüdis vahele : 
227	NA	" "" Mina ei olnud rohkem millegagi seotud ! "
227	NA	" Ma olin veel vähem millegagi seotud , saate aru ! "" "
228	NA	" "" Hea küll , "" rääkisin ma edasi , "" teie ei olnud rohkem . "
228	NA	 Ja see oli ju võimu poolt teie suhtes hiiglasigadus ! 
228	NA	 Nemad , need kuus , olid niisama vähe millegagi seotud , aga teie poolt nende kuue suhtes – kas see ei olnud sigadus ? 
228	NA	 Mmmm – arvatavasti mitte ? 
228	NA	 Aga m i s see siis oli ? 
228	NA	 M i k s te seda tegite ? 
228	NA	" Me rääkisime motiividest – "" "
229	NA	" "" Kas te siis tõesti ei taipa ? ! "" hüüdis magister , ja ma arvasin , et taipan , kuid tahtsin , et ta selle ka ise välja ütleks . "
229	NA	" Ja ta ütleski : "" Mulli lõhkipuhumiseks ! "
229	NA	 Kurat võtaks ! 
229	NA	 K u s k i l on ju iga idiootse mulli jaoks tema nõmeda elastsuse piir ! 
229	NA	 Veel kübe ! 
229	NA	 V e e l kübe – ja põhh ! 
229	NA	" Ma otsustasin põhhini välja jõuda ! "" "
230	NA	" "" Ja kas te jõudsite ? "" "
231	NA	 Magister naeris tuhmilt . 
232	NA	" "" Kuidas võtta . "
232	NA	 Kahe nädala pärast viidi mind uuesti ülekuulamisele . 
232	NA	 Noh , ma olen loomult realist . 
232	NA	 Ma ei arvanud , et seltsimees Beria on nüüd isiklikult kohale sõitnud ja palub oma sellide totruse minu käest andeks . 
232	NA	 Aga ma arvasin , et ütleme vabariigi prokurör või , noh , tema asetäitja võiks kohal olla küll . 
232	NA	 Aga ka neid ei olnud . 
232	NA	 Ja minu Belaja Notši ka mitte . 
232	NA	 Üks täiesti uus kapten . 
232	NA	" Ja üks major , igatahes – "" "
233	NA	" "" Ja siis ? "" pärisin mina . "
233	NA	 Ja isegi flegmaatiline Viilip lükkas oma ludukõrva huvitatult magistrile ligemale . 
234	NA	" "" Kuulge , "" ütles magister kapelli kääksutamisse , "" joome oma konjakipõhja ära ja astume õue . "
234	NA	" Sest seda , mis edasi sai , ei hakka ma – oma Kaitsejanna truudusest hoolimata – teile siin nelja seina vahel rääkima . "" "
235	NA	 Me jõime oma pudeli lõpuni , niipalju kui keegi . 
235	NA	 Me klappisime arve . 
235	NA	 Magister maksis ja me kõndisime välja . 
235	NA	 Paldiski maanteele , alles enam-vähem hämarasse suveöösse . 
236	NA	" Me kõndisime mäkke ja jõudsime "" Linda "" kõrtsist Linda mäele . "
236	NA	 Seal künkal vanade pärnade all , puiesteepingil , kust oli muuseas otsevaade lossile ja meie kaevamispaika ümbritsevale plangule üle tee , rääkis magister : 
237	NA	" "" Nii et ei mingit prokuröri . "
237	NA	 Aga korraga kaks äärmiselt tuhmide nägudega meest . 
237	NA	 Ja korraga suur pooltühi tuba . 
237	NA	 Päratu tulipunane pärsia vaip tumepunaste lilledega . 
237	NA	 Ja vaiba keskel – vana pruuniplekiline äratrambitud maadlusmatt . 
237	NA	 Ja siis olin ma äkki kuklavõmmust silmili matil maas . 
237	NA	 Ja siis läks lahti . 
237	NA	 Ma ei tea , millega . 
237	NA	 Mingi kantsikuga . 
237	NA	" Ja ähkimise ja matsude vahel ühelt poolt : "" Ah sina – fašistiraisk – ah sina – natsionalistlik konnakulles – hakkad AUSATE NÕUKOGUDE INIMESTE peale – sitta loopima ! "
237	NA	" Kes sa , kurat , enda arvates oled ? ! "" "
237	NA	" Ja teiselt poolt : "" Tuleb – kui tuleb – kõigi sinu kuradi akadeemikute – ja rahvakirjanikkude aeg ! "
237	NA	" Aga s i n a ära tiku seda – oma tatise ninaga – määrama – ! "" "
237	NA	 Et cetera . 
237	NA	 Ma pean ütlema : nad lõid valusasti . 
237	NA	 Ma silmitsesin pärsia vaiba punaseid lilli ja vanade vereplekkide pruuni oma näo all ja püüdsin keskenduda küsimusele , miks olid lambavillast lilled eheda vere värvi , aga tõelisel verel väsinud rooste värv . 
237	NA	 Aga nad peksid liiga valusasti . 
237	NA	 Olgugi , ma pean tunnistama , ainult põhiseadusega selleks ettenähtud kohta . 
237	NA	 Igatahes hakkasin ma karjuma . 
237	NA	" Ma hakkasin karjudes tõlki nõudma : "" Tõlki ! "
237	NA	 Tõlki ! 
237	NA	" Tõlki ! "" "
237	NA	 Ma ei tea isegi , miks . 
237	NA	 Ma olin mõnel ööl näinud oma kaptenit pigistavat laua all meie juuditari põlvi . 
237	NA	 Võibolla tahtis mingi masohhistlik uid minus , et see tüdruk näeks , kui mind pekstakse . 
237	NA	 Võibolla tähendas see midagi muud . 
237	NA	 Siis panid nad heliplaadi mängima . 
237	NA	 Schuberti . 
237	NA	" "" Leise flehen meine Lieder – "" Fortissimo . "
237	NA	 Ma usun , see oli Martha Eggert , kes laulis . 
237	NA	 Noh , see maja võis ju endale sellist nalja lubada . 
237	NA	 Ma ei tea õieti – ma vist minestasin . 
237	NA	 Aga töö oli neil põhjalikult tehtud . 
237	NA	 Ma panin tähele , härra Mirk – te jälgisite täna kolmel korral ettevaatlikkust , millega ma istet võtsin . 
237	NA	 Kaks korda kõrtsis ja kolmanda korra , kui ma siia pingile istusin . 
237	NA	 Minu ettevaatus on tollest korrast pärit . 
237	NA	 Mul lihtsalt pole s e a l suurt midagi . 
237	NA	 Nahk , armid ja istmikuluuots . 
237	NA	" Nad on siiamaani ülemäära tundlikud . "" "
238	NA	" "" Aga k o h u s ? ! "
238	NA	" Mis ütles selle kõige kohta kohus ? "" küsis Viilip äkki peaaegu falsetiga . "
238	NA	 Nähtavasti lootis tema kui jumalamees siiski veel kõrgema instantsi õiglusele . 
239	NA	" "" Kohut muidugi ei tulnudki , "" ütles magister tüdinult . "
239	NA	" "" Kolm päeva raseerimata leitnant luges meile mingis sitases toapunkris kortsus paberilipakalt otsuse ette : seitseteist inimest kaheksateistkümnest said kokku sada kaksteist aastat . "" "
240	NA	" "" Mille eest ? "" "
241	NA	" "" Nõukogude võimu kukutamisele suunatud tegevuse eest . "" "
242	NA	" "" Ja kaheksateistkümnes ? "" "
243	NA	" "" See oli Ustav Ülo . "
243	NA	 Tema sai vabaks . 
243	NA	" Kui süütu hing , kes oli meie tegevusest osa võtnud , kuid polnud mõistnud , mis see oli . "" "
244	NA	" "" Ja miks oldi temaga nii leebe ? "" küsis Viilip . "
245	NA	" "" Issand jumal , kas see pole siis selge ? "
245	NA	 Sellepärast , et ta oli juba 41-sel nuhk olnud . 
245	NA	 Võibolla juba enne seda Pätsu pol-poli oma , kurat teab . 
245	NA	 Aga pärast seda sakslaste nuhk kindlasti . 
245	NA	 Ja oli siis meie poolt uuesti üle võetud ja edasi nuhkinud . 
245	NA	" Ja lasti vabaks ikka edasi nuhkima . "" "
246	 5 . 	 5 . 
247	NA	 Järgmisel ennelõunal astus seltsimees Ardo Loogna meie aedikusse sisse . 
247	NA	 Tal olid kaks nähtavasti Akadeemia Ajalooinstituuti kuuluvat , aga praktiliselt täiesti tumma tegelast kaasas . 
247	NA	 Kummalgi oli suur kirjaplokk kaenlas ja pliiats käes ja seda , mis seltsimees Loogna rääkis , ning võibolla ka seda , mis talle räägiti , kirjutasid nad oma plokkidesse üles . 
247	NA	 Ka meie Jalakas oli seltsimees Loognal kaasas . 
247	NA	 Tema püüdis omal enam-vähem kidakeelsel moel seletada , mis me olime seni teinud ja leidnud . 
247	NA	 Aga seltsimees Loogna ei vaevunud teda kuigivõrd kuulama . 
247	NA	 Ta astus või õieti laskus mööda kümne sentimeetri laiust lauda artistliku kindlusega üle meie kaevatud kraavi , tiirles torni sisemust täitval lopergusel mullarõngal ja seda ümbritseval müüril ringi , silmitses kraavi , astus rõnga keskele , seal oli pinnas jala või poolteise võrra ümbrusest kõrgem , ja pidas meile sealt väikese kõne , kuulajaks meie brigaad pluss Akadeemia plokikandjad . 
247	NA	 Muuseas , pisut iroonilise asjassesuhtumise korral oleks võinud öelda : seltsimees Loogna positsioonivalik – mullahunniku kõrgeim punkt – oli olnud vist täiesti vaistlik . 
247	NA	 Aga see , et me seisime tema kõne ajal ümber kraavi ja tähendab temast poolteist meetrit kõrgemal , ei häirinud teda üldsegi mitte . 
247	NA	 Võis arvata – seda pelgalt füüsilist nivoovahet ei võtnud ta lihtsalt teatavaks . 
247	NA	 Ja mis puutub kõnesse , siis see oli tal ilmsesti mõeldud brigaadile väikeseks innustussüstiks : 
248	NA	" "" Seltsimehed ! "
248	NA	 Ma tahan tänada teid meie Ajalooinstituudi nimel teie laitmatult hoolsa , ma ütleksin isegi ennastsalgavalt hoolsa töö eest . 
248	NA	 See on võimaldanud meil eraldada teie poolt läbitöötatud pinnasemassist – jaa – isegi näiteks kolm neljateistkümnendast sajandist pärit klaashelmest läbimõõduga mitte üle kahe millimeetri . 
248	NA	" Nii et – instituudi südamlik tänu ! "" "
249	NA	 Kuigi ta rääkis meiega füüsiliselt alt üles , oli ta tegelikult pikemgi mees , kui ma meie ainsa kohtumise järgi eeldasin , sest siis polnud ta oma laua tagant püsti tõusta suvatsenud . 
249	NA	 Ja tolle kerglusmulje kiuste , mida oli sisendanud kas või Evaldi mainitud hüüdnimi Don Logardo ja mida oli modelleerinud Loola-proua iseloomustus ja millele oli pannud punkti mu enese esmamulje – Albrecht Schönhals või Nelson Eddy või kuidas ma ütlesin – , kogu selle kergluse kiuste mõjus seltsimees Loogna ikkagi vaat et sümpaatselt : pikk päikesepruun peaaegu-albiino , korvpallimängija kerega ja pisut-pisut jalgpallimängija näoga poiss , kes näitas oma mullahunnikult päikesele pimestavaid chlorodondi-hambaid ja pidas meile lavatehniliselt laitmatul viisil kõnet : 
250	NA	" "" Nüüd , mehed , paar sõna meie eelseisvast ülesandest . "
250	NA	 Tuleva nädala jooksul on meie eesmärgiks tühjendada selle kaarja alusmüüriga ja tolle linnusemüüriga piiratud karp pinnasest . 
250	NA	 Sealjuures tuleb pinnas töötada sellesama teile omase hoolega läbi . 
250	NA	" Täies arusaamises , et i g a leid on meie Nõukogude Eesti ajalooteadusele oluline – eriti kui me arvestame , k u i vastutusrikkas paigas töö siin käib – "" "
251	NA	 Muuseas , mida seltsimees Loogna praegu , augustis 54 , paiga vastutusrikkuse all mõtles , polnud päriselt selge . 
251	NA	 Kahe aasta eest , vana režiimi hariaegadel , ütleme anno 51 või 52 ( ja küllap ka juba mitme aasta jooksul enne seda ) , poleks vastutusrikas paik antud paiga puhul vist saanudki – vähemalt paljude suupruukijate suus – tähendada muud kui l ä h e d u s t Pikale Hermannile – kui punalipu tipptoetuspunktile meie maal ... 
251	NA	 Või midagi seesugust . 
251	NA	 Mida see oleks tähendanud kahe aasta eest seltismees Loogna suus , tont teab . 
251	NA	 P r a e g u polnud nähtavasti võimatu , et see võis koguni tähendada paiga tähtsust tuhande aasta eest või tuhande aasta jooksul – 
252	NA	" "" Kas küsimused on lubatud ? "" "
252	NA	 See oli äraarvatavalt magister , kes küsis . 
253	NA	" "" Jaa ! "
253	NA	" Muidugi ! "" hüüdis seltsimees Loogna hämmeldumatult ja välgutades küsija poole hambaid . "
253	NA	" "" Loomulikult ! "
253	NA	 Ainult et ma arvasin – küsimused esitatakse lõpuks . 
253	NA	" Aga palun-palun-palun ! "" "
254	NA	 Magister oli ilmsesti otsustanud seda taandumissoovitust mitte tähele panna : 
255	NA	" "" Ma tänan . "
255	NA	 Minu esimene küsimus : kui me tahame selgitada , millega on meil selle tornialuse näol tegemist – kas poleks siis hädavajalik ja endastmõistetav , et me kaevame välja ka torni arvatava põhjapoolse kolmandiku ? 
255	NA	" Selle , mis asub juba lossi territooriumil , lossikeldrite kõige lõunapoolsemas servas ? "" "
256	NA	" "" Ilmtingimata ! "" välgutas seltsimees Loogna kõige siirama innuga hambaid . "
256	NA	" "" Ma ei kahtle silmapilkugi , et me seda teeme . "
256	NA	 Ainult mitte meie praeguste kaevamiste käigus . 
256	NA	 Sest kujutage ette , mida see tähendaks ! 
256	NA	 Pool Ministrite Nõukogu plaaniosakonda peaks kolima teisale . 
256	NA	 Meil tuleks ju avada lõunapoolse fuajee põrand . 
256	NA	 Meil tuleks tugestada kolm vaheseina . 
256	NA	 Meil tuleks lammutada keldritrepp . 
256	NA	 See tähendaks seda , et ka esimese korruse fuajeetrepp tuleks tugestada – alles pärast seda pääseksime oma tornialuse juurde . 
256	NA	 Ei-ei-ei-ei . 
256	NA	 See saab alles ütleme ületuleval viisaastakul kõne alla tulla . 
256	NA	 P r a e g u teeme , mis võimalik . 
256	NA	" Ja oleme Ministrite Nõukogule tänulikud , et ta meie käesolevaid kaevamisi mitte ainult ei sallinud , vaid neid koguni toetas . "" "
257	NA	 Magister ütles oma kraavipervelt , surmtõsine nagu peaaegu ikka : 
258	NA	" "" Kui peaks tänutelegrammi teksti tarvis tulema – ma mõtlen r i i m i d e g a – , siis – teie teenistuses – "" Ta lükkas pea kuklasse ja oma lühikese kogu pulka ning deklameeris : "
259	NA	" "" Me ööd , kui tarvis , tunniks lühendame ! "
260	NA	 Oo-jaa , kui tarvis , nulliks lühendame ! 
261	NA	 Me oma rühi raudseks rühendame 
262	NA	 ja loovad jõud kõrgloovalt ühendame 
263	NA	 ning viimsedki klaashelmed pühendame – 
264	NA	" noh , seda te teate ise , kellele praegu pühendatakse – Aga nüüd , kui tohib : mu teine küsimus – "" "
265	NA	" "" Noh , me kuulame , "" ütles seltsimees Loogna , peab tunnistama , rõõmsalt ja ilma kannatamatuse tunnusteta , mis , mulle tundus , olnuksid küllaltki põhjendatud – nii et ma mõtlesin : ahaa , see on tal nähtavasti tema šefi Saaveli kõigiga-läbisaamise-kool , millest tädi Loola kõneles – "
266	NA	 Magister küsis : 
267	NA	" "" Ütelge , mida me saame ja mida me tahame selle torni kohta oma poolikute kaevamistega tõestada ? "" "
268	NA	" "" V ä g a õige küsimus ! "" oli Don Logardo mõnuga hüppevalmis . "
268	NA	 N i i hüppevalmis , et mõtlesin : ahah , ka tema on siis see tuntud demokraatlejatüüp , kes hõikab kõik tülikad altpoolt-küsimused äärmiselt õigeks ja vastab nad kiiresti ülaltpoolt õigete vastustega ära – et küsijad ise ei jõuaks neile valede vastustega vastata ... 
269	NA	" "" Mida me saame – ? "" jätkas Don Logardo . "
269	NA	" "" Aga täpipealt seda , mida me tahamegi . "
269	NA	 Lubatagu mulle paar sõna asja tagapõhjaks . 
269	NA	 Jaa . 
269	NA	 Vaadake – Läänes – on endine Eesti kunstiteadlane Parmas – tema töötab nüüd Lääne-Saksamaal ja on seal hiljuti koguni mingi akadeemia liikmeks valitud – muuseas , kui me selliseid tegelasi ja nende tööd vahepeal mmmm üsna viljatult ignoreerisime , siis n ü ü d oleme meie neis asjus täiesti objektiivsed – , see Parmas on avaldanud seal hiljuti uurimuse . 
269	NA	 Mitte väga olulise , aga mmmm pretensioonika igatahes . 
269	NA	 Tallinna Toompea linnuse kohta . 
269	NA	 Ja puudutab seal ka seda torni . 
269	NA	 Ilmsesti olid tal selle olemasolu kohta mingisugused andmed . 
269	NA	 Võib arvata , et 30-ndate aastate kaevamistest . 
269	NA	 Ja selles oma Lääne-Saksamaal ilmunud artiklis püüab seesinane doktor Parmas tõestada , et see meie poolt nüüd väljakaevatud torn olevat seisnud esimese taanlaste poolt circa 1222 Toompeale rajatud kivikastelli kagunurgal . 
269	NA	 Noh , see väide on juba iseendast üpris problemaatiline . 
269	NA	 Peale selle : kui see oleks ikkagi olnud nurgatorn , peaks sellest põhja poole ulatuma vana müür . 
269	NA	 Aga me oleme juba praegu selgitanud , et niisugusest ei leidu mingeid jälgi . 
269	NA	 Jajaa . 
269	NA	" Ma alustasin sellest , et lasksin seltsimees Jalakal kaevata sinna – "" – ta osutas žestikalt lossimüürile oma selja taga – "" keldrisse kontrollšurfi . "
269	NA	 Nii et mingi kastelli nurgatorn pole see kunagi olnud . 
269	NA	 Hea küll – i g a k s juhuks teeme me ta nüüd veel ka pinnasest tühjaks ja nendime , et ta pole olnud ka lääne suunas mingi müüriga seotud . 
269	NA	 Siis oleme päris kindlasti tõestanud , et härra Parmas eksib . 
269	NA	" Ja nimelt seda tahtsimegi tõestada . "" "
270	NA	" "" Kahju ! "" kuulutas magister kraavipervelt . "
271	NA	" "" Mis mõttes – ? "" küsis seltsimees Loogna alt – ja seekord juba vist pisut puudutatult . "
272	NA	 Magister ütles : 
273	NA	" "" Selles mõttes , et ei oleks pidanud piirama end poleemikaga contra doktor Parmas . "
273	NA	 Ei oleks pidanud tahtma teada , mida see torn pole olnud . 
273	NA	" Oleks pidanud tahtma teada , m i s ta o l i ! "" "
274	NA	 Ma panin tähele : Jalakas pigistas magistri kahetsusavalduse ajal oma mõru suu hoopis kirtsu , Viilip õõtsutas suurt nudipead laitev-kahetsevalt , aga vaevumärgatavalt hüvale-kurale , vana Sõrd seisis , läbipaistmatu ilme roosal kõhnal hoolega raseeritud näol , luidrad käed pisut õõnsal kõhukohal risti , ja liigutas – just nagu möödapääsmatuse lõppu oodates – pöidlaid kokku-lahku . 
274	NA	 Ootasin huviga , m i d a Don Logardo teeb . 
274	NA	 Ta välgutas hambaid ja kargas mööda kümne sentimeetri laiust lauda kaevandist välja . 
274	NA	 Aga mitte ainult . 
274	NA	 Ta ei hüpanud üksnes üle kraavi , vaid sama hüppega ka üle iseenese – nii et ma mõtlesin : kuradi kurat , Saaveli koolkonna üleolek meie igapäevasest – tont teab , kuidas seda nimetada – meie eesti-saksa-nõukogude jäikusest ja solvuvusest on ikka rabavalt ilmne ... 
274	NA	 Seltsimees Loogna hüppas magistri kõrvale ja hüüdis niisugusel toonil , et kes seda kinnisilmi oleks kuulanud , oleks ilmtingimata mõelnud : nüüd patsutab ta talle õlale ka : 
275	NA	" "" Seltsimees äää Tauts – kui ma ei eksi – see , mis te ütlesite – see on teadusliku mõtlemise seisukohast – absoluutselt õige ! "
275	NA	 Absoluutselt ! 
275	NA	" Ja ma pean mõtlema – see on lihtsalt tore – see meie metodoloogiliste arusaamade ühtsus – teie kui – niipalju kui ma tean – kirjandusteadlase ja minu kui ajaloolase oma – "" "
276	NA	 Aga magister ei teinud sellest äraostukatsest ei soostumise , ei tõrje mõttes välja , vaid rääkis talle julmalt vahele : 
277	NA	" "" Kuidas võib mitte teada tahta , mis torn see ikkagi oli ? ! "
277	NA	 Kui see võis olla kurat teab mis ! 
277	NA	" Oodake , ma pakun teile hüpoteesi – "" Ta pöördus sealsamas käeviipega meie kolme , tähendab Sõrru , Viilipi ja minu poole . "
277	NA	" "" Kolleegid võivad hiljem kinnitada , kus ja kelle poolt see hüpotees välja öeldi – "" ( Nii et ma jõudsin mõtelda : oi-oi , nüüd ta , sindrinahk , annab ju mõista , et kui seltsimees Loogna peaks kunagi tahtma tema ideed näppama hakata , siis – ) "" Vaadake , "" seletas magister , äkitselt higipiisad vurrutüügastes , "" sügissuvel 1219 – mis siin toimus ? "
277	NA	 Kohe pärast viitusepäeva lahingut hakkasid taanlased kohandama eestlaste Toompea maalinna oma vajadustele . 
277	NA	 Kindlus pidi olema mingil määral kannatada saanud ja oli taanlaste vajadusteks liiga suur . 
277	NA	 Nii suurt polnud neil oma väe majutamiseks tarvis . 
277	NA	 Tähendab , nad lammutasid siin midagi maha ja ehitasid midagi tõhusamaks . 
277	NA	 Aga ütelge mulle , kus e l a s samal ajal kuningas Valdemar ? 
277	NA	 Te vastate : telgis . 
277	NA	 Hea küll . 
277	NA	 Nõustugem . 
277	NA	 Nädala või teise asus ta telgis . 
277	NA	 Telgis oli ta asunud ju ka randumisel , juunikuus , ja telgis ka viitusepäeva lahingu ööl . 
277	NA	 Aga kõigil oli teada ja tal endal paremini kui paljudel , et lahingu ööl oli kuningas oma telgis ainult ime läbi eluga pääsenud . 
277	NA	 Ainult tänu sellele , et piiskopliku telgi toredus oli viinud paganad eksiteele . 
277	NA	 Nii et piiskop tapeti , aga kuningas Valdemar jäi ellu . 
277	NA	 See on meil kõigil ju kooliraamatuist teada . 
277	NA	 Meie põlv on ju jõudnud ikka veel kõik Eesti ajaloo aluseid õppida . 
277	NA	 Ajaloolased kaasa arvatud . 
277	NA	 Teie ka , seltsimees Loogna . 
277	NA	 Aga miks me ei taha teha sellest elementaarseid järeldusi : sellel neetud paganate maal , kus nähtavasti põhimõtteliselt ei peetud vallutajaga sõlmitud lepinguid miskiks , pidi kuningale kiiresti hangitama turvaline koda . 
277	NA	 Miks ei võiks see siin meie nina all ollagi Valdemari kuningatorn ? 
277	NA	 Esimene väike kivikindlus kuninga majutamiseks – kuni seal taga , suures võõras puulinnuses , ehitati midagi suletavat ja kaitstavat ja turvalist ? 
277	NA	 Me näeme ju kõik : torni alusmüür asub hilisema lossimüüri a l l. 
277	NA	 Järelikult on ta sellest vanem . 
277	NA	 Seltsimees Loogna tahab tõestada , et torn polnud ühegi hilisema müüriga seostatud . 
277	NA	 Mis sobib meile paremini ? 
277	NA	 Vaadake meie torni müüriladu . 
277	NA	 Kas me pole lausa sunnitud möönma , et see on rabe ja rutukas töö ? 
277	NA	 Aga mis sobib meie hüpoteesile rohkem ? 
277	NA	 Ma ütleksin : see torn oli keldriga ( kuningad vajavad alati keldreid ) ja paari , võibolla kolme korrusega tömp ümartorn , kümmekond sammu vana puitkindluse palisaadist lõuna pool , mingi kerge silla kaudu vana kindlusega seotud . 
277	NA	 Seltsimees Loogna ülesanne on nüüd leida sellele Põhja-Euroopa kindluste ehitusloost analoogid . 
277	NA	 Neid lihtsalt p e a b leiduma . 
277	NA	 Ja lubage mul nentida : ainult siis , kui meie kaevamine tõestab minu hüpoteesi , saab kaevamist nimetada lõpuleviiduks ja õnnestunuks . 
277	NA	" Igal muul juhul on see järjekordne arheoloogiline coitus interruptus . "" "
278	NA	 Seltsimees Loogna naeris kumedalt . 
278	NA	 Tal oli muuseas päris tore baritonaalne bass : 
279	NA	" "" Kallis seltsimees Tauts ! "
279	NA	 Lihtsalt – soovin õnne ! 
279	NA	 Teie ideel on muidugi kaugelt suuremal määral kirjanduslooline kui ajalooteaduslik väärtus . 
279	NA	 Aga sellest hoolimata : tühjendage see vundament pinnasest ja leidke oma hüpoteesile tõestus ! 
279	NA	" Me oleme seltsimeestega – "" – ta tõmbas käega õhku nii brigaadi kui plokikandjaid tähistava kaare – "" esimesed , kes võtavad seltsimees Tautsi avastuse ees mütsi maha . "
279	NA	 Aga kui te t õ e s t u s t ei leia – kirjutage oma tornist ütleme pisikene novell . 
279	NA	 See ei aseta teile mingit vastutust . 
279	NA	 Aga t e a d u s e s – jäägem sel juhul siiski minu – ma ütleksin pisut kasvatatumalt – minu cavatio interrupta'ga rahule . 
280	NA	 Ta soovis meile joviaalselt edukat tööd ja marssis oma tummade plokikandjate saatel minema . 
280	NA	 Ja meie jätkasime . 
280	NA	 Jalakas laskis vanal Sõrrul kolm kümnesentimeetrise laiusega lauda parajaks purdeks kokku lüüa . 
280	NA	 Magister , Viilip ja Sõrd tõid labidad ja sõelad ning hakkasid sõeluma Don Logardo äsjast poodiumi , tähendab tornivundamendi täidist , ja kühveldama läbisõelutut kärusse . 
280	NA	 Mina hakkasin lükkama kärutäisi mööda purret üle kraavi mullavallile , mis oli kasvanud ümber kraavi . 
280	NA	 Valliharjal ja ühtlasi purdeotsal tuli mul paisata käru ümber ja kõndida mööda küllalt järsult asetsevat purret , käru kannul ja seda pidurdades , tagasi alla Don Logardo äsjasel poodiumil pikkamööda tekkivasse lohku . 
281	NA	 Kolme sõeluja hoolikust arvesse võttes täitus plekk-käru üsna aeglaselt ja mul oli töö juures piisavalt aega meenutada üht mitte väga ammust ja pisut analoogilist transporditöökogemust . 
281	NA	 See oli vaat et päevapealt kuue aasta eest Sirontšais . 
281	NA	 Sirontšai oli jah võibolla tõesti Toompea mõõtu paekivimägi keset Komimaa sealkandis laudtasast metsatundrat , otse suure Vorkuta raudtee ääres . 
281	NA	 Mägi oli puhtast paest ja mäeharjal asetses paemurd , kus normaallaagreist Sirontšai distsiplinaarlaagrisse kukkunud vangid raiusid kallist kivi kangidega komide maassevajunud jumala pealaest lahti . 
281	NA	 Õpetlikul päeval , mis mulle meelde tuli , olin seal esimest päeva tööl . 
281	NA	 Minu ülesandeks oli laduda prismakujuline plekist vagonett paelahmakaid pluss vähemaid paetükke täis ja lükata see siis mööda kitsukest hästi jõnkslikku rööbasteed , mulle tundub , et oma kolmsada meetrit , vanade murrukohtade ja kidura võsa vahel üle mäe pealae . 
281	NA	 Paiguti oli lükkamine tõsine rükkimine , paiguti , laskuvail lõikudel , oli võimalik hüpata pisikestele puhvritele ja teha natuke maad priisõitu . 
281	NA	 Ja vaadata ringi : pea kohal polaarjoonesuve päratu helesinine taevas ja võsa ning vanade rusuküngaste vahelt vilksatamas lambiharjaliste mängukuuskedega altmaa piiritu rohekas tasandik . 
282	NA	 Vagonett tuli sõidutada tupikusse , mis rippus enam-vähem õhus järsaku kohal . 
282	NA	 Seal tuli vabastada vastav pärss ja lükata vagoneti plekk-karp oma teljel külili . 
282	NA	 Nii et last pudenes välja ja langes kolmkümmend meetrit allpool asetsevale põrandale . 
282	NA	 Põranda äärde ulatus suurelt raudteelt harutee . 
282	NA	 Aeg-ajalt lükkas manöövervedur sinna muuseas jumala uusi üllatavalt puhtaid ja värskevärvilisi telliskivikarva täismetallist platvormvaguneid , mis loobiti allkorratööliste poolt sedamaid kive täis . 
282	NA	 Minu ülesanne oli edasi : lükata tühi vagonetikarp taas otseks ja tõugata vagonett sama teed värskesse murdu tagasi . 
282	NA	 Ja laadida ta muidugi uuesti täis . 
282	NA	 Päevanorm kolmkümmend vagonetti . 
283	NA	 Brigadiriks oli meil turd , aga liikuv , kuidagi süngelt lõbus vasekarva habemetüüka ja punetavate silmadega sell – nagu mulle oli öeldud , mingi Moskva restorani bajaanimängija , kes oli löönud kõrtsikakluses paar meest maha . 
283	NA	 Muuseas , brigadiri kohta tarvitatav nimepruuk – ülemuste poolelt kuni brigaadi vanema ja uuema põhikoosseisuni ning uustulnukateni välja – oli nii mitmekesine , et vene vastava võimalustekülluse ning etiketitäpsusega harjumatul võttis see vaat et pea kirjuks . 
283	NA	 Ülemustele oli brigadir Vanka , positsioonikaaslastele Vanja , vanadele brigaadlastele Ivan , noorematele Ivantš , veel noorematele Ivan Ivantš , ja minutaolistele eilsetele muidugi täisväärikuses Ivan Ivanovitš . 
284	NA	 Kui ma oma viiendat või kuuendat vagonetti täis laadisin , ise juba parasjagu higil ja võhmal , panin silmanurgast tähele : Ivan Ivanovitš seisis mõnikümmend sammu eemal paemurdjate juures , pläru hambus , ja jälgis mu tööd . 
284	NA	 Sedamööda liigutasin end , noh , mitte ju kurat teab kui eriti püüdlikult , see oleks olnud alandav , aga ikkagi nii , et näägutamiseks poleks põhjust . 
284	NA	 Vagonett sai küllalt kiiresti täis ja teiste laadijate omadele täiesti vastava kuhja peale . 
284	NA	 Kui tahtsin oma täiega liikvele minna , astus brigadir mu juurde : 
285	NA	" "" Seis ! "" "
286	NA	 Peatusin . 
286	NA	" Ivan Ivanovitš tegi isikliku lihaselise ja tätoveeringuist sinisekirju käega ( ankrud , maod , purjekad , palmid , näkineiud ja "" Vanjad "" ) vagonetipärsi lahti ja kallutas paekoorma sinnasamasse maha . "
287	NA	" "" Ja nüüd vaata ! "" "
288	NA	 Ta pööras vagonetikarbi otseks , pärssis selle ses asendis paigale ja laadis mõõduka suveräänse kiirusega sealtsamast äsja mahakallatud paehunnikust täis . 
288	NA	 Ta laadis koormale ka kuhja peale . 
288	NA	 See sai kõrgem , isegi märksa kõrgem , kui oli olnud minul . 
288	NA	 Aga julgesti pool minu vagonetitäiest oli veel maas . 
288	NA	 Julgesti pool järgmist vagonetitäit . 
288	NA	 Ivan Ivanovitš silmitses mind peaaegu muhedalt , sülitas koni maha , pani käed puusa ja ütles : 
289	NA	" "" Nu i teper – znai navsegda : zdess ne tvoja razjobannaja Pribaltika . "
289	NA	 Zdess Russ svjataja . 
289	NA	 Zdess t a k rabotajut . 
289	NA	" A nazõvajetsja eto – tufta . "" "
290	NA	 Nii et ma tegin seal siis mõne aja tuftaad . 
290	NA	 Ivan Ivanovitši piisavaks rahuloluks . 
291	NA	 Nüüd kordasin peaaegu täpselt vagonetikummutamisliigutust ja kallutasin käru purdeotsal tühjaks . 
291	NA	 Pöörasin ta nina ümber , seisatasin rusuvallil ja vaatasin alla . 
291	NA	 Jalakas oli äsja istunud kuuri ees ja pakkinud meie tänaseid leide kohvrisse . 
291	NA	 Aga neid oli nii vähe ja nad olid nii kesised ( tinalusika vars , äratundmatuks roostetanud noatera , värvituks muutunud , mulda täis silmadega luutäring ja tosinkond potikildu ) , et brigadir oli tundnud end omas eraldumuses ebamugavalt ning asunud kaevajatele appi . 
291	NA	 Nüüd konutas neli meest seltsimees Loogna äsjasel poodiumil tekkinud lohus . 
291	NA	 Mehed olid kummargil kahe raamsõela kohal ja puistasid sõeltele ettevaatlikult seda liiva ning paeklibu segu , millest pinnas seal koosnes , ning tõstsid seda pioneerilabidatega tühja kärusse , mis mind nende kõrval ootas . 
291	NA	 Silmitsesin neid kummalise mõnuga , peaaegu et soojusega , ja mõtlesin – k e s me õieti oleme : äpardunud talumees , äpardunud kirjandusteadlane – ja pealegi oma Tõmmu Daami pääsmatu paaž – , äpardunud kooliõpetaja , äpardunud internatsionalist , äpardunud ajaloolane ( sest mida muud võis Jalaka kohta öelda ? ) – kui mitte äpardunud nuhk ( sest kui nuhk on juba kord oma ametiga kahtluse all , siis on ta ju sellisena ka äpardunud ) . 
291	NA	 Ühesõnaga läbini äpardunud rahvas , keskmine vanus peaaegu 45 , keskmine palk umbes 600 rubla kuus , läbistikku tänavapühkija tase – aga Ivan Ivanovitši tuftaad me siin ikkagi ei teinud . 
291	NA	 Peaaegu et vastupidi . 
291	NA	 Me töötasime oma mätta otsas mingi otstarbekuskaalutlusest hoopis mitte hooliva hoolega – ja ma tajusin täiesti irratsionaalselt : kuni me niimoodi töötame , ei saa meiega juhtuda mitte midagi lõplikult halba ... 
292	NA	 Kui me olime seks korraks lõpetanud ja Lossiplatsi nurgal hargnesime , tuli vana Sõrd mu juurde : 
293	NA	" "" Seltsimees Mirk – ma kaalusin ja mõtlesin – et küsija suu peale ei lööda . "
293	NA	" Kas te oleksite valmis tulema mulle täna õhtul raasuke appi ? "" "
294	NA	 Ta kõneles nii tasa , nagu minu juhuslikke kogemusi mööda räägivad ainult teatud tüüpi aferistid või siis raudselt ausad , aga äärmiselt tagasihoidlikud inimesed . 
294	NA	 Mina ütlesin : 
295	NA	" "" Iseenesest mõista . "
295	NA	" Missugune see appitulek peaks olema ? "" "
296	NA	 Tuli välja , et oleks tarvis sõita koos vanamehega Balti jaamast Paokülla , see oli kolmekümne viie või neljakümne minuti ots , ja kanda seal mingisuguses majas mingisugused kapid ühest ruumist teise . 
296	NA	 Arvasin , et selle asja võib Sõrru-papi palvel ära teha küll , ja kõndisin temaga koos üle Toompea ja Patkuli trepist alla . 
296	NA	 Kui me jaamaesisest pronks-Stalinist mööda sammusime , küsisin , mis asju ta , Lõuna-Eesti mees , nagu ta on , siin Tallinna tagamail ajab – kui ta on oma jutu järgi ainult juhuse moel ja tütre tõttu tallinlaseks sattunud . 
297	NA	 Tuli välja , et tütre asju , Tiiu asju , isa siin nüüd ajaski . 
297	NA	 Tiiu pidi asuma Paokülla tööle . 
297	NA	 Küsisin , mis ajast Farmaatsiatehasel Paokülas pudelipesemisosakond on . 
297	NA	 Vanamees rääkis mulle kolmveerandtühjas vagunis tasahääli : 
298	NA	" "" See pole ju nüüd enam Farmaatsiatehase koht . "
298	NA	 Tiiu on mul ju õppinud tüdruk . 
298	NA	 Ainult et vahepeal olid säherdused narrid ajad ... 
298	NA	 Tema läks kohe 44-nda sügisel Valga gümnaasiumist Tartusse tohtriks õppima . 
298	NA	 See oli olnud ta kindel plaan algkoolist saadik . 
298	NA	 Ja seks ajaks , kui Maali ja minuga need meie lood juhtusid , oli Tiiu Tartus juba üsna lõpetamise peal . 
298	NA	 Ja õppinud kõik need aastad niikui kulda , seda peab tõe asjas ära tähendama ka . 
298	NA	 Noh , teada said nad ülikoolis meie asjast sedamaid , Tiiu ei hakanud seda ju ka ise salgama . 
298	NA	 Ja siis läks tema kallal teadagi tänitamine lahti . 
298	NA	 Ma ei tea , kus eri- ja kaadriosakondades ja dekaanide ja prodekaanide juures . 
298	NA	 Ja komsomolikomitees . 
298	NA	 Algul , et miks ta komnoor ei ole . 
298	NA	 Ja kui ta siis , ülikoolist väljaheitmise ähvardusel ja , ma pean ütlema , minu nõul sinna astus – , siis sellepärast , et miks ta seal o n ... 
298	NA	 Ja nõnda edasi . 
298	NA	 Ega ta minule kõiki väntsutamisi ei rääkinud . 
298	NA	" Aga siis oli igatahes dekaan , professor Vinnal , kui ma õigesti mäletan , leidnud , et tuleb tüdrukul ikkagi ülikool lõpetada lasta – "" "
299	NA	 Mina ütlesin : 
300	NA	" "" Inimliku mõtlemisega inimesed olid ju ka ikka olemas – "" "
301	NA	" "" Miks ei olnud – "" oli Sõrru-papi minuga nõus . "
301	NA	" "" Ainult et inimliku mõtlemise juurde tuli neil pruukida enamjaolt kaunikesti teissugust ütlemist . "
301	NA	 Nii et ega ei saanudki aru – ja ega ei tohtinud aru saadagi , mis inimesed nad õieti olid . 
301	NA	 Seesama Vinnal polnud rääkinud Tiiu asjas sellest ühtigi , et noh , et noore inimese ammune unistus , ja väga hästi õppinud ja – Seda ma mitte ei mõtlegi , et ta oleks võinud ütelda ka , et isa tal juba vana mees ja perekonnas niisugune õnnetus . 
301	NA	 Kus sa sellega ... 
301	NA	 Vinnal oli ütelnud – ja see oli tollase mõtteviisi juures ka , noh , humanismus : kui on tema peale nii mitu tuhat rubla riigi raha kulutatud , siis peab riik selle tema tööga tagasi saama . 
301	NA	 Sellepärast peab laskma tal ülikooli ära lõpetada . 
301	NA	 Noh , neid rahasid on inimestelt ka hoopis teistmoodi tööga tagasi kasseeritud . 
301	NA	 Aga lõpetada tal siis ikkagi lasti . 
301	NA	 Ja määrati kohale ka . 
301	NA	 Tihulasse . 
301	NA	 Jaoskonnaarstiks . 
301	NA	 See käis sel ajal Pärnu oblasti järgi . 
301	NA	 Ja esialgu polnud seal vigagi . 
301	NA	 Nii et mina olin korra juba sinna tema juurde kolimas . 
301	NA	 Aga siis kutsuti ta Pärnu tervishoiuosakonda ja võeti läbi . 
301	NA	 Et mismoodi on inimene , kelle ema on välja saadetud ja kelle isa ennast varjab – nojah , ma olin ennast ju tõesti ühe öö varjanud , see oli ju tõsi – mismoodi on niisugune inimene pugenud nõukogude tervishoiusüsteemi tööle ? ! 
301	NA	 Ja öeldi talle veel head ja paremat ja lasti päevapealt lahti . 
301	NA	" Nii et tüdruk läks ära Tallinna kellegi sõbranna juurde ja elas seal aastapäevad sisse kirjutamata – mis oli ise juba kuritegu – , ja salgas oma ülikooli ja gümnaasiumi maha ja sai heakorratrusti pargimurusid korrastama – "" "
302	NA	" "" Aga mispärast ta oma hariduse maha salgas – ? "" ei saanud ma asjast aru . "
303	NA	" "" Ega teda kõrgema haridusega oleks pargikoristajaks võetud , "" seletas Sõrd . "
303	NA	" "" Nojah , teie olite sel ajal s e a l , teie ei või teada . "
303	NA	 Aga Tiiu teadis . 
303	NA	" Meil oli ju ligidalt sugulane , minu õepoeg , luuletaja Mald – "" "
304	NA	" "" Kas Gustav Mald ? "" küsisin ma üllatuses . "
305	NA	" "" Gustav jah – "" ütles Sõrru-papi just nagu möödaminnes – ja mina ütlesin : "
306	NA	" "" Tema on ju t u n t u d luuletaja ! "" "
307	NA	" "" Nojah – "" möönis papi . "
307	NA	" "" Eks ta üksvahe olnud ka juba natukese . "
307	NA	 Aga siis enam ei kõlvanud . 
307	NA	 Kodanlik natsionalist või tont teab . 
307	NA	 Ja heideti igalt poolt välja , oma kirjarahva sumptist ka . 
307	NA	 Aga inimene tahab süüa , pere ka taga . 
307	NA	 Ja siis ta tahtis Valgas artelli tööle minna . 
307	NA	 Tehti seal kaproonsukajäänustest mängusõdureid , kui ma ei eksi . 
307	NA	 Ja Gustavile öeldi : jajaa , koht on olemas , täitke ankeet ja tulge hakake esmaspäeval pihta . 
307	NA	 Aga esmaspäeval öeldi : jajaa , aga me ei saa teid võtta , sest teil on kõrgem haridus . 
307	NA	 Kui me teid selle töö peale võtaksime , oleks see riiklikult võttes kaadri raiskamine ja me saaksime selle eest trahvi – Tema ütles : aga mul p o l e ju kõrgemat haridust . 
307	NA	 Ma teatan ju oma ankeediski : mul on ainult kolm kursust läbi tehtud . 
307	NA	 Mul jäi ülikool rahanappusel pooleli ! 
307	NA	" Selle peale öeldi talle : kui nii , siis tooge meile ülikoolist tõend , et teil ei ole kõrgemat haridust . "" "
308	NA	" "" Noh , ja kas ta tõi – ? "" "
309	NA	" "" Tõi küll . "
309	NA	 Aga siis ei aidanud see ka . 
309	NA	 Sest sel ajal oli ju nii , et kui sind ükskord oli seal k u s k i l mingisuguseks -istiks või -iidiks arvatud – natsionalistiks või formalistiks või kosmopoliidiks või mis need nimed käisid – , siis pidi iga korralik asutus sinu tagasi tõrjuma . 
309	NA	 Ainult et igale poole ei jagunud nii tarku ametnikke , kes oleksid mõistnud korralikke põhjendusi välja mõelda . 
309	NA	 Aga asjade v ä l j a ü t l e m i n e oli teadagi keelatud ... 
309	NA	 Nii et Tiiut liigharituse pärast tagasi ei tõrjutud . 
309	NA	" Tema haris aastapäevad neid Tallinna mätasmaid ja läks siis Farmaatsiasse pudeleid pesema – "" "
310	NA	 Mina küsisin : 
311	NA	" "" Kas selles mõttes , et ikka nagu arstiasjandusele ligemal – ? "" "
312	NA	" "" No selles mõttes jah . "
312	NA	 Kuigi tema aina algharidusega . 
312	NA	 Kuni seal läks ka omamoodi imelikuks . 
312	NA	 Mõned mehed , meistrid ja kes , hakkasid seal teda hurjutama , et kena noor tüdruk , aga miks ta pole viitsinud õppida . 
312	NA	 Et hakaku vähemalt nüüd pihta . 
312	NA	 Hakaku töö juures meelde jätma , noh , et vesi on H2O ja sool on NaCl ja mis nad seal on . 
312	NA	 Ja viimaks hakkasin mina ka talle rääkima , et kuule , et nüüd on ju ikka teissugused ajad käes , et isakene on hauas ja mõned kinnivõetud ja väljasaadetud on juba tagasi ja meie ema kirjutab ka , et käivad tagasipääsemise jutud . 
312	NA	 Et mine nüüd ometi Tervishoiuministeeriumi ja räägi oma asi ära . 
312	NA	 Suurt ajamist oli tarvis , enne kui ta läks . 
312	NA	 Aga siis ikka läks . 
312	NA	" Ja kümne päeva jooksul klaariti asi ära . "" "
313	NA	" "" Kas vabandust ka paluti ? "" "
313	NA	 Ma ei tea isegi , keda ma selle küsimusega kiusasin . 
314	NA	" "" Vabandust – vist ei palutud . "
314	NA	 Aga koht Paokülasse anti otsekohe . 
314	NA	" Jaoskonnaarsti koht ja terve väike arstipunkt Tiiule juhatada . "" "
315	NA	 See arstipunkt asus seal üsna selle väikese alevi mõõtu asula keskuses , vanas puumajas küll , aga oli iseendast viisakas ja puhas koht , sest täiesti vastne asutus ja pidi alles homme-ülehomme avatama . 
315	NA	 Kolm ruumi ja kõrvalruumid . 
315	NA	 Ootetuba , vastuvõtutuba ja kolme voodiga statsionaar . 
315	NA	 Tiiu oli ruume üle vaadates otsustanud , et kui vastuvõtutuba statsionaaritoaga ära vahetada , saab paigutada statsionaari ka neljanda voodi . 
315	NA	 Seda mööblivahetust asusimegi Sõrru-papiga sooritama . 
315	NA	 Üksi poleks ta tulnud kahe suure valge arstikapi ja nelja voodi ümberpaigutamisega toime . 
315	NA	 Ja arstipunkti imepisikest õde , õde Leidat või mis ta nimi oli , Tiiu homset või õieti juba nüüdset alluvat , ei sündinud tal endale appi kutsuda . 
316	NA	 Tunni ajaga olime praktiliselt valmis . 
316	NA	 Seda enam , et papi Sõrrul oli mööbli paigutuse kohta olemas küllap muidugi Tiiuga läbiarutatud plaan . 
316	NA	 Kui me olime lõpetamas , jõudis kohale ka Tiiu . 
317	NA	" "" Noh , sul pidi ju koosolek olema – ? "" imestas isa . "
318	NA	" "" Lükati homsele . "" "
319	NA	 See oli jah aasta kahekümne viiene , kuid pigem vanemagi-ilmeline väga sale tuhkblond tüdruk . 
319	NA	 Tema ainus silmapaistvus olid väga suured ainitised helehallid silmad , mis jäid kuidagi meelde sellest hoolimata , et varsti selgus : ta vaatas nendega enamjaolt kaasvestlejast mööda . 
319	NA	 Riides oli ta pigem kehvasti kui hästi : mingi lihtne helehall kostüüm ja märgatamatud valged kingad – aga igatahes mitte enam valged tennised , nagu ta neid – ma kujutlesin – oma hiljutisel ülikooliajal oli kandnud . 
320	NA	 Isa tutvustas mind talle kui töökaaslast , kelle ta oli appi kutsunud . 
320	NA	 Ta surus mul põgusalt kätt ja vaatas meie töö üle . 
320	NA	 Ta palus nihutada meil ühe kapi meetri võrra paremale ning oma laua poole meetri võrra vasakule ja tegi seda niisuguse peaaegu võõristava tõsidusega , et otsustasin ajada ta naerma . 
320	NA	 Küsisin : 
321	NA	" "" Doktor Sõrd , kelle tarvis te selle neljanda voodi siia sisse surusite ? "" "
322	NA	" "" Kas siin hädalisi vähe on – ? "" "
323	NA	" "" Ah soo – Mina arvasin , et teil oli spetsiaalne mõte – "" "
324	NA	" "" Missugune ? "" "
325	NA	" "" Noh , et kui need teie ema väljasaatjad ja teie enda väntsutajad ja tööltvallandajad hakkavad nüüd järjepanu häbi pärast insulte saama , siis te võtate nad siin ükshaaval ette ja tohterdate nii hästi kui saate – ? "" "
326	NA	 Aga naerma puhkemise , isegi muigvele mineku asemel vaatas doktor Sõrd mulle ja isale vaheldumisi otsa ja lausus isa poole pöördudes – nojaa , ütleme , et üllatunult , aga siiski peaaegu teravalt : 
327	NA	" "" Mis juttusid sa oled võõrastele inimestele rääkinud – ? "" "
328	NA	" "" Mitte ju v õ õ r a s t e l e – "" pomises vanamees vaikselt . "
328	NA	" "" Sa võiksid minu inimesetundmist ikka usaldada ka – "" "
329	NA	" "" Aga mina ei taha , et – "" "
330	NA	" "" Miks te siis ei taha – ? "" küsisin mina – et tütre teravust isa suhtes retušeerida . "
330	NA	 Ja küllap ka selleks , et enda usaldusväärsust kaitsma asuda . 
330	NA	" "" N ü ü d võib neist asjadest juba kõnelda . "
330	NA	" Ja ma usun , et isegi p e a b – "" "
331	NA	 Tiiu oli silmapilgu vait . 
331	NA	 Ta vasak näopool tuksatas kibedalt ja ta vaatas mulle oma suurte helehallide silmadega otse silma : 
332	NA	" "" Issand jumal – m i k s ? ! "
332	NA	 Sest mul on h i r m. 
332	NA	 Saate aru ? 
332	NA	 Eile olid niisugused jutud isamaareetmine . 
332	NA	 Täna – võibolla võib . 
332	NA	 Võibolla p e a b . 
332	NA	 Aga – kas t e i e määrate – millal meid jälle kahtlaseks kuulutatakse ? 
332	NA	 Nüüd ma tohin arstitööd teha . 
332	NA	" Aga kas isa rääkis , missuguse argumendiga mind töölt minema aeti ? "" "
333	NA	" "" –Ei . "" "
334	NA	" "" Nad ütlesid mulle , et ma ei kõlba meditsiinilisele tööle . "
334	NA	 Vist tuli mulle selle peale arusaamatu nägu pähe . 
334	NA	 Ma küsisin vist : miks ? 
334	NA	" Ja siis ütles üks neist – ametnik , võibolla isegi mitte pahatahtlik isik : "" Kas te siis ei taipa ? "
334	NA	 Meditsiinilisel tööl oleks teil ju juurdepääs m ü r k i d e l e. 
334	NA	 Aga kahtlastel inimestel ei tohi seda olla . 
334	NA	" "" "" "
335	 6 . 	 6 . 
336	NA	" Oma kolme "" väliuurija "" -nädala jooksul olin astunud mõnel õhtul ka kohvik "" Tallinnast "" või , nagu sealne vanarauaklubi järjekindlalt ütles , "" Feischnerist "" läbi . "
336	NA	 Seal oli kõik üldiselt endine . 
336	NA	 Tumepunaste seinte ja kaunikesti kulunud mustade paneelide taustal sigaretisuitsu vatise halli pilve all istusid mustades laudades ikka enam-vähem samad vahelduvad ja muutumatud tegelased . 
336	NA	 Aga leidus ka mõni uus nägu . 
336	NA	 Üks neist köitis mu tähelepanu juba enne , kui Loola-proua jõudis tõmmata mind lauda , kus ta selle uue mehega istus . 
336	NA	 Ja veel enne , kui Loola jõudis meid tutvustama hakata , tundsin ta ära : 
337	NA	" "" Elmar ? ! "
337	NA	" Pagana pihta – "" "
338	NA	 See siberlase-litovkas kitsa läbipaistva näoga peaaegu-punapea oli kahtlemata tema , Elmar Rünk , keda ma polnud – kui kaua ? – neliteist aastat , neljakümnendast saadik , näinud . 
338	NA	 Ja muutunud oli ta selle ajaga – jah – tublisti , kuid samal ajal oli ta lausa eilne . 
338	NA	" Lausa selline , nagu ta viimati – suvel 40 – oli meile ( küll mitte enam "" Amicuse "" raamatukogutoas , vaid Veski tänavas kellegi vilistlase korteris ) oma Hispaania-stipendiaadiaastast ettekannet pidanud : äsja seal kaugel nähtud asjadest elevil ja samal ajal peene , hästikasvatatud naeratusega varjamas kohmetust , mida tüütud või asjatundmatud küsimused tas tekitasid . "
339	NA	 Elevil tundus ta olevat ka praegu . 
339	NA	 Olgugi et äsja seal kaugel nähtud asjadeks polnud praegu El Greco maalid , mille uurimisega ta tollal oli tegelnud , vaid pidid olema hoopis teistsugused asjad : taiga kuskil Taišeti tagamail ja eestikeelse vasteta ( ja jumal tänatud , et ilma selleta ) võška'd ümber laagri – Ja tüütuid küsimusi oli talle , naeratuse järgi otsustades , ka äsja esitatud . 
339	NA	 Ja esitati minu poolt veel : 
340	NA	" "" Mis ajast sa tagasi oled ? "" "
341	NA	" "" Minevast nädalast . "" "
342	NA	" "" Ahaa . "
342	NA	" Ja plaanid ? "" "
343	NA	" "" Näis . "" "
344	NA	 Mis ma temast teadsin ? 
344	NA	 Ta oli oma aja tuntud haridustegelase poeg . 
344	NA	" Kolmekümnendate lõpul , kui me "" Amicuses "" tutvusime , oli ta juba nime omandanud noor kunstiteadlane . "
344	NA	 Ta kirjutas doktoritööd – kui ma ei eksi , El Greco bütsantsi ja veneetsia elementide üle . 
344	NA	 Ja peale selle tundis ta huvi mitmesuguste restaureerimistehnikate ja vastava keemia vastu . 
344	NA	 Seda jutustas ta mulle ise , kui ma teda paaril korral kohtuarstiteaduse laboratooriumis kohtasin . 
344	NA	 Mina käisin seal eksamile valmistumiseks ja uudishimutsesin muidugi , et mis tema El Greco teemal selle paigaga ühist võiks olla . 
344	NA	 Tema seletas , et keskaegse kunstiga pole mõtet tegelda , n e i s asjades pisutki orienteerumata . 
344	NA	 Varsti pärast seda saadeti ta , kuna see ta päristeemale nii täpselt vastas ja kuna meil prantsuse kunstile orienteerujaid oli piisavalt , aga hispaania omale spetsialiseerujaid polnud peale tema teps , nimelt sinna , stipendiumiga kaheks aastaks nimelt sinna , Madridi , Pradosse , Toledosse , Escoriali ja mis need kohad kõik olid – neelama endasse iseenda ja meie kõigi jaoks s e d a maailmakihistust . 
344	NA	 Ta tuli sealt enne kahte aastat tagasi . 
344	NA	" Sest sõda , kuigi alles see nõndanimetatud "" veider sõda "" , mis esialgu Euroopas käis , ähvardas lõigata ühendusteed läbi . "
344	NA	 Ja pealegi – niipea kui sõda omandas Läänes täie tõsiduse ning algas Prantsusmaa agoonia , nii et itta polnud seal kellelgi mahti vaadata , olid kodus toimunud ootamatud asjad . 
345	NA	 Elmar tuli tagasi juulis 1940 ja pandi Varese valitsuse haridusjuhtide poolt ( kes omas naiivsuses arvasid , et kojunaas niisugusel hetkel on lojaalsuse kindlaim tõend ) Tartusse professuurile platsi . 
345	NA	 Ja kui Elmar püüdis selle vastu tõrkuda , siis mitte nõustumatusest uuel poliitilisel taustal eksponeeruda , vaid kartusest , et tema ettevalmistus pole ikka veel piisav ( doktoritöö polnud tal ju ikka veel lõpetatud ) . 
345	NA	 Autoriteetsete vanemate sõprade nõul loobus ta peagi tõrkumast ning võttis koha oma tuntud agara kohusetruudusega vastu . 
345	NA	" Tähendab "" Pallasesse "" . "
345	NA	" Mis oli sel ajal aastaks otsaks "" Konrad Mäe nimeliseks Kõrgemaks Kunstikooliks "" muutunud , et siis paar aastat "" Pallas "" edasi olla ja selle järel asjade parendamise korras kaduda . "
345	NA	 Aga seda Elmar enam ei näinud . 
345	NA	 Tema kutsuti mais 41 Pälsoni tänavale ja tagasi ta ei tulnud . 
345	NA	 Nii et ka oma poega ei saanud ta näha . 
345	NA	 Ma ei tea , kas dramatiseering oli rahvaluule või siiski ajaloo enese oma , aga räägiti , et isa oli vahistatud samal ööl , kui poiss sündis . 
346	NA	 Elmari naisega , Hellaga , puutusin sakslaste ajal mõned korrad kokku . 
346	NA	 Siis ei teadnud naine mehe saatusest mitte midagi . 
346	NA	 Aga sellest , et Elmar oli vahistatud punaste poolt kui Franco ja tont teab veel kelle spioon , võis igaüks isegi aru saada . 
346	NA	 Issand jumal – ta o l i ju uurinud fašistlikus Hispaanias fašistliku Hispaania kunsti ! 
346	NA	 Ja o l i ju fašistliku Eesti valitsuse rahaga seda uurima saadetud ! 
346	NA	 O l i ju ! 
346	NA	 Nii et stalinliku paranoia jaoks oli olnud täiesti võimatu , et ta olnuks midagi muud kui vähemalt Franco , aga küllap ka Hitleri ja nende seljataga Churchilli poolt nõukogudevastaseks tööks värvatud agent . 
346	NA	 Tegelikult oli Elmar üks neid jumala puhtaid , kasvatatuse tõttu natuke naiivseid ja loomuldasa kaitsetult idealistlikke poisse , kelletaolisi , kui meil veab , üks või ülimalt paar meile elu jooksul vastu juhtub . 
346	NA	 Kui meil ei vea , jääbki nende olemasolu meile teadmatuks ja ausa inimese tüüpidekaardi vastavasse paika meie teadvuses tühi koht . 
347	NA	 Mina ütlesin : 
348	NA	" "" Noh , oma Tooma oled sa siis viimaks ära näinud ka ... "
348	NA	 See võis üsna imelik tunne olla – Mis ta sul nüüd on ? 
348	NA	 Kolmteist ? 
348	NA	 Eks ole ? 
348	NA	" Viiendas klassis ? "" "
349	NA	" "" Kolmteist , "" noogutas Elmar , "" kuuendas – "" ja vaatas , ma ei saanud aru , kas naeratades või mitte , kohviku suurtesse laelampidesse , kurat võtaks , mulle tundus , selleks , et takistada silmi niiskeks minemast – Siis vaatas ta meile otsa : "
350	NA	" "" –Ma tean – Hella oleks rõõmus , kui ta saaks proua Loolaga natuke lobiseda – "" Selgituseks minule : "" Nad õppisid ju kunagi koos – Ja mina tuletaksin Peetriga – vanu asju meelde . "
350	NA	 Nii et : lähme meile , Nõmmele . 
350	NA	 Tassi kohvi ikka leiab . 
350	NA	" Ainult sinna juurde – "" "
351	NA	" "" Kui me klapiksime – "" tähendasin mina , sest olin saanud eile kahe nädala palga kätte . "
352	NA	" "" Mistarvis ? ! "" hüüdis Loola . "
352	NA	" "" Poed on juba kinni . "
352	NA	 Me saaksime ainult kõrtsihinnaga . 
352	NA	 Selle asemel – lähme minu poolt läbi . 
352	NA	 Mul on juhuslikult puutumatu pudel Ungari džinni kodus . 
352	NA	 Paar pudelit narsaani on ka . 
352	NA	 Ja ma elan ju siinsamas . 
352	NA	 Viiskümmend sammu . 
352	NA	 Raskejõustiku Maja vastas . 
352	NA	 Elmar ei tea , mis see Raskejõustiku Maja on ? 
352	NA	 See on Mihkli kirik . 
352	NA	 See o n ju siinsamas . 
352	NA	" Sealt läheme otse jaama . "" "
353	NA	 Me ronisime Loola lainetava varju kannul viiesaja-aastase hoone nagisevaist treppidest üles . 
353	NA	 Loola poolteisetoaline pesa sel kergelt kassikusehõngusel pööningul oli lausa ootamatu . 
353	NA	 Täis – aga siiski mitte lämmatavalt täis – pilte , nipsasju , patju , ühest ärklist vaade Niguliste kiriku kõrgetele varemetele ja , nojah , Raskejõustiku Maja lamedale katusele , teisest ärklist vaat et otse Timuka majja . 
353	NA	 Ja paarisajaköitelisel raamaturiiulil rida täiesti ootamatuid köiteid . 
353	NA	 Paari minuti jooksul , mis me seal ootasime , kuni ta pudelid kandekotti pani ja selle mulle kanda ulatas , ei tabanud mu silm kõiki ära . 
353	NA	" Aga igatahes paistsid sealt omaaegseis heledais köidetes Ristikivi "" Tuli ja raud "" ning "" Rohtaed "" . "
353	NA	 Ma ütlesin : 
354	NA	" "" Proua Loola – teil on k e e l a t u d raamatud riiulil nii lahedalt esil , et – Kuidas see lugu siin keelatud kirjandusega üldse on – ? "" "
355	NA	" "" Oh , teate , minul käivad ainult head tuttavad . "
355	NA	 Ja ma olen loomult omajagu fatalist . 
355	NA	 Ja pealegi – n ü ü d pole see asi vist enam nii hull . 
355	NA	 Sest – muuseas – see oli ju ka isakese ajal kõige hullemail aastail nii , et mis teil raamaturiiulil leidus või läbiotsimisel leiti või eriti mis te kellelegi olite laenanud , tuli s i i s teile süüks , kui muul põhjusel oli juba otsustatud teid hävitada . 
355	NA	 Või tähendab vahistada . 
355	NA	 Siis oli muidugi kõik nõukogudevastane propaganda . 
355	NA	" Kas või kahekümne aasta eest ilmunud "" Lastelehe "" numbrid – mõni isamaaline laul , mõni Kuhlbars või Visnapuu leidus ju pea igas numbris . "
355	NA	 Aga ma ütlen : see oli ainult siis , kui asi o l i juba klaar . 
355	NA	 Muidu – mitte nii väga . 
355	NA	" Kui teil polnud seal just "" Vabadussõja ajalugu "" või "" Eesti rahva kannatuste aastat "" . "" "
356	NA	 Mina küsisin : 
357	NA	" "" Teil on siin huvitavaid endisi raamatuid . "
357	NA	" "" Rohtaeda "" loeksin ma meeleldi uuesti . "
357	NA	" Aga kas teil u u s i raamatuid ka on ? "" "
358	NA	" "" Mida näiteks ? "" "
359	NA	" "" Ristikivil peab ju olema ilmunud esimene eesti eksistentsialistlik romaan – "" Hingede öö "" . "
359	NA	" Ega teil juhuslikult seda – ? "" "
360	NA	" "" Oi ei ! "
360	NA	 N i i keelatud raamatuid mul pole . 
360	NA	" "" Hingede ööd "" ei ole vist mitte kellelgi . "
360	NA	" Ainult Keskkomitee raamatukogu mürgikapis võibolla . "" "
361	NA	 Kolmveerand tunni pärast kõndisime kuskil Vana-Mustamäe mändide all eakasse mitmeverandalisse puumajja sisse . 
362	NA	 Nähtavasti paaritoaline korter poole sajandi vanuses keskmiselt laokil majas oli tegelikult kehv , aga püüdliku naisekäe lihtsa kunstiga hubaseks tehtud . 
362	NA	 Ja pealegi vääristatud mõnede Elmari pere kunagiste piltidega , Greenbergi , Vabbe ja Haamri omadega , mis olid imemoel jäänud omal ajal konfiskeerimata . 
362	NA	 Ning malbenäoline madonnaliku ludusoenguga Hella , ma polnud ju tedagi kümme aastat näinud , erines omaaegsest üksnes nonde hallide juuksesiirude võrra , mis ta tuhkblondides juustes hoolsal vaatamisel silma hakkasid . 
362	NA	 Hella ütles : 
363	NA	" "" Ja see on meie Toomas . "
363	NA	 Keda isa alles möödunud nädalal esimest korda näha sai . 
363	NA	" Toomas – mine anna külalistele kätt . "" "
364	NA	 Toomas oli kõhn , aga osijas poiss , kelles oli näha , et ta hakkab kord oma Lysippose Apollo profiiliga siitmaa nöbininalisi tüdrukuid peibutama . 
364	NA	" Siis läks ta tagatuppa "" Ivanhoed "" lugema , ma panin džinni ja narsaani lauale , meile pakuti vanades tugitoolides istet ja Elmar läks kööki kohvivett kuumaks ajama ning vanaema väntveskil ube jahvatama . "
364	NA	 Hella asetas tassid-klaasid lauale ja vestles samal ajal Loolaga kui vana tuttavaga . 
364	NA	" Tuli välja , ka nemad olid seltsikaaslased , omaaegsest "" Harmooniast "" , Hella muidugi neli-viis aastat Loolast vanem . "
364	NA	 Loola pani sigareti ette ja jala üle põlve ning küsis – ma ei tea , kas peaks ütlema joviaalse eeskujul junoaalselt , või kuidas : 
365	NA	" "" Noh , mismoodi see on – üle neljateistkümne aasta omaenese mehega jälle abielus olla ? "" "
366	NA	 Mulle tundub , et proua Rünk poleks ka siis teisiti vastanud , kui minu näol poleks olnud enam-vähem võõrast inimest toas . 
366	NA	 Ta ütles leebelt – ja üldsegi punastamata : 
367	NA	" "" Esimesel silmapilgul – pimestav . "
367	NA	 Ja nüüd – loomulik . 
367	NA	" Pärast neljateist absoluutselt ebaloomulikku aastat – absoluutselt loomulik . "" "
368	NA	 Elmar tuli köögist aurava kohvikannuga tuppa . 
368	NA	 Loola küsis : 
369	NA	" "" Ja kuidas sinule tundub – oma naisega jälle abielus olla ? "" "
370	NA	 Elmar seisis , kuum kohvikann käes , ja hakkas ühtaegu seltskondlik-kumedalt ja kohmetusest rabedalt naerma . 
370	NA	 Ning ütles hämmeldusest punastades : 
371	NA	" "" –Huvitav . "
371	NA	" Üllatavalt huvitav ! – Säh , "" – ta ulatas kannu Hellale – "" Euroopas kallab daam . "
371	NA	 Nüüd , kus ma jälle s i i n olen – Me oleme ju veel ikka siin – ? 
371	NA	" Eks ole ? "" "
372	NA	 Mina ütlesin : 
373	NA	" "" Noh , kuni me selles ise kahtlema ei hakka – "" "
374	NA	 Kui esimene klaas taas- ja ikka-veel-siin-oleku terviseks oli tühjendatud , küsis Loola : 
375	NA	" "" Elmar , siin liikusid jutud , et sul olevat olnud s e a l – lisaks kinniistumisele ülepea – veel mingisuguseid raskendavaid probleeme – ? "" "
376	NA	" "" Mnjaa . "
376	NA	" Oli muidugi – "" möönis Elmar veikleva tark-kohtlase muigega . "
377	NA	 Loola jätkas : 
378	NA	" "" Aga nüüd oled sa esimese lainega tagasi . "
378	NA	 Kui seni on tulnud peaaegu ainult alla-kümne-aasta-rahvast . 
378	NA	 Kuidas sul lõpuks nii v e d a s ? 
378	NA	" Kui neljateistkümne aasta puhul nõnda võib ütelda ? "" "
379	NA	" "" Noh , see on puhtalt Hella teene , "" tunnistas Elmar , "" tema kirjutas palvekirju . "
379	NA	" Kui palju sa neid kirjutasid – 44-ndast saadik ? "" "
380	NA	" "" Üheksateist , "" ütles Hella leebe uhkusega , "" pluss muidugi minu käimised Elmari endiste kolleegide pool . "
380	NA	" Et need mu palvekirju toetaksid . "" "
381	NA	 Mina küsisin : 
382	NA	" "" Aga palvekirju te kirjutasite – kellele ? "" "
383	NA	" "" Kõigile , kellele vähegi sündis , "" ütles Hella , "" minimaalsete viisakuspausidega . "
383	NA	" Ülemnõukogu Presiidiumile , Keskkomiteele , prokuratuurile . "" "
384	NA	" "" Aga vanad kolleegid – kuidas reageerisid ? "" "
385	NA	" "" Hästi . "
385	NA	 Väga hästi , suuremalt osalt . 
385	NA	" Ainult et need , kes valmis olid Elmari eest kostma – just nimelt need – , sattusid enamjaolt ka ise varsti , noh , rulli alla , nii või teisiti . "" "
386	NA	" "" Aga toetamast keeldujaid leidus ka ? "" "
386	NA	 Seda küsisin vist jälle mina . 
387	NA	" "" Leidus ... "
387	NA	 Vähem kui toetajaid . 
387	NA	" Aga see võis tulla ju ka sellest , et ma pöördusin esmajoones selliste poole , kellest võis eeldada , et nad ei keeldu – "" "
388	NA	" "" Aga missuguste argumentidega keelduti ? "" "
389	NA	" "" Noh – mistarvis peaksin ma diskreeditsema – vana auväärt professor Leimer näiteks . "
389	NA	 Kelle õpilaseks Elmar oli end pidanud . 
389	NA	" Ja kelle kohta ta oli alati ütelnud : gentleman läbi ja läbi – "" "
390	NA	 Elmar ütles vaevatud häälel : 
391	NA	" "" Hella – Mistarvis – "" "
392	NA	 Ja Hella vastas – jah , ikka veel leebelt , aga kannatamatuse terasvedru oli leebuse vati sees tunda : 
393	NA	" "" Mina küsin ka – mistarvis ? "
393	NA	 Mistarvis peaksin ma seda salgama ? 
393	NA	 Olgu ta siis oma kalaverelisele vastusele uhke ! 
393	NA	" Tema vastas : "" Jaa – Elmar Rünk oli väga kena mees . "
393	NA	 Andekas mees . 
393	NA	 Töökas mees . 
393	NA	 Seda võin ma muidugi kinnitada . 
393	NA	 Aga sellest , kas ta nõukogude võimu vastu töötas või ei – sellest pole mul kõige vähematki aimu . 
393	NA	 Ma ei saa ju kinnitada : ükski välismaa luure pole teda värvanud ! 
393	NA	 Kallis proua Rünk – te saate ju ise aru , ma ei saa seda kinnitada lihtsalt sellepärast , et ma seda ei tea . 
393	NA	" Nii et minu allkirjast poleks teil absoluutselt mingit kasu – "" Ja umbes niimoodi teised nahahoidjad ka . "
393	NA	" Ja niisuguste juurde ma ju ei läinudki , kes oleksid ajanud kulmud püsti ja küsinud : kas te tõesti arvate , et m e i e maal karistatakse kedagi ilma aluseta ? ! "" "
394	NA	" "" Aga kuidas reageerisid teie palvekirjadele võimud ? "" "
395	NA	" "" Harilikult üldse mitte . "
395	NA	" Ülim oli see , et vastati : asja uuritakse . "" "
396	NA	" "" Aga k e s siis lõpuks ikkagi Elmari kasuks midagi tegi ? "" "
397	NA	" "" Viimaseks ma kirjutasin kultuuriministrile – "" "
398	NA	" "" Temal on ju neis asjus minu meelest hoopis vähe võimu – ? "" "
399	NA	 Hella ütles naeratades : 
400	NA	" "" Küsimus polnud nähtavasti niivõrd võimus kuivõrd tahtes . "
400	NA	" Temal oli tahet . "" "
401	NA	" "" Mis sa ütled ? ! "" imestas ka Loola . "
402	NA	" "" Tõsijutt , "" seletas Hella . "
402	NA	" "" Tema kutsus mu minu palvekirja peale välja ja kuulas mu ära . "
402	NA	 Ja kutsus veel mitu inimest välja ja kuulas ära . 
402	NA	 See on vist tõsi , et tal on raskusi ütleme vahetegemisega Kreutzwaldi ja Kitzbergi vahel . 
402	NA	 Aga üks joon tal on – et kui ta on lasknud rääkida endale mõnes küsimuses tõe ja vale vahe selgeks , siis ta järele ei anna . 
402	NA	 Noh , ühe inimese saatus on suur asi . 
402	NA	 Võibolla kõige suurem asi . 
402	NA	 Aga meie hiljutise ametliku mõtlemise jaoks ikkagi kübe . 
402	NA	 Nii et ma ei tea : võibolla omandas Elmari saatus ministrile mingist juhuslikust uiust sümboolse tähenduse , vabastava tähenduse : et kui ta selle ühe mehe välja veab , ei saa talt nõuda , et ta k õ i g i draamat peaks läbi näinud olema ... 
402	NA	 Võibolla nii . 
402	NA	 Igatahes peaaegu kohe , kui kümne-aasta-meeste vabanemised teoreetiliselt võimalikuks said , rebis ja rääkis ta Elmari asumiselt koju . 
402	NA	 Elmar oli ju nüüd juba kolmandat aastat tähtajatul asumisel – pärast kümmet aastat laagrit . 
402	NA	 Nagu see käis . 
402	NA	" Ja ta tõi Elmari välja – kõigi nende raskendavate asjaolude kiuste , mida Loola nimetas – "" "
403	NA	" Mina küsisin , sest nüüd oli jutt selle juurde tagasi jõudnud : "" Aga – mis asjaolud need olid – ? "" "
404	NA	 Hella ütles : 
405	NA	" "" Seda teab Elmar ise kõige paremini – "" "
406	NA	 Me vaatasime kolmekesi Elmarile otsa . 
406	NA	 Arvatavasti polnud ka Hella tema loo üksikasju veel täiesti kuulda jõudnud . 
406	NA	 Aga Elmar oli olnud neist asjust kolmteist aastat vait . 
406	NA	 Ja oli nüüd kojujõudmise puhul kolmanda klähvi džinni ära rüübanud . 
406	NA	 Ja teadis , et ta ei kahjusta oma jutuga ühegi ekslikult ausaks arvatud vana kolleegi nime . 
406	NA	 Ning et ajad on ikkagi kapitaalselt muutunud . 
406	NA	 Ning et ta viibib oma naise ja kahe ammuse tuttava seltsis . 
406	NA	 Nii et ta silmitses Hella poolt konfiskatsioonist ja pommitamistulekahjust päästetud põrandavaiba mustrit ja kõneles : 
407	NA	" "" Teate , kes p ä r a s t sõda laagritesse sattusid , võivad teinekord rääkida teissugustest oludest , aga anno 42 ja vähemalt Kotlase kandis oli lugu küllaltki täbar . "
407	NA	 Mina käisin metsatööl ja kaalusin oma normaalse seitsmekümne kilo asemel viiskümmend üks . 
407	NA	 Noh , päris katastroofiline see ju veel ei olnud . 
407	NA	 Liikuda tundus koguni äärmiselt kerge . 
407	NA	 Ja aeg-ajalt näis mulle , et ka mõte töötas suurepäraselt . 
407	NA	 Kuigi näiteks professor Leimeri eesnimi ei tulnud mulle äkki kõige pingutamise kiuste mitmel nädalal meelde ... 
407	NA	 Igatahes võeti mind korraga augustikuus metsatöölt maha ja pandi metsameeste barakki päevnikuks . 
407	NA	" Ja seda võis pidada tõeliseks vedamiseks , eriti kuna see toimus niimoodi enne talve ja enne seda , kui ma oleksin tõesti nõrgaks jäänud ... "" "
408	NA	 Elmar jutustas : seal tema barakipoole viiekümne mehe seas , kaheteistkümnest rahvusest , nagu nad olid , oli olnud kaks meest , kes olid talle juba metsas , töömaal ja lõkke juures , silma hakanud . 
408	NA	 Kaks tont teab mis teel juba tollal sinna sattunud Taga-Karpaatia ungarlast . 
408	NA	 Béla ja Lászlo , nelja-viiekümnesed , naksakad töökad mehed , kes jäid silma sellega , et tegid kõike justkui poolsõnatus teineteisemõistmises ja alati kahekesi koos . 
408	NA	 Mõlemad olid kümne aasta mehi . 
408	NA	 Mingid akadeemikud nad polnud – üks oli olnud raamatupidaja boksiidikaevanduses ja teine raudteelane – , aga nii haritud nad olid , et ungarlaste , eestlaste ja soomlaste sugulusest olid nad midagi kuulnud . 
408	NA	 Ja üks ja teine kord oli see neil Elmariga metsas lõkke ääres jutuks tulnud ja tuli nüüd barakis uuesti kõne alla . 
408	NA	 Nad pärisid , kuidas üks või teine sõna eesti keeles kõlab , ja kui nad teada said , et Elmar mingil määral ka soome keelt kõneleb , pärisid nad talt ka soomekeelseid sõnu . 
408	NA	 Kuu aja pärast kutsusid nad Elmari kõrvale ja seletasid talle sosinal : nemad olid otsustanud laagrist põgeneda ja jõuda läbi rinde Soome . 
408	NA	 Muuseas , säherdune mõte oli mõlkunud seal 42-se aasta suvel küllap mitmeiski peades . 
408	NA	 Ning olid liikunud sosinad , et siin-seal oli kellelgi põgenemine õnnestunud . 
408	NA	 Luhtunud põgenemiste kohta olid teated igatahes veenvamad . 
408	NA	 Tabamisel mahalastud põgenike laibad toodi kuulu järgi nende kodulaagrisse tagasi ja riputati mõneks päevaks laagriväravasse välja – tööleminejate kolonnidele näha ja järele mõtelda . 
409	NA	 Elmar jutustas : nende laagrist polnud seni põgenemisi toimunud , nii et neile polnud sellist spektaaklit korraldatud . 
409	NA	 Aga kuulda olnu üle polnud needsinased Béla ja Lászlo nähtavasti järele mõelnud . 
409	NA	 Või olid mõelnud küll , aga tulnud vääradele järeldustele . 
409	NA	 Või – mis mõttes vääradele ? 
409	NA	 Aga see oli muidugi mõista nende asi . 
409	NA	 Kuid nende asi ainult hetkeni , kus nad oma saladuse Elmarile avaldasid – 
410	NA	 Mina küsisin : 
411	NA	" "" Miks nad seda õieti tegid ? "" "
412	NA	 Elmar vaatas põrandale ja lisas rabeda muigega : 
413	NA	" "" Noh , nad ütlesid , et olid mind mõnda aega seiranud ja pidasid mind usaldusväärseks poisiks . "
413	NA	" Ja nad panid mulle ette põgeneda nendega koos – "" "
414	NA	 Elmar jutustas : ungarlased olid valmistanud oma põgenemist uskumata põhjalikult ette . 
414	NA	 Barakis olid kahekordsed narid . 
414	NA	 Ungarlased magasid kõrvu alumisel naridekorrusel . 
414	NA	 Nad olid kangutanud oma naride all kaks kõrvuti põrandalauda lahti . 
414	NA	 Nii et sealtkaudu pääses baraki põranda alla . 
414	NA	 Nad olid kasutanud ära asjaolu , et barakk asetses laagripunkti neljakümne omasuguse seas põhjapoolse rea keskel , baraki põhjapoolne ots laagrit ümbritsevast traattõkkest kümme meetrit eemal . 
414	NA	 Béla ja Lászlo olid töötanud baraki põranda all varakevadest saadik . 
414	NA	 Öötundidel , hiirvaikselt , mutitaoliselt , kõigile märkamatult . 
414	NA	 Ka Elmar polnud oma päevnikunädalail nende õiendamist märganud . 
414	NA	 Sest nad olid töötanud iga öösi mõned tunnid – magada oli ju ka tarvis – ning harilikult nii , et sel ajal , kui üks all kaevas , lesis teine üleval naril . 
414	NA	 Töötanud olid nad paljaste kätega , varreta labidaga ja vana plekkämbriga . 
414	NA	 Poole meetri kõrguse põrandaaluse ruumi põhjapoolsest otsast olid nad uuristanud maasse kõigepealt püstja käigu , mis tungis kahe meetri sügavusele mulda . 
414	NA	 Seal pöördus poolemeetrise läbimõõduga käik rõhtsuunda ja siirdus sirgelt edasi : kümnemeetrise tõkkeäärse maariba alt läbi , sisemise okastraattõkke alt läbi , kahe traattõkke vahelise valvekoerte jooksutee alt läbi , välimise traattõkke alt läbi ja ka selle kümmekonna meetri laiuse lageda maariba alt läbi , mida võška'des asetsevad helgiheitjad valgustasid . 
414	NA	 Käik ulatus nüüd pimedusse või vähemalt hämarusse jäävasse tsooni , kanarbikku kasvanud mätaste alla . 
414	NA	 Sadakond kuupmeetrit mulda , mis meestel oli tulnud mööda käiku edasi-tagasi roomates sealt ämbriga välja tuua , olid nad puistanud baraki põranda alusesse ruumi laiali . 
414	NA	 Oma käigu vabaduse-poolsesse otsa olid nad toimetanud vajaliku toiduvaru . 
414	NA	 Neil oli kaks plekist ihutud , aga habemenoateravat nuga . 
414	NA	 Ka ambulantsist varastatud kloorlubi oli neil riidest kotikese sees valmis : saapataldu nühkida , et koerad ei võtaks jälgi , mis neist jäävad , kui nad maapinnale on väljunud ja taigasse eemalduvad . 
415	NA	 Nad olid seletanud Elmarile ära , m i k s nad teda kaasa kutsusid . 
415	NA	 See , et ta oli nende meelest usaldustväärt isik , oli kampavõtu eeldus . 
415	NA	 Kaasakutsumise põhjuseks oli see , et ta oskas vene keelt küll halvasti , aga märksa paremini kui nemad . 
415	NA	 Ning see , et ta oskas soome keelt , mida nemad üldse ei osanud , aga mida nende meelest pidi ka siinpool rinnet tarvis minema , läänepoolsest alast rääkimata . 
415	NA	 Ja ka see , mida nad olid tähele pannud : et Elmar oli saanud nendega metsatööl käies lõkke alati imekiiresti põlema – mis polnud tegelikult küll mingite metsamehekogemuste , vaid jõmpsikapõlviste skaudioskuste kaja . 
416	NA	 Elmar jutustas : ta polnud kuigivõrd mõelnud ettepaneku üle ses mõttes , kas minna või keelduda . 
416	NA	 Keeldumisotsus oli tal a priori valmis . 
416	NA	 Sest risk oli põgenemisel vähemalt tema iseloomuga mehe jaoks liiga suur . 
416	NA	 Issand jumal , põgenemiseks oli jõudude suhe ometi täiesti lootusetu . 
416	NA	 Põgenemine oleks kahe või kolme mehe väljakutse hiiglaslikule masinavärgile , mille pahupidine täiuslikkus tundus olevatki kogu selle , nagu öeldi , maailmakuuendiku päriseks sihiks ja pingutuseks . 
416	NA	 Kuskil teisal oleks põgenemine võibolla mõeldavam , aga siin tundus see täiesti väljavaatetu . 
416	NA	 Eriti kui arvesse võtta ka seda , mis Elmar oli ise kohaliku rahva suhtumisest vangidesse tähele pannud ja mis ta oli kogenumailt vangidelt kuulnud : siinsete hõredate jõgedeäärsete külade rahvas pidi olema süsteemil täiesti pihus . 
416	NA	 Arvatavasti oli nende lojaalsuse ajendiks kunagi olnud kord õiglustunne , kord hirm , viimase kuue-seitsme aasta jooksul pidi selleks olema tõusnud valdavalt hirm , aga välispidiselt oli see nüüd juba patriootilise kohuse asi : mitte küsida , kes ja miks , vaid pigistada silmad kinni ja joosta kõigi kahtluste korral alandlikus õhinas puna- ja sinipagunite juurde ning anda üles kõik , kõik , kõik , mis keegi põgenevate vangide asjus oli näinud või kuulnud . 
416	NA	 Või mis kellelegi oli viirastunud . 
416	NA	 Aga rindeni või selle-eelse eikellegimaani oli siit – täpselt vangid seda ei teadnud , kuid kooli maadeteaduse mälestusest või arvata – mitte vähem kui viis- või kuussada kilomeetrit laasi ja kõndu , parajasti asustamatuid , et jääda halval juhul hätta , ning asustatuid , et torgata kahtlaselt silma . 
416	NA	 Nii et isegi siis , kui kellelgi õnnestus pääseda okastraadi tagant välja , oli pääs läbi ümberkaudse tühermaa ülimalt kahtlane . 
416	NA	 Eriti veel nüüd , kus sõda ( ja sosinate järgi õnnetult kulgev sõda ) oli erutanud nagunii haiglase valvsuse mitmekordselt valvsaks . 
417	NA	 Elmar silmitses džinniklaasi ja ütles : 
418	NA	" "" Tähendab , mina kaalusin ainult seda , kuidas oma sõpru solvamata nende ettepanekust keelduda . "
418	NA	 Sest asjal oli veel üks – ma ei tea – minu jaoks tookord takistav külg . 
418	NA	 Kui ma oleksin olnud lontrus – Ühesõnaga , nad olid andnud oma saatuse teatud mõttes minu kätte . 
418	NA	 Nad pakkusid mulle võimalust kasutada koos nende kohutavalt vaevalise töö tulemust . 
418	NA	 Nad olid jumal teab kui mitu sada tundi maa all pimedas või küünlajupi valgel hinge kinni hoides rühmanud ja roomanud . 
418	NA	 Nüüd oli käik valmis ja mulle öeldi : tule ! 
418	NA	 Ma ei tea , kas te kujutate ette : selles usalduses oli midagi põrgulikult siduvat . 
418	NA	 Ja samal ajal oli mul ju täiesti võimatu seda vastu võtta . 
418	NA	" Juba sel lihtsal põhjusel , et mina polnud kaevanud sellest käigust mitte ainsat labidatäit . "" "
419	NA	 Elmar jutustas : ta oli küsinud neilt , miks nad polnud põgenenud metsast töö juurest , mis oleks igatahes olnud sada korda lihtsam kui nende kohutav kuudepikkune kaevamine . 
419	NA	 Nad olid seletanud : sel juhul oleksid nad pidanud koguma ja paigutama oma toiduvaru põgenemise tarvis kuskile metsa . 
419	NA	 Aga nende langetuspaik oli selleks liiga liikuv . 
419	NA	 Pealegi oleksid nad pidanud vedama oma põgenemisvaru igakordseid noosikesi igal tööleminekuhommikul läbi valve . 
419	NA	 Iga kord seal läbiotsimisi ei sooritatud , aga huupi-korras toimus neid seal sageli . 
419	NA	 Nii et vahelejäämine olnuks varem-hiljem tõenäone . 
419	NA	 Aga kui kõik oleks läinudki korda – metsast töö juurest kadumist oleks parimal juhul märgatud paari-kolme tunni , aga halvimal juhul paari-kolme minuti pärast . 
419	NA	 Barakist augu kaudu põgenemist , kui see toimub näiteks kella kümne ajal õhtul , see tähendab tund aega pärast õhtust loendust , märgatakse – nojaa , halvimal teoreetilisel juhul niisamuti paari minuti pärast . 
419	NA	 See oleks siis , kui mõni teadlik-valvas barakikaaslane märkab silmapilk nende kadumist ( mida seni polnud juhtunud ) ja tõstab otseteed lärmi . 
419	NA	 Aga paremal juhul , normaalsel juhul , tõenäosel juhul ei panda nende puudumist enne tähele kui tööleminekuks rivistumisel väravas , hommikul kell seitse . 
419	NA	 Siis märkab brigadir , et neid pole , ja saadab vandudes kellegi neid otsima – jooksusammul ja trah-trah-trah , esmalt ambulantsi , et kas nad on ehk tundnud end halvasti ja läinud velskri juurde abi otsima – nii tõsiste töömeeste puhul kui need kaks madjarit pole ju haiguse teesklust üldsegi arvata . 
419	NA	 Ja kui neid ambulantsis pole ega ole olnudki , siis veel jooksusammul barakki – Ja kui neid ka seal ei ole – oi sa kurat , siis läheb asi tõsiseks . 
419	NA	 Sest siis jääb veel ainult sööklasse pilk heita , köögist järele küsida – ei ole ? 
419	NA	 Ei ole – Ja siis jookseb brigadir hirmuvõhmal ja kolmekordseid süljates vahtkonnaülema kantseleisse ja kannab ette , et kaks meest on kadunud – Kuni kõik laagris olevad mehed on lineika'le aetud ja kontrollitud ja üle loetud ja segi aetud ja uuesti üle loetud ja kahe puudumine on – jebu ja ih matt – tõesti klaar ja kuni Béla ja Lászlo narid on naeltest ja tappidest välja murtud ja põrandalauad nende all lahti leitud ja üles kistud ja kõige ahtama kondiga jefreitoreile on püstolid välja antud ( sest relvaga tsoonis viibimine on normaaljuhul keelatud ) ning poisid on roomanud mööda põgenenute käiku maa alt läbi ning jõudnud kanarbikus maa peale välja ja kuni valvekoerad , treenitud kihvulised peaaegu-soed , on kohale toodud ja ähmis sinipagunite võta-jälge-käsutamise kiuste veerand tundi fataalse mutiaugu ümber nõutult klähvinud ja minema viiakse ja kuulutatakse välja üldalarm – seni on põgenike edumaa jälitajate ees kasvanud – õnnelikul juhul – kaheteistkümne tunnini . 
420	NA	" Béla oli ütelnud : "" Kui Jumal on sel ööl tõesti madjarite Jumal , oleme häire ajaks laagrist seitsekümmend kilomeetrit eemal . "" "
421	NA	" "" Mina kujutasin seda kõike liiga elavalt ette , "" meenutas Elmar , "" ja ma ei tea isegi , mis see oli – saamatus , argus , vaist – , ma ei hakanud oma keeldumist neile motiveerima , ma tänasin neid nende suurejoonelise pakkumise eest häiritult , murelikult , liigutatult . "
421	NA	 Ma ütlesin , et mina ei tule . 
421	NA	 Pärast õhtust loendust jälgisin ma neid oma narilt . 
421	NA	 Nad olid kella kümneks oma asemeilt kadunud . 
421	NA	 Kella üheteistkümne ajal kõndisin magajate vahelt läbi ja nende naridest mööda – just nagu vaatama , kas tagumised aknad on lahti või kinni . 
421	NA	 Ähmane öölamp põles sektsiooni laes nagu alati . 
421	NA	 Ülemiste asemete ja narisammaste varjud tekitasid sektsiooni tagaosas tükati peaaegu pimeduse . 
421	NA	 Aga ma sain sellest hoolimata aru : need just nagu magajate kogud Béla ja Lászlo asemeil polnud muud kui baikateki alla kohlu keeratud laastukotid . 
421	NA	 Hommikul hargnes kogu näidend täpselt nii , nagu me arvasime . 
421	NA	 Kümmekond meest meie neljakümne kaheksast kutsuti ülekuulajate eest läbi , mina nende seas : kas keegi oli midagi märganud ? 
421	NA	 Ja miks polnud keegi midagi märganud ? ! 
421	NA	 Eriti muidugi : mispärast oli päevnik olnud pimedusega löödud ? ! 
421	NA	 Ja kui siis käik poole tunni pärast üles oli leitud , topiti mind muidugi kartsa . 
421	NA	 Sest päevnik pidi olema selle kaevamist märganud . 
421	NA	 Nojaa , Loola-proua tundis minu spetsiaalsete raskuste vastu huvi . 
421	NA	" Sealt need algasid . "" "
422	NA	 Elmar oli istunud nädal aega kartsas . 
422	NA	" Kuuenda päeva hommikul , talle läbi ukseluugi sooja veetilka plekk-kaussi kallates , oli lätlasest kartsapäevnik sosistanud : "" Lászlo ripub täna hommikust väravas – "" "
423	NA	 Kahe päeva pärast oli Lászlo surnukeha ära viidud ja selle asemele oli riputatud Béla . 
423	NA	 Tähendab , kumbki polnud pääsenud . 
423	NA	 Järgmisel päeval oli Elmar viidud ülekuulamisele . 
423	NA	 Ülekuulajaks oli olnud äärmiselt rahulik kiilaspäine major . 
423	NA	 Rahu ja kiilaspäisus olid mõjunud julgustavalt , majori-auaste oli tundunud rahutukstegev . 
423	NA	 Sest see osutas asja tähtsusele . 
423	NA	 Major oli seletanud võõrastava avameelsusega : Lászlo oli lastud tabamisel maha . 
423	NA	 Kui kaugel laagrist , seda ta muidugi ei lisanud . 
423	NA	 Ja mis tähtsust sel oligi . 
423	NA	 Tähtsam oli see : teine mees , tähendab Béla , boksiidikaevanduse raamatupidaja , oli tabamisel tunginud tabajaile noaga kallale . 
423	NA	 Ta oli rabanud ühelt tabajalt püssi ja lasknud teise maha . 
423	NA	 Enne , kui ta ise pihta sai . 
423	NA	 Aga ülekuulamisel , enne kui ta oma haava kätte suri , oli ta tunnistanud , et nad olid pühendanud Elmari oma põgenemisplaani ja kutsunud teda kaasa . 
424	NA	" Major oli küsinud : "" Kas te tunnistate , et nad kutsusid teid kaasa ? "" "
425	NA	 Ja Elmar oli otsustanud , enesekaitsevaistule risti vastu ja eneselegi ootamatult : vähemalt niipalju jään ma nendele truuks . 
425	NA	" Ning oli noogutanud : "" Jah . "" "
425	NA	 Ja taibanud äkki , taibanud õieti alles siis , milles teda süüdistati : selles , et ta polnud jooksnud sedamaid eriosakonda , või mis selle nimi oli , ega andnud ungarlasi üles ... 
426	NA	" "" Ja miks te ei tulnud silmapilk meie juurde ? "
426	NA	" Kas te ei taibanud , mis oli teie kodanikukohus ? "" oli major küsinud . "
427	NA	" Ja mina kujutasin veel praegu , veel kaksteist aastat hiljem , siin Greenbergi "" Sõjahädaliste "" suure pildi all elavalt ette , kuidas tolleaegne veel kõhnem , veel läbipaistvam Elmar oli võpatanud ja hämmeldunud ja pomisenud : "" Issand jumal – "" ning mõtelnud : mis kodanikukohusest see mees räägib – kui keegi hing pole mult õieti küsinud , kas ma t a h a n tema maa kodanik olla ... ? "
427	NA	 Ja kui mu kodaniku-õ i g u s e d on pigistatud hingamisõiguseni ja leivakilluõiguseni ja veetilgaõiguseni kokku ... ? 
427	NA	 Ja isegi siis , kui ma oleksin salanud eneses iga uhkusekübeme selle iseka võimu ees maha – kuidas oleksin ma saanud minna neid pagejaid üles andma ? ! 
427	NA	 Nad olid mind usaldanud . 
427	NA	 Nad olid vaadanud mulle oma sarnakaist tõmmus habemetüükas nägudest selgete nõudlike silmadega otsa – See , et ma olin tundnud nad oma sisimas üheskoos põgenemise tarvis siiski liiga võõraks , see , et ma olin neile ei ütelnud – see oli juba isegi reetmine . 
427	NA	 Mismoodi oleksin ma saanud joosta neid üles andma ... ? 
427	NA	 Jaa , ma saan aru – pidi Elmar olema mu kujutlust mööda mõtelnud – ma saan aru , et s i i n s e moraali järgi oleksin ma pidanud nad üles andma ... 
427	NA	 Aga mis oleks i s a mulle vastanud , kui ma oleksin küsinud talt sel silmapilgul tema arvamist ? 
427	NA	 Isa , kel oli Jumal aina veel olemas ja kes oli olnud kadunud professor Taavet Tüve lähedane sõber , kes ise , tähendab Tüvi , oli kõigis Eesti keskkoolides tarvitatud eetikaõpiku autor ... 
427	NA	 Oh , issand , ma ei tea , kus on piir aususe ja lapsikuse vahel – 
428	NA	" Elmar oli vastanud majorile : "" Niisugust kodanikukohust ma ei tundnud . "
428	NA	 Eriti mitte pärast seda , mis minuga on tehtud . 
428	NA	 Ja reeta ei saanud ma neid sellepärast , et nad olid mind usaldanud . 
428	NA	" Ja kaasa ma nendega ju ei läinud – "" "
429	NA	" Ning major oli ütelnud oma puuslikurahus : "" Tüüpiline kodanlik intelligent : esiteks spioon , ja siis liiga arg , et bandiitidega põgeneda , ja liiga arg , et tulla ja informeerida . "" "
430	NA	 Elmar ütles : 
431	NA	" "" Ma otsustasin olla sellest mõnitusest kõrgelt üle . "
431	NA	 Aga ikkagi oli mulle lausa hõlbustus , kui selgus , mis moel mind nuheldi . 
431	NA	 Uut kohut minu üle ei korraldatud . 
431	NA	 Uusi aastaid ei lisatud . 
431	NA	 Aga nad kirjutasid kõigisse mu pabereisse šiffermärgi , mis tähendas : Osavõtt relvastatud banditismist . 
431	NA	 Kõigist õigustest ilma . 
431	NA	 Lubatud kasutada ainult kõige raskemail töödel . 
431	NA	 Nõnda . 
431	NA	 Ja ainult seal mind kaksteist aastat kasutati . 
431	NA	 Mind taheti teha arveametnikuks , raamatupidajaks , leivalõikajaks , sanitariks , statistikuks , teatridekoraatoriks , kojameheks – ikka selgus viimasel silmapilgul : võimatu . 
431	NA	 Ikka kukkusin ma paemurdu või söekaevandusse või taigasse raielangile tagasi . 
431	NA	 Ja see fataalne märge toimib siiamaani . 
431	NA	 Kui ma eile minister Ansbergi juures käisin , ütles ta – ta oli vahepeal saanud mu pabereisse pilgu heita – , et see märge tegevat mu juhtumi keeruliseks . 
431	NA	 Ja et kui ma hakkan rehabiliteerimist taotlema , pean enese kõigepealt sellest märkest puhtaks saama . 
431	NA	 Nagu Jean Valjean oma tulitähest . 
431	NA	 Seda ei ütelnud tema , sest ta ei tea , kes see on . 
431	NA	 Aga mina ei tea , missuguse armukraani all minu puhtakssaamine võiks sündida . 
431	NA	" Peale ikka sellesama , kust mind kaks korda on roojaga üle uhutud – "" "
432	NA	 Elmar jõi džinniklaasi tühjaks ja ütles oma tabamatu muigega : 
433	NA	" "" Aga ma vabandan . "
433	NA	" Nii tõsiseid küsimusi ei saa ju kraanidele esitada – "" "
434	 7 . 	 7 . 
435	NA	 Pisut pärast südaööd tulime Elmari juurest tulema . 
435	NA	 Arvatavasti oli see Hella , kes meile kuidagi märkamatult märku andis , et me pole paraku enam tudengid , kes võivad istuda tühjagi klaasi juures hommikuni välja . 
435	NA	 Nii et me tänasime kange kohvi ja – ma vist ütlesin – äädikase jutu eest ning jätsime jumalaga . 
435	NA	 Hetke pärast olime pimedal mändide ja varbaedade vahelisel tänaval . 
435	NA	 Loola ja mina . 
436	NA	 Laternad , mida siin leidus peaaegu ainult tänavanurkadel , olid üha veel riikliku kokkuhoiu asjus pimedad , kuigi augustiöö oli tõsiselt käes ja kõnniteed polnud kahekümnel aastal parandajaid näinud . 
436	NA	 Nii et ma haarasin Loola käevangu ja ütlesin : 
437	NA	" "" Näete , missugune kasu pimedast ja konarlikust teest ! "" "
438	NA	 Tema küsis , kuigi ta küllap taipas , mida ma silmas pidasin : 
439	NA	" "" Mis mõttes ? "" "
440	NA	 Mina ütlesin , banaalselt , nagu see oli : 
441	NA	" "" Noh , võib külge haakuda , ilma et seda saaks külgelöömiseks tembeldada . "" "
442	NA	 Me kõndisime soojas peaaegu-pimeduses jaama poole ja ma aimasin laiduväärsushäbi ja võidurõõmuga ette , kuhu see kõndimine viib . 
442	NA	 Sest teatud üldtuntud ja igisalapärasel moel oli see meie vahel esimesest teineteisele heidetud pilgust aimatav . 
442	NA	 Aimatav sellest hoolimata , et Loola nii hoopis erines naiseideaalist , mida isiklik kogemus ja ütleme ajaloosilmapilk mulle sisendasid . 
442	NA	 Hetke ideaalnaine pidi ju vähemalt minu jaoks olema sealtnaasnu – või olgu pealegi siinolnu – , kes on tulnud igal juhul läbi sõja , aga küllap ka läbi Siberi , karastatud siinseil hallaseil kartulimail või sealseis vaigutusmetsades , leebe , aga napp , irooniakriipsuga suunurgas , pakaste proovitud , päikese pargitud , tuulte tuuseldatud , sale , sportlik . 
442	NA	 Ja silmapaistmatult või peaaegu halvasti riides ... 
442	NA	 Loola oli kõigis joontes lausa vastupidi . 
442	NA	 Välja arvatud see , et ka tema oli , nagu igaüks siin maal , elanud üle sõja . 
442	NA	 Aga vaevalt võis tema kohta öelda , et tulnud sellest läbi . 
442	NA	" Sest kõik , mis ta "" Tallinna "" kohvilauas oli möödaminnes oma sõja-aastaist rääkinud , oli tekitanud mus kujutluse : viibinuks ta 44-nda kurikuulsal märtsiööl oma praeguses Tallinna-korteris ( aga tema oli viibinud sel ajal hoopis Kuressaares või Haapsalus mudaravil ) – jaa , kui ta viibinuks oma praeguses Tallinna pööningukorteris ühe põleva ja ühe pommitabatud kiriku vahel – minu kujutluse järgi oleks ta surunud endale vateeritud siidist kohvikannumütsi sügavale pähe , et kaitsta kõrvu pommiplahvatuste müra ja ennast pommide eest – ning öelnud , kui pommitamine oli viimaks möödas : aga nüüd pean ma vabandama – kohvi tuleb ajada uuesti kuumaks ... "
442	NA	 Ja Siberi seedrivaiguhõngust polnud ta tihke Coty-parfüümi sees uitsugi . 
442	NA	 Jumal teab , kust ta seda ikka veel hankis – Ja seda ma talt tühjas öises elektrirongis küsisingi : 
443	NA	" "" Muuseas , Loola – ütelge , kust hangitakse praegusel ajal seda teie parfüümi ? "" "
444	NA	 Ja tema seletas silmapilk : 
445	NA	" "" Vanast varust muidugi mõista . "
445	NA	" Aga varul on oma ajalugu . "" "
446	NA	 Kivimäe ja Nõmme ja Rahumäe vahel jutustas ta oma mahe-kahiseval häälel : tema mees , tema Don Logardo tähendab , oli olnud sakslaste ajal , noor arheoloog , nagu ta sel ajal oli , muidugi , ilma õige tööta . 
446	NA	 Sest arheoloogia tollal ju ei funktsioneerinud . 
446	NA	 Aga üks Don Logardo sõber oli pannud oma lõhnaainetevabriku kuskil Pelgulinnas sakslaste tuleku järel uuesti käima . 
446	NA	 Ning alustanud kirjavahetust Prantsuse firmadega , kellelt ta enne oma vabriku natsionaliseerimist oli oma lähteained tellinud . 
446	NA	 Nüüd asusid need firmad okupeeritud Prantsusmaal ja vabrikandile oli antud ärikirjavahetuseks luba : Pelgulinnast Pariisini üks Suur-Saksamaa kõik . 
446	NA	 Ja kohalikku toodangut oli sakslastel oma Blitzmädel'ite ja pruutide jaoks ometi tarvis . 
446	NA	 Ja see isand oli palunud Don Logardol hoolitseda vabriku prantsuskeelse kirjavahetuse eest – Prantsuse Lütseumi poiss , nagu Don Logardo ju oli , ja küllap oma Abbé Breuil'sid ja Lévi-Strausse originaalis lugenud ka . 
446	NA	 Loola ütles : Don Logardo oli lugenud esimesel punasel aastal ka Stalinit prantsuse keeles . 
446	NA	 Fifty-fifty snobismist ja vene keele oskamatusest . 
446	NA	 Noh , palju seda lõhnanduslikku kirjavahetust ei olnud ja rahas see sõber tasuma ei tõtanud . 
446	NA	 Ta oli öelnud : tead , raha on praegusel ajal paljas makulatuur . 
446	NA	 Ma tasun sulle meie toodangus . 
446	NA	 Mukid vähemalt oma nooriku ilma kuluta üles . 
446	NA	 Ning oli pakkunud Loola mehele lahedas koguses lõhnaõlisid ja huulepumatit ja küünelakke . 
446	NA	 Aga siis oli Loola ütelnud : Ardo – sa ei lähe ju seda laadale müüma . 
446	NA	 Ja muuks ei kõlba see kolmanda järgu kraam nagunii . 
446	NA	 Las ta annab sulle veerandi , kaheksandiku – aga nende prantslaste tooteid . 
446	NA	 M i n g i l määral ta neid ju kindlasti saab – Ja Don Logardo oli kaubelnudki need , muidugi palju pisemais kogustes , oma lõhnadetootjalt välja . 
446	NA	" Aga kolme aasta jooksul oli neid kogunenud – "" Teate , paras väike kohvritäis . "
446	NA	 Ja kui mu mees siis oma Mirjami juurde kolis , ei söandanud ta sellest midagi kaasa küsida . 
446	NA	" Nii et mul on sealt ikka veel võtta – v a l i t u d puhkudeks – "" "
447	NA	 Mina ei kasutanud jätku , mida ta mulle pakkus : ma ei küsinud , et kas täna oli siis valitud puhk . 
447	NA	 Ja mispärast just täna ? 
447	NA	 Tundus kuidagi piinlik seda küsida . 
447	NA	 Nii et lobisesin millestki muust . 
447	NA	 Rüütli tänaval , mis oli nüüd Rataskaevu tänava jätkuks kuulutatud ( sest rataskaev oli küll keskaegne , aga mitte klassivaenulik atribuut , kuna r ü ü t e l oli ju lausa klassivaenu sümbol ... ) , seisatasime vana portaali ees . 
447	NA	 Loola keeras saja-aastase ukse naljaka iidse sepavõtmega lahti ja ma ootasin põnevil nii tema kui iseenese reageeringut : et missuguse vormeliga me jätkame . 
447	NA	 Loola vaatas mulle pimedusest silmavalgete volksatades otsa : 
448	NA	" "" Noh – tulge üles ja võtke oma "" Rohtaed "" . "
448	NA	" Ma nägin ju , et te tahate seda – "" "
449	NA	 Ta keeras majaukse meie tagant lukku . 
449	NA	 Kui me trepile jõudsime , tahtsin teda endast mööda lasta , nagu ta ju ennest oli trepi järskusele vaatamata Elmari ja minu ees sealt üles läinud . 
449	NA	 Aga nüüd ütles ta : 
450	NA	" "" Minge teie ees – "" "
451	NA	 Me astusime tuppa . 
451	NA	 Ta avas akna vastu põlenud Niguliste torni ja käskil mul diivanil istet võtta . 
451	NA	" Siis ulatas ta mulle riiulilt "" Rohtaia "" ja ütles : "
452	NA	" "" Lugege . "
452	NA	" Ma teen tassi kohvi . "" "
453	NA	 Tegin raamatu lahti ja mõtlesin : mina olin tundnud autorit ju ainult üpris põgusalt . 
453	NA	 Seda äärmiselt taanet , äärmiselt vaikset meest , geograafiakateedri assistenti , kes ta vist oli olnud . 
453	NA	" Mina polnud teda kunagi ta sõprade kombel Kröitsiks kutsunud , vaid kui üldse , siis ainult härra Ristikiviks – Aga loodetavasti , mõtlesin , annab ta praegu seal kuskil mere taga mulle ikkagi andeks , et loen "" Rohtaeda "" homme . "
453	NA	" Aga "" Hingede ööd "" jumal teab millal . "
454	NA	" Hoidsin "" Rohtaeda "" põlvedel lahti ja jälgisin Loola talitamist ning mõtlesin , oma mõtte labasust teispool klaasseina selgesti nähes : kui "" Hingede öö "" pole meile lubatud – kelle või mille nimel peaksin ihude ööst hoiduma – ? "
454	NA	 Sel naisel on seal vanarauaklubis , nagu mulle tundub , pisut kummaline maine . 
454	NA	 Ma polegi saanud õieti aru , milline nimelt , aga pisut kummaline . 
454	NA	 Tegelikult on ta ju päris atraktiivne isik . 
454	NA	 Mitte filosoof , mitte epigrammatik , aga naine ei pea olema kumbagi . 
454	NA	 Ja igatahes on ta kõike muud kui rumal . 
454	NA	 Tema figuuri lopsakus on muidugi natuke siivutu . 
454	NA	 Osalt küünib see üle esteetilise piiri , seda küll . 
454	NA	 Aga kuivõrd ta on ise oma provokatiivse füüsise ohver , mõjub see kuidagi siduvalt : mees on kohustatud näitama , et ta seda ei märka . 
454	NA	 Või koguni , et ta seda ihaldab . 
454	NA	 Ja tõeliselt ongi ta ju ahvatlev . 
454	NA	 Tänu oma hoolitsetusele . 
454	NA	 See virsikuline nahk . 
454	NA	 See laitmatu mani- ja pediküür : küünelakk mitte labane punane või totter lilla või šokeeriv roheline , vaid värvitu , nagu ainuüksi sünnis . 
454	NA	 Ja see täiesti eriline lõhnapilv ta ümber , kuni toreda punablondi juustepahmaka šampoonilõhnani , kui ta kummardab kohvitasse lauale pannes pea mu näo juurde – Ja nagunii on see kõik mulle just selsamal määral paljas episood nagu tallegi . 
454	NA	 Ja kuivõrd seotud ta kellegagi on , keda see puudutada võiks , on tema asi . 
454	NA	 Mina tean , et mina pole kellelegi mingit kasinust võlgu . 
454	NA	 Vähemalt kui asja mitte just lausa evangeeliumi mõõdupuuga mõõtma hakata – 
455	NA	 Aga tõesti : kelle pärast peaksin end millestki tagasi hoidma ? 
455	NA	 S e a l hoolitses riik järelejätmatult , et ma ei satuks kohustavaisse sidemeisse . 
455	NA	 Paar laagri või vangla naisarsti välja arvatud , nägin esimesel viiel aastal naisi ainult kolmel korral ligemalt kui viiekümnelt meetrilt ... 
455	NA	 Itsitavad saunatüdrukud Leningradi suure tapivangla saunas , kes meie ihualasti meestekampa – mulle paistis , et täiesti lubatult ja rutiinselt – vahtima tulid , kui me duši alla pääsemist ootasime , – tüdrukud olid ( pärast mu kaheaastast viibimist naisteta maailmas ) mu viivupikkuse mulje jaoks kummaliselt mukitud , ebardlikult rinnakad , ennekuulmatult frivoolsed – Ja siis see pikanäoline ikoonisilmne poola plika , õde mu esimeses laagrihaiglas ... 
455	NA	 Olin sattunud haiglasse kerge külmetusega , temperatuur ligi 38 oli selleks piisav , aga kopsupõletik see loodetavasti siiski polnud . 
455	NA	 Olin tulnud otse vangidetranspordist , otse tapist ja sedasinast uut laagrit päevavalgel ainult kümme minutit näinud . 
455	NA	 Palatiuksel olin vahetanud õega tumma , millegipärast üllatunud pilgu . 
455	NA	 Õhtul , juba haiglariietes , kupatati mind koos palati tervema poolega sauna . 
455	NA	 Teadjad ütlesid , et sinna pidi olema paarsada meetrit maad , aga väljas oli äkitselt paarkümmend kraadi külma ning seljas , õlule võetud õhukeste baikatekkide all , polnud meil ettenähtult muud kui haiglapesu ja paljaste jalgade otsas klobakad puukingad . 
455	NA	 Ja siis otsustasin saunateed lühendada . 
455	NA	 Lumised palkrajad barakkide vahel olid elektrilampidest enam-vähem valged . 
455	NA	 Ja samal ajal , kui ülejäänud mehed kingade klobinal ja külma pärast joostes litsusid sada meetrit otse ja siis üheksakümmend kraadi vasakule , läksin mina õkva ja diagonaalis . 
455	NA	 Olin paarikümne sammu pärast põlvini lumes , aga sööstsin kangekaelselt edasi . 
455	NA	 Poolteel vajusin lumest läbi , lumealusest jääkoorikust läbi ja olin nabani , ja mulle tundus , et üdini jääkülmas vees . 
455	NA	 Pärast selgus , et sohu rajatud laagrit läbisid malelaudjalt kuivenduskraavid . 
455	NA	 Kui ma kraavist välja sain – alla minuti see igatahes ei kestnud – , selgus , et mu parema jala puuking oli jäänud kraavi . 
455	NA	 Aga issand jumal , see oli ju r i i k l i k king ja teist poleks mul olnud kuskilt võtta . 
455	NA	 Nii et ma hüppasin kraavi tagasi ja ukerdasin seal takkajärele arvata vähemalt minutit viis või kuus – siis tundus mulle , et terve tunni . 
455	NA	 Hoidsin jäätanud kraavikaldast kätega kinni ja otsisin parema jalaga , aga ei leidnud . 
455	NA	 Nii et kummardusin , sukeldusin üleni ja kobasin kätega mööda põhja . 
455	NA	 Kuni sain kinga kätte ja hoovasin enda juba üsna kangena klaasjale pervele välja , ka pesu ja tekitükk seljas vastavalt märjad ja sedamaid külmast kobedad . 
455	NA	 Aga saun , kus lootsin sooja saada , oli enam-vähem selline , nagu Toots oleks sealseis oludes Kiirele kütnud : telliskivist põrandatükil küliti vana bensiiniplekk , raudtoru korstnaks lakke , plekis kamalutäis kustuvaid süsi , süte kohal , kesk jahedat vingu , paar ämbrit leiget vett tosina saunalise vahel jagada – 
456	NA	 Kui ma saunast palatisse tagasi läksin , kuiv pesu igatahes seljas , aga tekitükk ikka veel märg õlgadel , lendasin jäätanud palkidel miskipärast kolm või neli korda selili . 
456	NA	 Haiglakoridori laudpõrandal sain ehmudes aru : ma polnud kukkunud üldsegi palkide libeduse või puukingade kohmakuse tõttu . 
456	NA	 Sest kui ma poleks jõudnud seinast kinni haarata , oleksin kukkunud ka siledail põrandalaudadel : mu tasakaal oli korraga täiesti ära . 
456	NA	 Otsisin mööda seinu kõndides palatiõe üles , õde Jadwiga , poolatari , nagu teised teadsid – , tuli välja , et sellesama , kellega olime vahetanud üllatunud pilgu . 
456	NA	 Vaatasin talle ligidalt otsa . 
456	NA	 Tahtsin öelda talle midagi ilusat ja nõutada abi oma veidra vaarumise vastu , jaa – midagi ilusat – sest ta oli esimene minuga ühises paariaseisundis naine , kellega ma üle kolme aasta rääkisin – aga tundsin korraga , et vene keelest tuleb mul puudu . 
456	NA	 Ja alustasin saksa keeles – enam-vähem haritud poolatar pidi seda ju küllap mõistma : 
457	NA	" "" Jadwiga – helfen Sie mir , bitte . "
457	NA	" Wer so schön ist wie Sie , wird mir schon helfen können – "" "
458	NA	 Noh , ta ju ei sülitanud mu sõnade peale . 
458	NA	 Aga ta pööras mulle nii järsult selja ja läks minema , et seda võis pidada sülitamisega võrdseks . 
458	NA	 Südaööl tuli ta palatisse ja ütles mulle vaikselt , aga nii , et see pidi olema naabervooditesse kuulda , kui seal keegi juhtus ärkvel olema : 
459	NA	" "" Poidjom na ukol ! "" "
460	NA	 Läksin voodiotstest ja seinast kinni hoides talle järele . 
460	NA	 Ta pani oma väikese valge jodoformilõhnalise putka seestpoolt haaki – süstlakarp oli laual avatud – , käskis mul sohval istet võtta , istus mu kõrvale ja palus vabandust . 
460	NA	 Ta oli minuga koos saabunud uutelt meestelt teada saanud – seal olid mõned eestlased seas – , et ma ei ole sakslane . 
460	NA	 Ning et olin olnud sakslaste ajal vangis . 
460	NA	 Aga sakslased olid tapnud ta isa ja venna . 
460	NA	 Mispärast ta ise viibis nüüd siin , või tähendab s e a l , seda ei hakanud ma pärima . 
460	NA	 Issand jumal , liiga paljudelt oleks pärida tulnud ja liiga vähesed suutnuksid vastata – Me rääkisime sosinal pool ööd . 
460	NA	 Ta kõneles laitmatut saksa keelt . 
460	NA	 Aeg-ajalt vaevas mind iiveldus , ja kui vaatasin kõrvale , ei suutnud ma hoida pead püsti , nii et pidin pöörama pilgu jälle ta silmadesse . 
460	NA	 Viimaks tahtis ta teha oma eksituse päris viimseni heaks . 
460	NA	 Aga oma hirmsaks häbiks ei suutnud ma omas vaarumistõbises olekus võtta seda valmisolekut vastu . 
460	NA	 Ta suudles mind ettevaatlikult . 
460	NA	 Ta lohutas mind : see ei tee midagi , mitte midagi . 
460	NA	 Kümne päeva pärast oled sa jalul ja terve . 
460	NA	 Siis . 
460	NA	 Siis – Kümne päeva pärast olin tõesti enam-vähem jalul ja terve . 
460	NA	 Aga kaheksandal või üheksandal päeval topiti mind rongi ja saadeti järjekordse tapiga polaarjoone poole minema . 
460	NA	 Kõik . 
460	NA	 Ainult – jodoformi lõhnal on minu jaoks siiamaani seletamatul moel tema pruunide silmade värv – 
461	NA	 Ja siis , mu eelviimases laagris , Ester , ilus osijas naine . 
461	NA	 Pooljuuditar Viinist . 
461	NA	 Kooliõpetajanna . 
461	NA	 Jõuka perekonna laps . 
461	NA	 Kirjanduslikkus- ja euroopluspretensioonidega . 
461	NA	 Tuline . 
461	NA	 Ootamatu . 
461	NA	 Ja igatahes imetaoline in dieser Welt des Grauen , nagu ma ütlesin , – und des Grauens , nagu ta õlgu vabistades lisas . 
461	NA	 Ester , kellest ma ei saanudki teada , kas ta oli hea või halb , tühine või õilis . 
461	NA	 Seesama , kelle pärast ma Sirontšai paemurdu sattusin ja kellest režiimi kirves raius mu nii jäägitult lahku , et mulle ei jäänud temast muud kui kitsuke sinirohelist vööti kaelaside , mille ta mulle kinkis , kui ta pidi oma kostüümi laagrilattu loovutama ja vatiriided selga panema . 
461	NA	 Ja ka see kaelaside varastati mult aastapäevad hiljem . 
461	NA	 Nii et mulle jäi ainult püüdmatu mulje , nagu oleks see mul kunagi olnud . 
462	NA	 Ja siis mu kolmel asumisaastal ses poole Eesti suuruses , aga paarikümnetuhandese rahvaga rajoonis , kuhu mind visati , paar kavatsuse ja juhuse koostööl täiesti juhuslikku naist . 
463	NA	 Ei , nende kõigi seas polnud nüüd enam kedagi , kelle pärast oleksin pidanud Loola-episoodist hoiduma – ( Loola oli vahepeal köögis kuuma vee jahvele peale kallanud ja tahe mahagonitaolise lõhnaga kohviuits täitis toa . 
463	NA	" Loola tõi kaks tillukest pitsi ja väikese pooliku likööripudeli lauale : "" –Mu viimasest sünnipäevast . "
463	NA	 Lasksin toimetusel enda Narva komandeerida – mul pole seal ühtki tuttavat hinge – ja jõin seda ihuüksi hotellis keset varemeid . 
463	NA	 Kas te arvate , et naisel – lahutatud naisel – on nali kolmkümmend kaheksa täis saada – ? 
463	NA	" "" ) "
464	NA	 Ei , mitte kellegi pärast . 
464	NA	 Kui too üks , kelle pärast see oleks endastmõistetav olnud , asus nüüd teispool kümmet aastat ja ma ei tea kui mitut tuhandet miili merd – Muidugi , temast oli mul kübeke rohkem alal kui ühe kirju lipsu mälestus : tema kiri . 
465	NA	 Kiri seltsamalt Ingalt , kellest mõnes mu varasemas loos on juttu olnud . 
465	NA	 Kirjutatud siis , kui istusin Saksa okupatsiooni viimastel kuudel Tallinna Patareis ega teadnud , mis minust saab . 
465	NA	 Kui olin sealt imemoel tulema pääsnud ja sakslased olid läinud , otsis keegi Malle-nimeline vanem naine mu Tallinnas üles . 
465	NA	 See Malle oli olnud hulga aastaid teenija Kuressaares , Inga vanemate majas . 
465	NA	 Sel ajal , kui ta vanemad elasid veel koos . 
465	NA	 Augusti lõpul oli Inga jätnud tema kätte mulle määratud kirja . 
465	NA	 Palvega toimetada see mulle edasi , kui Ingat ennast pole enam siin , aga mina peaksin olema . 
465	NA	 Või põletada ära , kui peaks selguma , et mind ei ole . 
465	NA	 Kui selle kirja sain – oktoobri alguses 44 – , teadsin juba muidugi , et Inga on läinud Läände , aga lugesin ta kirja ikkagi kui saatusekuulutust , siis ja hiljem , ma ei tea , mitu korda . 
465	NA	 45-nda talvel , kui rida Tartu tegelasi oli juba vahistatud ja mõned tudengid kaduma läinud ja läbiotsimised sagenesid , peitsin selle kirja Koidula tänava maja , oma tollase elukoha pööningule . 
465	NA	 Sest ei raatsinud visata teda lihtsalt ahju . 
465	NA	 Pistsin ta tsellofaanümbrisesse ja torkasin teatud paika , enam-vähem kinniste põrandalaudade alla . 
465	NA	 Ja tõin ta sealt ülemöödunud pühapäeval ära . 
465	NA	 Voltisin ta kodus , endise Poska ja nüüdse Leineri tänava vana puumaja pööningutoas , lahti , puhusin tolmust puhtaks ja lugesin uuesti , kord kirjaridadest , kord peast , seda kümne aasta eest kirjutatud teksti – nii kirjaread kui mälu tuikavselged , aga kõiges areduses siiski ka luitunud – 
466	NA	 Tallinnas 23. aug. 44 
467	NA	 Kallis Peeter ! 
468	NA	 Ma ei taha Jumala nimel midagi muud , kui et Sa pääseksid sealt võimalikult ruttu tulema ja sõidaksid meiega koos . 
468	NA	 Kõik laguneb praegu nii kiiresti , et ka noorte meeste põgenemine on igapäevane asi , perekondadest rääkimata . 
468	NA	 Ja mina Eestisse jääda ei julge . 
468	NA	 See võib olla väikekodanlik või hüsteeriline või mis tahes , nagu punased raadiod seda praegu nimetavad . 
468	NA	 Aga mina ei julge . 
468	NA	 Sa ju tead minu hirmude põhjusi . 
468	NA	 See algas kevadel 41 : kui täditütar Evi arreteeriti pühapäevahommikul , pärast nende klassi gümnaasiumilõpupidu . 
468	NA	 Kuu aega hiljem viidi ta vanemad ära , tädi Helga ja onu Juhan . 
468	NA	 Ja siis oli onu Jüri nende saja kolmekümne seas , kes juulis Tartu vanglas maha lasti . 
468	NA	 Aga Kuressaares oli samal ajal käidud kapten Tülli arreteerida tahtmas , purjelaeva kaptenit , Sa tead , kellest on vahepeal , noh , mu võõrasisa saanud . 
468	NA	 Ja ta jäi ainult selletõttu alles , et ei maganud neil nädalail toas , vaid õues puuriida sisse tehtud koopas . 
468	NA	 Ta ütleb nüüd : kui venelased tagasi tulevad , peab pool eesti rahvast puuriitadesse pugemagi , kõik , kellel pea mõtleb ja suu räägib , aga tema ei taha , talle aitab . 
468	NA	 Ema läheb muidugi temaga koos . 
468	NA	 Ema suureks meelehärmiks võiksin ma ju ütelda , et mina ei lähe nendega kaasa . 
468	NA	 Ja kui ma teaksin – oh , Issand – kui ma teaksin , et Sa pääsed sealt välja , kui saksa võim siin kokku variseb , ja et ma olen siis siin Sinuga koos – ma saaksin oma hirmust võitu ja jääksin paigale . 
468	NA	 Aga kui ma pigistan silmad kinni ja kujutan ette : mina olen siin – ja ema on ära ja võõrasisa on ära ja isa on nagunii ära ja Sind ei olegi , Sina oled viidud Saksamaale või Jumal teab kuhu – ma olen ihuüksi siin – ja kogu see õudus hakkab uuesti ja võib arvata , et hullemini peale – vahistamised , küüditamised , öised autopõrina kuulatamised , ootamised , süda kurgus : kas klopitakse uksele või ei – ja mina olen ju teadagi vaenlane , sest ainult vaenlastel on vanemad välismaal – kui ma pigistan silmad kinni ja kujutan seda ette , tuleb mulle niisugune hirmuängistus peale , et ma olen valmis püsti kargama ja silmapilk kuskile jooksma – 
469	NA	 15 . 
469	NA	 sept. 
470	NA	 See kiri jäi kolme nädala eest pooleli – ja nüüd on meil minek käes . 
470	NA	 Ka minul . 
470	NA	 Sest üks ema tuttav advokaat käis Sinu asjus Tallinna SD-s ja sai teada : Sind saadetakse neil päevil Saksamaale . 
470	NA	 Nii et seda kirja siia jätta pole õieti vajagi , aga igaks juhuks jätan ta ikkagi Malle kätte . 
470	NA	 Sest kes võib teada . 
470	NA	 Igatahes on mu süda ärasõidu asjus nüüd kergem . 
470	NA	 Ma pole kakskümmend aastat Jumalat palunud . 
470	NA	 Nüüd palun iga päev : et ta hoiaks Sind kõigis ohtudes ja laseks meil teineteise juurde jõuda . 
471	NA	 Me sõidame täna õhtul kuskilt Loode-Saaremaalt . 
471	NA	 Nägemiseni 
472	NA	 Sinu I. 
473	NA	 Jaa , jumal on mind küllalt heatahtlikult hoidnud , kõigest hoolimata , mõtlesin ma Loola köögist voogavat kohvilõhna sisse hingates ja oma hoiaku küünilisust kergelt häbenedes . 
473	NA	 Aga teineteise juurde jõuda ta meil Ingaga ei lasknud . 
473	NA	 Ega lase . 
473	NA	 Jumal . 
473	NA	 Hitler . 
473	NA	 Stalin . 
473	NA	 Hruštšov niisamuti . 
473	NA	 Isegi teadet saada mitte . 
473	NA	 Ja nüüd oli muidugi juba lootusetult hilja . 
473	NA	 Sest ma ei teadnud Ingast kümme aastat mitte midagi . 
473	NA	 Ainult kellegi kirjas Siberisse ulatunud kuuldust , nagu oleks ta Rootsi pärale jõudnud ja hiljem Ameerikasse asunud . 
473	NA	 Ei kriipsu rohkem . 
473	NA	" Kui mitte lugeda kriipsuks silmapilku sügisel 47 , kui ma olin eelmisel päeval uude , 21-sse Patarei kambrisse sattunud ja keegi sealne mees ühmas : "" –See kapten Tüll , kes siit tunaeile tribunali läks , ja eile kümne aastaga tappi – "" "
474	NA	" "" Kapten Tüll ? ! "
474	NA	 Laevakapten ? 
474	NA	" Kuressaarest ?? "" "
475	NA	" "" Laevakapten – ? "
475	NA	 Jaa . 
475	NA	 Vist küll . 
475	NA	 Või sõjaväe oma , võta kinni . 
475	NA	 Ja kas just Kuressaarest , seda ei tea . 
475	NA	 Rohkem nagu Tallinnast . 
475	NA	 Või Pärnust . 
475	NA	" Aga Saare- või Hiiumaa mees vist küll , nimigi ju nagu näitab . "" "
476	NA	 Tema perekonnast ei teadnud nad mitte midagi . 
476	NA	 Ega kogu tema asjast . 
476	NA	 Ta oli olnud selles kambris ainult nädalapäevad . 
476	NA	 Ja ta oli olnud äärmiselt sõnakehv isik . 
476	NA	 Nad kirjeldasid mulle üksikasjus ta välimust : suur sooniline tõmmukas mees , pikk arm vasakul põsel . 
476	NA	 Ja kuradi asemel oli ta ütelnud naljakalt ja meeldejäävalt kurant . 
476	NA	 Aga minul polnud aimugi , kuidas m i n u Tüll välja nägi ja kuidas ta kurat ütles . 
476	NA	 Ma ei saanud iial teada , kas see o l i Inga võõrasisa või ei ja kas ma oleksin saanud talt midagi Inga kohta kuulda – kui nad oleksid seda tahtnud , Jumal , Stalin ja kes , ja ma oleksin sattunud sesse kambrisse päeva võrra varem . 
476	NA	 Igatahes tundus mulle siis ja nüüd , see tähendab seitse aastat hiljem , et see v õ i s olla Inga võõrasisa . 
476	NA	 Näiteks sel moel , et ta tuli pärast perekonna üleviimist tagasi ja kukkus kinni . 
476	NA	 Meremees võis ju tagasi tulla küll . 
476	NA	 Olgu äri , olgu filantroopia ajel . 
476	NA	 Või mõlemal . 
477	NA	" "" Vabandage , mul läks silmapilk aega – kuni kohvi tõmbas . "
477	NA	" Ja ma tahtsin tunda end v ä r s k e l t – "" "
478	NA	 Loola tuli esikust tuppa – ma polnud märganud , millal ta sinna läks . 
479	NA	" "" Ma käisin duši all – "" Ta seletas seda täiesti endastmõistetavalt . "
479	NA	" "" Jajaa , mul on siin pööningul niisugune nõukogude tehnika ime – "" "
480	NA	 Tal oli läikiv heleroheline hommikumantel seljas ja mingid just nagu idamaised rohelised nöörsussid paljaste jalgade otsas . 
480	NA	 Ta võttis lillelisest roosast kummiriidest kümblusmütsi peast ja raputas särava juuksepahmaka võidukalt laiali . 
481	NA	" "" Aga nüüd asume lauda – "" Ta tõi kohvikannu köögist sisse , valas väikesed nägusad sini-valged Meisseni tassid paras jagu täis , istus mu kõrvale diivaninurka , tõmbas jalad enese alla konksu ja sirutas mulle tühja pitsi . "
481	NA	 Kallasin selle täis , ka enda pitsi täis , ja ütlesin : 
482	NA	" "" Joogem siis teie sünnipäevalikööri . "" "
483	NA	 Võtsin tillukese pitsi põhjani , küllap poolteadlikus püüus jõuda kerge joobeni , kus võõrastused hõlpsamini ületatakse . 
483	NA	 Tema tegi sedasama – arvatavasti samal põhjusel . 
483	NA	 Ma küsisin – midagi pidi ju ütlema : 
484	NA	" "" Millal see sünnipäev teil siis oli ? "" "
485	NA	" "" Kahe nädala eest . "" "
486	NA	" "" Ohoo – "" ütlesin , peaaegu hõikasin , poolvõltsi heureka-rõõmuga . "
486	NA	" "" Sel juhul ju veel tohib , eks ole , hilinemisega , aga ikkagi – soovin õnne ! "" "
487	NA	 Haarasin ta käe ja suudlesin seda . 
487	NA	 Tont võtaks , see ei saanud ju hommikumantlis ja paljapõlvi mu kõrval lesija suhtes liig olla . 
487	NA	 Ega olnudki muidugi liig . 
487	NA	 Loola ütles rahuliku irooniaga : 
488	NA	" "" Nüüd on siis kaks kasvatatud meest ENSV-s – kes on mulle sünnipäeva puhul õnne soovinud ! "" "
489	NA	 Muidugi küsisin : 
490	NA	" "" Ja kes oli teine ? "" "
491	NA	 Loola ütles muiates : 
492	NA	" "" Teine olite teie . "" "
493	NA	" "" Aga esimene ? "" "
494	NA	" "" Teie ülemus – "" "
495	NA	" "" Teie endine mees – ? "" "
496	NA	" "" Eee-ei . "
496	NA	 Tema unustas sellised asjad juba vanasti ära – Ei-ei . 
496	NA	" See oli akadeemik Saavel – "" "
497	NA	 Ma kallasin teised pitsid täis ja me jõime ka need ära . 
497	NA	 Ma küsisin : 
498	NA	" "" Te tunnete isand Saavelit siis hästi – ? "" "
499	NA	" "" Noh , me oleme ju temaga , kuidas öelda – teatud määral hõimlased . "
499	NA	 Ma vist rääkisin teile : ta on minu endise mehe endine äi . 
499	NA	 Ja ma olen teda ka paaril korral intervjueerinud . 
499	NA	" Meie "" Stalinliku Kultuuri "" tarvis . "
499	NA	 Nüüd – ta helistas toimetusse , kuulis , kus ma olen , ja saatis mulle Narva telegrammi . 
499	NA	" Vana koolkonna kõrgkasvatatus . "" "
500	NA	 S e e muidugi vana koolkonna kõrgkasvatusse ei mahtunud ( või pagan teab ) – igatahes vabastas kolmas pits Elmari pool jooduga ühinedes meie pidurid niivõrd , et tõmbasin ta enese vastu ning et jõudsime mängu alguseni . 
500	NA	 Ja siis ka lõpuni . 
501	NA	 Hommiku poole ööd ärkasin Loola voodiks lahtiklapitud diivanil , alasti , tekiserva all , mis tundus avatud aknast hoolimata ülemäära soe . 
501	NA	 Uhmja roosa kattega seinaöölamp põles aseme päitsis ja Loola mu kõrval , poolistuli , õhkjas öösärk seljas , silmitses mind mõtlikult , lõug küünarnukile toetatud pihul . 
502	NA	" "" Noh – ? "" "
502	NA	 Vististi oli mu küsimuses vaevutabatava või ehk ka tabatava rahulolematuse noot . 
502	NA	 Just nagu sellepärast , et olin nähtavasti olnud enese aimamata jumal teab kui kaua selle , nojaa , ikkagi võõra naise vahtida . 
502	NA	 Rahulolematuse noot , kuigi ma pole kunagi tundnud á la Ovidius , et pärast seda peab inimloom olema koos kõigi loomadega kurb – 
503	NA	 Ma küsisin uuesti : 
504	NA	" "" Noh – mis sa mõtled – ? "" "
505	NA	 Loola vastas , justkui lugenuks ta mu mõtet , aga kuidagi kergelt-kergelt : 
506	NA	" "" Et ma olen rõõmus . "
506	NA	" Kuigi öeldakse , et peaks olema kurb – "" "
507	NA	 Ta ütles seda nii püüdmatult , et korraga tahtsin teda selle püüdmatuse eest ja küllap ka oma läbinähtuse ja lahtimõistatatuse eest torgata . 
507	NA	 Jumal teab , kellele ja millele tahab inimene oma sundüksindusaastate ja tont teab mille eest kätte maksta . 
507	NA	 Või oli see lihtsalt paljas jõmpsikalik armukadedus küpse mehe tänuliku rahu asemel , mis teatud asjaoludel polnud ( ja võibolla polegi ) jõudnud mus küpseks saada . 
507	NA	 Ma küsisin : 
508	NA	" "" Kas see Ovidiuse-tundmine on sul iseenesest ? "
508	NA	" Või su akadeemikust austajalt ? "" "
509	NA	 Ja Loola vastas leebelt : 
510	NA	" "" Jumal teab . "
510	NA	" Võibolla temalt . "" "
511	NA	 Ja mina küsisin , mida ma analoogilisel juhul kümne aasta eest eluilmas poleks söandanud niimoodi küsida : 
512	NA	" "" Sul on temaga vahekord ? "" "
513	NA	 Loola ütles mõtlikult : 
514	NA	" "" –Ma ei tea , kas on või ei ole . "
514	NA	" Oli . "" "
515	NA	" "" Aga see on ju huvitav – "" ütlesin mina , ja tundsin , et valetan , sest midagi kuigivõrd huvitavat selles minu jaoks ju polnud , nii et pidin seletama : "" Tähendab , kui seda teie – nagu sa ütlesid – hõimlust arvesse võtta – "" , ja tundsin üha , et mu sõnades püsis mingi kiuslik kiud – ja küsisin lausa : "
516	NA	" "" Kuidas see vahekord sul tekkis – ? "" "
517	NA	 Ja naised on tõesti imelikud . 
517	NA	" Sest selle asemel et öelda , nagu ta oleks võinud – "" Kallis poiss , seda niimoodi küsida võiksid sa , kui üldse , siis alles jumal teab mitmendal ööl – "" – selle asemel memoreeris ta rahulikult : "
518	NA	" "" Ma tundsin teda põgusalt juba enne . "
518	NA	 Arturit tähendab . 
518	NA	 Ja pärast seda , kui Ardo oli tema tütre juurde jooksnud , mõni aeg pärast seda puutusin ma temaga , ma mõtlen Arturiga , uuesti kokku . 
518	NA	" Ja , ma mäletan , süüdistasin teda , lihtsalt meelekibedusest – "" "
519	NA	" "" Milles siis – ? "" "
520	NA	" "" Et tema oli kasvatanud oma tütre niisuguseks naiseks , kes – Ja nii edasi . "
520	NA	 Rumalus muidugi minu poolt . 
520	NA	 Aga tema võttis seda äkki tõsiselt . 
520	NA	 Ja pidas oma kohuseks mind lohutada . 
520	NA	 Algul sümfooniakontserdi piletid – ja nii edasi . 
520	NA	 Ta oli ammu lesk ja vaba mees . 
520	NA	 Nii et see ei tekitanud kellelegi mingeid probleeme . 
520	NA	 Ja mulle oli see toeks . 
520	NA	" Ja varsti vajas ta ise toetamist – "" "
521	NA	" "" Mis asjus tema – ? "" küsisin ma küllap üsna irooniliselt . "
522	NA	 Loola vaatas mulle öölambi ihmjas valguses otsa : 
523	NA	" "" –Sest siis võeti ta kinni – "" "
524	NA	" "" Kuidas ? ! "" hüüatasin mina . "
524	NA	" "" Saavel ? ! "
524	NA	" Sa rääkisid ju ise , et tema õitses kogu aja puutumatult ? ! "" "
525	NA	 Loola suunurk naeratas , aga silmad olid öölambi roosas valguses mustad : 
526	NA	" "" –Seda rääkisin ma sulle kohvikus , mitte voodis – "" "
527	NA	" "" Mis temaga siis õieti juhtus ? "
527	NA	" Ja millal – ? "" "
528	NA	" "" Viiekümnendal – "" seletas Loola . "
528	NA	" "" Siis , kui siin kodanlike natsionalistide peksmine lahti läks . "
528	NA	" Tema sõitis ükskord kevadel Tallinnast Tartusse ja võeti seal tänava peal kinni – "" "
529	NA	" "" Ja kui kaua ta oli – ? "" "
530	NA	" "" Mitte kaua – "" "
531	NA	" "" Siis tal läks ju hästi . "
531	NA	" Paljudega võrreldes – "" "
532	NA	" "" –Nii lihtne see ei olnud – "" "
533	NA	" "" Nimelt ? "" "
534	NA	" "" Ta oli öelnud neile teravusi – Ta oli kujutanud ette , et tema isik midagi loeb . "
534	NA	 Et tema akadeemikutiitel midagi loeb – Ja ta oli pekstud selle peale armetul kombel läbi . 
534	NA	 Ja pistetud üksikkongi . 
534	NA	 Kivipõrandaga , nariga ja uksesilmikuga . 
534	NA	 Narile , pikali , toibuma . 
534	NA	 Ja siis oli ta otsustanud , et elul pole enam mõtet . 
534	NA	 Et kui inimesega võivad sündida niisugused asjad , siis pole elul enam mõtet . 
534	NA	 Ta ütles : võibolla mitte e l u l üleüldse , seda otsustagu teised , aga niisuguse inimese elul , kellega on niimoodi toimunud . 
534	NA	 Ja ta oli leidnud , et nad olid unustanud talt saapapaelad ära võtta . 
534	NA	 Nii et need olid tal alles . 
534	NA	 Kõik metallasjad olid ära võetud . 
534	NA	 Et vang ei saaks endale midagi teha . 
534	NA	 Aga saapapaelad olid alles . 
534	NA	 Ja paeltel olid metalltorukesed otstes . 
534	NA	 Nagu enamasti on . 
534	NA	 Et otsad tömbiks ei läheks , vaid lahedalt silmadesse sisse mahuksid . 
534	NA	 Ja siis oli Artur rebinud ühe niisuguse plekktoru paela otsast ära ja urgitsenud pikuti servast lahti ja painutanud sirgeks . 
534	NA	 Noh , enam-vähem kolmnurkseks pinnalaotuseks , saad aru . 
534	NA	 Ja , ise naril pikali , sirutanud käe põrandale ja hakanud kolmnurga ühte serva vastu kivipõrandat ihuma . 
534	NA	 Võimalikult tasa muidugi . 
534	NA	 Ukse tagant kostvaid käimisi kuulatades . 
534	NA	 Et käsi siuh üles tõmmata ja teki alla pista , kui valvur ukse taga seisatab ja silmikusse vaatab . 
534	NA	 Ta oli ihunud seda oma , noh , nuga – või kuidas seda nimetada – pool päeva ja pool ööd . 
534	NA	 Ja lõiganud sellega teisel ööl oma käesooned läbi . 
534	NA	 Ta ütles , see oli olnud väga pehme plekk ja ta oli ihunud selle asjatundmatusest liiga õhukeseks . 
534	NA	 Ta ütles : või jumal teab , võibolla ma tahtsin , et see oleks hästi terav ja teeks oma töö ruttu ära – või et ihumine kestaks võimalikult kaua ... 
534	NA	 Igatahes oli see olnud lõpuks nii õhuke , et oli läinud randmekõõluste vastu kahekorra ja pusimine oli olnud õige pikk . 
534	NA	 Ta oli teinud seda nariäärel istudes ja hoidnud vasakut kätt põranda ja põrandalapi kohal . 
534	NA	 Et veri voolaks põrandalapi sisse ega paistaks põrandalt silma , kui silmikust vahitakse . 
534	NA	 Ja siis oli ta heitnud pikali ja lasknud verel joosta . 
534	NA	 Ja vabandanud mõttes riigi ees , et põrandalapp saab verd täis ja põrand saab veriseks ja tema ei pühi seda enam ära . 
534	NA	 Ja seesama mure ta päästiski . 
534	NA	 Sest ta oli püüdnud seal madalal naril kätt narist kaugemal ja põranda kohal hoida . 
534	NA	 Ja siis oli ta enda juba teadvusetust peast vasakut õlga pidi üle nariääre rähelnud . 
534	NA	 Vasak käelaba oli vajunud põrandale , pihk ülespoole ja ranne käsivarre suhtes niipalju lõnku , et verejooks oli vähemalt osaliselt sulgunud . 
534	NA	" Igatahes oli ähmi täis valvur leidnud ta hommiku poole ööd mitte veel täiesti verest tühjaks jooksnud peast . "" "
535	NA	 Ma märkasin äkitselt , et Loola oli vaikinud ja õues pimeduses lahises lahtise ärkliakna plekkäärele selle suve järjekordne lausvihm . 
535	NA	 Toas oli jahedaks muutunud . 
535	NA	 Ma tõmbasin Loola seina najal istumast enese vastu – oh , kurat , see oli ju vähemalt pentsik , aga ma p i d i n olema talle kuidagi toeks ... 
535	NA	 Ma tirisin vaiba ümber ta õlgade . 
535	NA	 Ma küsisin poolsosinal : 
536	NA	" "" Ja siis – ? "" "
537	NA	 Ja Loola rääkis – samal ajal , kui vihma pahin muutus kiiresti nii valjuks , et pidin tõmbama ta suu üsna oma kõrva juurde : 
538	NA	" "" Kui ta teadvusele tuli , oli ta Toomel haavakliinikus , ühemehepalatis , üks valvur jalgotsis , teine päitsis . "
538	NA	 Sealt viidi ta Moskvasse , mingisse kinnisesse haiglasse . 
538	NA	 Kuu aja pärast toodi ta Tallinna ja lasti vabaks . 
538	NA	 Artur ütles : kellegi kindrali lasteaedlik-laitva sõrmeviibutusega , et kas siis t ä i s m e e s niimoodi teeb – Ja pärast seda oli Arturi kord toetust vajada . 
538	NA	 Sest ta oli kaua aega täiesti murtud mees . 
538	NA	 Nii et ma ostustasin jääda mõneks ajaks tema majja ja hoida tal silma peal – Et ta ei hakkaks uuesti – Ma valvasin esimesed nädalad ka seda , kui kauaks ta WC-sse jäi . 
538	NA	 Sest ma ei saanud talt ju püksirihma ära võtma hakata – nagu seal – Ma pean ütlema , ta toibus väga aeglaselt . 
538	NA	 Alles aasta või poolteise pärast oli ta enam-vähem selline kui varem . 
538	NA	 Aga võibolla ikka veel mitte päriselt see . 
538	NA	" Võibolla tänini mitte enam see – "" "
539	 8 . 	 8 . 
540	NA	 Meie kaevamised olid seks suveks praktiliselt kaevatud . 
540	NA	 Ja mitte ainult meie omad , vaid ka need , mis olid ühtaegu toimunud linnamägedel Irus , Rõuges ja Otepääl . 
540	NA	 Aga välitööhooaja lõpp ja paari päeva pärast paistev töökaotus mind eriti ei ehmatanud . 
540	NA	 Loola eeskujulikult eelarvamustehirmuta vahendusel olin saanud kontakti mõnede inimestega raadio kirjandussaadete toimetusest . 
540	NA	 Ning tundus , et ilma leivata ma ei jää . 
540	NA	 Kuigi mu esimesed pakkumised põrkasid seal vastu tuntud kõikemõistvat , kuid paraku ka kõiketeadvat kummiseina . 
541	NA	 Kelmi kulmukergitusega , kuid sügavkurbade silmadega toimetajanna oli esimene , kellega seal kõnelesin . 
541	NA	" Oleksin ma tollal juba näinud Viiralti "" Üksinduse "" reproduktsiooni , oleksin silmapilk ütelnud : sellel kujutatu modell . "
541	NA	 Aga seda Viiralti pilti polnud tollal meil vist veel keegi silmata saanud . 
541	NA	 Ka Viiralti surmast Pariisis aasta alguses olid kuulnud vist ainult pahade raadiote kuulajad . 
541	NA	 Nii et toimetajanna sarnasused torkasid mulle alles hiljem meelde . 
541	NA	 Igatahes oli meie esimene kõnelus umbes niisugune : 
542	NA	" "" Ah seltsimees Mirk – jaa – ? "
542	NA	 Väga rõõmustav . 
542	NA	" Mida te siis võiksite meile pakkuda ? "" "
543	NA	" "" Näiteks saate Marie Underi seitsmekümnenda sünnipäeva meenutuseks – "" Ma nägin juba ta kelmide kulmude hämmeldumist , kuid mängisin märkamatust ja rääkisin innukalt edasi : "" See oleks teadagi pidanud toimuma mullu märtsis . "
543	NA	 Aga see ei jää ikkagi toimumata , kui annate selle nüüd . 
543	NA	" Mullu märtsis – ma saan aru – oleksid liiga suured asjad liiga lähestikku sattunud . "" "
544	NA	" "" –Under ... ? "
544	NA	" Mnjaa ... "" "
544	NA	 Toimetajanna kulmud laskusid normaalseisu . 
544	NA	" "" Me peame selle peale mõtlema – Vaadake , teda ei ole meil pärast sõda üldsegi mitte – "" "
545	NA	" "" Siiski – "" katkestan ma teda . "
545	NA	" "" Aastal 1946. "
545	NA	 Ballaadid . 
545	NA	" Koolidele . "" "
546	NA	" "" –Jaa . "
546	NA	" Seda küll – Võibolla – Kuid 1954 – numbergi näitab seda – pole hoopiski mitte 1946 – "" "
547	NA	" "" Aga – "" sööstsin ma jälle vahele , "" olgugi et number näitab vastupidist – s i s u l i s e l t on 1954 siiski pigem 1946 kui 1950 – ma loodan . "
547	NA	" Või ei ole – ? "" "
548	NA	" "" Jajaa – "" naeratas toimetajanna sibüllilist naeratust . "
548	NA	" "" Ma loodan ka . "
548	NA	 Aga ma kardan siiski , et Underiga peame veel ootama ... 
548	NA	" Eriti kuna sünnipäev on nagunii ammu möödas – "" "
549	NA	" "" Sel juhul – "" jatkasin solvumatult , "" 19-ndal novembril , täpselt kolme kuu pärast , nii et absoluutselt paras aeg : Metsanurk 75. "
549	NA	 Ma tunnistan : teeksin Underi-saate meelsamini . 
549	NA	" Aga teen ka Metsanurga-saate hea meelega ära . "" "
550	NA	" "" Ma arvan , "" ütles Üksinduse-silmine toimetajanna kergendusega , aga siiski poolikuga , "" –ma arvan , et Metsanurk sobiks meile siiski rohkem . "
550	NA	 Juba sellepärast , et sünnipäev , mida tähistada , seisab alles ees . 
550	NA	 Ja väga parajas kauguses , nagu te ütlesite . 
550	NA	 Nii et me kaalume seda . 
550	NA	 Ja teatame teile . 
550	NA	" Aga – kui teie meiepoolseid ettepanekuid kaaluda tahaksite : kaks päeva pärast teie poolt nimetatud 19-ndat novembrit – 21-sel – täitub sada kümme aastat suure vene valmikirjaniku Krõlovi surmast – "" "
551	NA	" "" Aga kas pole nii , "" küsisin ma vahele , "" et surmade tähistamine pole meil tavaks ? "
551	NA	" Me nagu pelgame neid pisut – ? "" "
552	NA	" "" Ainult väiksemaid . "
552	NA	" V ä g a suuri üldsegi mitte , "" ütles toimetajanna läbipaistmatult . "
552	NA	" "" Ja kui te arvate , et Krõlovil pole meiega piisavalt pistmist – Mart Raual on sahtlis väga toredaid uusi valmitõlkeid . "
552	NA	" Nii et ma soovitan : kaaluge esmajoones seda – "" "
553	NA	 Loomulikult lõppes asi sellega , et nad tellisid mult proovisaate nimelt Krõlovist . 
553	NA	 Kui ma selle neile lauale panin , ütles Üksinduse-silmine toimetajanna vandeõelikult : 
554	NA	" "" Te saate ju aru : k r i i t i l i n e – aga täiesti vastuvaidlematu autor – "" "
555	NA	 Aga praegu ruttasin ma sündmustest ette . 
555	NA	 Sündmuste järge mööda seisid mul veel ees kaks viimast kaevamispäeva Kuberneri aias . 
555	NA	 Eelviimane päev , esmaspäev , oli üks noid tolle suve kuulsaid vihmapäevi , võibolla mitte just üks neid , kus , nagu ajalehed kinnitasid , sadas kahe tunni jooksul 50 millimeetrit , vaid kübeke ahtram , kuid igatahes lahtiste taevanisade päev . 
555	NA	 Me hakkasime kell kaheksa siiski kaevamisega pihta , aga kella üheksa ajal läks sadu uuesti lahti . 
555	NA	 Me istusime kaks tundi kuuris ja ootasime vihma lakkamist . 
555	NA	 Ma mäletan , magister küsis omal pealetükkival moel , kas me oleme lugenud , ja küllalt tähelepanelikult lugenud seda , mis hiljuti lehtedest läbi käis : NSVL Ülemkohtu Sõjakolleegium on arutanud endise Julgeolekuministeeriumi eriti tähtsate asjade osakonna ülema Rjumini süüasja . 
555	NA	 Ning on leidnud , et Rjumin , tegutsedes kui Nõukogude riigi varjatud vaenlane , tõstis alusetuid süüdistusi , kasutas uurimisel lubamatuid meetodeid , sundis inimesi võtma omaks kohutavaid riigivastaseid tegusid või tunnistama neid sooritatuks teiste poolt , nii et tema , Rjumini tegevuse tagajärjel represseeriti mõningaid , mitmeid , paljusid ( kurat teab , kuidas seal täpselt seisis ) tegelikult süütuid kohtualuseid , muude seas ka nimekaid arste . 
555	NA	 N ü ü d on need kõik täielikult rehabiliteeritud , aga Rjumin on mõistetud surma ja kohtuotsus on viidud täide ... 
555	NA	 Kas me oleme seda tähelepanelikult lugenud – ? 
556	NA	 Magister nõudis meilt oma pulkas pilguga vastust . 
556	NA	 Jalakas vaatas põrandale – ja just nagu ootas , mis keegi meist ütleb . 
557	NA	 Mina ütlesin : 
558	NA	" "" Küllap me oleme , muidugi – "" "
559	NA	 Viilip pomises : 
560	NA	" "" –Nojah , küll ikka – "" "
561	NA	 Vana Sõrd sirutas parema käe oma põlvede kohale õhku , pööras pihu ülespoole ja vaatas lakke , mille kohal lahises vihm , nii et lauapragudes mustasid siin-seal märjad vöödid . 
561	NA	 Ta vaatas paar korda lakke ja endale uuesti pihku , üles ja alla , üles ja alla , ning sõnas vaikselt : 
562	NA	" "" Esimene piisk – "" "
563	NA	 Jalakas ütles kiirustades : 
564	NA	" "" Pole viga , küll see katus peab vastu . "
564	NA	 Ma ise aitasin seda pappida . 
564	NA	 See läbi jooksma ei hakka . 
564	NA	 Aga muidugi – kui sadu järele ei anna , on meil kõige targem laiali minna . 
564	NA	" Sest selle , mis meil veel teha on , jõuame homme poole päevaga klaariks – "" "
565	NA	 Ja valmisjõudmise asjus oli tal õigus . 
565	NA	 Tornikeldri põrandal , keldriruumi põhjapoolses veerandikus vastu hoburauakujulist müüri , lesis veel ainult paar kuupmeetrit puutumatut pinnast . 
565	NA	 Jalakas ütles : 
566	NA	" "" Mehed , kui vihm peaks olema kella kaheks järele jäänud – tuleme tagasi ja teeme ära . "
566	NA	" Kui edasi sajab , teeme homme . "" "
567	NA	 Ta ajas oma jäigaks tahkunud kollakast puldanist vihmamantli selga ja teised , Sõrd , Tauts ja Viilip , tõmbasid umbes samasuguse ürbi õlule ning olid minekuvalmis . 
567	NA	 Mina istusin pingil edasi . 
567	NA	 Me vaatasime kuurikatuselt kostva vihmakrobina all üksteisele otsa . 
567	NA	 Minul vihmaürpi ei olnud . 
567	NA	 Võibolla oli mul kunagi enne sõda niisugune tükk olnudki , aga see oli jäänud jumal teab kuhu . 
567	NA	 Ja muuseas , neid tumesiniseid nailonist Itaalia vorstinahku , mis maksid omal ajal Soomes kakskümmend marka ja meil kuuskümmend rubla , polnud siis veel leiutatud või polnud nad veel meieni ulatunud . 
567	NA	 Ja minul oli igatahes tarvilikumat tungivamalt tarvis . 
567	NA	 Ma vaatasin Jalakale otsa : 
568	NA	" "" Ma ei taha läbi liguneda . "
568	NA	 Jätke väravavõti minu kätte . 
568	NA	 Ma istun siin ja ootan , kuni vihm järele annab . 
568	NA	 Kui päris järele peaks jääma , kaevan edasi . 
568	NA	 Kuni te tagasi tulete . 
568	NA	" Kui ei , annan võtme presiidiumisse ära . "" "
569	NA	 Jalakas ütles pooltõrkumisi : 
570	NA	" "" –Noh , mis te siin selle vihmaga ikka kaevate – "" See ajas mind kergelt muigama : ta ei söandanud öelda , et ma ilma tema või vähemalt kollektiivi kontrollita ei kaevaks – Ta pomises : "" –Hea küll . "
570	NA	 Võtme saan ma homme hommikul kätte . 
570	NA	" See käib seal majakomandandi käes – "" "
571	NA	 Nad noogutasid mulle ja kõndisid välja . 
571	NA	 Lävel tõstsid kolm meest kraed üles ja neljas , Jalakas , turjal rippuva puldankapuutsi üle pea . 
572	NA	 Ma vaatasin kella . 
572	NA	 See näitas veerand kaksteist ja vihm ei tundunud harvenevat . 
572	NA	" Siis tuli mul meelde : nädala eest oli doktor Kõdar pistnud mulle kohvikus pihku kuu aja eest ilmunud "" Pravda "" numbri akadeemik Sobolevi artikliga dogmatismi üle ja öelnud : "" Kui pole lugenud – lugege . "" "
572	NA	 Mina polnud lugenud ja ütlesin aitäh . 
572	NA	 Ja nüüd oli paras silmapilk seda lugeda . 
572	NA	 Sest leht oli üha mul portfellis . 
572	NA	 Ma tunnistan : teatud määral lootuses , et juhtub sobiv hetk vaadata , mis seal siis nii erilist seisab , et doktor Kõdar , asjalik vanamees , seda lugeda soovitas . 
572	NA	" Aga teatud määral oli leht mul kaasas ka kujuteldava elukogemuse õpil : kui keegi kunagi mu portfellis tuhnima peaks – tagaselja või esisilmi – , oleks "" Pravda "" seal-leidumine igatahes positiivseks arvatav seik ... "
573	NA	" Tõstsin jalad teisele pingile , kuulatasin jatkuvat sadu , tundsin meestest tühja kilukarbiga lauale jäänud "" Priboi "" -konide haisu , mis oli kuuri niiskes umbuses eriti tihke , ja tegin ajalehe lahti . "
573	NA	 Ning lugesin doktor Kõdari osutatud kirjatükki , noh , rahuldusega . 
573	NA	 Aga erilise õhinata . 
573	NA	 Sest teadusliku kriitika vajalikkusest ja dogmatismist kui pahest kirjutati meil ju iga natukese aja takka . 
573	NA	 Mulle tundus , et ka Lenini huvist Einsteini füüsika-alaste ideede vastu – Einsteini maailmavaatelise pudrususe kiuste – ei lugenud ma sealt esmakordselt . 
573	NA	 Aga n i m e d , keda seal korraga kriitiliselt nimetati – Akulov , Nozdrjov , Lõssenko ja veel mõned – , olid igatahes ootamatud . 
573	NA	 Ja see , kuidas seal korraga tauniti aastate jooksul moeks olnud mõnitavaid sildistamisi – veismanistid , revanšistid , maltusiaanid , antipavlovlased , reaktsionäärid , idealistid – , oli minu meelest tõesti u u s. 
573	NA	" Vähemalt "" Pravda "" veergudel . "
574	NA	 Nojaa . 
574	NA	 Aga kui sealsamas teatati , et Andrei Januarjevitš Võšinski sõitis New Yorki kui Nõukogude Liidu peaesindaja ÜRO-s , tundus mulle , et mu äsja nagu sirgu tõusma kippunud kukal suruti uuesti lõnku – Äkitselt panin tähele , et enam ei rabisenud sadu vastu katust . 
574	NA	 Vaatasin kuuriaknast õue : vihm tundus olevat tõesti möödas . 
574	NA	 Pistsin ajalehe pingile portfelli ja astusin uksest välja . 
575	NA	 Sadu oligi lakanud . 
575	NA	 Raske halli taeva järgi otsustades võibolla ainult tunniks või teiseks , aga praeguseks täielikult . 
575	NA	 Olime ammu märganud : mõned paepraod tornikeldri põrandas kõrvaldasid sealt kiiresti peaaegu kogu sinna sadava vihmavee . 
575	NA	 Praegugi läikis rohmakaist paeplaatidest põrandal ainult paar pisikest loiku . 
575	NA	 Kes mööda redelit ülevalt alla laskus ja loikudesse pilgu heitis , sellele tundus kivipõranda kare faktuur omandavat hetkiti lausa luubialuse areduse – nii et veel natuke ja teravam silm näeb loigupõhjades seitsmesaja-aastased jalajäljedki ära – 
576	NA	 Pinnasekamakas keldri loodenurgas oli oma poolteist meetrit kõrge või ütleme paks , aga otse müürinurga sees pisut püramiidse hunnikuna veel natuke kõrgem . 
576	NA	 Ma asetasin mullasõela , harja ja kühvli kamaka servale ja tõusin , labidas käes , paariastmelisest redelist sinna üles . 
576	NA	 Lükkasin labida , kaha selgapidi vastu müüri , pinnasepüramiidi tipu ning müüri vahele ja kangutasin . 
576	NA	 Labidatäis mulla ja kivipuru segu rabises mulle saabastele . 
576	NA	 Teine . 
576	NA	 Kolmas . 
576	NA	 Neljas . 
576	NA	 Läbisõelumiseks ei paistnud selles midagi leiduvat . 
576	NA	 Samas märkasin : mullahunniku äsja mahakaevatud tipu kohal oli mingi jagu mulda jäänud müüri külge pidama . 
576	NA	 Võtsin sõela kõrvalt traatharja – sest mõtlesin , et kui mitte teised , siis vana Sõrd oleks siin vist seda ettevaatlikku riista tarvitanud – ja tõmbasin üle mullase müüri . 
576	NA	 Pisut mulda rabises alla , kuid kõik mullased kivid ei paljastunud veelgi . 
576	NA	 Mullalaigu kohal märkasin muidu korrapärase müürilao sees kahte vaksapikkust telgikujundina otsiti asetsevat kivi . 
576	NA	 Toppisin sõrme nende all kangekaelselt müüri külge kleepuvasse mulda – ja taipasin : siin pidi olema mingi mullaga täitunud müüriorva tipp . 
577	NA	 Mässasin selle orva kallal tunni või vist poolteist . 
577	NA	 Alguses aeg-ajalt üle õla värava poole vaadates – et näha oma semude kerkivaid kulmusid , kui nad vihma lakkamise tõttu tagasi tulles aedikusse astuvad ja näevad , et meie tornil on meile siiski veel oma üllatus varuks , olgu kui tühine tahes . 
577	NA	 Sest spetsidele pakuvad ka tillukesed ootamatused müüri struktuuris ebaproportsionaalset huvi . 
577	NA	 Olin seda sel suvel vähemalt kolme mehe peal tähele pannud . 
577	NA	 Üks oli muidu nii kõigest-üle-libisev Don Logardo , kes oli meie tööd veel paar korda vaatamas käinud . 
577	NA	 Teine oli meie igapäevane üsna tuim , aga säherduste asjade suhtes siiski professionaalselt märgas Jalakas . 
577	NA	 Ja kolmas oli akadeemik Saavel . 
577	NA	 Kaks korda suve jooksul oli ka tema roninud koos Don Logardoga meie juurde auku – hallikirju kräsupeaga liikuv kõhnapoolne mees , viisteist aastat oma tegelikust umbes kuuekümnest aastast ühtaegu noorem ja ka vanem . 
577	NA	 Tema oli silitanud meie torni ja hilisema lossimüüri liite- või täpsemalt puutekohad lausa pihuga üle ja diskuteerinud Don Logardoga mõne müürikivi asendi asjus kädinal ja välgutades siniseid päikeseprille ja valgeid valehambaid . 
577	NA	 Neljas ja pealekaubakuju siia ritta oli muidugi meie eneste magister . 
577	NA	 Tema võis igal hea tuule hommikul – ja mõnikord tuli tal neid ette – improviseerida mõne kivi juhusliku kübeke-kiivas asendi kohta mingi t e o o r i a. 
577	NA	 Nagu näiteks , et läbi müüripaksuse ulatuv vaksalaiune rõhtplaat , mille me oma tornijäänuse serva seest põrandast umbes meetri kõrguselt leidsime , oli kindlasti aknalaud ja samal ajal laskeava põhi . 
577	NA	 Ning et söetükid põrandal , peaaegu kivistunud rusu ja kiviprahi sees , sellest plaadist sammu jagu paremal , olid surmkindlasti kirjutuspuldi jäänused . 
577	NA	 Etc . 
578	NA	 Nii et esialgu ma lausa ootasin brigaadi tagasitulekut . 
578	NA	 Aga siis polnud mul selleks enam mahti . 
578	NA	 Umbes neljakümne sentimeetri laiune ja niisama sügav orv asetses müüris nõnda , et ta nii-öelda katusehari asus põrandalt mõõtes silmnäo kõrgusel . 
578	NA	 Kui kaugele ta ulatus allapoole , seda ma esialgu ei teadnud . 
578	NA	 Pärast selgus , et umbes meetri jao . 
578	NA	 Orva ülaosa oli varisenud mulda , liiva , söetükke ja kiviprahti täis . 
578	NA	 Pool meetrit madalamal jõudis mu ettevaatlik kühvel selle täiesti tavalise täiteaine all ootamatu halli massini . 
578	NA	 Umbes tunni jooksul puhastasin selle massi talle peale varisenud materjalist ( milles söestunud puitu leidus mida madalamal , seda enam ) ning tuvastasin : see mass täitis võrdlemisi vormitu kamakana orva alumise kolmandiku . 
578	NA	 Taskunoaga kamaka kallal urgitsemine näitas , et mitmetooniliselt hallikas , üsna rabe ja justkui kristalliseerunud väliskiht oli kamaka peal neli-viis sentimeetrit paks . 
578	NA	 Sügavamal tuli järjest tänkjam ja järjest heledam substants , mis meenutas – jah , mida ? 
578	NA	 Tegelikult ei midagi muud kui sulanud ja uuesti hangunud vaha ... 
578	NA	 Ja kuigi see siin pidi olema – kui näiteks tolle Saksas akadeemikuks valitud Parma või kelle idee polnud täiesti vale – üle seitsmesaja aasta vana , meenutas see sedasinast vaha ootamata lähedaselt . 
578	NA	 Nii et oleksin tulnud sellele sarnasusele vist ka siis , kui ma poleks kunagi kuskilt lugenud , et isegi Tel el Amarnast pidi olema leitud sellena üsna äratuntav kamakas mesilasevaha . 
578	NA	 Ja too siis seitsmesaja aasta asemel kolm tuhat kolmsada aastat vana . 
578	NA	 Pealegi suunas mind minu materjali esimesel identifitseerimisel kamaka kuju : selle kristalliseerunud pealispinnas oli näha nii ilmekaid lõnku vajunud silindervorme , et polnud vaja kuigi erilist kujutlusvõimet : need pidid olema altpoolt üleni känkraks liitunud , pealtpoolt pooliti sulanud ja kõveraks vajunud vahaküünlad . 
579	NA	 Minu kamakas oli puhtolustikulise leiuna muidugi huvitav , aga avaramas mõttes tähtsusetu . 
579	NA	 See ei tõestanud midagi muud kui seda , et tornikeldri kasutamise ajal , olgu ütleme kas või aastal 1220 , tarvitati vahaküünlaid – mis oli ju ammugi teada . 
579	NA	 Ja peale selle kinnitas leiusituatsioon kujutlust , mis oli meil juba mitme nädala eest tekkinud : torn pidi olema põlenud ja kokku varisenud ning hiljem , arvatavasti siis , kui ta vare lossi lõunamüüri rajamisele jalgu jäi , lõplikult lammutatud . 
579	NA	 Hävingu alguses , tulekahju ajal , pidi minu leitud müüriorvas asuma vahaküünalde varu . 
579	NA	 Arvatavasti olid küünlad asetsenud orvas leidunud vaheriiulil , orva ülemises osas . 
579	NA	 Enam-vähem kerge puitriiul oli tulekahjus süttinud . 
579	NA	 Küünlad olid hakanud sulama ja kukkunud või vajunud või suurelt osalt nähtavasti koguni voolanud orva põhja ning taas hangudes moodustanud seal minu kamaka . 
579	NA	 Taskunoaga uuristamine näitas , et kamaka sees leidus söestunud puutükke . 
579	NA	 Tollal ei huvitanud need meil vist veel kedagi C14-nda uurimise vaatevinklist . 
579	NA	 Sest Libby menetlus polnud vist veel Moskvassegi pärale jõudnud , Tallinnast või Tartust kõnelemata . 
579	NA	 Aga sealsamas tuli mul mõte : kui tulekahju ajal , küünalde sulamise ajal leidus orva põhjas mingeid esemeid , pidid need või pidi see , mis neist järel on , olema praegu koos söetükkidega siin minu kamaka sees ... 
580	NA	 Oleks väär kinnitada , et ma ei olnud sellest kujutlusest mitte kõige kergemalgi määral purjus – 
581	NA	 Olin põlvili orva ees rusuhunnikul , küürutasin oma kamaka kohal ja mõtlesin , mida teha ja kas midagi teha . 
581	NA	 Ja siis tuli järjekordne vihmahoog . 
581	NA	 Tollele suvele ja sügisele iseloomulik lausvihm kallas mulle otsekui kausiga külma vett krae vahele ja kuklasse ja kaela . 
581	NA	 Vaevalt oleksin selleta nii ennakalt otsustanud . 
581	NA	 Ma haarasin labida ja surusin selle vana Sõrru poolt eile õhtul teritatud esiserva orvapõhja ja vahakamaka vahele . 
581	NA	 Lükkasin labida nii sügavale , kui see läks , ja surusin nabitsale . 
581	NA	 Kamakas murdus põntsatades orvapõhja küljest lahti – ja ma kandsin ta ettevaatlikult labidal kuuri ning tõstsin , ikka labidaga koos , sinaka pakkimispaberiga kaetud lauale , sinna , kuhu me oma leiud Jalaka korraldusel olime asetanud . 
581	NA	 Kui ma hakkasin kamakat labidalt lauale tõstma , lagunes ta mu ehmatuseks koost , lagunes kaheks enam-vähem ühesuuruseks tükiks . 
581	NA	 Oli ilmne , et ta oli juba orvapõhjalt lahtikangutamisel murdunud . 
581	NA	 Võtsin ühe kamakapoole kätte ja silmitsesin murdumispinda . 
581	NA	 Sellest tuhmist ja konarlikust pinnast vaatasid välja mõned söetükid ja alumise serva ligidal mingi musta oksarao taoline tükk . 
581	NA	 Panin kamakapoole lauale ja proovisin raagu taskunoaga . 
581	NA	 Muidugi polnud see süsi , vaid metall . 
581	NA	 Viie minuti pärast oli objekt mul käes . 
581	NA	 See oli mingi rauast kääri- või tangi- või pintsetipaar , arvatavasti instrument küünlatahtide kärpimiseks ehk küünlanuuskamiseks , nagu seda vanasti nimetati . 
581	NA	 Panin kamakapoole tema orvapõhja poolt peaaegu sileda põhjapinnaga tagasi lauale ja võtsin teise poole kätte . 
582	NA	 Murdepinnal oli näha : halli kristallisseerunud põhjakihi ja lüümema sisemuse vahelt just nagu paistis m i d a g i . 
582	NA	 Ma ei saanud aru , mis see oli , ja võtsin pikemalt kaalumata taskunoa appi . 
582	NA	 Veerand tunni pärast oli ka objekt number kaks mul käes . 
582	NA	 Või õigemini laual , sinakal pakkimispaberil . 
582	NA	 See oli umbes kahekümne sentimeetri pikkune ja vahest kümme korda kümne sentimeetrise põiklõikega keraamiline laegas . 
582	NA	 Arvatavasti majoolika . 
582	NA	 Mingit kollakat ja pruuni ornamenti külgedel ja kaanel . 
582	NA	 Ornamendid olid esialgu suurelt jaolt nende peale kleepunud vahakihi peidus ja ma ei tõtanud seda neilt noaga maha kraapima . 
582	NA	" Ma mõtlesin : see tükk puhastatakse nagunii kõigi kunstireeglite järgi või vähemalt enam-vähem nende järgi , nagu see meil käib , ja rändab mingi leidudehoidla riiulile ja kahekümne aasta pärast – kui meil vastav arheoloogiamuuseum ehk juba olemas on – võivad asjahuvilised seda seal kõigis üksikasjus imetleda – loodetavasti mitte enam eeskirjade kohaselt kuskil Kunstikombinaadi ja Tallinna Keraamikatehase ning ainult täiesti printsiibitu direktori korral ehk ka "" Langebrauni "" ja "" Lorupi "" toodete taga – Ja sinna juurde kuuluvalt sildilt võivad vaatajad lugeda , et see väike laegas on ütleme Põhja-Itaalia töö 12-nda sajandi lõpust ning matkib vormilt – ütleme – mõningaid etruski sarkofaage – Või , mis kõige tõenäosem : ma ei mõtelnud mitte midagi seesugust , vaid tahtsin vaadata , kas laekas on midagi sees ... "
583	NA	 Olin nii aeglane , kui suutsin , ja kraapisin vahakihi laeka ja laekakaane vahelisest praost niivõrd millimeeterhaaval välja , et tõesti enam mitte miski ei pragunenud ega murdunud . 
583	NA	 Kui ma siis küüned kahelt poolt sesse prakku surusin ja t õ s t s i n , tuli kaas peaaegu tõrkumatult lahti . 
584	NA	 Tunnistan , et olin ikkagi keskmiselt ähmi täis . 
584	NA	 Kuid ka ilma ähmita poleks ma saanud esimesel silmapilgul aru , kas raamat , laeka sisepikkusest veidi lühem ja siselaiust enam-vähem täitva laiusega ütleme libell , oli pärgament või paber . 
584	NA	 Silmitsesin seda pika viivu , võtsin südame rindu ja puhusin talle kergelt peale . 
584	NA	 Kui vihmavalguse asemel oleks päike läbi akna kuuri paistnud , oleks hallikas tolm , mis laekast õhku tõusis , küllap tihedam tundunud – muuseas täiesti arusaamatu päritoluga tolm – , aga nüüd oli see igatahes suhteliselt hõre , kui arvesse võtta , et aeg-ajalt näib Aeg ise tolmuna esemeile sadestuvat ning et siin oli tal selleks olnud , kurat võtaks , tõesti vist seitse sajandit iseennast , tähendab aega ... 
584	NA	 Püüdsin erutusest rabedate kätega tõsta libelli laekast esile – ja ta l u b a s – pulbriks pudenemata – end puudutada , kahest otsast kahe näpu vahele võtta ja õhku tõsta , sinakale lauapaberile asetada ja õhukest kaant üliettevaatlikult avada ... 
585	NA	 Nähtavasti oli see pärgament ja nähtavasti tõepoolest väga vana , kuid tänu kummalistele säilimistingimustele üllatavalt hästi alal . 
585	NA	 Siiski oli ta muutunud peaaegu tumepruuniks . 
585	NA	 Ja kui ma kaane pisut lahti kergitasin , oli näha , et Aeg oli teinud lehtede kallal tööd , mille tulemus vägagi meenutas hiirehammaste oma . 
585	NA	 Muidugi märkasin ma silmapilk , et üsna esilehe justkui hiirehambajälise ülaserva ligidalt algas tekst . 
586	NA	 Ei mingit värvilist initsiaali . 
586	NA	 Tumepruunil pinnal sirgetes ridades mingid tillukesed veel tumepruunimad , veidi nagu lillakad minusklid . 
586	NA	 Mingi nagunii vaevuloetav kiri . 
586	NA	 Mille Aeg tundus olevat vajutanud peaaegu täieliku loetamatuseni pärgamendi sügavusse . 
586	NA	 Ma tõstsin vihukese tahtmatult pisut värisevate kätega silmade juurde , astusin akna alla – ja sain tähelt tähele tõtates pikkamööda , aga oma suureks üllatuseks ikkagi aru : 
587	NA	 Ego andreas archiepiscopus lundensis dei regisque danorum gratia praefectus raevaeliensis in Estonia – 
588	NA	 Rohkem ei suutnud ma dešifreerida , aga seegi oli vapustav . 
588	NA	 Tähendab : 
589	NA	 Mina , Andreas , Lundi peapiiskop ( ja ) Jumala ning taanlaste kuninga armust Tallinna haldur Eestis ( või s i i n oleks ehk isegi kohane Eestimaal ) – 
590	NA	 Rohkem ei saanud ma kuuriakna vihmavalguses ja kõigi abivahenditeta ja niimoodi püstijalu tekstist aru . 
590	NA	 Ja ma tundsin , et mul polnud selleks mahtigi – Mis tuli mul nüüd oma leiuga teha ? 
590	NA	 Muidugi oli see mul teada . 
590	NA	 Leid tuli panna nii õrnalt , kui vähegi oskan , laekasse tagasi . 
590	NA	 Lukustada kuur ja aedik . 
590	NA	 Tõtata Akadeemiasse . 
590	NA	 Kutsuda Don Logardo . 
590	NA	 Ja lasta tal laegas tema kollases portfellilõõtsas ära viia . 
590	NA	 Et äärmiselt suure tõenäosusega enam mitte kunagi näha selle sisu . 
590	NA	 See tähendab libelli . 
590	NA	 Või kui seda ka võibolla kunagi korraldataval leidude-näitusel näha , siis ometi mitte iial i s e teada saada , m i s selles õieti seisab . 
590	NA	 Sest igal juhul oli see ilmsesti kiriklik või kiriklik-administratiivne tekst . 
590	NA	 Ja kui seda kunagi peakski publitseeritama , siis ainult niivõrd , kuivõrd see näitaks kiriku pahelisust ja piiratust ning taanlaste võimu alatust ja ahnust . 
590	NA	 Sest iga muu aspekt oleks meile meie suures tõe-poole-pürgimises ainult tüliks ... 
591	NA	 Ma ei tea , kuivõrd see oli meis kõigis oma hetke varitseva kleptomaania väljapurse ja kuivõrd nietzscheaanlikult sõltumatu otsustus , mis tegutseb kõrgemal heast ja kurjast – aga ma mäletan täpselt , mis ma tegin . 
592	NA	 Ma võtsin portfellist ajalehe , sellesama , Sobolevi artikliga , voltisin lahti , lükkasin laual siledaks , pöörasin piiskop Andrease libelli selle sisse ja panin portfelli . 
592	NA	 Nii õrnalt , kui oskasin , seda küll . 
592	NA	 Siis puhusin tolmujäägid majoolikalaekast välja ja tõmbasin laeka sisemuse vatitopsuga üle , et libelli kontuuri , kui seda seal oligi , märgata poleks . 
592	NA	 Nii . 
592	NA	 Portfell jäi oma arvatavasti fantastilise sisuga kuuri pingile . 
592	NA	 Lukustasin kuuri ja aediku ning läksin läbi taas algava vihmapiserduse Don Logardot kohale tooma . 
592	NA	 Jaa : mis puutub portfelli – oleksin võinud ta muidugi käe otsa võtta , aga mingi mänguahvatlus , mingi kiusatus kiusata iseennast sundis mind otsustama portfelli kuurijätmise kasuks . 
592	NA	 Seda enam , et kui seal sees poleks midagi kahtlast olnud , oleksin ta antud juhul muidugi sinna jätnudki . 
593	NA	 Don Logardo oli oma kabinetis . 
593	NA	 Ta kuulas mu jutust ainult esimese veerandi ära , tõmbas silmapilk vihmakuue selga ja pani kaabu pähe : 
594	NA	" "" Läki . "
594	NA	" See on ju fantastiline , mis te räägite – "" "
595	NA	 Me vaatasime minu orva kahekesi põhjalikult üle . 
595	NA	 Don Logardol oli mõõdulint taskus . 
595	NA	 Me märkisime mõõdud tema plokist käristatud lehele üles ning avasime selle järel kuuri . 
595	NA	 Tegin talle lauaäärsel pikal pingil ruumi – tähendab nihutasin kahte sõelaraami ja oma portfelli tema jaoks meetri võrra kõrvale – ikka sellesama enesekiusu sunnil , mis oli mind pannud portfelli teeseldud hooletusega siia pingile jätma . 
595	NA	 Tema nihutas seda veel tükikese sõelte suunas kaugemale , astus üle pingi , võttis laua ääres istet ja silmitses laegast : 
596	NA	" "" Ja see oli seal selle vist tõesti vahakamaka sees – ? "" "
597	NA	 Mina ütlesin : 
598	NA	" "" Just . "
598	NA	" Tühik on seal ju selgesti näha . "" "
599	NA	 Ta võttis vastava kamakapoole oma kätte ja vahtis seda natuke aega . 
599	NA	 Siis asetas ta kamaka lauale , nihutas laeka üliettevaatlikult enda ette ja püüdis tõsta kaant . 
599	NA	 Kui see sedamaid õnnestus , vaatas ta mulle , laekakaas näppude vahel õhku tõstetud , küsivalt otsa : 
600	NA	" "" Te tegite selle juba lahti – ? "" "
601	NA	" "" Jaa . "" "
602	NA	" "" Mmmm – "" Ta vaatas laekasse . "
602	NA	" "" See oli tühi – ? "" "
603	NA	" "" Kahjuks – "" ütlesin ma , ja see kõlas nii ehedalt , et lisasin : "" Muidugi ootasin ma , et selle sees on kuningas Valdemari kroonijuveelid – aga tutkit . "" "
604	NA	" "" See on isegi – paras – juveel – "" ütles ta nii tunnustavalt , et mul oli temast peaaegu veidike kahju – Siis mõõtis ta laeka ära . "
604	NA	 23 korda 9 korda 12 sentimeetrit . 
604	NA	 Ta võttis oma helekollasest Ungari lõõtsportfellist pataka pehmet paberit ja keeras laeka selle sisse : 
605	NA	" "" Te ütlesite – majoolika . "
605	NA	 Nojaa . 
605	NA	 Tinglikult . 
605	NA	 Kui seda mõista itaalia terminina fajansi kohta üldse . 
605	NA	 Kitsamalt on majoolika ju uuem nähtus . 
605	NA	" S e e "" – ta pistis laeka portfelli – "" peaks olema mõnisada aastat vanem . "
605	NA	 Kui me muidugi ei eksi . 
605	NA	" Aga igal juhul on see siinmaal üsna haruldane tükk . "" "
606	NA	 Mina ütlesin : 
607	NA	" "" Ja terveks jäänud vist ainult tänu neile küünaldele , mis talle kunagi peale sulasid – "" "
608	NA	 Don Logardo vaagis veel kord vahakamakaid , silmitses küünlanuuskamistange , proovis kamakapoolte murdepindade haakuvust – see oli vaieldamatu – ja tunnistas : 
609	NA	" "" Üllatav leid – "" "
610	NA	 Mina osutasin kuuriseinal olevale plaanile ja ütlesin : 
611	NA	" "" Kas me ei kannaks neid asju nüüd sinna peale – ? "" "
612	NA	" "" Jaa . "
612	NA	" Muidugi – "" oli ta sedamaid nõus . "
612	NA	 Ning ta tegi täpselt seda , mida ma ootasin : ta joonistas isikliku täitesulepeaga plaanile orva , orva sisse vahakamaka ligikaudse kontuuri ja sellesse laeka ning küünlanuuskamistangid . 
612	NA	 Siis torkas ta ka tangid endale portfelli : 
613	NA	" "" Ma võtan need ka kaasa . "
613	NA	" Vaha toob seltsimees Jalakas homme oma kohvriga ära . "" "
614	NA	 Ma võtsin pingilt o m a portfelli ja lukustasin meie selja taga kuuri ning aediku . 
614	NA	 Don Logardo ütles meie lahkudes : 
615	NA	" "" Noh , soovin teile kena leiu puhul õnne . "
615	NA	" Kas homme lõpetate siin ära ? "" "
616	NA	" "" Nähtavasti küll . "
616	NA	" Kui ilm vähegi lubab . "" "
617	NA	" "" Loodame . "
617	NA	" Praegu kipub küll jälle vihmale – "" Ta tõstis mantlikrae üles . "
617	NA	" "" Hoidke siis viimaste kuupmeetrite peal silmad lahti . "
617	NA	" Sest näete , mis võib ette juhtuda – "" "
618	NA	 Ta kõndis minema , ja mina sammusin Toompealt alla ja vaagisin uskumatult oma vana vihmamustaks tõmbuvat portfelli käe otsas , ja mõtlesin : s e e on siis nüüd tõesti siin sees – ? 
619	 9 . 	 9 . 
620	NA	 Teatud ebamugavuse vari ei puudunud ses elevas teadmises muidugi teps . 
620	NA	 Ebamugavuse vari asja ebaseaduslikkuse pärast . 
620	NA	 Aga mul polnud tõesti mitte raske suruda seda ebamugavust nii sügavale oma enesetunde põhja , et teda peaaegu ei olnudki . 
620	NA	 Mis ebaseaduslikkusest sai niisugusel taustal üldse rääkida ? ! 
620	NA	 Kus meiega oli tehtud kõige jõhkramat ebaseaduslikkust niisugustes enneolematutes mõõtudes , et oli naeruväärne minu tempu meie kogemuste skaala ees üldsegi meenutada – 
621	NA	 Eriti kui mõelda : ma ei kavatsenud oma leidu ju hoopiski varastada . 
621	NA	 Näiteks kollektsionäärikirest , salasahtlis säilitamiseks . 
621	NA	 Sest säherdust kirge mul lihtsalt pole ega olnud . 
621	NA	 Või ütleme : see on mul liiga puudulikult olemas . 
621	NA	 Pelgalt kui mõne eseme nägemisel silmapilguks viksatav uid : mõnus oleks – haarata ja hoida , uid , mis sedamaid häbenedes kustub . 
621	NA	 Veel vähem tuli mulle mõttesse võimalus parseldada libell ohutul kombel hea hinna eest mõnele kollektsionäärikire tõsiohvrile maha . 
621	NA	" "" Tallinna "" vanarauaklubis võis ehk mõne sellise leidagi ... "
621	NA	 Ei-ei . 
621	NA	 Mina tahtsin libelliga seoses ainult ühte : põhjani teada saada , mida see sisaldab . 
621	NA	 Ja tõlgendada selle sisu häirimatult nii , nagu mulle tundub õige olevat . 
621	NA	 Või ütleme mulle ja usaldatavatele asjatundjatele , keda peab arvatavasti paluma endale appi . 
621	NA	 Ja siis – jumal hoidku – tahtsin loovutada libelli kõigile neile , kelle kätte see seaduse järgi pidi minema . 
621	NA	 Küsimata sellest , mis mu arvamine nonde seaduslikkude muinsusehoidjate kohta oli . 
621	NA	 Või õigemini : mitte nende kohta , mitte ametnikkude kohta , vaid eeskirjade kohta , mille järgi ametnikud pidid talitama . 
621	NA	 Ja mida mööda eriti tekstiliste leidude säilitamine vähemalt minu rikutud arusaamade järgi muutus paljuski varjamiseks , tõlgendamine väänamiseks ja publitseerimine , sest pahatihti üksnes valikuline ja osaline , võltsinguks . 
622	NA	 Seda kõike – või ehk ka ainult umbes midagi niisugust – mõtlesin juba kodus , endise Poska ja toonase Leineri tänava vana puumaja pööningutoas . 
623	NA	 Olin asetanud libelli nii ettevaatlikult , kui suutsin , enese ette vana kirjutuslaua rohelisele kalevile ja püüdsin mõtelda tegevusplaani läbi . 
624	NA	 Nii või teisiti , Andreas archepiscopus lundensis pidi olema nende peaaegu tabamatute ridade autor . 
624	NA	 Nende kahekümne kuue jäiga ja hapra ja ometi reaalse lehekülje kirjutaja ... 
624	NA	 Aga enne kui sain oma fantastilise leiuga asjatundjate juurde abi paluma minna , tahtsin ma teada , k e s ta õieti oli . 
625	NA	" Mulle tuli uduselt meelde : Eesti Entsüklopeedias ( ja võibolla ka "" Biograafilises leksikonis "" või selle täiendusköites ) – kuskil seal olin ta nime tosina aasta eest märksõnana silmanud . "
625	NA	 Aga nüüd polnud mul ühtki neist raamatuist käepärast . 
625	NA	 Oh , kurat , mul polnud tegelikult enam üldse ühtegi raamatut hinge taga . 
625	NA	 Sest minu raamatutega oli nii . 
626	NA	 Sügisel 41 , Saksa okupatsiooni teisel-kolmandal kuul , olin kolinud Kalamajast isa-ema juurest Õuna tänavasse doktor Veski , see tähendab onu Aadama majja . 
626	NA	 Olin kolinud mitme teguri koosmõjul , mis aitasid , ühes suunas toimides , nii mu vanad kui mu enda sellest väga varajasest pereheidust üle . 
626	NA	 Esiteks kujutlesin , et olen onu majas võrratult sõltumatum kui vanemate silma all . 
626	NA	 Kahekümne üheselt on selline sõltumatus ju nii pagana tähtis . 
626	NA	 Teiseks , tädi Liidi , see tähendab isa noorema õe talu oli suvel , Tallinna kaitsmise-vallutamise-vabastamise lahingu aegu , seal tema Peningil maha põlenud . 
626	NA	 Uus ubrik , mida tädi oli vana alusmüüri veerandikule ehitama asunud , oli pooleli ja talveks ei saanud tädi sinna jääda . 
626	NA	 Isa ei näinud muud võimalust kui pakkuda õele meie Kalamaja-korteris ulualust . 
626	NA	 Nõnda oli ühe toa vabanemine minu alt sel puhul isegi teretulnud . 
626	NA	 Samal ajal oli onu Aadama Õuna tänava korter talle ja tema Ella-prouale jälle kord tülikalt avar . 
626	NA	" Aasta eest oli onu Aadam loovutanud oma seitsmest toast kaks abielupaar Kaldretele , noorele "" Amicuse "" vilistlasele , juristile , ja selle kooliõpetajast naisele . "
626	NA	 Loovutanud muidugi Kaldrete palvel , aga ka selleks , et ise pääseda võhivõõraste vene sõjaväelaste korterisse võtust . 
626	NA	 Nädal enne sõja puhkemist , suure juuniküüditamise ööl , olid Kaldred minema viidud – mees ju pastori poeg ja naine kindrali tütar . 
626	NA	 Nii et sakslaste saabumisel oli onu korteris jälle hetkekohatu hõredus valitsemas ja järjekordne sõjaväelaste majjapressimise oht silmapiiril . 
626	NA	 Nii olin kolinud oktoobris 41 onu Aadama endisse arstikabinetti , mu paarsada raamatut kaasas ja mu Eesti Entsüklopeedia nende seas . 
626	NA	 Muuseas , kui see 1932 vihkudena ilmuma hakkas , oli isa tellinud seda kaks komplekti . 
626	NA	 Ühe enese ja teise – edaspidi , varem või hiljem – minu jaoks . 
626	NA	 Enese oma viisin siis , varem , kui ma õieti isegi olin arvanud , endaga kaasa . 
626	NA	 See oli paisunud seks ajaks kaheksaköiteliseks , k-tähel poolelijäänud täiendusköide üheksandaks , viimane , Komi ja kommose leheküljel läbilõigatud poogen trükitud 19-ndal juunil 1940. 
626	NA	 Aga nüüd , sügisel 1954 , polnud mul enam ei isale , ei mulle enesele kuulunud komplekti olemas . 
626	NA	 Minu oma oli põlenud koos onu Aadama majaga märtsis 44 tuhaks ja isa oma konfiskeeritud koos tema raamatutega tema vahistamisel kolm aastat hiljem . 
626	NA	 Emale oli jäetud neljatoalise korteri sisustusest voodi , söögilaud ja neli tooli . 
626	NA	 Nii et ta oli , ta tunnistas , ainult suure vaevaga hoidunud asjade äraviijailt küsimast : mispärast neli ? ! 
626	NA	 Kui ta ju istub ainult ühel ? ! 
626	NA	 Ja muidugi ei meenunud see kõik mulle selleks , et küsida : k e l l e l t peaksin neid asju tagasi nõudma – vaid pigem selleks , et kellegi ees vabandada – et säherdused tühjad asjad olid üldse tulnud mulle meelde ... 
627	NA	 Ühesõnaga , olin istunud tundi poolteist oma laua taga , vasakul libell ja paremal DIN-formaadis ruudulise paberi lehed ning kirjutanud või pigem õieti joonistanud esimeste libellilehtede teksti , niipalju kui seda ära tabasin , circa kahekordses suurenduses ruudulistele lehtedele ümber . 
627	NA	 Seda selleks , et siis , kui lähen vanarauakluppi papi Tiisvelilt tõlkeabi nõutama või sessamas asjas papi Tiisveli või kellegi teise poole koju , ei tarvitseks ma võtta ülihabrast ja omas naturaalses olekus ikkagi liiga sensatsioonilist libelli endaga kaasa . 
627	NA	 Olin sehkendanud kaks paberilehte täis : tekst jõudumööda originaali tähevorme jäljendavas kirjas ; vahelejätetega seal , kus ma polnud tähtede identsuses kindel , servadel küsimärkide saatel pähetorganud alternatiivid ja variandid – r või t ?? s või f ?? 
627	NA	 S-t-a-l-i-o-s-u-s või s-t-a-t-i-o-s-u-s ?? 
627	NA	 Või s-c-a-b-i-o-s-u-s – ? 
628	NA	 Siis ei pidanud ma enam vastu . 
628	NA	 Ma lükkasin oma materjali laualaekasse – lukustada polnud seda vaja – ja läksin läbi tolmust ja kassikusest ja sügisesajust lõhnava pööningu trepist alla . 
629	NA	 Allkorrusel suubus trepp , siin juba saja-aastase disaini veidrustele vastavalt mõnslikuks treitud soliidsete käsipuutugedega , madalasse piklikku kööki . 
629	NA	 Vanaaegselt vaskpotilisest köögist suundus uks esikusse , kust avanesid uksed tänavale ja parem- ning vasakpoolsesse tuppa . 
629	NA	 Rohkem ruume ses majaköksis ei olnudki . 
629	NA	 Vasakpoolne tuba oli maja praegusele lagunemusseisule vastavalt ammu alandatud puu- ja briketikuuriks . 
629	NA	 Parempoolses , iseendast alles ootamatult korralikus toas , elasid abielupaar Kangrod . 
629	NA	 Needsamad , kes olid mu Tallinna ilmudes oma pööningutuba rõõmuga mulle ulualuseks pakkunud . 
629	NA	 Sest ema juurde Kalamajja ei saanud ma juba sel lihtsal põhjusel asuda , et emal oli oma kunagisest neljast toast veel ainult üks tillukene alles . 
629	NA	" Kusjuures ta oli peaaegu koomiliselt uhke , et talt polnud sedagi ära võetud – "" Samal ajal kui kõik teised üürimajade perenaised ümberringi – kõik minusugused , kel mehed ja pojad kinni – tõsteti oma majadest välja – "" Ja siis olin juhtunud tänaval papi Kangroga kokku : "
630	NA	" "" Oi , seltsimees noorhärra Mirk – teie juba tagasi – Tõsine rõõm – "" "
631	NA	 Tõsine rõõm ka minu poolt , et papi Kangro oli elu ja tervise juures . 
631	NA	 Sest olin ju elanud kaks tudengiaastat Kangrote pool Tartus , Soola tänava majas . 
631	NA	 Kuni see oli põlenud 44-nda sügisel lahingu aegu maha . 
631	NA	 Ning oli põlenud maha ka väike masinaehitustehas , mille raamatupidajaks papi Kangro , kunagine fotograaf ja üldse seitsme ameti mees , oli olnud viimased kümme aastat . 
631	NA	 Igatahes olin saanud nendega , papa Fromholdi ja mamma Martaga , suurepäraselt läbi . 
631	NA	 Lapsi neil ei olnud . 
631	NA	 Oli ainult mamma Marta poeg esimesest abielust , Evald , raadioinsener , kes oli elanud Tallinnas ja külastanud neid imeharva . 
631	NA	 Nii et aeg-ajalt oli tundunud , et vanapaar pidas mind pisut nagu poja aseaineks . 
631	NA	 Igatahes hoidis papi Kangro , väike atsakas pisut punnsilmne ja täiesti paljaspäine mees , oma raamatupidajapedanterii oma kodusest eluviisist hoolega lahus . 
631	NA	 Sest kodus oli ta lahke lobiseja ja mõnus maiasmokk , et mitte ütelda lustakas vaata-et-viinanina . 
631	NA	 Kusjuures pisike tõmmu kasinkorralik Marta-proua kallas aeg-ajalt mehe nastoikanusaraid tühjaks ja kaitses – ja peab ütlema , üsna diskreetselt ja edukalt – vanamehe tervist ja mainet nii kodus kui seltskonnas . 
631	NA	 Sealjuures : raamatuid polnud Kangrotel juba Tartu-päevil kuigi palju . 
631	NA	 Veel vähem olin neid märganud nende toas nüüd , Tallinnas , kus papi käis jälle mingis väikevabrikus raamatupidajatööl ja kus nad elasid kümnendat aastat , aga nagu nad ütlesid , ajutises korteris ja enesetunde järgi põgenikuelu . 
631	NA	 Igaks juhuks koputasin siiski nende uksele : 
632	NA	" "" Andeks , armas pererahvas . "
632	NA	" Härra Kangro – ega teil ei ole juhuslikult majas Eesti Entsüklopeediat ? "" "
633	NA	" "" Eeeei . "
633	NA	 Kahjuks ei . 
633	NA	 Oli . 
633	NA	 Tartus oli muidugi mõista . 
633	NA	 Aga me andsime selle ammu-ammu , juba enne sõda , Evaldile . 
633	NA	 Ja kui Evald pärast sõda kinni võeti , müüs ta naine selle maha . 
633	NA	" Et talle laagrisse padajänni saata – "" "
634	NA	 Vabandasin tülitamise pärast ja küsisin , kas Evaldist on mingeid teateid . 
635	NA	" "" Kirjutas – sealt oma Karagandast – "" ütles Marta-proua õmblusmasina tagant summutatud õhinal . "
635	NA	" "" Pidi olema loota , et pääseb pikapeale tulema . "
635	NA	" Kümneaastased pidid olema ka juba liikvel – "" "
636	NA	 Võisin kinnitada , et see on tõsi , sest mu vana sõber kunstiteadlane Rünk , kümne-aasta-mees , oli kolmandat nädalat kodus tagasi . 
636	NA	 Siis ajasin esikus palitu selga . 
636	NA	 Isa vana suvepalitu , mis oli mulle liiga lai ja mille käiseid ema oli õmblusvaru võrra pikemaks lasknud ja vanast murdekohast jäänud voldid peaaegu nähtamatuks triikinud . 
636	NA	 Ajasin palitu selga ja sõitsin trammiga Linnaraamatukokku . 
637	NA	 Luidra näoga tädi lugemissaali registratsioonilaua taga silmitses mu töötõendit , mis tunahomsest enam ei kehtinud , ja mu kahe kuu eest saadud passi , mis igatahes pidi veel kehtima . 
637	NA	 Mulle tundus , et ta silmitses mu passi kahtlaselt kaua , nii et püüdsin end veenda : igale raamatukogutädile ei ütle mu pass mitte midagi . 
637	NA	 Ainult s p e t s saab sealt teada , arvatavasti numbri juurde kuuluvast tähekombinatsioonist või tont teab kust , et niisuguse passi on miilitsajaoskond andnud Siberi rajooni-KGB tõendi vastu äsja asumiselt saabunud ja rehabiliteerimata mehele ... 
637	NA	 Või kurat teab – Igatahes kirjutas luidra näoga tädi mulle lugejakaardi sõna lausumata välja . 
637	NA	 Panin selle tasku ja ütlesin : 
638	NA	" "" Nüüd ma palun Eesti Entsüklopeedia esimest köidet . "" "
638	NA	 Sest artikkel peapiiskop Andrease kohta pidi leiduma esimeses köites . 
639	NA	 Naine vaatas mulle suurte peaaegu värvita silmadega otsa : 
640	NA	" "" Eesti Entsüklopeediat ei saa . "" "
641	NA	" "" Miks ? "" "
642	NA	" "" See on erihoiuraamat . "" "
643	NA	" "" Mis see tähendab ? "" "
644	NA	 Ma teadsin muidugi , mis see tähendab . 
644	NA	 Mitte kuigi täpselt , aga põhimõtteliselt siiski . 
644	NA	 Ja aimasin muidugi , et õnnetu entsüklopeedia võib olla sesse kontingenti lükatud . 
644	NA	 Aga ma ei saanud olla seda joonlaudseks tõmbuvat naist kiusamata – Ta seletas tüüdatult : 
645	NA	" "" Jumaluke . "
645	NA	 See tähendab seda , et te peate tooma meie direktorile oma asutuse juhataja allkirjaga ja pitsatiga taotluse . 
645	NA	 Et teile antaks luba erihoiuraamatuid lugeda . 
645	NA	 Taotlusel peab olema kirjas teie t e e m a. 
645	NA	" Siis direktor otsustab , k a s ja missuguseid erihoiuraamatuid te saate . "" "
646	NA	" "" Aga mida tähendab – minu teema ? "" "
647	NA	" "" Noh , teema , mida te oma töökoha tarvis uurite . "" "
648	NA	" "" Aga kui ma uurin midagi iseenese tarvis ? "" "
649	NA	" "" Siis on see õppimine . "
649	NA	 Siis peate tooma oma õppeasutuse tõendi . 
649	NA	" Ja pitsati . "" "
650	NA	" "" Aga kui ma uurin midagi ilma õppeasutuseta ? "
650	NA	" Lihtsalt ise ? "" "
651	NA	" "" Siis on see teie eralõbu . "
651	NA	" Eralõbuks erihoiuraamatuid lugeda ei anta . "" "
652	NA	" "" Aaa . "
652	NA	 Selge . 
652	NA	" Ja erihoius on teil nõukogudevastased raamatud ? "" "
653	NA	" "" Erihoius on meil raamatud meile antavate nimekirjade alusel . "" "
654	NA	 Oh , kurat . 
654	NA	 Ma teadsin ammu , teadsin varsti viisteist aastat , et nõukogude ametniku üle ironiseerimine pole ainult lubamatu , vaid on ka mõttetu . 
654	NA	 Ning et v ä i k e ametnik on pealegi , vähemalt teatud vaatepunktist , süüdimatu . 
654	NA	 Kuid ma ei suutnud jätta teda edasi kiusamata : 
655	NA	" "" Ja Eesti Entsüklopeedia on teil erihoius – küllap selletõttu , et seal on igasugust kraami sees – mida on parem ära unustada – ? "" "
656	NA	" "" Arvatavasti . "" "
657	NA	" "" Aga kas teil seal taga – "" – ma osutasin uksele viis sammu eemal – "" personali köök on ? "" "
658	NA	" "" Eei , seal pole mingit kööki . "
658	NA	" Köök on keldris – Aga misjaoks te köögist räägite – ? "" "
659	NA	" "" Ma palun , et te tooksite mulle sealt kööginoa . "
659	NA	" Või veel parem kirve . "" "
660	NA	" "" Mis jutt see on – ? ! "" "
661	NA	" "" Tooge-tooge . "
661	NA	 Ja võtame mul teie abiga pea maha . 
661	NA	 Ning anname erihoidu . 
661	NA	" Sest peas on mul ju köidete viisi palju hirmsamaid asju , palju ohtlikumaid pilte kui entsüklopeedias – mis ? "" "
662	NA	" "" Seda te teate ise , mis teil seal on . "
662	NA	" Seda ärge minu käest küsige . "" "
663	NA	" "" Teil on õigus . "
663	NA	" Teie käest ma küsin hoopis : kas "" Eesti biograafiline leksikon "" , Cederbergi ja teiste oma , on teil ka erihoius ? "" "
664	NA	" "" Jaa . "" "
665	NA	 Pistsin käe põuetasku , sest hetkeks tekkis mul tahtmine oma lugejakaart , l i h t lugejakaart talle tagasi anda , aga siis tuli mulle teine mõte : esiteks , seda joonlaudset tädi niimoodi karistada oli niisama mõttetu kui tema üle ironiseerida . 
665	NA	 Ja teiseks : kui see kaart mul nüüd käes oli , olnuks rumal loobuda seda kasutamast . 
665	NA	 Ma küsisin : 
666	NA	" "" Aga ladina keele sõnastikud ? "" "
667	NA	" "" Need on üldfond . "" "
668	NA	" "" Lubage mulle siis üks mahukas ladina-saksa sõnaraamat . "" "
669	NA	 Ta läks seda tooma ja mina mõtlesin : niikaugel me juba oleme , et avalikus raamatukogus l a d i n a sõnastiku nõudmine on mingi kübeme võrra snobistlik . 
669	NA	 Ja ladina-s a k s a sõnastiku nõudmine kriipsuvõrra riigivastane . 
669	NA	 Sest kui juba ladina sõnastik , siis ometi ladina-v e n e ... 
669	NA	 Aga ladina-saksa valisin ma sellepärast , et hoolimata kaheksast vastsest sundpraktika-aastast vene keeles oli saksa keel mulle kuidagi lähemal , võibolla kõige tähtsamal määral tähestiku ühisuse tõttu . 
669	NA	 Sest kirillitsa asetab minu ja teksti mõtte vahele ikka veel ( ja muuseas ikka veel ! ) justkui mingi nupsulistest treitud varbadest võre , millest ma lugedes pidevalt läbi pean tungima – 
670	NA	" Joonlaudne bibliograaf tuli mingi möödunudsajandise "" Latheinisch-Deutsches Wörterbuch'iga "" tagasi ja ma kontrollisin rea esimesi arusaamatusi sealsamas üle . "
670	NA	 Muuseas ka selle , et staliosus't polnud olemas . 
670	NA	 Ning et ka statiosus't polnud olemas . 
670	NA	 Scabiosus't ma kontrollima ei hakanud . 
670	NA	 Sest teadsin oma kohtumeditsiinist , et see tähendas sügelistes . 
670	NA	 Nii et pidin veel uurima , mismoodi see võis sobida peapiiskoplikku konteksti . 
670	NA	 Aga tänaval , raamatukogu ees , vihm kahisemas vastu suurt ukseesist plekk-katust , torgatas mulle pähe : lähim kättesaadav Eesti Entsüklopeedia ei asunud siit ju vist kolmesada meetritki eemal ! 
670	NA	 Olin seda enam kui ühe korra Loola riiulil silmanud – 
671	NA	 Veerand tunni pärast istusin üleval Loola rohelisel diivanil , tema häbematud ja ihaldusväärsed siid- või kaproon- või ma ei tea mis sukkades põlved mu kõrval , ja diivanilaual auramas kohvitassid ning lõhnamas neli rummikooki , mis ma olin kohvikust kaasa haaranud – 
672	NA	" "" Sa pidid ju tulema homme – ? "" "
673	NA	" "" Aga näed – uudishimu ei andnud mahti – "" Sest samal ajal lugesin entsüklopeedia avatud köitest seda , mida sealt tänini võib lugeda : "
674	NA	 ANDREAS Sunonis , Lundi peapiiskopp , sündinud umbes 1167 , surnud 1228. 
674	NA	 Sai Lundi peapiiskopiks 1201 , etendas eriti suurt poliitilist osa Taani kuninga Waldemar II ajal , toetades ta plaane laiendada oma võimualasid Läänemeremail . 
674	NA	 Kui kuningas Waldemar 1219 üritas sõjaretke Eestimaa vallutamiseks , võttis ka A. S. sellest osa ja jäi siia kuninga asevalitsejaks ja misjonitöö jätkajaks 1221. aastani , olles siin innukaks Taani huvide kaitsejaks piiskopp Alberti ja Mõõgavendade ordu vastu . 
675	NA	 Tähendab , magister Tautsi lendhüpotees lossiehituse ajal kuninga tarvis Toompeale ehitatud tornist tundus hakkavat täiuslikult klappima : pärast kuninga kojusõitu sügisel 1219 oli asunud torni elama asevalitsejaks määratud peapiiskop . 
675	NA	 Mis oli loomulikum kui see ? 
675	NA	 Ja seal oligi ta kirjutanud minu libelli . 
675	NA	 Ning unustanud selle Taani tagasi sõites teadmatuil asjaoludel sinnasamasse seinaorva , fajansstoosi , oma küünalde alla – minule ülesleitavaks ? ! 
675	NA	 Absurdne mõelda – 
676	NA	" "" Loola – viimaks on sul "" Eesti biograafiline leksikon "" ka seal riiulil – ? "" "
677	NA	" "" Mis tähendab viimaks ? ! "
677	NA	 Muidugi on . 
677	NA	 Vaata alt teises reas . 
677	NA	" Kuues-seitsmes raamat vasakult . "" "
678	NA	 See oli tõesti seal . 
678	NA	 Tulin sellega diivanile tagasi ja lugesin jahtuvat kohvi rüübates : 
679	NA	 ANDREAS SUNONIS , Lundi ppiisk . 
679	NA	 , sünd. ca 1167 tuntud Taani riigimehe Suno Ebbesöni pojana ; õppis Pariisis skolastilist filosoofiat ja Bolognas ning Oxfordis õigusteadust ; olles teotsenud mõne aja diplomaatilisel alal , sai ta Roeskilde toompraostiks ja a. 1201 Lundi ppiiskopiks . 
679	NA	 A. 1204 määrati ta paavsti legaadiks Põhjamail ja võttis osa 1215 lateraankontsiilist . – Juba Knut VI ajal oli A. etendanud poliitilist osa kuninga kantslerina ning Waldemar II valitsusajal omab ta veel suuremat tähtsust . 
679	NA	 Näeme , et ta juba varakult oli teadlik Waldemari suurtest plaanidest laiendada oma võimu-alasid Läänemere-mail ning et ta juba 1206. a. paavstilt õiguse sai Saaremaale piiskoppi määrata . 
679	NA	 Kui suur osa A.-el kun . ettevõtete planeerimisel ja teostamisel olnud , on raske kindlaks määrata . 
679	NA	 Kuid on teada , et A. osa võttis 1218. a. 
679	NA	 Schleswigis peetud suurest koosolekust , kuhu ka piisk . 
679	NA	 Albert oli ilmunud abi paluma Harju ja Viru eestlaste vastu , kes koos venelastega takistasid Alberti plaanide teostamist . 
679	NA	 Schleswigis peetud läbirääkimisist puuduvad täpsad teated , kuid arvatavasti on Albert seal , et Taanilt abi saada , Waldemarile annud rohkem lubadusi , kui ta hiljemini tahtis möönda . 
679	NA	 Seda väidab vähemalt A. , kelle sõnad mõnevõrra kaaluvad . 
679	NA	 Ppiisk . võttis osa Waldemari teekonnast Eestimaale 1219 ning jäeti siia kun . asevalitsejaks ja misjonitöö jätkajaks . 
679	NA	 Taani poolt vallutatud maa-ala oli alguses väike ; selle laiendamist ei tahtnud Albert ega ordumeister enam lubada , tungides ise Järva- , Harju- ja Virumaal ikka kaugemale . 
679	NA	 A. seletas nüüd , et terve Eestimaa kuningale kuulub Liivi piiskoppide vastavate lubaduste põhjal , ning korraldas kõikjal elanikkude ristimise . 
679	NA	 Põnevus Taani-Saksa vahekorras kasvas , mida kaugemale sakslased olid sunnitud taganema , kuni viimati a. 1221 A.-e ja piisk . 
679	NA	 Alberti vahel leping sõlmiti . 
679	NA	 Võib arvata , et A. isiklikult on juhtinud seda kristianiseerimist ning poliitilist vallutamist . 
679	NA	 Kuid nähtavasti juba suvel 1221 pidi ta Taanisse tagasi pöörduma raske haiguse ( pidalitõve ) sunnil – 
680	NA	 Pentsik tunnistada , aga see teade pani mu ikkagi kergelt võpatama : tähendab , need seitsmesaja-aastased lehed mu kirjutuslaua sahtlis olid pidalitõbise omad ... 
680	NA	 Ja – narr möönda : äsja suhu pistetud rummikoogi tükk tundus silmapilguks kurku kinni jäävat – sest mulle ei meenunud , kas olin nende lehtedega manipuleerimise ja koogisöömise vahel käsi pesnud või ei – 
681	NA	 Olin Loola juurde minnes mõelnud , et kui olen kord seal , jään sinna ka ööks , nagu viimasel ajal oli hakanud juhtuma . 
681	NA	 Nüüd ütlesin : 
682	NA	" "" Aitäh , Loola . "
682	NA	 Oled suurepärane Erifond . 
682	NA	" Tulen homme kell kaheksa , nagu me rääkisime – "" "
683	NA	 Samal ajal lugesin läbi ka Andrease-artikli viimased read : 
684	NA	 A . elas siis veel mõned aastad eremiidina Skånes ja suri a. 1228. – A. on omal ajal olnud ka kirjanikuna tuttav , eriti oma sekventside kaudu . 
684	NA	" Tema suur luuletuskogu "" Hexaemeron "" ilmus trükist alles a. 1892. "
685	NA	" "" Mis – ? "
685	NA	 Ah kohvi jahtub ära – Kuule , ma pean nüüd minema . 
685	NA	 Homseni . 
685	NA	" Nagu me rääkisime – "" "
686	NA	 Arvatavasti viivitasin silmapilgu Loolale käe andmisega . 
686	NA	 Kahtlusest , et kas see viimaks vastutustundetuks ei osutu . 
686	NA	 Aga surusin selle tunde maha , naersin enese välja ja pigistasin tal kõvasti sõrmi : 
687	NA	" "" Suurepärane Erifond ! "
687	NA	" Nägemiseni ! "" "
688	NA	 Trepil kaalusin : ma võiksin minna doktor Kõdari juurde ja lasta tal endale öelda , et see neetud ebamugavustunne , mis minusse oli siginenud – ma ei mõistagi seda täpsemalt kirjeldada – esmajoones just nagu mingi kõhklus esemete puudutamisel – on narrim kui narr . 
688	NA	 Et seitsmesaja aasta tagant pole neis pabereis absoluutselt mitte mingisugust nakkuseohtu . 
688	NA	 Doktor Kõdar istus praegu ülitõenäoselt vanarauaklubis . 
688	NA	 Olin poole tunni eest , oma rummikooke ostes , silmanud üle saali klubi pärusnurgas musta paneeli taustal doktori õhkkerget tinakarva juuksepahmakat . 
688	NA	 Nii et üks võimalus oli doktor Kõdar . 
688	NA	 Sugu- ja nahahaiguste arst lõppude lõpuks . 
688	NA	 Aga valisin siiski teise : onu Aadama . 
688	NA	 Sest doktor Kõdar oli mul paljas kohvikututvus . 
688	NA	 Või ütleme : klubikaaslane . 
688	NA	 Kuivõrd vanarauaklubi olemas oli ja mina selle serva peale kuulusin . 
688	NA	 Onu Aadam oli muidugi sugulane – mis kõiki asju mõneti komplitseerib – , aga samal ajal isik , kellele võisin kogemuse järgi usaldada nii oma varguse kui oma pelu . 
688	NA	 See oli mul ju mitmeist sakslasteaegseist lugudest meeles . 
688	NA	 Ja nüüd olin otsinud ta endastmõistetavalt juba teisel päeval pärast tagasijõudmist üles . 
688	NA	 Pärast esimest ema toas naabrinaiselt laenatud välivoodis veedetud ööd . 
689	NA	 Onu Aadam elas juba Saksa aja lõpust alates jällegi väga ilusas korteris , ilusamas kui mahapõlenud Õuna tänava oma , kuigi ainult kolmetoalises . 
689	NA	 Ja saanud oli ta selle korteri nii originaalsel moel , et pean sellele siin mõned read kulutama . 
689	NA	 Pärast mahapõlemist Õuna tänavas kurikuulsal 9. märtsil 44 olid nad elanud , tema ja tädi Ella oma paari päästetud kohvriga , Pääskülas kellegi tuttava poolvalmis majas . 
689	NA	 Aga siis , ühel juulipäeval 44 , mõni päev pärast seda , kui sadamas oli plahvatanud laevatäis miine ja kirde poolt linnaserva aknaklaasid olid suurelt jaolt purud , oli Aadama vana tuttav ning kaasvilistlane advokaat Peegel astunud talle Narva maantee klaasikildudest krigiseval kõnniteel juurde : 
690	NA	" "" Tore , et ma sind kohtan . "
690	NA	 Kuula mind . 
690	NA	" Ja ära vaidle mulle vastu – "" Nähtavasti oli advokaat Peegel tundnud onu Aadamat tõesti põhjalikult , et ta oli ette palunud vastuvaidlemisest loobuda . "
690	NA	" Ta oli võtnud onul kuuenööbist kinni ja rääkinud : "" Sina põlesid paljaks . "
690	NA	 Minu korter Sakala tänavas , heas majas , sa tead , jäi alles . 
690	NA	 Nii . 
690	NA	 Meie sõidame perega tuleval teisipäeval maale . 
690	NA	 Pommide eest , miinide eest , närvide eest . 
690	NA	 Ühesõnaga suvitama . 
690	NA	" Ja sina koli oma naisega meie juurde sisse . "" "
691	NA	 Onu Aadam oli hakanud vehkima : 
692	NA	" "" Kuule – meil pole seal Pääskülas üldsegi halb . "
692	NA	" Ja sa tuled ju nagunii kuu või poolteise pärast tagasi – "" "
693	NA	 Peegel oli ütelnud : 
694	NA	" "" Šššš . "
694	NA	 Me ei tule tagasi . 
694	NA	 Ametlikult sõidame Piivarootsi suvitama . 
694	NA	 Tegelikult sõidame – ilma Piivata – Rootsi . 
694	NA	 Ainult mõned kohvrid väärtasjadega . 
694	NA	 Rohkem ei saa võtta . 
694	NA	 Korter jääb kõige mööbli ja majakraamiga maha . 
694	NA	 Suurem jagu pilte ka seina . 
694	NA	 Aga politseikomissar on mul tuttav mees . 
694	NA	 Välja ta meid esialgu ei kirjuta . 
694	NA	 Aga teid , sinu ja Ella , kirjutab ta mitte homse , mitte 16-nda juuli , vaid ütleme 16-nda märtsi kuupäevaga sisse . 
694	NA	 Ja kui venelased siin on , olete teie – paljaks põlenud perekond , noh , tegelikult nende eneste poolt paljaks põletatud perekond , nagu me teame , aga seda ei tõtta te neile ütlema – teie olete elanud seal juba pool aastat . 
694	NA	" Ja ükski koer ei haugu . "" "
695	NA	 Tähendab , ka midagi niisugust võis sõja ajal eestlaste vahel ette tulla . 
695	NA	 Kõigi enamjaolt justkui vastupidist laadi asjade kiuste . 
695	NA	 Kujutlen suurepäraselt , kuidas onu Aadama kõhn lõug seda ettepanekut tõrjudes tõmblema hakkas . 
695	NA	 Ja kuidas ta sellest kodus siiski Ellaga juttu tegi . 
695	NA	 Ja kuidas Ella , näitlejanna , tema keeldudatahtmise teatraalsuseks kuulutas ja mehele aru pähe pani . 
696	NA	 Nii et mu teisel naasupäeval oli onu Aadam võtnud mu oma kenas Sakala tänava korteris vastu ja rääkinud mulle püstijalu oma korterisaamisloo ära . 
696	NA	 Noh , nüüd , kümme aastat hiljem , ei tarvitsenud see ju enam eriti sügava usalduse märgiks olla . 
696	NA	 Sest nüüd oli see ohutu . 
696	NA	 Kümne aasta eest oleks see võinud teatavakssaamise korral tähendada korterist ilmajäämist ja hullemat : ah teie mängisite välismaale põgeneva isamaareeturiga kokku ? ! 
696	NA	 Iga idioot saab ju aru ! 
696	NA	 Korter jäeti teile kui välisluure edaspidisele residendile ! – Või umbes niimoodi . 
696	NA	 Aga mis tõestas onu Aadama kestvat ja sügavat usaldust oma naasnud sugulase vastu : kui me pool tundi hiljem tema kolleegide vahepealsest elust kõnelesime – mis on saanud doktor Mardnast , doktor Jervanist , doktor Roostalust – kus keegi on , kes elus , kes surnud – , küsisin ma ka , sest nad olid ju onu Aadamaga ühe aasta mehed ja tuttavad nagunii , kuigi mitte jumal teab kui suured sõbrad : 
697	NA	" "" Ja kuule : mille kätte suri õieti Barbarus ? "" "
698	NA	 Mina olin olnud Barbaruse surma ajal juba kinni ja toonaseni kõigist selle kohta liikunud kuuldustest kaugel . 
698	NA	 Ja ametlikult oli kogu maa teadnud kaheksa aastat , et Ülemnõukogu Presiidiumi esimees oli 46-nda sügisel surnud . 
698	NA	 Missuguse haiguse kätte , sellest ei räägitud , sest sellest polnud nõukogude inimeste surmade puhul kombeks rääkida . 
698	NA	 Aga nüüd oli mul juhus seda küsida . 
698	NA	 Sest onu Aadamal oli see muidugi teada ja niimoodi privaat ei hakanud ta seda ju salgama . 
698	NA	 Ja ta ei hakanudki . 
698	NA	 Ta vaatas mulle oma kiire halli pilguga sekundi silma : 
699	NA	" "" Mis haiguse kätte ? "
699	NA	 Kuuli kätte . 
699	NA	" Kas sa ei teadnud ? "" "
700	NA	" "" Ei – Tähendab , laskis enese maha – ? "" "
701	NA	" "" Seda ma ei näinud . "
701	NA	" Aga kuuliauku tema oimul nägin ma oma silmaga . "" "
702	NA	" "" Kas sa tahad mõista anda , et – ? "" "
703	NA	" "" Ei . "
703	NA	 Ma tahan ütelda , mis ma tean . 
703	NA	 Mitte rohkem . 
703	NA	 Aga vähem ka mitte . 
703	NA	" Kuna sa minu käest küsid . "" "
704	NA	 Nii et doktor Veski poole pöördumine tundus olevat antud olukorras parim . 
704	NA	 Kui ses olukorras arsti poole pöördumine polnud – nagu endalt hetkiti küsisin – üldsegi täiesti pentsik . 
704	NA	 Igatahes pidi onu Aadam võima seda mulle otsekohe ütelda . 
704	NA	 Sest kuigi internist , pidi ta olema peapiiskopi haigusega mingil määral kokku puutunud : kolmekümne aasta eest või veel varem oli ta igatahes olnud kuulsa professor Dehio assistent . 
705	NA	 Onu Aadam kuulas mu ära , ajas kitsad huuled natuke torru ja ütles : 
706	NA	" "" Noh , ei ole tõenäone , et Hanseni kepike elab seitsesada aastat . "
706	NA	 Aga ma ei tea . 
706	NA	 Ja kahtlen , kas keegi teab . 
706	NA	 Paldrock oleks arvatavasti öelnud , et ta teab . 
706	NA	 Aga ma oleksin ikkagi kahelnud . 
706	NA	" Igatahes siberi katku surnud loomade korjused on nakatanud kahe- või kolmesaja aasta pärast . "" "
707	NA	" "" Mis ma peaksin siis tegema ? "" "
708	NA	" "" Omal ajal kirjutati ette , et pidalitõbiste posti tuli enne väljasaatmist kuumaga desinfitseerida . "
708	NA	" Ma arvan , seda ei riski sa selle oma käsikirjaga teha – "" "
709	NA	" "" Ega ei riski küll . "
709	NA	" Ta võib ära laguneda – "" "
710	NA	" "" Ja vaevalt on seda ka tarvis , "" ümises onu Aadam . "
710	NA	" "" Aga pärast selle kallal õiendamist võid sa ju käed sublimaadiga üle pesta . "
710	NA	 See ei võta sul ju tükki küljest . 
710	NA	 Igaks juhuks . 
710	NA	" Ja peamiselt psühholoogilises mõttes – "" "
711	NA	 Mina küsisin : 
712	NA	" "" Aga kui ma teisi inimesi selle käsikirja juurde endale appi kutsun – mis ma nendega teen ? "" "
713	NA	" "" Keda sa kutsud ? "" "
714	NA	" "" Noh , kedagi , kes seda tõlkida aitaks . "
714	NA	" Ja kes seda võibolla konserveeriks . "" "
715	NA	" "" Räägi neile ära . "
715	NA	" Et nii ja nii . "" "
716	NA	" "" Ja ütlen , et sina soovitasid igaks juhuks käsi desinfitseerida – ? "" "
717	NA	" "" Võid öelda . "
717	NA	 Ja nad võivad ju desinfitseerida ka . 
717	NA	 Ma ütlesin , psühholoogilises mõttes . 
717	NA	" Kas sul on portfell kaasas ? "" "
718	NA	 Portfell oli mul kaasas . 
718	NA	 Onu Aadam tõi oma kabinetist paraja pudeli kanget sublimaadilahu : 
719	NA	" "" Võta kaasa . "
719	NA	" Viis tilka liitri vee peale on küllalt . "" "
720	 10 . 	 10 . 
721	NA	 Ja nõnda siis asi areneski . 
721	NA	 Me lõpetasime kaevamise järgmisel päeval . 
721	NA	 Mehed olid mu leiu asjus muidugi põnevil . 
721	NA	 Nad nägid ju hommikul ka vahakamakad kuurilaual ära . 
721	NA	 Enne , kui Jalakas need minema viis . 
721	NA	" Ja küsimusi oli meestel rohkem , kui mulle oleks meeldinud , kõige enam äraarvatavalt magistril ( "" Ah keraamiline laegas ? ! "
721	NA	 Vaat kus lugu – Ja missuguste ornamentidega ? 
721	NA	 Ja t ü h i – ? ! 
721	NA	" Kuramuse kahju ! "" ) . "
721	NA	 Peab ütlema , et kuigi ma püüdsin olla vastamises napp , ei saanud ma ju minna sõnaahtrusega liiale . 
721	NA	 Aga magistrit mu vastused ikkagi ei rahuldanud . 
721	NA	 Lõunavaheaja alguses kadus ta ära ja tuli selle lõpul higise laubaga ja rahulolematusest mühatades tagasi : 
722	NA	" "" Kuradi Loogna . "
722	NA	 Ma lähen tema juurde presiidiumi . 
722	NA	 Ma pole seal kordagi käinud . 
722	NA	 Ta peaks taipama , et mul on a s j a. 
722	NA	 Ma ütlen : näidake palun eilset laegast minule ka . 
722	NA	" Tema vaatab mulle sinise silmaga silma ja ütleb : "" Teate , magister , ei ole võimalik . "
722	NA	" Ma andsin selle hommikul puhastamiseks laboratooriumi . "" "
722	NA	" Mina ütlen : "" Ahah , tänan väga . "" "
722	NA	 Ja lähen minema , eks ole . 
722	NA	 Ja kargan sinna laboratooriumi sisse . 
722	NA	 See on ju paljalt kümne minuti tee . 
722	NA	 Ja seal ka – vaadatakse mulle sinise silmaga silma ja öeldakse : pole näinud , pole kuulnud . 
722	NA	 No ütelge , kas ma hakkan nüüd uurima , kas laboratoorium valetab omal algatusel või seltsimees Loogna käsul ? 
722	NA	 Või räägib laboratoorium tõtt ja ainult seltsimees Loogna valetab ? ! 
722	NA	" Ja kas ma pean hakkama uurima , m i l l e k s see kõik sünnib ? ! "" "
722	NA	" Ta vaatas brigadir Jalakale , nagu ta äsja oli öelnud , sinise silmaga silma ja hüüdis : "" Ei , mu härrad , ma ei hakka seda uurima ! "
722	NA	" Ma ütlen härradele , mis ma teen : ma pööran Akadeemiale tagumiku ja lähen homsest kartulilattu tööle ! "" "
723	NA	 Mina ei läinud esialgu tööle ei kartulilattu , ei raadiosse . 
723	NA	 Sest vähemalt lähemal nädalal polnud mul aega . 
723	NA	 Kõigepealt kopeerisin libelli teksti lõpuni ära . 
723	NA	 See kestis paar päeva ja tähendas üsna mitut sublimaadilist kätemõskmist . 
723	NA	 Pluss väikese vineerkohvri ohverdamist libelli säilituspaigaks ( teatud pööningunurgas , igaks juhuks ) ja kirjutuslauasahtli sublimaadilahuga ülepesemist . 
723	NA	 Kui koopia oli valmis , leppisin papi Tiisveliga selle tõlkimise suhtes kokku . 
724	NA	 Papi , tasahäälne punaka näoga hallpea , oli olnud mitukümmend aastat gümnaasiumi ladina keele õpetaja ja kõik kinnitasid , et suurepärane latinist . 
724	NA	 Lõpuks oli ta õpetanud kümme aastat vene keelt , sest ladina keel oli keskkooli õppekavast enam-vähem kõrvaldatud . 
724	NA	 Nüüd oli ta pensionil ja tema praeguse vormi kohta öeldi erinevate varjunditega : pisut hajameelne – natuke väsinud – tublisti lupjunud taat . 
724	NA	 Aga mulle tundus ta tarvilikult sobivat . 
724	NA	 Sest omas aines oli ta ilmsesti säilitanud täieliku , kuigi ehk kübeke aeglustunud orientatsiooni . 
724	NA	 Samal ajal hoidus ta , ma ei tea , kas loomuse või elukooli õpil , toppimast nina asjadesse , mis otseselt temasse ei puutunud . 
724	NA	 Ühesõnaga , teatud rutiinsus või tüdimus oli kärpinud uudishimu võimalikud võrsed ette vana tüve oksaköntidelt maha : ta ei esitanud mulle mu teksti kohta ühtki selle päritollu puutuvat küsimust . 
724	NA	" Ta võttis mu kakskümmend kuus DIN-formaadis lehte mult "" Tallinnas "" kohvitassi juures vastu ja küsis neid silmitsedes , kas ma saan vajaduse korral näidata talle ka originaali . "
724	NA	 Mina luiskasin viivitades , et mnjaa – et see ei sõltu ainult minust ja et ma pean seda selgitama . 
724	NA	 Aga erilisemat huvi ta originaali vastu ei tundnud . 
724	NA	 Ta toppis mu koopia portfelli ja kõik tundus olevat lahenenud . 
724	NA	 Aga ülejärgmisel päeval tiris ta selle sealsamas uuesti portfellist välja : 
725	NA	" "" Sähke . "
725	NA	 Teie käsikiri on siin . 
725	NA	 Ei . 
725	NA	" Ma ei võta seda tõlkida . "" "
726	NA	" "" Miks – ? "" küsisin ma pettunult . "
727	NA	" "" Teate , see ei ole klassikaline tekst . "
727	NA	" Seal on hulk keskaegsusi , milles ma ei orienteeru . "" "
728	NA	" "" Kuulge – ma hakkaksin teile niipalju appi , kui ma vähegi suudan . "
728	NA	" See tähendab – püüaksin hankida , noh , abimaterjali – "" "
729	NA	" "" Ei-ei . "
729	NA	 Ultra posse nemo obligatur . 
729	NA	" Mäletate ? "" "
730	NA	" "" Mäletan – Aga k e s selle siis ära tõlkida võiks ? "" "
731	NA	" "" Kui keegi , siis Vidrik Lepisto . "
731	NA	 Tähendab – tema kindlasti . 
731	NA	" Ainult ma ei tea , kas ta nõustub . "" "
732	NA	 Mina küsisin : 
733	NA	" "" Tema elab ju Tartus , niipalju kui ma tean ? "" "
734	NA	" "" Tartus jah . "" "
735	NA	" "" Kas ta "" Werneris "" käib ? "" "
736	NA	" "" Tema ei käi mitte kuskil . "
736	NA	" Põhimõtteliselt . "" "
737	NA	 Siiski oli papi Tiisvel oma keeldumises niipalju süütundlik , et helistas minu asjus Tartusse Vidrik Lepistole . 
737	NA	 Nähtavasti oli Lepisto Tiisvelile piisaval määral tuttav , igatahes teatas papi mulle järgmisel neljapäevasel päeval : 
738	NA	" "" Kui teile sobib , võtab Lepisto teid laupäeva pärastlõunal kella viie ajal vastu . "" "
739	NA	 Olin Vidrik Lepistoga omast ajast , kuidas ütelda , tuttav , aga tegelikult muidugi jumala võõras . 
739	NA	 Sest teda olid enne sõda tundnud kõik Tartu tudengid , vähemalt kõik humanitaarid – professor , nagu ta ju oli . 
739	NA	 Aga selline professor muuseas , kelle nime juurde tiitlit harilikult ei mainitud . 
739	NA	 Jaa , teda olid tundnud või vähemalt välimuse järgi teadnud enam-vähem kõik . 
739	NA	 Kui teoloogi , filoloogi või täpsemalt orientalisti , mis on isegi ebamäärane mõiste ; luuletajat , polüglotti ning originaali . 
739	NA	 Lähim tutvusring , eriti noorte oma , oli pidanud teda geeniuseks , kaugemad konservatiivsed kolleegid veiderdajaks poisiks . 
739	NA	 Ka mina olin käinud sattumisi mõned korrad tema Vana Testamendi eksegeesi loengutel . 
739	NA	 Kõige sügavama muljena oli jäänud mulle sealt meelde see , k u i sujuvalt ja seletamatult ta auditooriumi uksest kateedrini astutud seitsmel sammul sooritas ühtaegu seitset asja : võttis bareti peast , tervitas üliõpilasi , heitis bareti varna , libises üht kätt pidi palitust välja , avas teise käega vana portfelli luku , viibutas portfelli lauale , sooritas varnast möödudes peaaegu piruetilise pöörde , mille tagajärjel palitu jäi varna , aga ta ise liugles kateedrisse , vaatas oma hiiglapaksudest prillidest kõigile – või vaatamata õieti kellelegi otsa , ning ütles oma tagasihoidliku kraenumbri kohta üllatavalt mõjussügaval häälel : 
740	NA	" "" See Gümpeli hüpotees Jeremia kohta , millest ma teile teisipäeval rääkisin , on , nagu te loodetavasti isegi hoomasite , puhas spekulatiivne pläma . "
740	NA	" Jätke nüüd meelde , kuidas asi on minu arvates ja tegelikult . "" "
741	NA	 Olin ammu enne sõda lugenud ka ta ainsat luuletuskogu ja möönnud selle äärmiselt huvitavaks , kuid tunnistanud , et Alver ja Talvik meeldisid mulle rohkem . 
741	NA	 N ü ü d , ma olin ju ikkagi kolmandat kuud tagasi , olin näinud mõningaid Lepisto vahepealseid poeeme . 
741	NA	 Need liikusid muidugi mõista masinakirjas , sest kes oleks neid Nõukogude Eestis trükkinud , kui nad käsitlesid inimese suhet jumalaga ja kirjeldasid – ükskõik kui värvikalt ja visuaalselt – polüneeslaste retki Vaiksel ookeanil või foiniiklaste sõitu Kameruni mäele . 
741	NA	 Ja kui autor elas pealegi niisuguses tagasitõmbumuses , et mõned karmid kirjandusteadlased olid kümme aastat pidanud teda Läände siirdunud emigrandiks . 
741	NA	 Sõja ajal oli teda kuulu järgi kutsutud vähemalt kahe-kolme Saksa ülikooli ma ei tea missugustele professuuridele , aga ta oli eelistanud neile ülikoolidele hommikusi jalutuskäike Tähtvere pargis . 
741	NA	 Nüüd ei kutsutud teda kuskile ning ainult väga kitsas ringis räägiti , et ta sahtlid pidid olema kuhjaga täis pikemaid ja pisemaid uurimusi akkadi ja aramea ja baski ja eesti keele ja ikka tema Vana Testamendi , aga ka juudi ja eesti ja etioopia ajaloo üle prohvet Hesekielist ja keiser Johannese riigist Jüriöö mässuni ehk ülestõusuni , nagu nüüd suurejooneliselt öeldi . 
741	NA	 Ja muuseas , kui Lepisto oli seni võimude poolt imemoel rahule jäetud , siis mitte ainult tänu karmide kirjandusteadlaste informeerimatusele , vaid ka tänu sellele , et ta oma kirjutisi mitte kellelegi polnud pakkunud , ja küllap tänu sellelegi , et ta end üldse harva tänaval näitas . 
742	NA	" "" Werneris "" kohtasin noort ajaloolast , keda teadsin olevat Lepistoga kontaktis . "
742	NA	 See lubas juhatada mu kohale . 
742	NA	 Teel , septembrihämaras , küsisin : 
743	NA	" "" Aga millest Lepisto on elanud – ja praegu elab – ? "" "
744	NA	 Noor ajaloolane ütles kergelt : 
745	NA	" "" Ah , naine on tal kuskil arveametnik . "
745	NA	 Ja ise on ta ka ju palgalehel . 
745	NA	 Muidu ta oleks ju parasiit . 
745	NA	 Linnamuuseumi müntide peal . 
745	NA	 Hooldab dirhemeid . 
745	NA	 Seal on niisugused ebaprintsipiaalsed tädid , kes lubasid nii kahtlase tüübi riiklikule hõbedale ligi . 
745	NA	 Naine toob need dirhemid talle kümnekaupa käekoti sees koju kätte ja viib tagasi ka . 
745	NA	" Need on Vidrikul kümne aastaga kakskümmend korda poleeritud ja katalogiseeritud – viiesaja rubla eest kuus on seda enam kui küllalt . "" "
746	NA	 Seltsimees nooremnumismaatik võttis mu esikus ise vastu . 
746	NA	 Ta polnud veel viitkümmend vana ja mõjus hallide oimukohtade kiuste aina kolmekümnesena . 
746	NA	 Me läksime esikust väikesele verandale ja võtsime istet . 
746	NA	 Verandal polnud muud kui kirjutuslaud ja korvtool . 
746	NA	 Ning laua juurde kuuluv pöörlev klaveripink . 
746	NA	 Lepisto istus pingile , selg laua poole , ja suunas mu korvtooli . 
747	NA	" "" Kus teie käsikiri on ? "" "
748	NA	 Hakkasin vineerkohvri rihmu lahti tegema – sest temale ei sündinud mul oma koopiat pakkuda – ja vaatasin ringi . 
748	NA	 Veranda aknad olid seestpoolt roheliste kardinatega kaetud . 
748	NA	 Suur kirjutuslaud oli täiesti lage . 
748	NA	 Välja arvatud kolm päratu pikka ajalehepaberisse keeratud pläru tipp-topp rivis keset lauda . 
748	NA	 Laua ühel otsal seisis raadiovastuvõtja ja teisel otsal kolmveerand meetri kõrgune molbert . 
748	NA	 Molbertil asetses meistri meelest ehk veel viimistlust vajav , aga vaataja jaoks täiesti valmis õlimaal : ülalt alla looklev rohe-puna-kolla-pruun joonestik ühines õõtsuvaks kirjuks liaanidest seinaks . 
748	NA	 Liaanseina ees ja sees seisis või hõljus ihualasti sarnakas valgehambuliselt naerev tamiili- või dajakitar , peaaegu ilus , aga millegi tabamatuga kuidagi jõhker , umbes selline , et mitte ehk seal verandal , aga pisut hiljem võis meenutada : ta nägi välja nagu kummagi Mirandola poolsulam – Tuglasel , leitnant Lorensi unenäos . 
749	NA	 Avasin kohvri ja tundsin , nagu iga kord , kerget tõrget libelli puudutamisel . 
750	NA	" "" Seltsimees Tiisvel vist kõneles – see peaks olema Andreas Sunonise käsikiri . "
750	NA	" Ja – ma ei tea , kas te – "" "
751	NA	" "" Aa – te ei tea , kas ma nakatust kardan ? "
751	NA	" Lubage see siia – "" Ta võttis libelli ja asetas oma ette lauale . "
751	NA	" "" Nii hull see vist ei ole . "
751	NA	 Pealegi : kahekümne kolmandal aastal avati Andrease haud – Lundi Toomkiriku krüptis – te pole sellest kuulnud ? – ja uuriti tema põrmu . 
751	NA	 Mõned arstid ütlesid , et asi ei ole ikkagi selge . 
751	NA	 Aga mõned arvasid , et tal polnud üldsegi pidalitõbi , vaid mingi liikmeid moonutav jooksva . 
751	NA	" Nii et – "" "
752	NA	 Mina tähendasin : 
753	NA	" "" –Ma võiksin anda teile selle asemel ka koopia – kui te seda eelistaksite – "" "
754	NA	" "" Ei-ei . "
754	NA	" Hoida käes originaali on midagi hoopis muud – Ja muidugi hoidun ma küsimast , kust te selle saite . "" "
755	NA	 Mina olin selle peale vait , kuni asja see aspekt pidi olema selge . 
755	NA	 Siis ütlesin : 
756	NA	" "" Minu arstist onu soovitas mul pesta pärast sellega õiendamist sublimaadilahuga käsi . "
756	NA	 Igaks juhuks . 
756	NA	" Ja mul on siin sublimaat kaasas – "" – ma võtsin pudeli vineerkohvrist välja – "" viis tilka liitri vee kohta pidi olema piisav . "
756	NA	" Nii et kui te leiaksite sobiva pudeli , kallaksin teile – nagu ma ütlesin – igaks juhuks – ? "" "
757	NA	 Ta pöördus pingiga , silmitses mu sublimaadipudelit ja tõusis muiahtusega : 
758	NA	" "" Noh , olgu siis – "" Ta väljus ja tuli hetke pärast pisikese klaaskorgilise pudeliga tagasi . "
758	NA	" "" Silmas pidades , et mul oli kunagi professor Talvikuga Hanseni kepikese säilivusest juttu . "
758	NA	 Tema ütles , et säilimisaeg pole teada . 
758	NA	 Aga kahekümne aasta eest kirjutati mitmel pool : mõnedest Kuningate oru haudadest leitud herneid olevat õnnestunud idandada . 
758	NA	 Tõenäoselt oli see ajakirjanduslik bluff . 
758	NA	 Aga meie fantaasia jaoks tundub ju see kepikene olevat visam kui herned . 
758	NA	" Nii et – igaks juhuks – Oi , piisab-piisab-piisab – "" "
759	NA	 Ta pani oma pudeli paarikümne grammi sublimaadiga molberti ette ja mina enda oma põrandale kohvrisse , ning ta pööras mulle selja ja jatkas libelli lehitsemist . 
759	NA	 Aeglast pikasõrmelist – võibolla siiski nakkusprobleemi tõttu n i i pikasõrmelist lehitsemist . 
759	NA	 Kuni ma äkitselt taipasin : ta ju ei lehitsenud . 
759	NA	 Ta ju luges . 
759	NA	 Ma silmitsesin vaheldumisi tema naeruväärseid plärusid ja tema Mirandolat . 
759	NA	 Ma ei oskagi ütelda , kui kaua . 
759	NA	 Kokku vahest veerand tundi . 
759	NA	 Siis sulges ta kahekümne kuuenda lehe . 
759	NA	 Ja mina küsisin : 
760	NA	" "" Noh – kas teete ära – ? "" "
761	NA	" "" Teen küll . "
761	NA	" See on väga huvitav . "" "
762	NA	 Mulle meenus , et vana Tiisveliga polnud ma konkreetsustest rääkimiseni jõudnudki , tema oli töö juba enne seda tagasi tõrjunud . 
762	NA	 Lepistoga tahtsin nüüd niisama konkreetne olla , nagu tema väideti kõiges olevat . 
762	NA	 Ma ütlesin õhinal : 
763	NA	" "" Nüüd siis – kaks asja : tasu ja tähtaeg . "" "
763	NA	 Ja mõtlesin sinna juurde : loodetavasti ei venita ta sellega jumal teab kui kaua . 
763	NA	 Ja loodetavasti ei nõua ta liiga erakordset tasu – Ma ütlesin : 
764	NA	" "" Küllap te teate : kirjastuse normide järgi on selle umbes poole poogna honorar kõige kõrgema tariifi korral viissada rubla . "
764	NA	" Antud tekst on muidugi veel tükikese krõbedam kui kirjastuse käsitus kõige raskemast tekstist – "" "
765	NA	" "" Kui palju te teenite ? "" "
766	NA	 Küsimus ajas mind oma lihtsusega naerma ja hämmeldas pisut ka . 
767	NA	" "" Noh , selle järgi ei saa te küll orienteeruda – "" "
768	NA	" "" Siiski . "
768	NA	 Tasu peab vastama tasumaksja võimalustele . 
768	NA	" Nii et teie enda kuupalk on – ? "" "
769	NA	" "" Viimastel kuudel – viissada . "" "
770	NA	" "" Sel juhul – tooge mulle kolm viiekümnegrammist pakki korralikku piibutubakat . "
770	NA	" Mitte neid mesiseid – "" Zolotoje runo "" ja mis nad on . "
770	NA	 Midagi t a h e d a t. 
770	NA	" Litera-poest on seda saada . "" "
771	NA	" "" Ja – kõik ? "" "
772	NA	" "" Ja kõik . "" "
773	NA	" "" Väga hea . "
773	NA	" Aga – tähtaeg – ? "" "
773	NA	 Ma mõtlesin kiiresti : selle praktiliselt tasuta tehtava tööga võib ta muidugi viivitada . 
773	NA	 Ta võib öelda : helistage mulle paari kuu pärast , või veel parem – enne jõulu . 
773	NA	" Mis ma sel juhul teen – ? "" "
774	NA	 Lepisto ütles : 
775	NA	" "" Täna on laupäev . "
775	NA	" Helistage mulle teisipäeva õhtul . "" "
776	NA	 Sellest ta endale probleemi tegema ei hakanud , kas sõidan vahepeal Tallinna tagasi või leian Tartus tegevust ja öömaja . 
776	NA	 Ja see polnud ju ka tõesti võõra inimese mure . 
776	NA	 Minu Tartu-tutvuskonda oli möödunud kaheksa aasta jooksul kõvasti tuulutatud , aga see oli olnud liiga arvukas , et mul ikkagi poleks nüüd olnud kellegi juurde minna . 
776	NA	 ( Et pääseda linna ainsasse hotelli , oleks olnud muidugi mõista vaja ettetellimist ja nimelt mingi küllalt kaaluka asutuse poolt . ) 
776	NA	 Niisiis kõndisin ma võrdlemisi muretult mööda Emajõe kallast ja arutasin : kas mulle ainult tundub , et jõeäärne park on omaaegsega , kindral Tõnissoni aegsega võrreldes paras jagu risus – või on ta seda tõesti ? 
776	NA	 Ja veel olin sunnitud mõtlema : mul on palju tuttavaid siin veel alles . 
776	NA	 Jaa . 
776	NA	 Aga kui paljud on jumal teab kus . 
776	NA	 Neljast või viiest tüdrukust , kes oleks mind paariks ööks komplikatsioonideta enda poole võtnud – neist ütleme viiest olid kaks vangilaagris – üks kui kodanliku eksministri ja teine kui metsavendi abistanud sauniku tütar . 
776	NA	 Ja kolm , eelpool mainitud Inga kaasa arvatud , Läänes . 
776	NA	 Mu lähemaist sõpradest oli üks , koolmeistripojast juuratudeng , kevadel 41 kinni võetud ja nüüdseks , tuli karta , vangilaagris surnud , ja teine , sulasepojast stud . jur . ja punase noortelehe toimetaja , aasta hiljem sakslaste poolt Tallinnas maha lastud . 
776	NA	 Kolmas , ülikooliprofessori võõraspoeg ja kriminaalprotsessi dotsent , oli võõrasisa vahistamise järel ülikooli juurast minema löödud ja praegu jumala abiga advokaat Pudivere alevis . 
776	NA	 Neljas , mu kateedrijuhataja kaheksa aasta eest , enne seda Näituse väljakul vaevalt sakslaste kuulist pääsenud , oli vahepeal , kuu aega enne doktoriväitekirja kaitsmist , parteist ja doktorantuurist välja heidetud ja praegu , tänu taevale , saunajuhataja Patikal või Satikal . 
776	NA	 Et cetera . 
776	NA	 Aga ikkagi – 
777	NA	" "" Noh , ja mis sina , Mirk , siin tuiad ? "" "
778	NA	 Olin tegelikult juba minut enne kõnetamist märganud , et keegi kõnnib mulle mööda pargiteed järele ja siis mõned sammud mu kõrval . 
778	NA	 Ja nüüd tundsin tuhmi bassihääle ja selle omaniku üle kaheksa-aastase vahemaa sedamaid ära : 
779	NA	" "" Ohoo . "
779	NA	" Kaasvõitleja Prummel kah jälle siinmail – "" "
780	NA	" "" Igatahes . "" "
781	NA	 Kaasvõitleja Prummel , endine amicus ja majandusteaduse igitudeng , oli pärast ma ei tea kui mitut aastat laagrit vägagi endine . 
781	NA	 Minupikkune mees , viisakas ülikond seljas , aga mitte seitsekümmend , vaid kindlalt üheksakümmend kilo . 
781	NA	 Aina pisut vistrikuline nägu , tuhkjas harjasjuus natuke turris , hall silm vidukil , märjad lopsakad huuled kord mossis , kord muiul . 
782	NA	 Ma küsisin : 
783	NA	" "" Prummel – sa olid ju ka oma viis-kuus aastat – s e a l ? "" "
784	NA	" "" Seitse . "" "
785	NA	" "" Ja nüüd ? "" "
786	NA	" "" Nüüd – kolmandat nädalat Taaralinnakeses taas . "
786	NA	" Ja sa ise – kui kaua sina tagasi oled ? "" "
787	NA	" "" Jaanipäevast . "" "
788	NA	" "" Ja s e a l olid – kui kaua ? "" "
789	NA	" "" Kokku kaheksa . "" "
790	NA	" "" Mmm . "
790	NA	" Ja mis sust siis selle ajaga on saanud ? "" "
791	NA	" "" Neljanda kategooria puusepp . "
791	NA	 Telliskivimeister . 
791	NA	 Aiatööline . 
791	NA	" Metsavaigutaja . "" "
792	NA	" "" Ei . "
792	NA	 Ma mõtlen muud . 
792	NA	 Kas oled hakanud punaste persepugejaks või ei ? 
792	NA	 Paljud on hakanud . 
792	NA	 Mingil määral on igaüks . 
792	NA	 Nii siinolnud kui tagasitulnud . 
792	NA	" Mina tegin koju seina peale värviliste tulpadega tabeli – "" "
793	NA	" Mulle tuli meelde mu esimene kohtumine kaasvõitleja Prummeliga – "" Amicuses "" , kuueteistkümne aasta eest , ma olin esimest kuud seltsis , olin end kuu aega , nagu kommaan nõudis , palavikulise hoolega kõigile esitlenud ja püüdnud kõigi nimesid meelde jätta – ja nüüd astus see vidusilmaline raskekaallane mulle puhveti uksel teele : "
794	NA	" "" Kas see noormees on meie värskeid noorliikmeid või ei ? "
794	NA	 Ei ole ju ? ! 
794	NA	 Muidu ta oleks end mulle esitlenud . 
794	NA	" Aga mispärast üks võhivõõras siin töllerdab ? "" "
795	NA	 Kurat teab . 
795	NA	 Võibolla polnud ma tõesti seda jõmmi – noh , ta oli minust oma seitse-kaheksa aastat vanem – võibolla polnud ma teda tõesti siin enne kohanud ega kommaanikohast esitlust sooritanud . 
795	NA	 Aga õnneks olin kahe minuti eest küsinud kelleltki sosinal ta nime . 
795	NA	 Nii et ma ütlesin lihtsalt : 
796	NA	" "" Andeks , kaasvõitleja Prummel , ma esitlesin end sulle möödunud neljapäeval üldkoosoleku eel , näed , seal sellel saali uksel – "" "
797	NA	" "" Vaata kui viks – "" pomises Prummel ja vidutas silmi ning andis mulle hobusega gardez , nagu võiks öelda : "
798	NA	" "" Aga tunaeile õhtul tulid sa mulle Vallikraavi nurgal ühe "" Harmoonia "" teklis näitsikuga vastu . "
798	NA	" Ja sa vahtisid nii sügavalt näitsikule silma , et oma vanemat kaasvõitlejat sa muidugi ei märganud – "" Ja ta ütles seda niisugusel irraval toonil , et võis karta : nüüd kutsub ta mu puhvetisse ja laseb mul kommaani mööda trahviks pudeli õlut ära kaanida . "
798	NA	 Või kui ma keeldun , siis , vastava kivistunud irooniaga , kaks pudelit vurtsu . 
798	NA	 Ma ütlesin : 
799	NA	" "" Võis juhtuda , et ei märganud . "
799	NA	" Ma vabandan . "" "
800	NA	 Ja äkitselt läks ta hiiglajoviaalsele poolihääli-kõnele üle : 
801	NA	" "" Mis sa tühja vabandad . "
801	NA	 Asi pole selles . 
801	NA	 Tule istume sinna tugitoolidesse . 
801	NA	 Vaata , ma tahtsin sind – hoiatada . 
801	NA	 Kõigi nende teklis ja teklita tudengiplikade asjus . 
801	NA	 Ja Tartu daamide asjus üldse . 
801	NA	 Korralik amicus peab olema asjadega kursis . 
801	NA	 Et mitte pahandusi tekitada . 
801	NA	 Organisatsioonile ja iseenesele . 
801	NA	" Kas sina oled kursis ? "" "
802	NA	" "" –Mm-millega ? "" "
803	NA	" "" Naiste asjadega Tartu linnas , kurat võtaks ! "
803	NA	 Ei ole ? 
803	NA	 Sul pole aimugi ? ! 
803	NA	" Meie kartoteegist – mis ? ! "" "
804	NA	" "" –V-vvist mitte – ? "" "
805	NA	" "" Noh , seda ma näen . "
805	NA	 Mine kaasvõitleja Pehapi juurde . 
805	NA	 Abikirjatoimetaja juurde tähendab . 
805	NA	 Aga ma ütlen – diskreetselt . 
805	NA	 Sest n i i varakult me seda harilikult ei tee . 
805	NA	 Aga kui ma vaatasin , kui sügavalt sa oma neiule silma kaesid – Khm . 
805	NA	 Ütle Pehapile : Prummel saadab . 
805	NA	 Ja palub näidata kartoteeki . 
805	NA	 Ja pea meeles : see on gentleman'ide asi . 
805	NA	 Nii et sina vaatad ainult sind eluliselt huvitavaid kaarte . 
805	NA	" Klaar ? "" "
806	NA	" "" Mmmm . "
806	NA	" Mis kartoteek see siis on ? "" "
807	NA	" "" Kallis poiss – kõige e l u l i s e m kartoteek . "
807	NA	 Muidugi mitte täiuslik . 
807	NA	" Aga ikkagi – "" Amicuse "" koondandmed . "
807	NA	 Kõigi akadeemiliste daamide pahad päevad . 
807	NA	 Kujuta ette , kui mõnus : sina lihtsalt t e a d . 
807	NA	 Ja võtad arvesse . 
807	NA	 Sa ei ole kunagi pealetükkiv . 
807	NA	 Ja sa ei väärata kunagi . 
807	NA	 Et meie vilistlased naistetohtrid ei peaks end ebaseadusliku tööga üle koormama . 
807	NA	 Ja daamide muud asjassepuutuvad tervisehäired ka . 
807	NA	 Tripperid et cetera . 
807	NA	 Ja ka mmm tülikamad juhtumid . 
807	NA	 Sa arvad , et neid ei tule akadeemilistel daamidel ette ? 
807	NA	" Harvemini muidugi kui ütleme "" Arkaadia "" ettekandjail , seda küll . "
807	NA	 Aga kui süüvida meie kartoteeki , kui ennast sinna sisse süüfida , saad aru – ilmneb , et tuleb ikkagi ette . 
807	NA	 Ja sa mõtle , missugune plaks – kui sa saad äkki sähmaka külge ! 
807	NA	 Aga kui sul on a n d m e d – oht kahaneb peaaegu nulli peale . 
807	NA	 Pehapil on kaartidel – pane tähele – roosa lahter . 
807	NA	 Kaardid on meil mitmevärvilised . 
807	NA	 Ja roosas lahtris on vajalikel juhtudel kuupäev – millest alates v õ i b . 
807	NA	 Raviva tohtri andmed . 
807	NA	 Meie oma vilistlaste poolt vaikimisvande all antud . 
807	NA	" Saad aru , missugune õnnistus tudengi ebakindlas elus ! "" "
808	NA	 Ma olin kaheksateist aastat vana ja ma tunnistan : mingil määral ja mingi sekundi jooksul kaalusin ma tõesti , et mine kurat neid ja nende asjaajamist tea – viimati on neil tõesti midagi niisugust olemas – intiimorganisatsioon ju ikkagi – Jaa , sekundi jooksul oli mu uskumatus hädaohus , aga siis lükkas mingi ülemäärane vilahtus mind jälgivais vidusilmis mu vankvele läinud kahtluse uuesti sirgeks . 
808	NA	 Ma ütlesin : 
809	NA	" "" Aitäh , kaasvõitleja Prummel . "
809	NA	" Sinu informatsioon veenis mind lõplikult – "" "
810	NA	" "" Milles ? "" "
811	NA	" "" Selles , et "" Amicusse "" astumisel oli ikka tolk taga . "" "
812	NA	 Ja nüüd , möödudes Prummeliga kõrvu , jalge all krabisevad kollased kastanilehed , jõeäärsest künkast , kust Kalevipoeg oli itta osutava mõõga pärast kõrvaldatud ja kust nüüd kiikas tema asemel koidusuunda kaarduskulmuline Lauluisa ise – nüüd küsisin : 
813	NA	" "" Missugune jaotus su tabelil siis seekord on ? "
813	NA	 Kas Kalevipoeg on renegaat ? 
813	NA	" Ja Kreutzwald purpurpunane ? "" "
814	NA	" "" Mispärast ? "" "
815	NA	" "" Noh , Kalevipoeg on loobunud mõõgaga itta näitamast . "
815	NA	" Ja Kreutzwald vahib sinnapoole , silm pulkas ? "" "
816	NA	" "" Ei , "" ütles Prummel apelleerimatult , "" mütoloogiaga ja surnutega ma ei jama . "
816	NA	 See tuleb omal ajal. 
816	NA	 Praegu ma sorteerin elavaid . 
816	NA	 Aga kui sa küsid , missugune jaotus mu tabelil on – Noh , esimesel serval on valged , immaculati . 
816	NA	 Aga neid on veel ainult teoreetiliselt olemas . 
816	NA	 Teine lahter on – kerged punapritsmed . 
816	NA	" See on niisugune rahvas nagu ma ise – "" "
817	NA	" "" Tohoh – "" tembutasin ma imestust . "
817	NA	" "" Kus siis s i n a end pritsinud oled – ? ! "" "
818	NA	" "" Ikkagi . "
818	NA	 Kui ma hingan nende õhku . 
818	NA	 Ja söön nende leiba . 
818	NA	" Ja teen neile tööd , et nende leiba teenida – "" "
819	NA	 Heitsin talle küljelt üllatunud ja umbusklikuks muutuva pilgu . 
819	NA	 Sest ta toonis oli korraga mingi tühjast lõpmsist tõsisem , vaata et traagiline noot – 
820	NA	" "" Noh , ja kolmas kategooria – ? "" "
821	NA	" "" Kolmandast algavad punased . "
821	NA	 Neid on mitu astet , kolmas , neljas , viies , kuues , aga põhimõttelist vahet ei ole . 
821	NA	" Kolmandad on niisugused nagu , näe , see – "" Ta viipas jõeäärsele rattasõiduteele , mida mööda vanal naistejalgrattal väntas lähemale väike varesehallis pintsakus mees – Prummel pomises : "" Tunned ju küll . "
821	NA	 Kah mõned kuud laagrist tagasi . 
821	NA	 Aga juba igal pool , ülikoolis , raamatukogus , tõlgib , sekeldab . 
821	NA	" Ostis maja – Oh , kurat – "" "
822	NA	" Mina tõmbasin hinge ja ütlesin : "" Prummel – järgmise korrani ! "" ning hüppasin üle mururiba lähenevale jalgratturile ette : "
823	NA	" "" Tere , doktor Kallas ! "" "
824	NA	 Ta pidas ratta kinni , ulatas lüheldased jalad maha ja vaatas mind oma halvasti raseeritud korealasenäost ja ümaraist prillidest : 
825	NA	" "" Aa . "
825	NA	 Seltsimees Mirk . 
825	NA	 Tere . 
825	NA	 Mäletan küll . 
825	NA	" Teie ka tagasi – "" Ta hakkas ratta kõrval minuga kaasa kõndima – või mina temaga kaasa – ja rääkis innuga : "" Noh , jutustage ! "
825	NA	 Kuidas teil oli ? 
825	NA	 Ei-ei , nimelt teil . 
825	NA	 Minul polnud midagi . 
825	NA	 Mina olin ju könn teie kõrval . 
825	NA	 Mina ei saanudki Valga laagrist kaugemale . 
825	NA	 Einoh , natukene tööd sai seal ju töö kõrvalt teha ka . 
825	NA	 Mina olin songa tõttu veidi invaliid ja puhastasin peldikuid . 
825	NA	 Teate , ma hakkasin seal Ossiani laulusid tõlkima . 
825	NA	 Need laulud on mul kolmkümmend aastat peas . 
825	NA	 Naine saatis raamatu ka . 
825	NA	 Ja sõnaraamatud pealekauba . 
825	NA	 Suure punnimise peale lubati need sisse . 
825	NA	 Ja teate , mineva nädal sain kirjastuselt Ossiani peale lepingu ! 
825	NA	" Ainult – "" – ta alandas hääle sosinaks – "" neil pole aimu , et tõlge on mul tegelikult juba valmis . "
825	NA	 Ärge teie ka kuskil rääkige . 
825	NA	" Muidu nad arvavad , et Kallas on hakanud vangist tulles haltuurat tegema – "" "
826	NA	 Olime jõudnud paraadidetribüünist ja Keskkarjamaast mööda . 
826	NA	 Doktor toetas ratta lähema leivapoe ukse kõrvale ja ütles : 
827	NA	" "" Oodake siin . "
827	NA	" Ma võtan veel mõned leivad – "" "
828	NA	 Ta läks poodi sisse ja tuli veidi aja pärast võrkkoti ja nelja suure pätsiga tagasi . 
828	NA	 Ta sidus koti karvase nööriga pakiraamile , kusjuures ma märkasin : halli presentkoti sees oli sinna seotud juba neli niisamasugust kandilist pätsi . 
829	NA	" "" Te vaatate , et väga suur ja näljane pere ? "
829	NA	 Ha-ha-haa . 
829	NA	 Me oleme praegu naisega kahekesi . 
829	NA	 Tüdrukud on kõik neli Virumaal sugulaste pool , kostil ja koolis . 
829	NA	 Käivad vahel nädalalõpuks Tartus . 
829	NA	 Nii et söömiseks see leib meil ei lähe . 
829	NA	" Vaadake , me ostsime maja – "" "
830	NA	 Mina tähendasin : 
831	NA	" "" Jaa – ma olen kuulnud – "" "
832	NA	" "" Ah juba oletegi kuulnud – Nojah , meie Tähtvere-maja konfiskeeriti minu vahistamisel . "
832	NA	 Ei , täiesti korrektselt . 
832	NA	 Naine tõsteti lastega muidugi välja ja keegi polkovnik kolis sisse . 
832	NA	 Naine leidis Ülejõel mingi toa ja saatis tüdrukud sugulaste juurde maale . 
832	NA	 Noh , nüüd , kui ma tagasi tulin , leidsime , et perekond peab kolima kokku . 
832	NA	 Aga kuhu ? 
832	NA	 Ma olen veel rehabiliteerimata . 
832	NA	 Kuni ma selle klaariks saan , läheb ikkagi omajagu aega . 
832	NA	 Alles siis saaksin hakata meie Tähtvere-maja seaduslikus korras tagasi nõudma . 
832	NA	 Aga see võib kesta aastaid . 
832	NA	 Sest vaadake , rehabiliteerimised ei maksa meile mitte midagi , paljas tindikulu , aga venivad ka . 
832	NA	 Konfiskeeritud kinnisvarade loovutamine on hoopis tõsisem asi . 
832	NA	 Meie maja maksab oma kümme tuhat . 
832	NA	 Niisugune summa – hea küll , ütleme , et rehabiliteeritud mehele , aga ikkagi s e a l t tulnud mehele tagasi anda – ma kardan , et see nõuaks suuremat joont , kui meil on . 
832	NA	 Peale selle : polkovnik peaks välja kolima – kui meie kuuekesi sisse kolime . 
832	NA	 Aga kuhu ta läheb ? 
832	NA	 Polkovnikutele pole riigil nüüd enam nii hõlpus uusi maju hankida kui enne . 
832	NA	 Nii et me kaalusime naisega : kas on üldse tark hakata maja tagasinõudmisega tekitama riigile säherdusi komplikatsioone – ? 
832	NA	 Ja siis pakuti meile taga Aleksandri tänava lõpus natsionaliseerimata maja . 
832	NA	 Ja meie ostsime ära . 
832	NA	 Võlaga muidugi , aga odavalt . 
832	NA	 Sest see on puumaja ja sada viiskümmend aastat vana . 
832	NA	 Noh , te näete ise . 
832	NA	 Te tulete ju muidugi meile . 
832	NA	" Teisipäevani vähemalt , kuni Lepisto on omadega valmis . "" "
833	NA	" "" Aitäh . "
833	NA	 Hea meelega . 
833	NA	 Aga mis on selle teie uue maja ja nende leivapätside seos ? 
833	NA	" Ma sain nagu aru , et neil pidi olema mingisugune – ? "" "
834	NA	" "" Hahahahaa . "
834	NA	 Ma mõtlesin , et vaatate ise ja imetlete siis . 
834	NA	 Aga ma võin ka ette ära rääkida . 
834	NA	 Seal on ju vanad palkseinad . 
834	NA	 Kui me olime kolmkümmend kihti tapeeti maha tirinud , tuli välja krohv . 
834	NA	 Ma arvan , keiser Pauli aegne . 
834	NA	 Mitte veel täiesti pude , aga kohutavalt auklik . 
834	NA	 Nii et oleks tulnud värske makulatuuri alla ilmtingimata uuesti krohvida . 
834	NA	 Aga kust võtab eraehitaja praegusel ajal tsementi ja segu ja matte ? 
834	NA	 Tähendab krohvimatte ? 
834	NA	 Ainult teatud teisi matte on igal pool piisavalt . 
834	NA	 Ma uurisin võimalusi : segu järjekord poolteist kuud . 
834	NA	 Aga leiva järjekordi üldsegi mitte . 
834	NA	 Ja leivasisu – ideaalne krohviaukude täidis . 
834	NA	 Hind viisteist kopikat päts annab materjali jumalamuidu kätte . 
834	NA	 Ja me teeme saja pätsiga kolm tuba ära . 
834	NA	" Ühesõnaga , lähme koju , näete ise . "" "
835	NA	 Ja ma nägin . 
835	NA	 See oli tublisti maasse vajunud ja sedamööda tiidakil , aga kõvadest palkidest nelja väikese toa ja suure pereköögiga maja . 
835	NA	 Mulle kulmudeni küündival uksel võttis hoogne Koidula-soenguga , aga tuklase ja hallikirju peaga proua Kallas , elukutselt raamatukoguhoidjaks degradeeritud emakeeleõpetja , lubjased botikud jalas ja lubjane tööpõll ees , meid külalisrõõmsalt vastu : 
836	NA	" "" Aga muidugi ! "
836	NA	 Milles küsimus ? ! 
836	NA	 Meil on ju ometi jälle ruumi . 
836	NA	" Olgugi veidi teissugust kui omal ajal – "" "
837	NA	 Nad näitasid pisut pilgeselt ja ikkagi uhkusega oma leivasisulapilised madalad lagedad ja remondiprahised toad külalisele ette . 
837	NA	 Tühjusest kõmavas köögis oli seinte lappimine parasjagu käimas . 
837	NA	 Kaks majatütart pöördusid isa-ema viipel selle töö juurest külalisele tere ütlema . 
837	NA	 Tuli välja – äsja Virumaalt pühapäevaks koju jõudnud ja sedamaid töhe karanud peaaegu et neiud – seitsmes ja kaheksas klass – tõmmud , siredad , mandlisilmalised , issandal ilmsesti heameeleminutil tehtud plikad . 
837	NA	 Ja kui ma tõtt-öelda üsna mokaotsast tähendasin , et võiksin asuda neile appi , ei vaielnud ei peremees ega perenaine hoopiski vastu . 
837	NA	 Doktor Kallas ütles naisele : 
838	NA	" "" Leia Peetrile mõni vana ürp selga . "
838	NA	" Muidu määrib ta enda liiga narristi tolmu ja lubjaga kokku . "" "
839	NA	 Proua Kallas leidis mulle ürbi ja me rappisime viiekesi õhtuni . 
839	NA	 Juba enam-vähem pimedas , lubjapritsmetest kirju pirnikese valgel , pakuti süüa . 
839	NA	" Kalorsuse mõttes oli seda küllaga , aga koosnes söömaaeg tollestsamast majaparandusleivast lõigatud viilakaist , millele proua Kallas määris ajalehepaberiga kaetud tapetseerimislaual klaaspurgist mingit kõhutühjuse tõttu üsna söödavat mögla kuhjaga peale , ma mäletan : "" Ikra baklažannaja "" . "
839	NA	 Tüdrukud jõid selle juurde kõrvalt lehmanaise poolt mannerguga toodud piima , mis oli nii koorene , et nende enam-vähem mõlkis plekk-kruusid olid seestpoolt valged . 
839	NA	 Vanad Kaldad ja mina jõime proua Kalda poolt siinsamas laual spiraaliga keedetud põrgulikult kanget ja taevalikult lõhnavat kohvi . 
839	NA	 Kolmest võrdselt sangata , kuid muidu täiesti erinevast tassist . 
840	NA	 Öö magasin hingedelt võetud ja neljale taburetile asetatud toauksel ja õlekotil , pererahvas tütardega maja teises otsas umbes samasugustel imroviseeritud asemetel . 
840	NA	 Pühapäeva hommikul , kui ma köögis akna all katkise peeglitüki ees habet ajama hakkasin , saatis perenaine doktori sessamas asjas kööki : 
841	NA	" "" Anton , lükka oma lõug ka siledaks . "
841	NA	" Sa oled juba võimatult kare – "" "
842	NA	 Kui me seal kõrvuti õiendasime , näod vahuga koos , küsisin , sest eile polnud selleks nagu juhust olnudki : 
843	NA	" "" Aga nüüd , doktor , kus teil Ossian valmis on ja remont ka varem-hiljem valmis saab ja tõelised töötamistingimused tekivad – mille kallale te nüüd siis – ? "" "
844	NA	 Tema vastas elevalt : 
845	NA	" "" Noh , ma olen ka remondi kõrvalt üht-teist nokitsenud . "
845	NA	" Teile võib seda ju tunnistada : teate , ma olen oma vanad kahe- ja kolmekümnendate aastate artiklid kokku korjanud ja üle käinud ja ümber kirjutanud ja tahan kirjastuse tuleval nädalal proovile panna – "" "
846	NA	 Mina ütlesin : 
847	NA	" "" Hm . "
847	NA	 Väga marksistlikud nad teil vist ei olnud , niipalju kui ma mäletan . 
847	NA	" Kas te arvate , et – ? "" "
848	NA	 Doktor tõmbas endal habemenoaga raginal üle parema põse ja ütles rutakalt : 
849	NA	" "" Ma arvan , et proovida ikka tasub . "
849	NA	 Varem või hiljem antakse nad nagunii välja – kui niimoodi edasi läheb , nagu praegu näib minevat . 
849	NA	 Ja peale selle : ma olen selle raske rongi tarvis veduri ka ehitanud . 
849	NA	" Mis selle eesotsa või pigemini sappa asub ja rongi liikuma lükkab – "" "
850	NA	" "" See tähendab – ? "" "
851	NA	" "" Ma kirjutasin ühe uue artikli vanadele lisaks . "
851	NA	 Või essee , kui soovite . 
851	NA	" Aga essee on nüüdisajal liiga läänelik sõna – "" "
852	NA	" "" Ja millest see essee teil on ? "" "
853	NA	" "" Noh , see on pikem lugu – Aga üldjoontes ütleb pealkiri ära , millest seal juttu on . "
853	NA	" See on – arutlus entellehhia elementidest marksistlikus filosoofias . "" "
854	NA	" "" Mmmm – "" "
855	NA	" "" Kas teie ei usu , et selline käsitlus võiks huvi pakkuda ? "" "
856	NA	" "" –Huvi pakkuda – jaa . "
856	NA	 Aga k e l l e l e ? 
856	NA	 Kas nendele , kes meil otsustavad , mida trükkida ja mida mitte ? 
856	NA	 Vaevalt . 
856	NA	" Kui ma tohin ütelda : ma ei usu , et nende meelest tohib marksistlikus filosoofias olla elemente , mis on pärit mujalt kui marksistlikust filosoofiast . "" "
857	NA	" "" Aga nad ju o n ! "" hüüdis vahus näoga doktor peaaegu falsetiga ja tõmbas endal habemenoaga raginal üle vasaku põse . "
858	NA	 Mina kiusasin teda – millegipärast : 
859	NA	" "" Kas teie usute siis ikka veel , et sellel , mis o n , on mingit tähtsust ? "" "
860	NA	 Tema hüüdis : 
861	NA	" "" Ei ole ! "
861	NA	 Muidugi ei ole – veel – piisavalt ! 
861	NA	 Aga hakkab olema ! 
861	NA	" P e a b hakkama ! "" "
862	NA	" "" Kas te olete kindel , et meie eluajal ? "" "
863	NA	" "" Kuulge , ega see ei olegi eriti tähtis – vähemalt mitte nii tähtis , et – Att sa sinder – nüüd lõikasin endale teiega vaieldes lõuga – ha-ha-ha-haa – "" "
864	NA	 Pühapäeva ennelõuna jooksul lappisime Kallaste maja kahe toa seinad leivaga ära . 
864	NA	 Pärast lõunat läksid tüdrukud jaama , et esmaspäeva hommikul oma Viru-Nigulas või kus kohal ja koolis olla . 
864	NA	" Isa patsutas neil kliistrise käega rabedalt põske ja ütles rutates : "" Vasikad – vaadake , et te rongist maha ei jää ! "" "
864	NA	 Õhtu poole tõmbasime varem valminud ja kuivada jõudnud toas seintele kolmekesi makulatuuri peale . 
864	NA	 Tegin tähelepaneku , et olin nelja kuuga oma Sidorovo telliskivivabriku füüsilisest trennist põhjalikult võõrdunud . 
864	NA	 Selle kõrval polnud ju Toompeal toimunud kühvlikõlksutamine mingi töö . 
864	NA	 Nii et doktorimaja permanentsed talgud võtsid mul kella üheksaks vaata et võhma välja . 
864	NA	 Koguni niivõrd , et magasin õhtu poole ööd väsimusest rahutult ja olin mitu korda ärkvel . 
864	NA	 Kella poole kahe ajal ( mu vana fosfornumbritega käekell oli mu aseme kõrval taburetil ) olin jälle ärkvel ja märkasin : minu ukseta ukseavast paistis läbi pimeda esiku ja köögi valgusetriip . 
864	NA	 Köögi taga olevas tühjas toas oli valgus . 
864	NA	 Samal ajal kuulsin maja teisest otsast ja siis esikust samme , paljaste taldade rahutut tümpsimist , ja nägin : peremees kõndis läbi esiku ja siis läbi köögi ning lükkas köögitaguse valgustatud toa ukse valla . 
864	NA	 Ta oli , jah , paljajalu , valge ööhame väel , ja jalas olid tal pikad vanaisadeaegsed aluspüksid , mille paelad lohisesid talle mööda põrandat järele . 
864	NA	 Ta oli asetanud tapetseerimislaua sellesse tuppa ja tõmmanud palja elektripirni juhetpidi laua kohale . 
864	NA	 Ta istus laua taha taburetile ja vahtis silmapilgu õhku . 
864	NA	 Siis langetas ta pilgu lauale , tähendab kirjutusmasinale , mis seisis laual . 
864	NA	" Sellest masinast oli olnud juttu : see oli Esimese maailmasõja eelne "" Remington "" ja kelleltki kolleegilt laenatud tükk . "
864	NA	 Doktor langetas pilgu masinale ja plagistas umbes kakskümmend sekundit . 
864	NA	 Siis hüppas ta laua tagant püsti , vahtis lakke , pani käed tagumikule risti ja läks tümps-tümps-tümps pimedaisse tubadesse kõndima . 
864	NA	 Ta tuli ringiga minu ukseavast mööda , seisatas pimeduses , kiikas tuppa , kratsis kukalt , tundus mõtlevat ja eemaldus , läks taas läbi köögi , istus tagatoas laua taha ja plagistas järgmise napi tekstijupi . 
864	NA	 Mina jälgisin teda pool või kolmveerand tundi . 
864	NA	 Selle ajaga kirjutas ta neli või viis nelja- või viierealist tükki ja käis igaühe järel pimedas majas ringi . 
864	NA	 Iga kord , kui ta tagasi tuli ja tapetseerimislaua taha istet võttis , oli ta naljakalt äraolev nägu elektripirni all gravüürse selgusega nähtav . 
864	NA	 Ning oli selgesti näha ja maja vaikuses isegi kuulda , kuidas ta enne sõrmede masinale tõstmist kõbistas nendega vastu laua äärt mingisuguseid monotoonseid rütme . 
864	NA	" Nii et ma mõtlesin : justkui Löwenborg "" Gösta Berlingi saagas "" oma lauatükist klaveril . "
864	NA	 Ainult et Beethoven see küll ei ole , mida doktor kõbistab . 
864	NA	 Ja veel mõtlesin ma , enne kui uuesti magama jäin : äärmiselt veider viis oma vanu filosoofilisi artikleid ümber kirjutada . 
864	NA	" Ja veider ka sel juhul , kui ta on hakanud kirjutama mõnda uut , niisama väljavaatetut , nagu ilmsesti on tema "" Entellehhia – "" "
865	NA	 Esmaspäevahommikused paksud leivaviilud baklažannaja ikra või mõne muu sellise kraamiga olid söödud ja klassikaline kohv , mida me peale jõime , oli lubanud mul öelda perenaisele siira komplimendi . 
865	NA	 Doktor tõmbas mingid vanad poolsaapatordud jalga : 
866	NA	" "" Peeter , tulge natuke õue – "" "
867	NA	 Läksin ta kannul majatagusesse aeda . 
867	NA	 Kell oli pisut seitse läbi ja selge taeva peale vaatamata valitses siin veel peaaegu et hämarus . 
867	NA	 Doktor võttis plangu najalt labida ja ulatas teise endastmõistetavusega mulle : 
868	NA	" "" Kui te juba meil siin olete – kartulimaa tahab läbi kaevata . "
868	NA	" Kahe mehega tuleme poole kiiremini toime – "" "
869	NA	 Arvatavasti mõtlesin enda ette : jumal tänatud , et Lepisto on oma tõlkimisega nii välkkiire mees . 
869	NA	 Ja saab sellega homme valmis – Aga labida võtsin ma muidugi peaaegu et muigamata vastu . 
869	NA	 Hakkasime ühe ja sama kartulimaapoole erinevaist otstest kaevama . 
869	NA	 Noh , doktor oli ju ilma minu viimaste aastate labidatrennita ( tema kopatrenn oli vaevalt väga sügav ) , ja ta oli väike peaaegu kõhnuke mees ja kuuekümnest polnud ta enam kaugel . 
869	NA	 Ja ma ei tahagi öelda , et mul tuli temaga sammu pidamiseks eriti pingutada . 
869	NA	 Aga siiski kaevas ta oma rabedal moel nii kiiresti , et pidin pressima , kui ma ei tahtnud jääda tema kõrval häppi . 
870	NA	 Tunni või poolteise pärast peatusin keset halliks jäänud ja mustaks kaevatud peenramaa vahejoont ja läitsin suitsu . 
870	NA	 Rutakast müttamisest higise laubaga doktor jõudis kaevamisjärjega mu juurde . 
870	NA	 Oleks suur liialdus öelda , et ta heitis mulle viivitamise pärast tauniva ja suitsetamise pärast kahetseva pilgu , aga pisut piinlik oli mul millegipärast siiski . 
870	NA	 Nii et ma küsisin , et teda peatuma panna : 
871	NA	" "" Kas te kirjutate oma artiklitekogule v e e l midagi juurde – ? "" "
872	NA	" "" Ei . "
872	NA	" See on valmis . "" "
873	NA	" "" Aga – teie eileöine kirjatöö – ? "" "
874	NA	" "" Aaa – "" Ta niheles pisut , üks silm üle katuste tõusnud heleda sügispäikese pärast vidus ja teine viltuse prilliraami tagant kiikamas . "
874	NA	" "" Nojah . "
874	NA	" Ma olen ennegi edev olnud ja oma poolikutest töödest lobisenud – Teate – ma hakkasin sellega õieti juba vangilaagris peale – mmm – ma kirjutan uut eesti eepost . "" "
875	NA	 Tunnistan , ma olin viivu üllatusest tumm . 
876	NA	" "" Missugune see on ? "
876	NA	" Ja millest ? "" "
877	NA	" "" Mis puutub vormi – kui eesti eepos , siis regivärss . "
877	NA	 See peaks ju olema ka juristile selge . 
877	NA	 Ja millest ? 
877	NA	 Noh , kuidas seda ütelda ? 
877	NA	 Eluusust . 
877	NA	 Aga rohkem ärge küsige . 
877	NA	" Muidu ma lobisen veel ja sõnun ise oma töö ära . "" "
878	NA	 Mina ei küsinud . 
878	NA	" Ma aitasin tal kartulimaa lõpuni kaevata ja läksin "" Wernerisse "" . "
878	NA	 Leidsin seal mõned vanad tuttavad maletoa piibusuitsupilvedest üles . 
878	NA	 Nende juhatusel olid mul tubakapakid Lepisto jaoks tunni ajaga käes . 
879	NA	 Magasin veel ühe öö Kallaste katuse all , müttasin veel pool päeva nende majas . 
879	NA	 Me vahetasime peremehega mõned teadvad pilgud , aga olime uuest eesti eeposest kokkuleppe kohaselt vait . 
879	NA	 Teisipäeva pealelõunal viisin tubaka Lepistole ära ja sain libelli tagasi ning selle tõlke kätte . 
879	NA	 Siin see on . 
880	 11 . 	 11 . 
881	NA	 Mina , Andreas , jumala ja taanlaste kuninga armust Lundi peapiiskop ja Tallinna haldur Eestimaal , kirjutan seda 21-se augusti ööl Issanda aastal 1221 oma hingehädas – 
882	NA	 Ja ma kujutlen , vähemalt nüüd , enam kui kolmkümmend aastat pärast nende ridade esimest täielikku lugemist seal mu Leineri tänava pööningutoas , nüüd , kus ma olen lugenud Andrease kohta veel mitmeid raamatuid – nüüd kujutlen ma sundiva selgusega imposantset Cicero-näolist halliseguste juustega ja Peetruse-tonsuuriga meest tornikeldris edasi-tagasi kõndimas . 
883	NA	 See , et ta lonkab märgatavalt vasakut jalga ( jumal teab mis tudengilöömingu või ehk lahingugi mälestus ) , ei võta ta väärikusel midagi küljest . 
883	NA	 Pange tähele , Läti Henrik mainib teda oma kroonikas seitse korda . 
883	NA	 Ja tema oli peapiiskoppi ihusilmaga ligidalt näinud . 
883	NA	 Tema oli , Riia piiskopi agar ja alandlik teener , peapiiskopiga küllap isegi vaielnud . 
883	NA	 Niipalju kui tühine preester omas isandateenimise innus Põhjamaade priimasega vaidles . 
883	NA	 Igatahes oli Andreas kui võistleva Taani kehastus Henriku otsene vaenlane . 
883	NA	 Ometi : kolmel puhul , kus ta mainib peapiiskoppi e n n e nende isiklikku kohtumist , nimetab ta teda lihtsalt archiepiscopus Lundensis . 
883	NA	 Neljal puhul p ä r a s t seda lisab ta piiskopi nimele ja ametile alati venerabilis . 
884	NA	 Tähendab , Andreas seisatab kirjutuspuldi ees ( mille põlenud tükid me olime nädala eest keldripõrandalt leidnud ja mille magister Tautsi loba oli kogemata identifitseerinud ) – Andreas seisatab puldi ees ja hingab umbset augustiöist keldriõhku nii ähinal , et küünlaleek puldinurgal vudiseb – kui ta kirjutab hanesule kriiksudes : 
885	NA	 Tunaeile hommikul kutsusin ma Simon Harpestraengi , kuninga arsti , kelle kuningas Taani tagasi sõites armulikult minu teenistusse määras , enese juurde – 
886	NA	 Ja ma otsekui n ä e n , kuidas peapiiskop arutab : Sest Simon on täiesti usaldatav . 
886	NA	 Mitte ainult sellepärast , et kuningas teda täielikult usaldas , mis on meie kuninga juures ( nagu kuningate juures üldse ) üpris haruldane asi . 
886	NA	 Nii et Simoni Tallinna jätmine oli kuninga poolt seda enam tõsine kristlasetegu . 
886	NA	 Ja näitas muuseas eriti selgesti , k u i tähtsaks Valdemar selle vastvallutatud maa asevalitseja-ametit pidas . 
886	NA	 Tähtsaks ja ohtlikuks . 
886	NA	 Seda ametit ja seda toredate sadamakohtadega , aga ka mõõkade ja odade ja hundilõksudega ja külm- ja halltõvega ja nõidade ja sõnujatega õnnistatud maad – Aga mis Simoni usaldusväärsusse puutub , tema on ikkagi Pariisis õppinud arst . 
886	NA	 Ainult niipalju noorem , et ta alles siis sinna õppima jõudis , kui mina , Andreas , olin juba Bolognasse edasi rännanud . 
886	NA	 Ja mis puutub Simoni teadmistesse , siis – jahvatasid nad seal jurisprudentsis ja , jumal hoidku , ka teoloogias teinekord mis tahes puhtskolastilist jahu ( mis küll , ma ei saa seda salata , noortele ja tähendab tollal ka mulle enesele isegi imponeeris ) – arstiteaduse poole peal koolitasid nad Pariisis terase silmaga mehi – 
887	NA	 Ja ma näitasin oma käed talle ette . 
888	NA	 Ja mina kujutlen : peapiiskop kutsub Simoni üleval lõuna poolt torniakna alla , pöörab selja akna poole , sirutab käed kõrvuti välja , nii et hommikupäike paistab otse ta käeselgadele , ja küsib , mis see Simoni arvates on – 
889	NA	 Ma küsisin , mis see tema arvates on . 
890	NA	 Sest peapiiskopi käed on kolmandat kuud imelikud . 
890	NA	 Eriti parem käsi , seesama , millega ta kirjutab . 
890	NA	 See püsib sõrmenukkidest käeselja poole punakalt ja sinakalt paistes . 
890	NA	 Ja nädala eest on see hakanud kestendama . 
890	NA	 Ja nüüd loodab peapiiskop , et doktor Simon vaatab tema käed hoolega üle . 
890	NA	 Aga ta ei vaata . 
890	NA	 Ta heidab neile ainult põgusa pilgu . 
890	NA	 Ja kui peapiiskop silmad doktori poole pöörab , et ta pilku tabada , kui ta küsimusele vastates küsijale otsa vaatab , siis sünnib see , mida peapiiskop ongi peljanud : Simon libiseb ta pilgust teadlikel hägusilmil kõrvale ja vaatab maha . 
890	NA	 Aga siis saab kogenud arst temas inimlikust hämmeldusest üle ja ta ütleb , olgugi aina maha vaadates : 
891	NA	" "" Ma olen seda mõnda aega tähele pannud , See on seesama asi , mida Reverendissimus pelgab selle olevat . "" "
891	NA	" Ja mina , Andreas , olin silmapilgu vait , enne kui ma küsisin : "" Ja mis see siis on ? "" "
891	NA	" Ja tema ütles : "" Pidal . "" "
891	NA	 Tõesti , sellesama hirmu pärast olin ma tema kutsunud . 
891	NA	 Ja nüüd oli ta seda kinnitanud . 
891	NA	 Ma tundsin , kuidas mu põlved nõrgaks läksid ja kuidas mu ihu just nagu voolas jõust tühjaks , nii et ma kaalusin , kas sirutada käsi välja ja otsida akna kivilauast tuge , ja loobusin sellest naeruväärsel ajel : et kivi võiks saada mu puudutusest nakatatud . 
891	NA	" Ma küsisin mulle endale võõral häälel : "" Ja mis ma pean nüüd tegema ? "" "
891	NA	" Ja tema vastas solvava kergusega : "" Reverendissimus peaks hakkama kindaid kandma . "
891	NA	" Et tema haigust võimalikult hilja tähele pandaks . "" "
892	NA	" Mina küsisin : "" Aga – ravi ? "" "
893	NA	" Tema ütles : "" Reverendissimus peaks saatma sõdureid linnaümbruse küladesse ja laskma tuua mesipuid . "
893	NA	 Peredega . 
893	NA	 Ma põletaksin mesilastest tuhka . 
893	NA	 Kui Reverendissimus'el haavad tekivad ja mädanik puhkeb – aga sinnamaale läheb aega – puistame haavadele mesilasetuhka peale . 
893	NA	" See leevendab . "" "
894	NA	 Ma saatsin Simoni minema , tulin siia keldrisse ja lukustasin oma selja taga ukse . 
894	NA	 Ning juurdlesin kolm päeva ja kolm ööd : Issand , mispärast oled Sa seda mulle teinud ? 
895	NA	 Ja ma sain vastuse enesele selgeks . 
896	NA	 Kuni eilse koivaluni mõtlesin ma ühtsoodu : See on nuhtlus , seda küll . 
896	NA	 Aga – Issand , anna andeks – ülekohtune nuhtlus , sest arusaamatusel põhinev nuhtlus . 
896	NA	 Ma ei ole ju mitte midagi säherdust teinud , et seda peaks sellesinase elusa surmaga nuheldama ! 
896	NA	 Tõesti mitte , tõesti mitte ! 
896	NA	 Ma tean ( ja terve mõistusega inimene saab ilma Pariisi ja Bologna ja Oxfordita aru ) : Jumala ees on kõigis inimlikes tegudes patutera . 
896	NA	 Sest inimene on loomu poolest patune . 
896	NA	 Mida ta käsi teeb ja mõte mõtleb , sellel on patt küljes . 
896	NA	 Aga minu üldinimliku patususe pärast ei hakka Issand mind ometi pidaliga nuhtlema . 
896	NA	 Selleks peab tal olema eriline ja ainult minu isikut puudutav põhjus . 
896	NA	 Aga niisugust põhjust ei ole ju olemas ! 
896	NA	 Ei saa ju olla ! 
896	NA	 Ja ma pean tegema selle palves Issandale selgeks – 
897	NA	 Minu pisikesed jõmpsikapatud polnud hullemad kui kõigil . 
897	NA	 Viieteistkümnendast eluaastast saadik , lapseeast saadik olen ma õppinud Issanda kiriku õpetusi . 
897	NA	 Ligi nelikümmend aastat olen ma seisnud Issanda kiriku teenistuses . 
897	NA	 Ja mitte niisama , mitte sisemiste sinekuuride vaimus , vaid tõsise püüdmisega . 
897	NA	 Ma olen liikunud Euroopa kõige pühamate – hea küll , igatahes kõige õpetatumate vaimulikkude meeste seas . 
897	NA	 Alates sellest säravast poisist ja sänikaelast Lotharo Contist , krahvipojast , sündinud Anagni linnas Rooma ligidal , minu ülikoolisõbrast , kelle Issand suvatses seada ligi kahekümneks aastaks oma asemikuks maa peal ... 
897	NA	 Alates temast ja jatkates kõigi teistega , kelle seas ma liikusin näiteks Laterani kirikukogul kuue aasta eest . 
897	NA	 Ja muuseas , seesama minu sänikaelast sõber , Tema Pühadus Innocentius III tähendab , soosis mind ju isiklikult . 
897	NA	 Eluilmas poleks ma muidu võinud olla kolmekümne kuue aastaselt Lundi peapiiskop ja Rootsi priimas ja Issanda asemiku asemik Põhjamaade tarvis . 
897	NA	 Ja ma ei elanud tõesti mitte patusemat elu , kui kõrged vaimulikud keskmiselt elavad . 
897	NA	 Ma ütlen kogenud mehe täie teadmisega : ma elasin vooruslikumalt , kui keskmiselt elatakse . 
897	NA	 Seda enam , et ma panin ju korduvalt ja korduvalt oma elu hädaohtu ristisõdijate seas , kellele oli tõotatud pattude täielikku andeksandmist – 
898	NA	 Esimest korda Soomes anno domini 1202 , kui me kuninga soovil , mina ja mu kaksikud vennad Lars ja Ebbe , kahel tosinal laeval läbi lõunasaaristu sõitsime ja mandril randusime ja mina mõnede tühjaks pagenud külade raugad ära ristisin . 
898	NA	 Suutmata paraku hoida oma vendi tühje maju veel tühjemaks saalitsemast . 
898	NA	 Teist korda tegutsesin ma ristisõitjate seas , ja seekord juba koos kuningaga , Saaremaal 1206-ndal aastal . 
898	NA	 Mis lõppes sellega , et kuningas rajas sinna linnuse ja põletas selle mõne kuu pärast ise maha , sest keegi ei nõustunud jääma ületalve saarlaste keskele . 
898	NA	 Ja kolmandat korda siin . 
898	NA	 Kus me varsti kolme aasta eest maale tulime ja kus me Issanda abiga esialgu oleme püsinud . 
899	NA	 Igal retkel on minu elu olnud kümneid kordi hädaohus , olgugi et ma seda ehk lausa ei eksponeerinud . 
899	NA	 Ja igal retkel on Issand seda mu vääritut elu hoidnud . 
899	NA	 Kõige imelisemal viisil siinsamas Lindanise all kolm päeva pärast meie randumist , viitusepäeva ööl , lahingu ajal , kui piiskop Theoderic minu kõrval telgis tapeti , aga mina jäin puutumata . 
899	NA	 Millest ma söandan järeldada , et Issand luges mu järgnevat tegevust sel maal õigeks ja tarvilikuks ... 
899	NA	 Ning muud kui tarvilik ja õige ei saanud see ju olla : minu kõige otsesemal juhtimisel – ja osalt ka minu enese sõna ja käega – ristiti 19-nda aasta sügissuvel ja 20-nda aasta jooksul Harju- ja Viru- ja osalt Järvamaal umbes poole tuhande küla rahvas . 
899	NA	 Muidugi oli see toiming paljus väline ja formaalne ja ristituile endile sügavamalt arusaamatu . 
899	NA	 Tõsisema kristluseni jäi neil veel pikk tee minna . 
899	NA	 Aga kui me sakramenti usume , siis oli õndsakssaamise värav neile ristivee läbi ometi lahti . 
899	NA	 Üks terve maa otsekui ära kahmatud paganluse pimedaist lõukoeralõuust ja juhatatud igavese elu teeotsale ... 
899	NA	 Ja selle kõrval ka ilmaliku võimu küsimus sel paljuvaevatud maal rahulikul kombel ära lahendatud . 
899	NA	 Ja lahendatud meie Taani kuninga kasuks , keda ju ka paganlikud eestlased ise – vähemalt väiksema pahe eelistamise korras – sakslastele ja Mõõgavendade ordule eelistavad – 
900	NA	 Kuni eilse koivaluni mõtlesin ma nimelt nõnda . 
900	NA	 Ma mõtlesin : Issand teab ju isegi , et kui ma siin eespool kirjutan rahulikul kombel , siis on see õige ainult paljude samalaadsete aktsioonidega võrreldes , õige ainult suurtes üldistes joontes , õige ainult inimliku , aga mitte jumaliku mõõdu jaoks . 
900	NA	 Issand teab isegi , et viitusepäeva lahing üksi maksis sadu langenuid mõlemal pool . 
900	NA	 Ning et ka ristimine ise , kaasa arvatud sakslastega puhkenud tülid ristimisprioriteedi pärast , ei kulgenud päriselt ohvriteta , see tähendab ohvriteta vaeste paganate poolel . 
900	NA	 Sest kristlaste jaoks oli oma elu Issandale ohverdamine nagunii nende kõrgemaks sihiks , ükskõik , kas nad seda ise täiesti teadsid või ei – Aga Issand teab , et summa summarum oli see kõik möödapääsmatu vaeste paganahulkade lunastamise nimel . 
900	NA	 Ja seesinane hulkade lunastus kaalus ja kaalub kõik vereohvrid üles . 
900	NA	 Jah , Issand teab seda isegi . 
900	NA	 Ja üldse : kui ohvritest rääkida , siis on ju kõik , mis kuningas Valdemari ja minu juhtimisel siin maal sündinud , ainult k ü b e sellega võrreldes , mis näiteks minu naksaka stuudiumisõbra Tema Pühaduse Innocentius III-nda eestvõttel ja tema jatkajate võhmal sündis ja sünnib . 
900	NA	 Ma mõtlen , püha kiriku sõdades albilaste vastu – paavsti legaat seal Languedoc'is ja kus – niisamasugune , nagu mina olen Põhjamail – , tsistertslane Arnold , peab olema põletanud Béziers' linna Magdalena kirikus seitse tuhat albilasest ketserit ja lasknud lisaks kakskümmend tuhat inimest linna vallutamisel maha tappa , üldsegi küsimata , kes või mis , ja peab olema hüüdnud sinna juurde : Tapke nad kõik ! 
900	NA	 Tapke nad kõik ! 
900	NA	 Küll Issand leiab omad üles ja viib nad paradiisi ! 
900	NA	 Eilse koivaluni uskusin ma , et selle kõige kõrval on minu süda ometi nii puhas , nagu ta suuri asju otsustama seatud inimesel iial saab olla ... 
901	NA	 Kella nelja ajal hommikul tegin ma oma ukse lukust lahti ja läksin müüritrepist üles pealistikku kolmandasse kambrisse . 
901	NA	 Et sirutada nägu lõuna poolt aknast õue ja hingata üleval katuse kiviräästa all kopsutäis ööõhku . 
901	NA	 Ja siis ma nägin : 
902	NA	 Teispool linnusekraavi , sel madalal künkal , mida nad siin ühe oma jumala järgi Tõnnimäeks kutsusid ( ristitute jaoks olin lasknud selle Püha Antoniuse mäeks nimetada ) – sel künkal , raske musta pilve all vastu verekarva koidutriipu – seisid Kolgata ristid . 
902	NA	 Kolm hiiglasuureks kasvanud risti . 
902	NA	 Üleval tüve tipu ümber igal ristil pühakusära taoline valgusekuma . 
902	NA	 Valgusekuma ka sel kolmandal ristil , mis pidi olema igavesse hukatusse mõistetud röövli oma – Ma nägin neid terve pika viivu . 
902	NA	 Ma pidasin terve pika viivu ehmatusest hinge kinni ja sain selle viivu jooksul kõigest aru . 
902	NA	 Sain kõigest purustavalt selgesti aru . 
902	NA	 Nagu oleks nähtamatu taevase valguse mõõk löönud mind otse südamesse . 
902	NA	 Siis ma nägin uuesti , et need , mis seal seisid , olid võllad . 
902	NA	 Kolm minu enese käsul püstitatud võllast , üleval püstja palgi otsa peal igaühel rõhtjas põikpuu , nii et iga võlla külge sai korraga kaks meest üles tõmmata . 
902	NA	 Püstitatud tänavu maikuus , ma ütlen , minu enese käsul . 
902	NA	 Pärast seda , kui paganlikud saarlased olid meie Castrum'i piiramise lõpetanud ( Jumala abiga seda kätte saamata ) ja linna alt lahkunud ja laevadele läinud ja silmapiiri taha kadunud . 
902	NA	 Me olime kamminud läbi rävalaste ja harjakate külad ümberkaudu ja lohistanud linna paar tosinat nende juhti , kes olid käinud oma meestega saarlastel linnapiiramise aegu abiks . 
902	NA	 Nende üle oli linnuseõues kohut peetud . 
902	NA	 Ma olin küsinud oma preestreilt ja pealikuilt nende otsust ja mõistnud mässajad ja äraandjad surma poomise läbi . 
902	NA	 Otsus oli täide viidud . 
902	NA	 Ja ma olin käskinud võllad Püha Antoniuse mäele seisma jätta kõiki mõtlematuid hoiatama . 
902	NA	 Nüüd nägin ma neid ühe saatuse- ja selgusesilmapilgu jooksul Kolgata ristidena ja mõistsin lõplikult , mida ma oma südame põhjas tõeliselt kogu aeg olin teadnud ja mõistnud ja tundnud : 
903	NA	 Kogu meie siia-maale-tulek oli kurjast . 
903	NA	 Kuningas ei tahtnud muud kui haarata see maa oma valitsuse alla . 
903	NA	 Sest muidu oleksid Riia sakslased või Novgorodi venelased selle arvatavasti varem või hiljem endile haaranud . 
903	NA	 Eestlaste ristiusku pööramine oli kuningal vallutust õigustavaks ettekäändeks . 
903	NA	 Minu roll selles asjas oli katta veri ja vägivald altaritekiga kinni . 
904	NA	 Omas südames olin mahasalatud viisil algusest peale mõistnud : siin maal polnud väljastpoolt pealesurutud ristimist üldsegi tarvis . 
904	NA	 Sest ristiusu rahulik omaksvõtt oli siin ammugi teoksil . 
904	NA	 Siit minu tornist paari noolelennu kaugusel seisab ju nii ojamaalaste Püha Olafi kui novgorodlaste Püha Nikolai hirskirik ja kummagi koguduses on ka omajagu siitmaalasi . 
904	NA	 Rääkimata piiskop Fulco rajatud kabelist Lagedil , mis on juba poolsada aastat vana . 
904	NA	 Ma käisin ju mitu korda kõnelemas – tõlgi läbi muidugi – ristitud eestlastega seal ümberkaudu . 
904	NA	 Niisamuti nagu ma olen kõnelnud ristitutega siin linnas ja leidnud nende seast mitmeid , keda oli ristitud siin maal , ja mitmeid , keda oli ristitud Ojamaal . 
904	NA	 Muidugi , ka neid kõiki kokku polnud palju , aga s e e m e oli ometi juba külvatud . 
904	NA	 Selle asemel , et põld veriporile trampida , oleks pidanud hoolitsema tärkmete eest . 
905	NA	 Äkitselt sain ma kõigest otsekui välguvalgusel aru . 
905	NA	 Ma sain aru : võibolla oli siia maale tulek mulle jumalikus ettemääratuses predestineeritud . 
905	NA	 Aga siis oleksin ma pidanud tulema – oh , Issand , kui teissugusel moel ! 
905	NA	 Mitte kuningaga ja sõjaväega ! 
905	NA	 Mitte alba ja dalmatica ja cingulum'iga ! 
905	NA	 Mitte mõõga ja soomussärgiga ! 
905	NA	 Vaid üksinda , lihtsas hames , lahtirinnu ja paljakäsi . 
905	NA	 Ma oleksin pidanud olema ammu enne õppinud ära selle maa keele ja meele . 
905	NA	 Ma poleks pidanud alustama tornide ja müüride ehitamisest enese kaitseks , vaid minema nende madalaisse mätaskatustega majadesse ja püüdma saada üheks neist . 
905	NA	 Ainult siis oleks mind siin tõeliselt omaks võetud . 
905	NA	 Aga mina rääkisin armastusest – ja sedagi keeles , mida nad ei mõista – ja lasksin neid samal ajal võllasse puua ja mõõgaga maha raiuda . 
905	NA	 Isiklikult ei võtnud ma mõõka kätte – sest on öeldud : kes mõõga haarab , peab mõõga läbi hukka saama – Aga ma tunnistan : ma olen Kristuse rüü siitmaalaste verega ära määrinud , ma olen risti ära naernud . 
905	NA	 Ma olen sülitanud Lunastajale näkku . 
905	NA	 S e l l e p ä r a s t on seesinane nuhtlus mu peal : mitte mõõga läbi langeda , vaid elusalt mädaneda . 
906	NA	 Mu lapsik eneseõigustamispüüd tahab hüüda : Aga mispärast minu peal ? ! 
906	NA	 Kui teised on teinud v e e l hullemaid asju ? ! 
906	NA	 Aga ma ei hüüa midagi . 
906	NA	 Ma neelan oma hüüde enesesse . 
906	NA	 Ma olen tumm . 
906	NA	 Sest ma saan aru : 
907	NA	 Asjad , mida paljudele üldsegi ei saa süüks panna , sest nad ei tea , mis nad teevad , on minu tehtuna surmapatt . 
907	NA	 Sest mina olen teadnud , mis ma teen . 
907	NA	 Sest mind on Issand lasknud õppida kõige paremate meistrite juures ja juua kõige puhtamaist allikaist . 
907	NA	 Ta on lasknud mul vaadata – otse ja ihusilmi – ma arvan , et kõige puhtamaisse silmadesse , mis pärast Tema lihase poja taevassetõusmist maailmas olemas on – Laterani kirikukogul , jaa . 
907	NA	 Aga ma ei mõtle hoopiski Tema Pühaduse külmi mõõgaterasilmi ega tema kardinalide omi , vaid selle noore mehe , selle peaaegu et poisi päikesepilku – selle poisi oma , kes oli tulnud kirikukogule oma fratres minores'tele paavsti kinnitust saama ja kes selle seal teatud irooniliste muiete saatel ka sai . 
907	NA	 Ma mõtlen noort Bernardonet Assisi linnast , keda varsti hakati Franciscuseks kutsuma . 
907	NA	 Ma ajasin temaga juttu . 
907	NA	 Ma tunnistan : ka mina mitte ilma teatud irooniata . 
907	NA	" Ma küsisin : "" Kas see on tõsi , mis räägitakse , et sa pead olema Bovagna juures pääsukestele ja hirvedele jutlustanud ja nemad on sinu jutlust kuulanud – ? "" "
907	NA	" Ja tema vaatas mulle naeratades silma sisse ja küsis : "" Aga miks ei peaks Jumala loomad ja linnud Jumala sõnu kuulda tahtma – kui seda neile nii vaikselt räägitakse , et nad ei ehmata – ? "" "
907	NA	" Ja mina küsisin veel – p r a e g u tuleb see mulle meelde : "" Kas on tõsi , mis räägitakse , et sa pead olema inimlikust hirmust pidalitõbiste ees nii täiesti võitu saanud , et sa käid nendega läbi kui omasugustega – ? "" "
907	NA	 Ja ma mäletan , mis ta vastas . 
907	NA	" Ta vaatas mulle ikka sellesama oma särava pilguga otsa ja ütles vaikselt : "" Jumala abiga jaa . "" "
908	NA	 Aga mina ei ole saanud sellest võitu . 
908	NA	 Ei teiste pidalitõbiste ega nüüd ka iseenese suhtes . 
908	NA	 Just nagu võiksin ma oma tõbe enesele iga minut uuesti edasi anda . 
908	NA	 Rääkimata sellest , et ma tean end kõigile tervetele hirmuks olevat , niipea kui nad mu haigust aimama hakkavad . 
908	NA	 Ja nüüd saan ma aru , mispärast see tõbi on mu peale pandud : nuhtluseks pattude eest , mis teiste puhul ei tarvitsegi olla süü , aga minu puhul on surmapatud . 
908	NA	 Juba kas või see üks : kõiki kuninga ja mu enese käsul siin maal sooritatud tapategusid olen ma õigustanud Kristuse sõnadega , mis on kirjas Matteuse evangeeliumi kümnenda peatüki 34-ndas salmis : Mina ei ole tulnud tooma teile rahu , vaid mõõka . 
908	NA	 Nendesamade sõnadega on õigustatud kõiki viit ristisõda Pühal Maal , kuni Damietta vallutamiseni Egiptuses selsamal aastal , kui meie siin maale tulime . 
908	NA	 Loomulik siis , et ka meie siin oleme end nendesamadega õigustanud . 
908	NA	 Loomulik ja ometi surmapatuväärselt võlts ! 
908	NA	 Sest ei tarvitse ju lugeda rohkem kui sellesama peatüki järgmist salmi , et mõista : Kristus ei mõtle mõõka koguni mitte otseses , vaid üksnes ülekantud mõttes . 
908	NA	 Seal seisab ju : Sest ma olen tulnud ajama poega riidu tema isaga ja tütart tema emaga ja miniat tema ämmaga ja inimese vaenlaseks saavad tema enese kodakondsed – Issand Jumal , sa tead : ma olen seletanud enesele ja teistele mõttes ja sõnas : kui juba Kristus ise on niimoodi ütelnud , siis on mõõga tarvitamine jumalariigisõjas teatud eeldustel ilmkahtlemata õige – Ja ometigi olen omas südames teadnud : see ei tähenda seda ! 
908	NA	 Kristus ei kutsu ju meie poegi ja tütreid üles oma isasid ja emasid mõõgaga hukkama ! 
908	NA	 Või vanemaid oma laste päid maha lööma ! 
908	NA	 Ta ei ütle evangelisti suu läbi muud , kui et vahetegu nende vahel , kes on tema õpetuse poolt ja kes ei ole , peab olema ka kodakondsete keskel vahedalt selge . 
908	NA	 Ainult seda . 
908	NA	 Tõeliselt ei leia ükski mõõgavägivald armuõpetuse nimel Kristuse sõnades kõige pisematki tuge . 
908	NA	 Kristus poleks ju tema ise , kui ta iial oleks kutsunud inimest teise vastu mõõka pihku haarama ! 
908	NA	 Ja mina – ma olen seda teadnud . 
908	NA	 Aga olen seda salanud . 
908	NA	 Olen seda teadmatuile võltsinud ja käskinud tappa ja õnnistada tapjaid . 
908	NA	 Sellepärast olen nüüd mõistetud elusalt mädanema . 
908	NA	 T e i s e d , kes seda niisamuti on teadnud ja ometi teinud ja kes tervest peast edasi õitsevad , vastutagu oma pattude eest teisel moel , nõnda , nagu Issand kellelegi on määranud . 
909	NA	 Minu otsus on klaar . 
909	NA	 Tänapäev , pärast hommikust missat , lasen meie vaimulikud ja pealikud linnuse kapiitlisaali kokku kutsuda . 
909	NA	 Saal on alles poolvalmis , seinte ääres tellingud , põrandal mördikastid . 
909	NA	 Tühjades aknaaukudes tuhiseb tõmbetuul . 
909	NA	 Aga mul ei kulu üle viie minuti . 
909	NA	 Ma teatan neile , et ma panen – ütleme sisemisel käsul – asevalitsejaameti maha . 
909	NA	 Ma ütlen : ei mingeid kommentaare , ei mingit vaidlust . 
909	NA	 Ma käsin Johan Tuvel täita kuninga korralduseni sõjapealiku ülesandeid ja lasen neil laiali minna . 
909	NA	 Ma ratsutan sadamasse – ma põgenen sadamasse ja tõttan Lummabyst pärit koge pardale , mis läheb keskhommikul teele . 
910	NA	 Ma panen ka Lundis kõik ametid maha . 
910	NA	 Kirjutan paavst Honoriusele tagasiastumiskirja . 
910	NA	 Lähen linnast koguni minema . 
910	NA	 Kolin Ivösjö järvesaarele , vanasse majja , mis mul seal on , kus ma ennegi olen mediteerimas käinud . 
910	NA	 Nüüd ma ei mediteeri . 
910	NA	 Mõttemängude aeg on möödas . 
910	NA	 Nüüd tulen ma põgenedes . 
910	NA	 Ma põlvitan kivipõrandale ja palun : kallis Püha Jumalaema , palu oma poega , meie Lunastajat , et ta kostaks minu eest meie Taevase Isa juures . 
910	NA	 Ma tean , minu patud on äraarvamatud . 
910	NA	 Iseäranis need , Püha Neitsi , mis ma sooritasin sel Sinule pühitsetud maal . 
911	NA	 Püha Neitsi , ma alustan sellest , et ma palun andeks need edevad , need häbiväärsed , need peaaegu galantsed värsid , mis ma oma eluajal Sinule olen kirjutanud . 
911	NA	 Kõik need 
912	NA	 Missus Gabriel de coelis 
913	NA	 Verbi bajalus fidelis 
914	NA	 Sacris disserit loquelis 
915	NA	 Cum beata virgine . 
916	NA	 Verbum bonum et suave 
917	NA	 Pandit intus in conclave 
918	NA	 Et ex Eva format Ave 
919	NA	 Evae verso nomine ... 
920	NA	 Ma usun , Sina annad nad mulle andeks . 
920	NA	 Sest olgugi neil salgamatult ilmalik hõng , on nad ometi hea kavatsusega ja eheda hingevärinaga tehtud . 
920	NA	 Aga mis meie Taevane Isa minuga teeb , sellele ei söanda ma mõtelda . 
920	NA	 Kui mulle nüüd ju lõplikult selge on , et kogu mu elu , aga eriti mu töö Sinu maal , Maarjamaal , oli selge pettus ja kuritöö . 
920	NA	 Ja et mu tegevus oli mu kuulutatud evangeeliumist kaugemal kui põrgu taevast . 
920	NA	 Püha Jumalaema , aita mind ! 
920	NA	 Et mulle lootus andeksandmisse alles jääks . 
920	NA	 Lootust ihulisse tervenemisse ei söanda ma heietada . 
920	NA	 Olgu peale , et see oleks nii Isa kui Poja kui Sinugi käes seal paradiisis paljas huulteliigutus , paljas hingeõhuhingatus sealt ülalt siia minu peale alla . 
920	NA	 Rohkem poleks ju vaja . 
920	NA	 Aga ikkagi ei julge ma arvata , et ma oleksin imetegu väärt . 
921	NA	 Siiski tõotan : niikaua , kui mul sõrmed sedavõrd alles on , et ma hanesule hoidmisega toime tulen , tahan ma – 
922	 12 . 	 12 . 
923	NA	 Sellega lõppes Vidrik Lepisto tõlge . 
923	NA	 Sest sellega katkes Andreas Sunonise tekst . 
924	NA	 Mis puutub tõlkesse , siis on see siin täpipealt niisuguses redaktsioonis ära toodud , nagu ma selle kolm päeva pärast käsikirja loovutamist Vidrik Lepistolt sain . 
924	NA	 Ühe erandiga . 
924	NA	 Lepisto oli kolme päeva jooksul mahti leidnud kahel päeval ülikooli raamatukogus istuda ja selle tõlke tarvis teatmeteoseid lehitseda . 
924	NA	 Nii et ta oli lisanud oma tõlkele terve joonealuse aparatuuri , mis ulatus erisõnastikest ja Pliniusest Püha Augustinuseni . 
924	NA	 Viidates esitas ta paralleelseid tõlgendusvõimalusi ja sõnatähenduste rööbiseid ning polemiseeris enda poolt valitud lahendusvariantide kasuks . 
924	NA	 Kuigi saan aru , et kogu see viitematerjal oli tõsispetsile lausa kütkestav , jätsin selle siinkohal kui ballasti lihtsalt ära . 
924	NA	 Sest usutava filoloogilise pikantsuse kõrval pakkus tekst puhtinimlikkegi probleeme lausa üle jõu käival määral . 
924	NA	 Ja mitte alles tekst , vaid enne teksti aina ka e s e. 
925	NA	 Tulin tagasi Tallinna , portfellis Lepisto tõlge , vineerkohvrikeses sublimaadipudel ja libell . 
925	NA	 Panin viimased kodus Leineri tänavas pööningule ja võtsin tõlke kirjutuslaual kirjaklambrist lahti – ning tajusin korraga , et tõeliselt pelgasin mingil määral ka neid Lepisto masinal-kirjutatud lehti . 
925	NA	 Arvatavasti oli see pentsik liialdus – aga siiski : k u i libell ise võis pidalitõve mõttes mingil määral kahtlane olla , siis ei olnud ju ka need lehed kahtlusest päriselt vabad : Lepisto oli libelli tõlkimise ajal ometi jooksvalt pööranud selle lehti ja samal ajal ning ikka nendesamade sõrmedega , sõrmi vahepeal sublimaadiga üldsegi pesemata ( see oleks ju olnud tehniliseltki võimatu ) , asetanud kirjutusmasinasse tõlke DIN-formaadis poognaid ... 
925	NA	 Oh , kurat , hetkiti tundus mulle , et seesinane minu enesetunde kõhedus oli mingi täiesti tobe atavism , et – olgu libelli endaga veel kuidas tahes – Lepisto tõlkekäsikiri ei saanud olla enam mingil juhul nakatusohtlik . 
925	NA	 Aga sealsamas pidin taas möönma : k u i libell oli siiski kahtlane – ja nii onu Aadam kui Vidrik Lepisto , üks neist kogenud arst , ja selle asjaga kokku puutunud arst , ning teine , nagu paljud uskusid , Maarjamaa targemaid päid – k u i need mõlemad olid libelli suhtes kahtlusvõimalust möönnud , siis pidid ju ka tõlkekäsikirja lehed olema mingil määral kahtlased ... 
926	NA	 Kummalisel kombel kasvasid mu kartmatuse ja kartuse vahelduvad lained vaibumise asemel üha häirivamaks . 
926	NA	 Nii et läksin alla , koputasin Kangrote ukse taga ja helistasin Marta-proua lahkel loal Elmarile tööle . 
926	NA	 Sest tema oli juba tööl ja kenasti erialasel tööl , Kunstimuuseumis . 
926	NA	 Küll mitte muuseumi direktorina , kes ta oleks pidanud olema , aga restaureerimistöökoja laborandina igatahes . 
926	NA	 Palusin , et ta astuks töölt tulles minu juurde Leinerisse sisse . 
926	NA	 Ma ei hakanud telefonil muidugi ütlema , et see pole telefonijutt . 
926	NA	 Ta sai sellest isegi aru ja lubas olla kella poole kuue ajal platsis . 
927	NA	 Ootuspäraselt saabus ta täpselt lubatud ajal. 
927	NA	 Avasin talle ise majaukse . 
927	NA	" Proua Marta kiikas ta tulles esikusse , nii et esitlesin teda perenaisele : "" Professor Rünk , minu vana sõber , kah hiljuti s e a l t tagasi jõudnud – "" Ja Elmar – ma polnud teda iial näinud daamide kätt suudlevat ja ta ei teinud seda ka nüüd – naeratas perenaisele kütkestava kohmakusega , mille esindajate kohta vanemad daamid meelsasti hüüatavad ( muidugi mitte lausa nende naeratajate kuuldes ) : "" Missugune šarmantne poiss – "" "
928	NA	 Juhatasin Elmari üles oma tuppa , panin ta vanasse tugitooli istuma ja rääkisin talle kõik ära . 
928	NA	 Ning küsisin , kas ta saab kas ise või mõnd tuttavat spetsi appi võttes ja mõne tohtriga konsulteerides sooritada seda , mis antud tingimustes nähtavasti tarvilik : libelli konserveeriva töötlemise , mis oleks ühtlasi desinfektsioon – saagu aru , igaks juhuks , et inimesed , kes sellega manipuleerivad , võiksid tunda end sealjuures nii libelli kui iseeneste tervise suhtes vabalt . 
928	NA	 Ja lisaks võiks ta sooritada siis juba ka tõlkekäsikirja desinfitseerimise . 
928	NA	 Tõin kohvri pööningult lauale ja tegin lahti . 
929	NA	" "" Vaata see värk ise üle . "
929	NA	 Lepisto tõlge on siin . 
929	NA	" Pärast peseme käed ära – "" Panin sublimaadipudeli valamu juurde põrandale . "
930	NA	" "" Noh , nii hull see asi vist ei ole – "" ütles Elmar naeratades . "
930	NA	 Sõna-sõnalt nõnda , nagu Lepistogi oli ütelnud . 
931	NA	 Aga libell oma fantastilises füüsilises reaalsuses veenis teda täiesti . 
931	NA	 Ja võibolla veel enam Lepisto tõlge . 
931	NA	 Ta lehitses libelli pikalt ja ettevaatlikult . 
931	NA	 Ma jälgisin teda ja püüdsin taibata , kas ta ettevaatlikkus tuli libelli haruldusest või võimalikust nakkusohust . 
931	NA	 Aga ma ei tabanud seda ära . 
931	NA	 Või mine tea , ehk olid ta sõrmed siiski pisut hüppevalmimad , kui nad oleksid olnud ohutut rariteeti puudutades . 
931	NA	 Ta pani libelli käest ja võttis tõlke – nähtavasti ei tulnud ta selle pealegi , et minna vahepeal käsi pesema . 
931	NA	 Ta luges tõlke laelambi all püsti seistes ja ühe hingetõmbega läbi : 
932	NA	" "" Mina olen üsna kehv latinist – aga nüüd ma saan aru – Uskumatu ... "
932	NA	 Jaa , ma loodan , et saan seda meie laboratooriumis korraldada . 
932	NA	 Ma võtan doktor Kõdara appi . 
932	NA	" Sina ju tunned teda ka – ? "" "
933	NA	" "" Põgusalt . "
933	NA	" Vanarauaklubist . "" "
934	NA	" "" Aga mina juba Taišetist . "
934	NA	 Nii et ma võin teatud kogemusega ütelda : Kõdar on diskreetne isik . 
934	NA	 Ja antud juhul peabki seda olema . 
934	NA	" Sest libell ei ole ju s e a d u s l i k u l t sinu käes – Ma tulen homme hommikul sinu poolt läbi – paneme selle kohvri nüüd kinni – , hommikul kell kaheksa võtan ma ta siit kaasa ja viin laboratooriumi . "" "
935	NA	 Panin kohvri kinni ja viisin pööningule . 
935	NA	 Kui ma tagasi tulin , seisis Elmar keset tuba ja ütles : 
936	NA	" "" Noh , loputame siis nüüd käed üle – igaks juhuks , nagu sa ütlesid – "" "
937	NA	 Korkisin valamu äravoolu kinni , avasin kraani , ootasin , kuni valamusse oli voolanud viis või kuus liitrit vett , keerasin kraani kinni ja tilgutasin vette kolmkümmend tilka sublimaati . 
937	NA	 Me pistsime käed kahelt poolt valamut külma vette ja segasime sõrmi liigutades vett ja ma mõtlesin : tähendab , ka Elmar arvestab nakkusvõimalust , kas või mingil minimaalsel määral – kui ta võtab selle käteloputamise ette – Aga veel häirivam oli see , missuguse rõhuga ta tähendas , et libell ei ole ju s e a d u s l i k u l t minu käes ... 
937	NA	 Ma mõtlesin : eeskirjade rikkujaid on kahte tüüpi . 
937	NA	 Ühed astuvad tühistest eeskirjadest hõlpsasti üle , aga olulisi eeskirju , nii-ütelda kõrgeid eeskirju , täidavad mureliku hoolega . 
937	NA	 Teised ei astu eluilmas murule , olgu kõnniteede planeering muruplatsil kui ebaloogiline tahes , aga oluliste käskude ja keeldude ees , kui need tunduvad neile vastuvõtmatud , ajavad nad end sirgu ning on korraga iseseisvad , äkitselt suveräänsed , ja ütlevad ning teevad , mis on nende arvates õige . 
937	NA	 Elmarit tundsin ma üsna kaua , aga ikkagi mitte kuigi sügavalt . 
937	NA	 Nähtavasti oli tema nimelt teist tüüpi eeskirjadeületaja – oma vankumatu arusaamaga aususest ka eluohtlikul hetkel ja oma pedantse suhtumisega eeskirjadesse tillukestes asjades . 
937	NA	 Sest minu libellivargus o l i ju tilluke asi . 
937	NA	 Aga Elmar tahtis mulle mõista anda – mis tähendab mõista anda ? ! – ta ju lausa ütles mulle minuti eest , et libell pole seaduslikult minu käes – Ja ta ei piirdunud sellega . 
937	NA	" Kui me käsi kuivatasime , mõlemad ühte ja samasse käterätti , üks ühe ja teine teise otsa sisse , arutles ta , silmitsedes Viiralti "" Jutlustaja "" fotot , mis rippus valamu vastas seinal ( originaal oli mul kümne aasta eest koos onu Aadama korteriga ära põlenud ) : "
938	NA	" "" –Ma mõtlen , kui sa seda Andrease teksti kasutad – sulle piisab ju koopiast ja tõlkest täiesti . "
938	NA	 Tähendab , ma ei tea , kas sa kasutad seda teaduslikul või kirjanduslikul eesmärgil . 
938	NA	" Kas sa ise juba tead ? "" "
939	NA	" "" Ma arvan , et ei ühel ega teisel . "" "
940	NA	 Ta vaatas mulle pisut hämmeldunult otsa : 
941	NA	" "" –Seda enam – Aga milleks sa ta sel juhul üldse ära haarasid ? "" "
942	NA	" "" Uudishimust . "" "
943	NA	 Ta naeratas andestavalt : 
944	NA	" "" Ma saan aru . "
944	NA	 Sa tahad lihtsalt elada end ajastusse ja mehesse ja tema olukorda sisse . 
944	NA	 Ja tõlge pluss algupärand on muidugi palju sugestiivsem kui tõlge pluss koopia . 
944	NA	" Aga k u i sa otsustadki sellest midagi teha , ei jäta sa originaali ju endale , sest – "" "
945	NA	" "" Ära muretse , Elmar . "
945	NA	 Ma ei jäta seda endale . 
945	NA	" Ja mis veel tähtsam – ja milleks hädaoht on minu rahanappuse juures tegelikult suurem : et ma hakkan otsima mõnd kröösust selle ostjaks – ma ei müü seda ka ära . "" "
946	NA	" "" Selge . "
946	NA	" Varem-hiljem – ja tegelikult üsna varsti – loovutad sa selle Ajaloomuuseumile – "" "
947	NA	" "" Või kellelegi , kelle pädevusse see kuulub – "" "
948	NA	 Ta vaatas lauale – me olime väikese naljaka kolmjalgse malmist valatud laua ääres kahes kägisevas punutud toolis istet võtnud – Elmar vaatas malmlauale ja siis mulle otsa : 
949	NA	" "" –Ma saan aru , et muististe praegused valikupõhimõtted – tähendab , mida väärtuslikuks peetakse ja mida mitte – ja leidude säilitamis- ja uurimisprintsiibid – noh , et need on – mitmeti vildakad ... "
949	NA	" Aga k u i nad niisugused on – me ei saa ju sellepärast hakata väärtuslikke leidusid erakätesse suunama – Kuigi – "" "
950	NA	" "" Ole mureta , nädala või paari pärast – või umbes nii – toimetan ma selle – ja , eks ole , värskendatud ja desinfitseeritud peast – sinna , kuhu vaja . "" "
951	NA	 Elmar tõusis kergendunud ilmel : 
952	NA	" "" Tore . "
952	NA	" Homme pisut enne kaheksat helistan su ukse taga ja võtan kohvri ühes . "" "
953	NA	 Järgmisel hommikul viis ta kohvri Kadrioru lossi , tähendab Kunstimuuseumi kaasa ja tõi kolme või nelja päeva pärast töölt tulles tagasi . 
953	NA	 Tegime kohvri üleval mu kirjutuslaual lahti . 
953	NA	 Elmar ladus sealt lauale libelli ja Lepisto tõlke ja ka minu poolt papa Tiisvelile valmistatud esialgse koopia – olin ka selle igaks juhuks kohvrisse ühes torganud . 
953	NA	 Kogu see kraam , vineerkohver ise kaasa arvatud , lõhnas formaliini või tont teab mille järele ja libelli pruunid lehed jätsid puudutamisel tõesti kuidagi elastilisema ja vähem pudenemisohtliku mulje . 
953	NA	 Nende leetjas ja kohati peaaegu maksakarva toon tundus olevat pisut süvenenud , aga samal ajal mõjus kiri lehtedel vaata et aredamana kui varem . 
953	NA	 Igatahes otsustasin veel enne , kui Elmar suu lahti tegi , et nüüd lülitan igasuguse nakkusepelu oma teadvusest välja ja manipuleerin kogu selle kraamiga vabalt . 
953	NA	 Elmar ütles mõtetelugeja täpsusega : 
954	NA	" "" Noh , doktor Kõdar tuli huviga kampa . "
954	NA	 Ta lahendas asja väga lihtsalt . 
954	NA	 Ta tõi kvartslambi kaasa ja laskis kõik leheküljed sellega üle . 
954	NA	 Ja kohvri veel mingi lahuga ka . 
954	NA	 Ta ütles , et nüüd me võime selle kõik kas või üle lakkuda . 
954	NA	" Aga et arvatavasti oleksime võinud seda teha ka juba enne tema protseduuri . "" "
955	NA	 Samal õhtul koputasin all Kangrote uksele . 
955	NA	 Nad istusid , mamma Marta ja papa Fromhold , õhtuses kohvilauas kahekesi . 
955	NA	 Nad olid oma tasse lõpetamas , aga nüüd pakuti ka minule tass . 
955	NA	 Ja tassi juures rääkisin vanahärra Kangrole libelli fotografeerimise asjus augu pähe . 
955	NA	 Ta oli mulle ju korduvalt kõnelnud – juba siis , kui ma Tartus nende pool asusin , ja nüüd taas , et tal oli kolmekümnendate keskpaigani olnud Paides fotoateljee . 
955	NA	" Ning et riistad – "" Teate , härra Mirk , niisugused , mida nüüd ei võta enam tikutulega ka kuskilt välja ! "" – oli tal nende Tartu-kodu mahapõlemisel päästa õnnestunud ning need olid tal tänapäevani alles . "
955	NA	 Vähemalt mõned kõige tähtsamad . 
955	NA	" Mu taas-neile-kolimisel oli ta näidanud need mulle ettegi : võtnud kummuti ülemisest sahtlist kahekümnendate aastate lõõtsalise , aga hästi säilinud "" Zeiss-Ikoni "" ja keskmisest mitmesuguseid vahetatavaid objektiive ja alumisest kollase kurekoibse statiivi – "" Palun , härra Mirk – "" Ja ta oli rääkinud , et maha müüma polnud ta hakanud neid esiteks sellepärast , et "" Teate , mismoodi sa oma vana veohobust ja ratsahobust ühtlasi – Steckenpferd , eks ole – ikkagi müüd – "" Ja teiseks sellepärast , et aeg-ajalt pidi hobune sooritama veelgi mõne väikese veo . "
955	NA	 Keegi ta semusid ja päevapiltnikupäevade kolleege ( nimi on läinud mul meelest ) pidi töötama nüüd lepingu alusel ja tükitöö korras mingile Tallinna vist arhitektuuribüroole , või kellele see oli , ning ahmima endale aeg-ajalt rohkem tööd kätte , kui ise suutis teha . 
955	NA	 Ja isand Kangro pidi käima tal siis omade riistadega abiks . 
955	NA	" Ja filme ning fototarbeid – "" Ni-irusid muidugi tõelise ennesõjaaegse kvaliteediga võrreldes – tuletage meelde – "" Agfa "" ja "" Ilford "" ja mis kõik – "" – aga mingisuguseid siiski ja mõnikord päris viisakaid pidi liikuma aeg-ajalt ka nüüd . "
956	NA	 Nii et asi tundus olevat üsna lihtne . 
956	NA	 Ometi : kui ma eespool ütlesin , et rääkisin talle augu pähe , siis tuleb augu päherääkimist mõista peaaegu et sõna-sõnalt . 
957	NA	 Perenaine kallas peremehele ja mulle veel ühe tassi ja istus ise väikese punasest puust sekretäri ette ja jätkas Evaldile kirjutatavat kirja . 
957	NA	 Ning seletas sinna juurde : Evald on ikka veel seal , aga loodab nüüd jõuludeks koju pääseda – mitte enne , sest komisjonil , kes delo'sid läbi vaatab , pidid olema , nagu Evald oli kirjutanud , torud delo'dest umbes – 
958	NA	 Mina istusin peremehega kohvilauas edasi , pakkusin talle suitsu ja võtsin asja ette : 
959	NA	" "" Härra Kangro – mul on üks mmm väike käsikiri . "
959	NA	 Pisikene täiskirjutatud vihik . 
959	NA	 Kakskümmend kuus lehekülge . 
959	NA	 Kas te oleksite nõus tegema neist lehekülgedest fotod ? 
959	NA	 Kakskümmend kuus fotot ? 
959	NA	 Sobivas suurenduses ? 
959	NA	 Nende oivaliste riistadega , mis teil ju on ? 
959	NA	" Ja muidugi mõista viisaka tasu eest . "" "
960	NA	 Olin lausa kindel , et vanamees hakkab mu ettepaneku peale oma pisikese halli vurrutupsu taga muhelema ja volksutab sõbralikke pruune pisut punnis silmi ning ütleb : 
961	NA	" "" Aga milles on küsimus , härra Mirk ? ! "
961	NA	" T e i l e – igal ajal. "" "
962	NA	 Selle asemel lükkas isand Kangro suu nii tugevasti torru , et vurrutups tõusis sõõrmeteni , ja vaatas pilule tõmbunud silmist , ma ei saanud aru , kas mulle otsa või minust mööda : 
963	NA	" "" –Mnjaa ... "
963	NA	" Teate – sellega on nii , et – Vaadake , kahjuks – Mul on just praegu väga palju tööd – Ja üleüldse – "" Ta heitis üle toa oma naise poole kuidagi uppujaliku pilgu ja kuulutas korraga väga selgesti : "
964	NA	" "" Ei . "
964	NA	" Seda ma ei tee ! "" – ja tegi samal ajal Marta poole lõuaga tabamatu liigutuse , sirutas käe kirjutuslaua poole õhku ja laskis näpuga nipsu . "
964	NA	 Marta-proua ütles : 
965	NA	" "" Juba tõmbasin välja – "" ja lükkas kardina sekretäri tagant aknaservast kõrvale ning näitas : telefonijuhe oli kontaktist välja tõmmatud ja rippus selle kõrval aknalengi sisse löödud naelas . "
966	NA	" "" Siis võib vabalt rääkida – "" ütles papa Fromhold , aina veel poolsosinal . "
967	NA	 Mina ütlesin : 
968	NA	" "" Näete mis peenikene värk . "
968	NA	 Seda pole kaugeltki igal pool , et telefoni saab välja tõmmata . 
968	NA	 Enamasti pannakse padi peale . 
968	NA	" Või räägitakse teises toas . "" "
969	NA	" "" Meil tegi Evald selle ammu ära , "" seletas perenaine . "
969	NA	" "" Kohe , kui me siia Tallinna kolisime . "
969	NA	" Elektrispets ju , ja tarvilikud tükid võtta . "" "
970	NA	 Mina küsisin , pooliti uskumatult , pooliti uskumatust teeseldes : 
971	NA	" "" Kas teie arvate , et ka veel praeguste peremeeste ajal on tarvis – ? "" "
972	NA	 Papi Fromhold tõmbas suitsu kopsu , ajas huuled nublusse ja puhus sinise rõnga õhku hõljuma : 
973	NA	" "" Noh , teate – võibolla ei ole Nikita Sergejevitš seda asja kõvendada käskinud – või isegi jatkata käskinud , eks ole ... "
973	NA	" Aga et ta oleks käskinud selle ära lõpetada , seda ei usu minu rikutud mõtteviis ilma peal – "" "
974	NA	 Mina kehitasin õlgu : 
975	NA	" "" Võib muidugi arvata , et mitte – "" "
976	NA	 Peremees jatkas , ja tasandas uuesti häält , nagu oleks ta unustanud , et telefonijuhe ripub naelas : 
977	NA	" "" Vaadake , härra Mirk – Marta teab nagunii , mis ma tahan teile rääkida , ja teab niisamuti nagu mina , et t e i l e võib : mul oli siin fotografeerimise pärast hiljuti äärepealt hirmus pahandus kaelas . "
977	NA	 Ja ma ei ole siiamaani kindel , et – Just niisamasugune lugu : väike vihik , noh , õieti küll kaustik . 
977	NA	 Keegi Evaldi sõber oli kuskilt saanud . 
977	NA	 Tuli siia ja palus täpselt niisamuti nagu teie : fotografeerige . 
977	NA	 Palus isegi vähem kui teie : mitte suurendusi , ainult film . 
977	NA	" Ja mina – "" – ta hääl muutus uuesti peaaegu sosinaks – "" mina klõpsutasin ära . "
977	NA	 Õnneks mitte omaenese riistaga – seda oleks vajaduse korral hõlpsam kindlaks teha , vaid hariliku FED-iga – säherdusi on tuhandete viisi . 
977	NA	 Nojah , kõlpsutasin ära , seal arhitektide pool , möödaminnes . 
977	NA	 Kuu aja pärast tuleb see Evaldi sõber siia , nägu hall peas : kohutav jama on lahti . 
977	NA	 See film on kuskil kinni peetud . 
977	NA	 Välismaale saatmise pealt . 
977	NA	 Ja tekst on olnud – kujutage ette – mingi vangilaagripäevik . 
977	NA	 Evaldi sõber räägib : see , kes seda välja saata püüdis , on juba kinni . 
977	NA	 Ja kui see lobiseb , siis läheb tema ka , see Evaldi sõber tähendab . 
977	NA	 Sest tema ju filmimise korraldas . 
977	NA	 Ja siis küsitakse temalt , kes fotografeeris – ja ongi situatsioon valmis , saate aru . 
977	NA	 See Evaldi sõber võiks muidugi ütelda : ise tegin . 
977	NA	 Aga miks ta peaks ütlema ? 
977	NA	 Kas sellepärast , et tema on juba s e a l , aga vana Kangro veel ei ole , ega lähegi – kui tema , see Evaldi sõber tähendab , ütleb , et tema fotografeeris ise , ja on vanast Kangrost jumala vait ... ? 
977	NA	" Aga temal , sel Evaldi sõbral , on õigus mõtelda : "" Mina ei fotografeerinud . "
977	NA	 Vana Kangro fotografeeris . 
977	NA	" Ja kui ma ütlen , et tema – mis on ju absoluutselt tõsi – , siis ma võibolla ei kukugi sinna kinni – nagu ma enese peale valetamise korral kukuksin ... ? "" "
977	NA	 Näete , niisugune situatsioon . 
977	NA	 Ja see kestab siiamaani . 
977	NA	 Ma ei saa siiamaani rahulikult magada . 
977	NA	 Marta ka mitte . 
977	NA	 Sest see ( jätame nimed nimetamata ) , kes seda välja saata püüdis – või olevat püüdnud , eks ole – , see on siiamaani kinni . 
977	NA	 Evaldi sõpra pole ma kuul ajal näinud . 
977	NA	 Ma ei tea , kuidas temaga on . 
977	NA	 Ma ei söanda teda otsida . 
977	NA	 Ma ei tea , kus ta elab . 
977	NA	 Aadressbüroosse ei taha ma minna , sest kurat teab , sealt võidakse anda Julgeolekule andmeid , kes on kelle järele pärinud . 
977	NA	 Mina ärkan , teate , öösiti üles või taban enda vabriku kontoris oma lattrauaarvete kohal – mille pealt ? 
977	NA	 Selle pealt , et ehitan palavikuliselt süsteemi : mida ma vastan , kui mind kutsutakse s i n n a ja hakatakse küsima – Ma ei saa ju ütelda , et mul pole asjast aimugi . 
977	NA	 K u i mind on sinna kutsutud , tähendab see , et neil on andmed . 
977	NA	" Kuule , Marta – "" Ta pöördus naise poole ja ütles ühtaegu käsutavalt ja paluvalt : "" Too meile – härra Mirgile ja mulle ja ka enesele – üks väike hingeturgutuse klõnks – "" "
978	NA	" "" No kas seda o n nüüd jälle tarvis – "" pomises proua Marta , aga läks siiski puhveti juurde nastoikapudeli ja pitsidega õiendama . "
978	NA	 Ja peremees jatkas : 
979	NA	" "" Kui mind on juba kutsutud , pean ma tunnistama , et ma asjast m i d a g i tean . "
979	NA	" Paraku . "" "
980	NA	 Mina ütlesin : 
981	NA	" "" Äärmisel juhul seda , et see kaustik teie juurde toodi ja et teie fotografeerisite ta heast südamest ja võibolla pisikese tasu eest ära . "
981	NA	 Midagi kahtlast mõtlemata . 
981	NA	" Ja muidugi mõista ilma , et te seda oleksite lugenud . "" "
982	NA	" "" Nojah , ilma et ma oleksin lugenud – "" parastas härra Kangro iseenese kallal , lükkas proua Marta toodud pitsidest ühe minule ette ja viskas teise täiesti ebanauturlikult ja hädaselt tühjaks . "
982	NA	" "" Aga mismoodi te neile tõestate , et ma ei lugenud ? ! "" "
983	NA	" "" Noh – kirjanduslike näidete varal – "" ütlesin mina kergelt , hõlpsusega , mida ma ise sedamaid häbenesin , hõlpsusega , millega me nii hõlpsasti suhtume raskustesse , mis pole meie eneste omad , eriti veel siis , kui nad on nii üldised ja nii läbi põetud , et mõjuvad juba peaaegu tüütavalt . "
984	NA	" "" Mis näiteid te mõtlete ? "" küsis härra Kangro . "
985	NA	 Ja mina ütlesin – kuna mul ei tulnud äkitselt ühtki sobivamat meelde : 
986	NA	" "" Noh , kas või seda : Hans Dominiki romaanis "" John Workman "" – pange tähele , kui sobiv nimi s e a l appi võtta : Ivan Rabotši , eks ole – , selles romaanis proovib see Ivan , või see John tähendab , ajakirjanikutööd . "
986	NA	 Ja saadab preeriatulekahjult reportaaži oma lehele . 
986	NA	 Telegraafi teel . 
986	NA	" Ja kui telegrafist on selle oma morsevõtmel maha mänginud ja autor pistab käsikirja tasku tagasi , küsib ta – noores autoriedevuses : "" Kuidas oli ? "
986	NA	" Kas oli huvitav ? "" "
986	NA	" Aga telegrafist vaatab talle uduse pilguga otsa ja ütleb : "" Ma ei lugenud . "
986	NA	" "" "" "
987	NA	" "" Ja mis sellest järeldub ? "" küsis papa Fromhold . "
988	NA	 Mina seletasin : 
989	NA	" "" Aga see , et mispärast peab fotograaf iga fotografeeritavat teksti lugema – võõrast , ebahuvitavat , tähtsusetut teksti – kui , näete , telegrafist – kes ei võta ju asja tervete lehekülgede , vaid tähtede kaupa , k a ei lugenud – sellest hoolimata , et telegramm läks ometi väga tuntud aadressil ? ! "" "
990	NA	" "" Mis aadressil ? "" küsis härra Kangro . "
991	NA	" "" Noh , "" New York Herald Tribune'ile "" – "" "
992	NA	" "" Oh , issand – "" kätsatas härra Kangro ja tõstis sõrmed kõrvade ette . "
992	NA	" "" Te soovitate mulle niisugust nime ! "
992	NA	 Mis teil mõttes on ? ! 
992	NA	" Kui ma selle s e a l suhu võtan , olen ma omadega lõplikult läbi ! "" "
993	NA	" "" Kuidas nii ? "
993	NA	" Mis t e i l siis sellepärast "" New York Herald Tribune'iga "" ühist on – ? "" "
993	NA	 Ma küsisin seda just nagu taipamatult ja oma taipamatusmängu teatud määral põlates . 
994	NA	" "" Ühist – ühist – ühist ! "
994	NA	 Kas te siis ei mõista ? ! 
994	NA	 Kui minuga juba s e a l nende fotode pärast jamama on hakatud , olen ma ju nende jaoks potentsiaalne Lääne luure agent valmis . 
994	NA	 Äraostetud vend , tühine lülikene muidugi , aga lülikene igatahes . 
994	NA	" Ja igaks juhuks muidugi niisugune , kes t e a b , mida ja misjaoks ta on fotografeerinud – "" "
995	NA	" "" Aga teie ju ei teadnud – sest te ei lugenud – "" "
996	NA	" "" Mnjaa – sellega on nüüd jälle nii , et päris lugemata ma seda ju ka ei jätnud – "" "
997	NA	" "" Muidugi jätsid ! "" hüüdis proua Marta siinkohal oma vanamehele vahele . "
997	NA	" "" Midagi sa ei lugenud ! "
997	NA	" Mistarvis pidid sa midagi lugema ? ! "" "
998	NA	" "" Marta – ära tee mind siis ka nii tuhmiks – vaid too meile parem veel üks naps – Muidugi heitsin ma pilgu kaustikusse . "
998	NA	 Ja lugesin esimese lehekülje läbi ja mõistsin , millega oli tegemist . 
998	NA	 Ja lugesin teatud tüki veel . 
998	NA	 Alles siis jäi mul süda seisma . 
998	NA	 Sest ma taipasin : niisugust asja ei või ma ju fotografeerida ! 
998	NA	" Saate aru , härra Mirk – "" Ta lükkas Marta poolt täidetud pitsi uuesti mu ette ja jõi enda oma tühjaks . "
998	NA	" "" Tähendab , kui ma seda lugenud olen , ei tohi ma seda fotografeerida ; kui ma fotografeerin , ei tohi ma olla seda lugenud . "
998	NA	 Aga ma tundsin : mul oleks ju v õ i m a t u l t piinlik lasta sel Evaldi sõbral tagasi tulla ja toppida talle kaustik pihku ja ütelda : kulla poiss , m i n a ei ole see mees , kes säherdust fotografeerib – sest – Saate aru , härra Mirk ? 
998	NA	 Ja siis ma – noh – ma jätsin lugemise katki – ja fotografeerisin – Nojah , ja nüüd me istume Martaga selles supis ja kuulame õhtuti , kas sõidab auto ette või ei sõida . 
998	NA	" Nii et andke andeks , mingi u u e vihu fotografeerimist ärge mult nõudke – "" "
999	NA	 Mina haarasin tal sõnast : 
1000	NA	" "" Härra Kangro , proua Kangro – mingi u u e vihu fotografeerimisest – mitte üht sõna . "
1000	NA	 Arusaadav . 
1000	NA	 Aga antud juhul : esiteks , ma annan teile ausõna , et see ei ole välismaale saatmiseks , ja teiseks , minu vihik on n i i vana vihik , nagu härra Kangro pole eluilmas käes hoidma juhtunud . 
1000	NA	 Nii et see on igas mõttes absoluutselt ohutu vihik . 
1000	NA	" Oodake , ma toon selle teile näha ja te veendute oma silmaga – "" "
1001	NA	 Sööstsin toast enne minema , kui nad jõudsid kuulutada , et papa Kangro seda nagunii fotografeerima ei hakka , haarasin oma kirjutuslaua sahtlist libelli koos nahkse lugemismapiga , mille vahel ma teda nüüd hoidsin – ja mulle tundus , et leidsin sealsamas motiivi , mille peal papa Kangrole musitseerima hakata . 
1001	NA	 Olin minuti pärast all tagasi ning alustasin lävelt : 
1002	NA	" "" Ma kujutan ette , et kui te asuksite praegu edasi Paides , siis oleks härra Kangro ilmtingimata agaramaid ja ideerikkamaid kohaliku kodu-uurimise juhte . "
1002	NA	 Selles pole ju üldse võimalik kahelda . 
1002	NA	 Olgu peale , et see on vist esialgu natuke , noh , põrandaalune tegevus . 
1002	NA	 Igatahes – kõik kraam , mis kohalikud entusiastid leiavad – erakätes , pööningutel , mõisakeldrites , kirikutes , väljakaevamistel – kõik käiks seal teie käest läbi . 
1002	NA	 Vanad käsikirjad ka . 
1002	NA	" Ja mis te oleksite öelnud , kui teile oleks toodud – näiteks Paide privileeg Riia linnaõiguse peale – mis ta seal oli – neljateistkümnenda sajandi lõpust – originaalne pärgament – ? "" "
1003	NA	 Härra Kangro oli oma depressioonist üle saanud . 
1003	NA	 Marta-proua oli jätnud ta viipel aanispitsikarahve lauale . 
1003	NA	 Nii et peremees kallas endale ja mulle kolmandad klaasid , niisutas keelega huuli ja küsis muiates : 
1004	NA	" "" No ja te tahate ütelda , et see pärgament on teil nüüd seal näpu vahel – ? "" "
1005	NA	 Mina ütlesin : 
1006	NA	" "" Ei . "
1006	NA	 Mitte see . 
1006	NA	 Ega see ei olekski kõige rabavam , ma arvan . 
1006	NA	" Aga mis te ütleksite , kui need siin oleksid – ordumeister Dreilebeni notiitsid – tema kaplani üles kirjutatud Paide lossis 4-ndal mail 1343 – läbirääkimistel nelja kuningaga – ? "" "
1007	NA	" "" No kurat – see pole võimalik – ? "" "
1007	NA	 Aga p ä r i s kindel ta selle võimatuses ei olnud . 
1007	NA	 Mina küsisin : 
1008	NA	" "" Aga n e i d te ju – oleksite nõus fotografeerima – ? "
1008	NA	" Eesti rahva eneseteadvuse pärast – ja – "" "
1009	NA	 Proua Marta raputas teda pehme rohelise kodukuue käisest . 
1010	NA	" "" Ei – Fromhold – ei ! "
1010	NA	" Mitte mingit fotografeerimist ! "" "
1011	NA	 Papi lükkas teisepoole käe oma käise küljest lahti , mitte ju järsult , peaaegu õrnalt , aga ometi pisut kannatamatult . 
1011	NA	 Ta viskas kolmanda pitsi ära ja vaatas Martale ning mulle kergelt higise lauba ja kumavate pruunide silmadega otsa : 
1012	NA	" "" Härra Mirk – kui teil seal tõesti on – nende läbirääkimiste protokoll – niisugune ime – ja kui seda on vaja fotografeerida – siis fotografeerin ma selle igal juhul ära ! "" "
1013	NA	" "" Fromhold – ! "" "
1014	NA	" "" Kusss , mamma . "
1014	NA	" Aga mis teil seal tegelikult on – ? "" "
1015	NA	 Mina ütlesin : 
1016	NA	" "" Härra Kangro : tegelikult on mul siin üks mõnes mõttes veel vapustavam asi . "
1016	NA	 Esiteks , see on sada kakskümmend aastat vanem , kui need protokollid oleksid . 
1016	NA	 Ja sisult on see – nojaa – see on esimese Taani-aegse Tallinna asevalitseja pihtimus . 
1016	NA	 Ta palub jumalalt andeks , et on maa vallutamisest osa võtnud . 
1016	NA	 Kas te kujutate ette ? 
1016	NA	 Tema omakäeline tekst . 
1016	NA	 Ja n i i progressiivne tükk , kui vähegi võimalik – praegusest vaatevinklist . 
1016	NA	 Ja peale selle – ladinakeelne . 
1016	NA	" Nii et selle fotografeerimine – "" "
1017	NA	 Marta-proua hüüdis : 
1018	NA	" "" Fromhold – ma palun sind – "" "
1019	NA	 Härra Kangro kallas endale välkkiiresti neljanda pitsi , viskas selle ära ja kuulutas : 
1020	NA	" "" Härra Mirk – Marta : kui see on Taani-aegne – ja progressiivne – ja ladinakeelne ka veel – nii et ma ei võigi sellest aru saada – ja kui härra Mirk seda palub – kakskümmend kuus fotot – härra Mirk – ületunahomseks on nad teil käes ! "" "
1021	 13 . 	 13 . 
1022	NA	 Ja nad olid mul tõesti ületunahomme käes . 
1022	NA	 Või tähendab kirjutuslaual – kakskümmend kaheksa topeltpostkaardi formaati fotot ( härra Kangro oli pildistanud tühja esi- ja tühja lõpulehekülje tekstilehekülgedele lisaks , kakskümmend kaheksa heal matil paberil fotot seitsmekaupa neljas reas nagu pasjansikaardid . 
1022	NA	 Ja kiri peaaegu kõigil niivõrd selge , et selle mahalugemine , kui ootamatu see nii vana teksti puhul oligi , ei tekitanud peaaegu kuskil erilist raskust või ebakindlust . 
1022	NA	 Välja arvatud mõnede lehekülgede servapartiid , kus Lepisto oli siiski lugemisega suveräänselt toime tulnud , võibolla küll ka mõnd kõige kustunumat sõna pisut liig julgesti tuvastatuks arvates ja vastavalt tõlkides . 
1023	NA	 Igatahes minule piisas niihästi tema tõlkest kui papa Kangro fotodest . 
1023	NA	 Sest kui ma üldse tahtsin libelli millekski kasutada , siis ometi mitte teaduslikuks publikatsiooniks . 
1023	NA	 Kui , jah , üldse , siis mingiks – mul polnud veel kujutlust , milliseks – ilukirjanduslikuks mänguks . 
1023	NA	 Ja selle tarvis oli mulle Sunonise pihtimuse visuaalsest pildist papa Fromholdi fotodel ning asja sisust Lepisto tõlke näol rohkem kui küllalt . 
1023	NA	 Nii et enam ei takistanud mind miski originaali loovutamast . 
1023	NA	 Välja arvatud muidugi see , et mul tuli leida vastavate ametiisikute jaoks seletus , kuidas libell oli sattunud minu kätte ja m i k s ma polnud seda kuu aja jooksul loovutanud . 
1023	NA	 Selle minu kätte sattumise tee oli iseendast niivõrd ilmne , et selles asjas polnudki midagi seletada . 
1023	NA	 Aga mispärast ma olin uudishimutsenud selle kallal ühe õhtu asemel kuu aega , see nõudis igatahes seletust . 
1023	NA	 Ja seda ei suutnud ma leida . 
1023	NA	 Nõnda et kuivõrd ma kaalusin libelli loovutamise moodust , hakkas mulle tunduma : kui ma ei saa minna lihtsalt Akadeemia vastavasse kantseleisse ja öelda , et näete , ma hoidsin seda tükki omavoliliselt kuu aega enda käes ja annan selle nüüd tagasi – kui ma ei saa sinna minna , sest mul on liiga piinlik seda teha – , pean nähtavasti leidma libelli vastuvõtuks pädeva isiku , kes saab minu viivitusest aru , ja loovutama selle talle kuidagi isiklikult ja privaatsel moel . 
1023	NA	 Aga ka seda isikut mul ei olnud . 
1024	NA	 Silmapilgu olin kaalunud Elmar Rünka , aga jätnud tema kohe kõrvale . 
1024	NA	 Sest kuigi ta pidi vastavaid ajaloolasi enam-vähem kindlasti tundma , polnud tal praegu Akadeemiaga mingit ametlikku suhet . 
1024	NA	 Ta oleks saanud olla libelli asjus ainult vahendaja . 
1024	NA	 Aga selleks oleks ta olnud mulle eriti sobimatu . 
1024	NA	 Sest tundsin kuklanahaga : kui Elmar saaks teada , et libell on ikka veel loovutamata , ikka veel minu sahtlis , poleks ta saanud jätta mind selle eest laitmata . 
1024	NA	 Siis meenus mulle Don Logardo . 
1024	NA	 Kuid ka tema diskvalifitseerisin sealsamas . 
1024	NA	 Sest pisut ebaametlikuks tema poole pöördumiseks polnud mul teist teed kui Loola . 
1024	NA	 Aga kui juulis oli olnud endastmõistetav , et mulle tegelikult võhivõõras Loola soovitas oma endisel mehel mind kaevamistele tööle võtta , siis nüüd oli säherdune Loola kaudu tema endise mehe poole pöördumine võimatult pentsik , ükskõik kas Don Logardo minu vahekorrast Loolaga midagi teadis või ei . 
1025	NA	 Igatahes ei rutanud ma libelli loovutamisega . 
1025	NA	 Istusin mitmel õhtul Leineri tänavas oma kirjutuslaua taga , laual papi Kangro fotodest pasjanss – kord vana rohelise kupliga laualambi valgel , kord pimedas , kord staadionitaguse pargi pärnalatvadest vilksataval kuupaistel , kui seda aeg-ajalt vihmapilvedest läbi valkas – , istusin seal ja kuulatasin Kadrioru trammi kauget kellahelinat Weizenbergi –Leineri pöördel ning püüdsin kujutleda , m i s oli piiskopitornis pärast Andrease , nagu ta kirjutas , kogele-põgenemist juhtunud ... 
1025	NA	 Või mis oli juhtunud enne seda . 
1026	NA	 Tema teksti järgi võis arvata , et 22-se augusti hommikul 1221 oli ta toiminud nii , nagu ta öösel oli otsustanud . 
1027	NA	 Võis arvata , et juba öösel , libelli kirjutamise ja ülakorrusel hingamas käimiste vahel , pani ta mõned vajalikud raamatud vitstest punutud reisikorvi kokku : missaali ja pärgamentkäsikirjad evangeeliumidega , ja mõned katked Vanast Testamendist , sel silmapilgul võibolla Hiiobi raamatust , kui see oli tal Maarjamaal kaasas . 
1027	NA	 Siis astus ta uuesti puldi juurde ja jatkas libelli . 
1028	NA	 Koidu ajal koputati uksele . 
1028	NA	 Ta ehmatas , aga teadis muidugi , et see oli kaplan , kes tahtis saata Reverendissimus'e linnusekabelisse missale . 
1028	NA	 Koputuse ajal jäi Andreasel lause pooleli . 
1028	NA	 Ta vaatas ringi ja ta pilk peatus müüris asetseval orval . 
1028	NA	 Selle ülemine riiul oli kahe kolmandiku kõrguses täis küünlaid – peapiiskopi osavõtul toimuvate tseremooniate tarvis . 
1028	NA	 Aga alumisel riiulil lebas lahtiselt ja tühjalt kivikarp hanesulgede varu jaoks , kust ta viimase äsja oli töhe võtnud . 
1028	NA	 Ta torkas libelli karpi , pani sellele kaane peale ja hõikas kaplani sisse . 
1028	NA	 Ta käskis kaplanil võtta järilt punutud korv – ja viivitas silmapilgu : v õ i k s ju haarata riiulilt kivikarbi , mille sees oli libell , ja pista selle korvi muu kirjavara juurde – Aga äkitselt pelgas ta sirutada oma pidalis kätt kaplani nina all esile – Ta viivitas veel hetke ja mõtles : võiks ju käskida kaplanil võtta karp ja torgata korvi ... 
1028	NA	 Aga millegipärast ta ei käskinud . 
1028	NA	 Võibolla segas teda kujutlus , et korraga on karp kaplani käes liiga ränk – nii ränk , et kaplan pillab selle kivipõrandale ja see puruneb või kukub sel kaas kolahtades pealt ja tema , Andrease Jumalale usaldatud pihtimus on alasti võõra inimese silma all – Taevas teab . 
1028	NA	 Igatahes jäi karp koos sisuga sinna , kuhu Andreas oli selle pannud . 
1029	NA	 Kui ta , kaplan korviga kannul , läks kümne sammu kaugusel oma torni taga mõned astmed linnusevalli mööda üles ja siis pisikesest väravast , mis juba kuninga tarvis siia oli ehitatud , läbi valli , mõtles ta : pärast missat ja enne kapiitlisaali minekut saadan ma väikese Rasmuse , oma kooripoisi ja paaži , tornikeldrisse ja lasen karbi libelliga oma kätte tuua . 
1030	NA	 Siis jõudis paarikümne osavõtjaga missa vastvalminud kabeli valge laevõlvi all lõpule . 
1030	NA	" Nad laulsid käredalt ja ebamusikaalselt "" Gloria tibi , Domine – "" , kusjuures Andreas proovis nende krobedal taustal tähelepanelikult oma koolitatud baritonihäält – et kas on selles pidalitõbiste häältele omast umbset kähinat juba aimata . "
1030	NA	 Aga esialgu oli ta hääl kume ja selge . 
1030	NA	 Samal ajal pani ta tähele : seitsmest või kaheksast mehest , kellele ta oma otsuse tahtis teatavaks teha , oli missale tulnud kolm . 
1030	NA	 Ta andis magajaile nende magamise mõttes andeks ja saatis kaplani neid äratama ja kapiitlisaali kutsuma . 
1030	NA	 Kui ta ise missalt kaasakäsutatud kolme isandaga üle ehitusprahise ja alusmüürikraavidest lõigutud linnuseõue sinna jõudis , olid ka äsjased magajad kohal , pisut üllatunud , pisut mures , silmad alles sikkus , aga kuulekalt kohal . 
1031	NA	 Seal nad seisavad , keset suure pooliku kapiitlisaali tõmbetuult . 
1031	NA	 Tuul on Andrease rüühõlma ta paremalt käiselt kõrvale puhunud ja ta tõmbab oma lillaka ja kestendava käe kiiresti käise varju . 
1031	NA	 Ta ütleb – ja neid on nii vähe ta ümber , et ta ei tarvitsegi lubjakastile tõusta , et kõik teda kuuleksid : 
1032	NA	" "" Ma olen oodanud mõnda aega kõige kõrgemat korraldust . "
1032	NA	 Nüüd on see mul käes . 
1032	NA	" Vend Vescelinus – "" – ta vaatab kõhnale mustakulmulisele mungale silma ja tahab sirutada tema poole parema käe – aga sirutab siis vasaku – "" vend Vescelinus – siitmaalt ei ole sinu diötseesiks ainult provinciae Hariones , vaid kõik siinsed kuningas Valdemari maad – "" Ta pöördub tüseda valgepäise mehe poole , kelle harkis jalgadest ja puusa toetatud kätest sõduri tuimavõitu tähtsus sedamaid aimata on : "" Härra Tuve – teie käes on sest silmapilgust peale asehaldurivõim siin maal . "
1032	NA	 Kuni uute kuninglikkude korraldusteni . 
1032	NA	 Minu õnnistus jääb teie juurde maha . 
1032	NA	" Mina ise sõidan tänapäev Taanimaale tagasi – "" "
1033	NA	" Keegi hüüab – võibolla on see Eestimaa piiskopi ausse tõstetud Vescelinus : "" Aga , Reverendissimus – mismoodi meie siis – "" ja keegi teine – võibolla on see asehalduriks ülendatud Tuve : "" Aga , härra Andreas – kuidas peame meie siis Rakvere ja Narva ehituste asjus ja ülepea – "" "
1034	NA	 Andreas katkestab neid : 
1035	NA	" "" Otsustage ise ! "
1035	NA	 Küsige omalt kogemuselt . 
1035	NA	 Laske omal südametunnistusel vastata . 
1035	NA	" M i n u l e ärge esitage enam ühtegi küsimust ! "" "
1036	NA	 Ta viipab nad vaikima ja sammub välja . 
1036	NA	 Kaplan ootab teda reisikorviga kapiitlisaali uksel . 
1036	NA	 Rasmus on kaks ratsut treppi toonud . 
1036	NA	 Ta peab , Andreas peab end hoolega kokku võtma , et mitte kuulda : seal rutatakse talle järele . 
1036	NA	 Keegi hüüab trepilt : 
1037	NA	" "" Dominus Andreas ! "
1037	NA	 Jumalapärast – Dominus Andreas ! 
1037	NA	" Kuulake meid – "" "
1038	NA	 Tema on juba sadulas . 
1038	NA	 Kaplan on juba sadulas . 
1038	NA	 Nad kappavad mäest alla . 
1038	NA	 Nad ei kuule enam mingeid hüüdeid . 
1038	NA	 Nad ratsutavad altlinna hajusate hüttide vahelt läbi , mätaskatuseliste kaubaladude vahelt läbi , Püha Olafi kirikust mööda , Püha Nikolai kirikust mööda , sadamasse ja otse rannarihvale välja . 
1038	NA	 Nad hüppavad sadulast , Andreas ja kaplan . 
1038	NA	 Andreas võtab kaplanilt korvi – 
1039	NA	 Võibolla oleks libell sel hetkel Andreasele meenunud – tõenäoselt küll – , kui kaplan ( nähtavasti midagi aimates ) poleks äkitselt põlvitanud ja teinud katset haarata Andreasel käest ning anda ta käele suud – nii et Andreas ehmatas , varjas käe käisesse , pööras kannalt ümber ja tõttas mööda rihvale toetatud lauda mündrikupaati , mis ta sedamaid kogele sõudis . 
1040	NA	 Peapiiskopi pardale jõudes hiivas laev silmapilk ankru . 
1040	NA	 Ning sel ajal , kui libell talle meelde tuli – sest see p i d i ju talle meenuma – , oldi tagasipöördumiseks juba liiga kaugel merel . 
1040	NA	 Või ehk ei oldudki veel otsustaval kaugusel , aga Andreasel oli otsus ometi juba küps : kui Issand tahtis , et see , mis ma täna öösel talle oma südamelt kirjutasin , sinna maha jääb – ärgu sündigu siis mitte minu , vaid Tema tahtmine ... 
1041	NA	 Nii et ta istus poolkummargil koge ahtris , selg sõidusuunas , silmad pilukil hommikupäikese ja selle kaugeneva ranna poole , tolle rannalodule ja liivikule hajuva madalukese linna poole ja kõrge mäekühmu poole selle taustal , mille harjale jäid maha tema piiskopilinnuse ja asevalitsejalossi alustatud müürid . 
1042	NA	 Nii et ta istus koge ahtris ja vaatas , silmad vidul , hommikupäikese ja kaugeneva ranna poole . 
1042	NA	 Ta istus seal , käed põlvedel , ja pigistas silmad kinni ja rääkis oma Jumalale : 
1043	NA	" "" Issand , kuula mind : kui ma oleksin pidanud selle peale , mis Sina oled lasknud minuga sündida , teisiti talitama , kui ma olen talitamas , siis anna oma taipamatule sulasele andeks – sest sulane ei ole saanud Sinu tahtmisest õigesti aru – "" Ja võibolla paotas ta selle peale silmad ja heitis südamevõpatusega pilgu oma kätele – et kas pole i m e ehk ometi sündinud ... ? "
1043	NA	 Aga ime oli sündimata ja ta pigistas silmad uuesti kinni ja palus ka oma rumala ime-ootamise õha Issandalt andeks . 
1043	NA	 Ja siis laskis ta ahtrilaine tasase pahina oma mõtteruumi sisse kohiseda ja kuulis veel ainult seda – 
1044	NA	 Nõnda või umbes nõnda p i d i ju olema toimunud . 
1044	NA	 Aga mis oli sündinud pärast tema lahkumist ? 
1045	NA	 Millal ja mis asjaoludel oli Piiskopitorn maha põlenud ? 
1046	NA	 Võib arvata , et mitte kuigi kaua pärast Andrease ärasõitu . 
1046	NA	 Tulekahi pidi olema toimunud enne , kui torn tühjendati tema järel mahajäänud kraamist ja võeti kasutusele kellegi teise poolt või mingil uuel otstarbel . 
1046	NA	 Või jäeti lihtsalt maha . 
1046	NA	 Torni mahajätmine , mõneks ajaks kogu kraamiga puutumatuks jätmine võis ehk kõne alla tulla siis , kui doktor Harpestraeng ( eeldusel , et ta ei lahkunud peapiiskopi järel maalt ) paljastas lossirahvale peapiiskopi diagnoosi . 
1046	NA	 Aga kujutlegem , et ta ei lobisenud . 
1046	NA	 Kui kaua võis torn peapiiskopi lahkumise järel puutumatuna püsida ? 
1046	NA	 Mitte palju kauemini , kui Taanist oli saabunud laev , arvatavasti hilissügisene laev teatega , et peapiiskop ei naase ning et kahe tema isikus ühendatud ameti peale , vaimuliku ja ilmaliku peale , on kinnitatud Vescelinus ja Tuve , nõnda nagu ta oli nad määranud . 
1046	NA	 Torn pidi püsima mõne aja pärast Andrease lahkumist puutumatuna ja põlema enne ümberkorraldusi maha . 
1046	NA	 Sest muidu poleks libell ega sellele peale sulanud vahakamakas olnud seal , kus nad olid . 
1046	NA	 Muidu olnuks libell tulekahju ajal arvatavasti piiskop Vescelinuse käes . 
1046	NA	 Ja mitte praegu minu sahtlis ... 
1047	NA	 Tulekahju tekkimise põhjuse üle võis muidugi ainult spekuleerida . 
1047	NA	 Aga kes võib öelda , et sellel puudub oma võlu ? ! 
1047	NA	" Ma otsisin hapu härra Tuulingu , selle , kes käis Akadeemia raamatukogus omaenese raamatuid lugemas , "" Tallinna "" kohvikust vanarauaklubi lõunalauast üles . "
1047	NA	 Ja sain ta ootamatult kiiresti nõusse . 
1047	NA	 Ta võttis mu pärast lõunajärgse kohvitassi lõpetamist presiidiumi keldrisse , see tähendab raamatukogu Baltica-osakonda kaasa ja keegi lahke noorik , ma ei tea , kas Voldemar Milleri nõusolekul või ilma , taris mulle sedamaid Läti Henriku lauale . 
1047	NA	 Läti Henriku Arndti-väljaande koos saksakeelse tõlkega . 
1047	NA	 Seal oli lugeda sellesama saarlaste sõjakäigu kohta Tallinna alla , mida oma libellis mainib ka Andreas : 
1048	NA	 ( XXIV , 7 ) : Selsamal ajal vallutasid kristlased Jeruusalemma-maal Damietta , Egiptuse linna , ning asusid sinna , ja Jumala kirikul olid võit ja triumfid paganate üle kõigis maailma maades , ehkki meil mitte kauaks . 
1048	NA	 Nimelt tulid kohe järgmisel aastal pärast lihavõtteid saarlased suure sõjaväega ja piirasid taanlased Tallinnas sisse , võideldes nendega neliteist päeva ja süüdates palju tulesid , lootsid nad neid sel viisil ära võtta . 
1048	NA	 Ja taanlased tungisid mõned korrad linnusest välja ja võitlesid nendega ning löödi nende poolt jälle linnusesse tagasi . 
1048	NA	 Siis , nähes nelja koget merel lähenevat , arvasid saarlased Taani kuninga sõjaväega tulekul olevat . 
1048	NA	 Ja jättes taanlaste linnuse sinnapaika , läksid nad oma laevadele ja pöördusid tagasi Saaremaale . 
1049	NA	 Nii et pool . 
1049	NA	 Andrease lahkumist olid saarlased piiranud Tallinna linna ja süüdanud palju tulesid lootuses linna sel moel ära võtta . 
1049	NA	 Süüdanud – kus ? 
1049	NA	 Muidugi linna ümber , linnavalli otseses läheduses . 
1049	NA	 Aga tookord , aprillis , polnud nad torni igatahes süüdanud , ükskõik kas Andreas viibis sel ajal tornis või oli tõmbunud linnusesse – sõltuvalt sellest , kumb paik tundus ehituse tollase seisu juures kindlam . 
1049	NA	 Nagu öeldud , torn ei saanud põleda maha enne kui sügissuvel või sügisel . 
1049	NA	 Aga olukorrast sel ajal ja hiljem räägib Henrik nii : 
1050	NA	 Ja taanlased saatsid otsekohe ja võtsid kinni Revala ja Harju kui ka Viru maakonna vanemad ja poosid kõik üles , kes aga iganes olid saarlastega ühes olnud nende linnust piiramas või saarlaste õelates sepitsustes . 
1050	NA	 Ja ülejäänutele panid nad kahe- või kolmekordse maksu seni tavaks olnuga võrreldes ja võtsid neilt rohkeid ja raskeid hüvitusi . 
1050	NA	 Sellepärast hakkasid eestlased taanlaste peale suuremat viha kandma ja haudusid nende vastu järjest õelate salanõude kavalaid sepitsusi , et kuidas suudaks neid oma piiridest välja lüüa . 
1051	NA	 Ja sel taustal , libelliski mainitud võllaste taustal , mis Andreas oli lasknud Tõnismäele püstitada ja mis olid ta kirgastushetkel Kolgata ristidena ta silme ette tõusnud – sel taustal võis ju ette kujutada küll , et linnuse ümber toimus sügisel v e e l vägivallategusid : kallaletungimisi linnast tulijaile või sinna minejaile , hahteaegu või päisipäeval , ja heinakuhjade süütamisi , öösiti – kui taanlased olid lasknud oma hobustele heina varuda ja kuhjad olid jäänud sügisel varjule vedamata . 
1051	NA	 Võib kujutleda linnuselähedaste külade noori vaenuvirraseid tulipäid pärast isade ja onude ülespoomist võsast välja ilmumas ja üritamas linnuse ümber väikesi mõttetuid , lootusetuid hirmu- ja neimategusid . 
1051	NA	 Miks mitte ka seda , et kamp Hirwae ja Nigattae ja Lakethae poisse lohistab ööpimedas kolm või neli heinakuhja mööda lund tolle tumma ja provokantse torni alla seal linnuse lõunaserval ja tarib heintele – kas või kihlveo korras – kaasatassitud tohtu ja tõrvakaid vaikselt-vaikselt peale ja siis räksitakse heintele kolmest küljest korraga tuli külge . 
1051	NA	 Ja ollakse pimedusse kadunud . 
1051	NA	 Aga mõne minuti pärast lakuvad tulekeeled tornimüüri juba katuseräästa kõrguselt ja roovid võtavad raginal tuld . 
1051	NA	 Ja kui linnusemehed – võib olla , et mihklipäeva või Püha Luuka päeva või hingedepäeva õllest vinused ka – jaole jõuavad , pole seal enam midagi päästa . 
1051	NA	 Neil jääb üle ainult vaadata , et linnuse vana puutara torni taga tuld ei võtaks . 
1052	NA	 Nõgine tornivare töllutas seal veel aasta või paar . 
1052	NA	 Aga võib-olla siiski ainult järgmise kevadeni . 
1052	NA	 Siis lammutati vana tara maha ja veeti taraalune vall eest ära ja kaevati kraav kivilinnuse uue lõunamüüri tarvis . 
1052	NA	 Ja kui tornivare sellele ette jäi , lõhuti see kraavipõhjani maha . 
1052	NA	 Prahti ja varemete tükke täis varisenud kelder varises veel enam täis ja uut müüri rajava meistri tahtel ehitati uus müür tornialusest peaaegu et risti üle ... 
1053	NA	 Nii või teisiti , aga libell oli ikka veel minu sahtlis . 
1053	NA	 Oktoober oli käes . 
1053	NA	 Kadrioru puudeladvad olid vastu aina vihmatiinet taevast juba hõredad . 
1053	NA	 Aga libell oli ikka veel minu käes ... 
1053	NA	 Muuseas , olin seoses eespool mainitud raadiosaatega Krõlovi kohta ( mis oli nüüd juba valmis ja Raadiomajas linti loetud ka ) valmikirjanduse vastu pisut laiemalt huvi tundnud . 
1053	NA	 Sest lisaks Mart Raua Krõlovi-tõlgetele , mis mu juttu illustreerima pidid , olin pakkunud Üksinduse-näolisele toimetajannale ka mõnda omaenese tõlget . 
1053	NA	 Ja ta oligi neist kaks tükki välja valinud ja need ootasid nüüd koos Raua omadega lindil . 
1053	NA	 Aga toimetajanna oli selle peale seletanud : võtku ma kätte ja tehku La Fontaine'iga tutvust . 
1053	NA	 Aasta või poolteise pärast pidi mingi La Fontaine'i tähtpäev , ma ei mäleta , mitmes , ees seisma . 
1053	NA	 Aga temaga ei pidanud meil ei Mart Raud , ei keegi teine aastakümneid tegelnud olema . 
1053	NA	 Nii et kui see mul õnnestuks , võiks ehk – raadiosaatele lisaks – La Fontaine'i tõlgetest seks ajaks koguni raamatu kokku panna . 
1053	NA	 Kui muidugi Raud oma Krõlovi-raamatu enne on ära trükkinud , saate aru – Igatahes avaldas Üksinduse-näoline toimetajanna valmisolekut siluda La Fontaine'ile kirjastuses mõne tuttava kaudu teed . 
1054	NA	 Selle peale oli mulle isand Tuulingu raamatute seast La Fontaine'i vanade eel-Doré-aegsete gravüüridega väljaanne silma jäänud . 
1054	NA	 Ja ma olin lugenud seda igavusega ja siiski ka mõnuga Akadeemia raamatukogu Baltica-keldri imeturvalises tolmuses vaikuses – ja võpatanud hirmus ebamugavalt , kui sattusin värssidele : 
1055	NA	 Un jour un Coq détourna 
1056	NA	 Une perle , qu'il donna 
1057	NA	 Au beau premier lapidaire : 
1058	NA	" "" Je la crois fine , dit-il , "
1059	NA	 Mais le moindre grain de mil 
1060	NA	" Seroit bien mieux mon affaire . "" "
1061	NA	 Selle salmi ulatuses ma hoopi veel ei tajunud – aga aimasin , et see tuleb , et see p e a b tulema . 
1061	NA	 Ja sealsamas see tuligi : 
1062	NA	 Un ignorant hérita 
1063	NA	 D'un manuscrit qu'il porta 
1064	NA	 Chez son voisin le libraire : 
1065	NA	" "" Je crois , dit-il , qu'il est bon . "
1066	NA	 Mais le moindre ducaton 
1067	NA	" Seroit bien mieux mon affaire . "" "
1068	NA	 Ma tajusin , kuidas mu kaenlaalused tõmbusid niiskeks ja kuidas ma punastasin , kuigi tühjas lugemistoas polnud hingegi mind silmitsemas . 
1068	NA	 Sest ometi lausa minule tundus valmimeistri kolmesaja-aastane irvitus adresseeruvat ... 
1068	NA	 Pigistasin silmad kinni ja kuulasin , kuidas keldriakende taga pladises trepikatuse rennidest akende ette asfaldile lahisev vihm . 
1068	NA	 Ja äkitselt tundus mulle , et ainus tee sellest neetud irvitusest kuidagi üle saada on – alustada La Fontaine'i tõlkimist nimelt siit . 
1068	NA	" Võtsin puhta paberilehe ette ja poole tunni või ehk ka tunni pärast oli tema "" Kukk ja pärl "" eestikeelsena seal kirjas : "
1069	NA	 Leidis pärli kukk – ja viis 
1070	NA	 selle lihvijalle siis , 
1071	NA	 kui ta tolle poolt läks mööda : 
1072	NA	" "" Ilus helm näe oli maas , "
1073	NA	 aga mulle leivaraas 
1074	NA	" oleks rohkem nokkamööda . "" "
1075	NA	 Võhik päris raamatu , 
1076	NA	 talle arusaamatu , 
1077	NA	 ning tõi bukinisti-poodi : 
1078	NA	" "" Tükk ei ole paha vist – "
1079	NA	 aga raas va raha vist 
1080	NA	" oleks rohkem minu moodi . "" "
1081	NA	 Ja peab ütlema : kui see mul seal niimoodi minu enda taaslooduna ees oli , ajas mu äsjane piinlikkus mind juba muigama . 
1082	NA	 Aga oli ka hetki , millest ma ei saanud sel moel üle . 
1082	NA	 Ühel pealelõunal kohtasin Kadrioru trammipeatuses Elmar Rünka . 
1082	NA	 Tema tuli muuseumist töölt ja mina tahtsin sõita linna ja põigata Loola poole sisse . 
1082	NA	 Me astusime , Elmar ja mina , ootavasse trammi , võtsime istet ja vahetasime mõned laused . 
1082	NA	 Mina pärisin , kuidas temal ja Hella-proual läheb ja kas uusi tuttavaid on viimaseil nädalail tagasi tulnud . 
1082	NA	 Tema nimetas paari nime ja päris , millega ma praegu tegelen . 
1082	NA	 Ja siis teadsin ma korraga : n ü ü d küsib ta mult , kas mu libell on Akadeemiale tagasi antud . 
1082	NA	 N ü ü d , otsekohe . 
1082	NA	 Ja kuidas see tagasiandmine kulges ? 
1082	NA	 Ja kas nad olid sellest väga rabatud ? 
1082	NA	 Ja kellele ma selle ikkagi andsin ? 
1082	NA	" N ü ü d – Nii et hüppasin püsti ja hüüdsin : "" –Anna andeks – ma pidin ühe raamatu – kellelegi linna ära viima – ja unustasin ta , kuradi , koju – "" Ning kargasin trammilt maha , enne kui see jõudis liikuma minna – ja kõndisin kiirel sammul oma korteri poole tagasi ( trammi akendest pidi see ju näha olema ) , kuni tramm oli pöördunud nurga taha ... "
1083	NA	 Mõni päev hiljem läksin õhtul Loola poole ja küsisin teise kohvitassi ja teise likööripitsi juures : 
1084	NA	" "" Loola – kas sa Saaveliga veel suhtled ? "" "
1085	NA	" "" Mis mõttes – ? "" küsis ta puudutatusega , mis ei saanud jätta mind puudutamata . "
1085	NA	 Nii et ma ütlesin : 
1086	NA	" "" Ma mõtlen ainult ühte : seltskondlikus mõttes . "" "
1087	NA	" "" Noh , ma ei jookse ju üle tänava , kui ta mulle vastu tuleb . "" "
1088	NA	" "" Kas sa temaga viimasel ajal kohvikus istunud oled ? "" "
1089	NA	" "" Korra . "
1089	NA	 Juhuslikult . 
1089	NA	 Kas see on ülekuulamine ? 
1089	NA	" Peeter – "" "
1090	NA	" "" Aga kas sa tema pool külas käinud oled ? "" "
1091	NA	" "" Ei ole muidugi mõista ! "" "
1092	NA	" "" Aga – kas sa võiksid – teda külastada ? "
1092	NA	" Muidugi ilma , et sa temaga uuesti – "" "
1093	NA	" "" Mis asja sa nüüd õieti tahad – ? "" "
1094	NA	 Loola polnud hämmeldunud , vaid peaaegu et nördinud . 
1094	NA	 Ja mina rääkisin oma asja talle ära . 
1094	NA	 Kogu oma libelli-afääri . 
1094	NA	 Ja põgusalt ka libelli sisu . 
1094	NA	 Aga see viimane üllatas teda vähem , kui ma oleksin oodanud . 
1094	NA	 Ta ütles : 
1095	NA	" "" Nähtavasti oli ta arukas mees , see sinu Andreas . "
1095	NA	 Teatud tundlikkus kuulub tõelise arukuse juurde . 
1095	NA	" See on muuseas üks naiselikkuse üleolekuid keskmise mehelikkusega võrreldes . "" "
1096	NA	 Mina ütlesin : 
1097	NA	" "" Võibolla . "
1097	NA	" Ainult ma palun sind : tee oma oivalisse naiselikkusesse erandlik reservatsioon ja tõota mulle , et sa ei kirjuta minu libellist järgmises "" Stalinlikus Kultuuris "" . "" "
1098	NA	" "" Hea küll . "
1098	NA	" Ma tõotan . "" "
1099	NA	 Mina ütlesin : 
1100	NA	" "" Noh , jumal tänatud . "
1100	NA	 Aga tarvis pole mitte ainult seda , et sa seal ei kirjutaks . 
1100	NA	 Vaid ka seda , et sa sellest mitte kellelegi ei räägiks . 
1100	NA	 Saad aru : ma olen niisuguses tobedas olukorras – ei-ei , ega ma kedagi ei süüdista – ma olen ise sesse olukorda hüpanud – et hea tahtmise korral – aga säherdust tahtmist leidub meie kallil isamaal liigagi sageli ja vaevalt on selle sagedus viimase aastakese jooksul oluliselt vähenenud – hea tahtmise korral võidakse teha minust lihtsalt – riikliku kultuuriväärtuse riisuja . 
1100	NA	 Sellest hoolimata , et – Noh , hea küll . 
1100	NA	 Nii et kui sa seda vältida tahad , siis sa oled sellest vait . 
1100	NA	" Ma loodan – ? "" "
1101	NA	" "" Hea küll . "
1101	NA	" Ma luban – "" ütles Loola kaunikesti tüüdatult ja tõmbas jalad diivanile konksu . "
1101	NA	" "" Aga mis asjas küsisid sa Saaveli kohta – ? "" "
1102	NA	" "" Sessamas asjas . "" "
1103	NA	" "" Nimelt ? "" "
1104	NA	" "" Ma pean ju selle libelli enda käest ära andma . "
1104	NA	 Riigile tagastama , nagu öeldakse . 
1104	NA	 Ja ma ei näe paremat moodust . 
1104	NA	 Sina valmistad asja Saaveli juures ette . 
1104	NA	 Ta on ju ikkagi üsna suurejooneline isand . 
1104	NA	 Nagu ma olen aru saanud . 
1104	NA	 Ühesõnaga : sa lased tal kutsuda meid endale külla . 
1104	NA	 Ta peaks olema õige piiratud onu , kui ta tõrjuks meid tagasi – sinu minu pärast ja minu sinu pärast . 
1104	NA	 See oleks ju jumala eest liiga väikekodanlik . 
1104	NA	 Seda ta ei tee . 
1104	NA	 Aga mina võtan selle Andrease tüki kaasa . 
1104	NA	 Ja näitan selle talle konjakiklaasi juures ette . 
1104	NA	 Loodetavasti ta meile ju klaasikese pakub ? 
1104	NA	 Ja seletan talle ära , et noh , et ma lihtsalt e i s a a n u d hoiduda selle sisu teada saamast . 
1104	NA	 Tema kui t e a d l a n e – sa ise oled öelnud , et ta on loomult tõeline teadlane , ja mina tean seda ka – , ta p e a b ju olema uudishimulik inimene ja p e a b ju saama teise inimese uudishimust aru . 
1104	NA	 Ja kui ta on sellest aru saanud , annan ma selle tema kätte ja palun teda anda see edasi sinna , kuhu see kuulub . 
1104	NA	 Või jätku see mõneks ajaks enda kätte . 
1104	NA	 Uurigu . 
1104	NA	 Keskaja spets , nagu ta on . 
1104	NA	 Tehku , mis tahab . 
1104	NA	 Aga kandku hoolt , et see võimalikult pea publitseeritaks . 
1104	NA	" Sest – ometi erakordselt huvitav – "" "
1105	NA	 Pidasin pausi ja küsisin : 
1106	NA	" "" Noh – kas teed selle pisikese tembu ära – ? "" "
1107	NA	 Loola nippis likööri ja ütles , ma ei saanud aru , kas tabamatu muigega või ilma : 
1108	NA	" "" –Kui see sulle varga-enesetundest pääsemiseks tarvilik on – ma vaatan . "" "
1109	 14 . 	 14 . 
1110	NA	 Kop-kop-kop-kopp ! 
1110	NA	 Kop-kop-kop-kopp ! 
1111	NA	 See oli minu koputus Kangrote ukse taga – Tartus , Saksa okupatsiooni ajal – , kui vanahärra Kangro kuulas parajasti BBC saadet ja mina sel ajal tulema juhtusin . 
1111	NA	 Või vastupidi . 
1111	NA	 Ja see oli jäänud meie vahel tänaseni pruuki , või ütleme uuesti tarvitusele tulnud . 
1112	NA	 Kop-kop-kop-kopp ! 
1113	NA	 Praegu koputas Marta-proua all põrandaharja varrega vastu lage , mis tähendas , et minule pidi olema tulnud külaline . 
1113	NA	 Läksin alla ja nägin : esikus seisis , luitunud must kaabu näpu vahel ja samasugune vana sügispalitu seljas , kohtlaselt naeratav papi Sõrd . 
1114	NA	" "" Ohoo . "
1114	NA	 Tere . 
1114	NA	 Millest siis see au ? 
1114	NA	" Palun – võtke palitu maha ja astuge aga trepist üles . "" "
1115	NA	" "" Kuulge – mis ma ikka – Ma vabandan väga – Aga ma mõtlesin , et ükskord olite te mulle lahkesti abiks – Ja mul pole siin Tallinnas suurt kedagi appi paluda – "" "
1116	NA	 Mina ütlesin : 
1117	NA	" "" Oot-oot . "
1117	NA	 Võtke nüüd kõigepealt palitu maha ja astuge edasi . 
1117	NA	 Nii kiire ei tohi teil olla , et te silmapilgukski – Tulge ja rääkige , mis uudist . 
1117	NA	" Kas teie Maali-proua on juba Siberist kodus ? "" "
1118	NA	 Vana tiris kitsas esikus oma väga terveid , aga ilmsesti väga vanu kummikalosse poolsaabastelt maha ja ütles , ühe käega vastu seina toetudes : 
1119	NA	" "" Ei . "
1119	NA	 Maalit veel tagasi ei ole . 
1119	NA	 Seal pidid ka – kuidas te ütlesite , et teie korteriperenaine oli ütelnud – torud pidid olema delo'dest umbes . 
1119	NA	 Ja esimeses järjekorras pidid vist endised vangid lahti saamas olema . 
1119	NA	" Küüditatutega pidi nagu minema veel aega . "" "
1120	NA	 Ma juhatasin vanamehe trepist üles . 
1120	NA	 Kui me olime mu toas korvsohval istet võtnud , küsisin : 
1121	NA	" "" Ja muuseas : kust te minu aadressi saite ? "
1121	NA	" Ma ei mäleta , et te oleksite seda mult meie kaevamiste ajal küsinud – ? "" "
1122	NA	 Vanamees naeratas justkui süüdlaslikult : 
1123	NA	" "" Selle sain meie magistrilt . "
1123	NA	 Magister Tautsilt . 
1123	NA	" Tema sõitis must üks päev tänaval oma juurviljalao veoauto peal mööda ja laskis kinni pidada ja astus juurde : et mis asja ma nüüd ajan või mis tööd ma teen – ja niisamuti : et kas Maali on juba tagasi ... "" "
1124	NA	 Mina ütlesin : 
1125	NA	" "" Ja nüüd küsin mina sedasama : et mis asja te ajate ? "
1125	NA	" Ja millega saaksin mina teile abiks olla ? "" "
1126	NA	" Olime "" Belomorid "" põlema torganud . "
1126	NA	 Sõrd seletas läbi suitsupilve : 
1127	NA	" "" –Lugu on selles , et – ma vist rääkisin teile Toompeal töö juures , noh , mismoodi meie Tedresaare talu ära võeti ja – "" "
1128	NA	 Mina ütlesin : 
1129	NA	" "" Jajaa . "
1129	NA	" Rääkisite küll , üldjoontes – "" Ja mõtlesin : see on nüüd paraku kahetsusväärne eksitus , kui papi tahab minu käest nõu küsida , kuidas ta peaks talitama ja mida ja kellele kirjutama , et oma Tedresaaret riigilt tagasi saada – Aga tema jatkas : "
1130	NA	" "" Ja ma rääkisin ka sellest , et meie Tedresaare klaver , ilus Tartu vabriku kabinetklaver , läks Klaara kätte , minu vennanaise kätte . "
1130	NA	 Et Klaara ostis selle Tiiu käest ära . 
1130	NA	" Hädapäevadel ja hästi odavalt – "" "
1131	NA	" "" Rääkisite küll . "" "
1132	NA	" "" No vaat . "
1132	NA	" Aga nüüd on sedamoodi , et Tiiu läheb mehele – "" "
1133	NA	" "" Oo . "
1133	NA	" Noh , soovin õnne – "" "
1134	NA	" "" Mis te minule – Soovige talle . "
1134	NA	 Õieti pidin ma teile ka pulmakutse edasi andma . 
1134	NA	" See on tuleval laupäeval Paoküla kirikus ja sealsamas Paoküla arstipunktis , kus me teiega käisime – "" "
1135	NA	" "" Ahah . "
1135	NA	 Suur tänu . 
1135	NA	" Ma vaatan , kui ma vähegi – "" "
1136	NA	 Tähendab , see Tiiu , see imetõsine , peaaegu et tüütult tõsine tohtrihakatus , see väga sirge ja ometi millegagi haavatud lindu meenutav – see ( äkitselt torgatas mulle meelde , mida ma olin ammu teadnud , aga mida ma polnud teatavaks võtnud ) väga kauni huultejoonega , aga väga kahvatute huultega tüdruk – läheb mehele ... 
1136	NA	 Mul polnud tema peale küll mitte kõige pisematki pretensiooni . 
1136	NA	 Aga nähtavasti on igal mehel iga noore naise peale m i n g i pretensioon , alateadlikult mingi pretensioon . 
1136	NA	 Nii et selle m i n g i võrra oli mul Tiiu meheleminekust kahju – 
1137	NA	 Ma küsisin : 
1138	NA	" "" Ja kes on õnnelik peigmees ? "
1138	NA	" Ma muidugi ei tunne , aga – "" "
1139	NA	" "" Tunnete küll , miks ei tunne , "" ütles papi Sõrd . "
1139	NA	" "" See on meie väljakaevamiste-brigaadi poiss . "
1139	NA	 See on August . 
1139	NA	" August Viilip . "" "
1140	NA	" "" Aaa – "" olin ma ikkagi pisut üllatatud . "
1140	NA	" "" See meie – kuidas ütelda – pastoriseeritud pedagoog ? ! "
1140	NA	 Vaata-vaata ... 
1140	NA	" Aga nojah – rääkige mulle nüüd , milles te minu abi vajaksite – ? "" "
1141	NA	 Sõrd seletas suitsu puhudes : 
1142	NA	" "" Meie ema , tähendab Maali , ei saa küll ise tütre pulmas olla . "
1142	NA	 Tema on , ma rääkisin , Omski oblastis ja jumal teab , millal ta sealt tulema pääseb . 
1142	NA	 Aga oma viguri on memm tütre pulma puhuks välja mõtelnud . 
1142	NA	 Ta saatis postiga minu kätte neli tuhat rubla . 
1142	NA	 Tal oli ju seal külas oma majahütt ostetud . 
1142	NA	 Perenaisest inimene , ega tema teisiti ei oska . 
1142	NA	 Ja selle oli ta nüüd maha müünud . 
1142	NA	 Tingimusega , et elab seal kuni kodumaale pääsemiseni ise sees . 
1142	NA	 Aga raha saatis minu kätte – et mina ostaksin meie klaveri Klaara käest tagasi . 
1142	NA	" Ja et Tiiu saaks selle oma lapsepõlvepilli pulmakingiks . "" "
1143	NA	" "" Ja teie – ostategi ? "" "
1144	NA	" "" Ma juba ostsin . "" "
1145	NA	 Nii et mina ei saanud jätta ütlemata : 
1146	NA	" "" Teate – see mulle meeldib ! "
1146	NA	 Teil on hirmus tubli abikaasa , seltsimees Sõrd . 
1146	NA	" Kui võõral inimesel on lubatud niimoodi öelda – "" Ja ma pean tunnistama : kujutlus sellest uudishimulikust , väsimatust ja järeleandmatust eidest , nagu see mu silma ette tõusis , uhkas mulle tema arvatava läbematuse ja rabeduse kiuste tõsise lugupidamisetuksu põue – "" Aga ikkagi : mis asjas saaksin mina nüüd teile kasulik olla ? "" "
1147	NA	" "" See on väga lihtne , "" seletas vanamees . "
1147	NA	" "" Vaadake , Klaara elab siin üsna ligidal , Jakobsoni tänavas . "
1147	NA	 Ja klaver on seal . 
1147	NA	 Ja mina mõtlesin , et kui te ühe korra nii lahke olite ja mulle nii kaugele appi hakkasite , et Paokülas ära käisite , et siis – ehk aitate mul nüüd selle klaveri tunahomme kella viie ajal seal Jakobsonis auto peale rükkida . 
1147	NA	 Magister hankis oma juurviljalao auto . 
1147	NA	 Aga tõstmise asjus ei ole ju temast asja . 
1147	NA	" Ja autojuhiga kahekesi ei tule me toime – "" "
1148	NA	 Mina ütlesin : 
1149	NA	" "" Noh , võtke peigmees ka kaasa rükkima – "" Aga vanamees muiahtas : "
1150	NA	" "" Ei-ei , peigmees ei tea sellest kröömigi . "
1150	NA	" See on jälle minu vigur – "" , ja kui ma talle selle peale vist pisut arusaamatult otsa vaatasin , lisas ta : "" Noh – muud kaasavara mul Tiiule anda ei ole – nii et olgu see klaver siis Augustile üllatuseks . "" "
1151	NA	 Järgmisel pärastlõunal täpselt kell viis sõitis vanapapi Sõrd väikese veoautologuga meile Leineri tänavasse treppi . 
1151	NA	 Mul olid juba meie kaevamiste-aegsed tööriided seljas ja ma nägin ta ettesõidu toaaknast ära . 
1151	NA	 Ronisin autokasti ja istusin vanapapi kõrvale lauatükist istmele , selg vastu kabiini . 
1151	NA	 Kui me mööda munakivisillutist liikvele põrusime , küsisin möödaminnes : 
1152	NA	" "" Ja mis see klaver , mille järele me nüüd läheme , omal ajal maksis ? "" "
1153	NA	" "" Kui ma ta ostsin , kolmekümne kaheksandal , kui meil uus maja Tedresaares oli valmis saanud , maksis ta Tartus Läte vabrikus kaks tuhat krooni . "" "
1154	NA	" "" See oli vist päris kallis tükk – "" arvasin mina . "
1155	NA	" "" Korralik tükk . "
1155	NA	 Ma mõtlesin – ja Maali minu kannul ka – , et meie Elgast pidi muusikainimene tulema . 
1155	NA	" Sest ta mängis teadjate meelest imeliselt hästi – "" "
1156	NA	" "" –Elga ? "
1156	NA	" See on siis k a teie tütar ? "" "
1157	NA	" "" Jaa . "
1157	NA	" Kõige vanem tütar . "" "
1158	NA	" "" Temast te nagu polegi rääkinud – "" "
1159	NA	" "" Võibolla . "
1159	NA	" Tema õppis Konservatooriumis – "" "
1160	NA	" "" Ja praegu – ? "" "
1161	NA	" "" Praegu – on ta oma mehe abiline – ühes Pahvini maa – kas te teate , kus see on – ? "" "
1162	NA	" "" Baffini maa ? "
1162	NA	" Kaardi järgi juhuse kombel tean – "" "
1163	NA	" "" Ühes Pahvini maa misjonijaamas . "
1163	NA	 Niipalju kui mina juhuse kombel tean . 
1163	NA	" Kaks kirja on viimase aasta sees viimaks pärale tulnud – "" "
1164	NA	" "" Mees on tal siis misjonär ? "" "
1165	NA	" "" Mees õppis Tartus arstiks . "
1165	NA	 Aga ei jõudnud valmis , kui sõda tuli . 
1165	NA	 Siis võeti ta Saksa väkke velskriks ja sai haavata ja viidi haavatud peast Saksamaale . 
1165	NA	 Elga sõitis teda sinna vaatama . 
1165	NA	 Kevadel 44. 
1165	NA	 Ja jäi sinna . 
1165	NA	 Sealt läksid nad Kanaadasse . 
1165	NA	 Kodumaale polnud Ruudil ju mõtet tulla . 
1165	NA	 Oleks et naine oleks olnud siin . 
1165	NA	 Noh , arstiteadust edasi õppida polnud tal seal raha . 
1165	NA	" Aga mingid metodistid või kes andsid talle hariduse – "" "
1166	NA	" "" Ja – Elga ? "" "
1167	NA	" "" Elga mängib nüüd lasteaias . "
1167	NA	 Eskimo lastele . 
1167	NA	" Elektriklaverit . "" "
1168	NA	" Maja , mille ees me sedamaid peatusime , oli nende tänavate tavaline kahekorruseline poolesajandiline , "" paraad "" -ukse järgi sümmeetriline puumaja . "
1168	NA	 Niisugustes majades , kaheksa- või kaheteistkümnekorterilistes , nagu nad olid , oli enne sõda elanud suur osa toda ringkonda , kuhu enamjaolt kuulus mu endagi sugulaste ja hõimlaste vanem põlv . 
1168	NA	 Need olid majad , mille omanikeks olid harilikult möödunud sajandi teisel poolel Põhja-Eesti küladest või mõisatest linna asunud mehed , esialgu töölised , siis eestöölised , siis kümnikud , siis ettevõtjad . 
1168	NA	 Või alguses tallipoisid , siis õpipoisid , siis sellid , siis meistriabid , siis pisikesed ja siis keskmised poodnikud – ning aastakümne või kahe või kolme pärast – harilikult vaevaliste , kitside ja pedantsete aastakümnete pärast – väikesed või suuremad majaperemehed valmis . 
1168	NA	 Majad ise olid enne sõda olnud värskelt või igatahes hiljuti värvitud , rohelised , kollased , pruunid , valgete aknaraamidega ja valdavalt väga puhaste aknaruutudega , tavaliselt , tõsi küll , lukus paraadustega , vähemalt nõudlikumate peremeeste ja sedamööda ka valitumate üürnike puhul . 
1168	NA	 Trepikojad olid olnud niisugustes majades niisama puhtad või puhtamad kui korterite toad ja alati justkui vastpestud koridoripõrandail sageli kirjud põrandariided maas . 
1168	NA	 Muidugi , koridorid neis majades , säärvandiga toast kuni köögiga ja kolme või koguni nelja toaga korterini , olid maksnud kümnest kroonist kuni nelja- või viiekümne kroonini kuus . 
1168	NA	 N ü ü d olid nad inimestel mõne või mõneteistkümne rubla eest , see tähendab veerandi või koguni kaheksandiku hinna eest käes . 
1168	NA	 Aga ka asja teine külg oli saanud vahepeal nähtavaks – nagu õieti kõigis Tallinna eeslinnades , nii – ja miskipärast eriti – ka siin . 
1168	NA	 Spetsiaalselt hõlpsasti märkas seda muidugi selline silm nagu antud juhul minu oma , mis polnud viimase kümne või viieteistkümne aasta jooksul toimunud muutust päev-päevalt jälginud : nii kaugele kui maju näha oli , polnud neist mitte ükski sõja algusest saadik värsket värvi peale saanud . 
1168	NA	 Kõik nad olid – kuidas keegi – luitunud , vettinud , paatunud . 
1168	NA	 Aknad olid läbistikku halvasti pestud , keldriaknad lausa porised , vaata et eranditult porised , ja vaata et pooled katki . 
1168	NA	 Õueväravad ja majade uksed olid , tõsi küll , lahti . 
1168	NA	" Aga pooled neist või vähemalt paljud neist olid kuidagi tiidakil ja Klaara maja "" paraad "" -uks oli märgatavalt tiidakil , kaks paekivist trepiastet servast murenenud ja ülemine jumala lõhki , ning hämara koridori põrandal krigises meie taldade all , ma ei tea , kas paepuru katkiselt trepilt või lihtsalt sügiseporist väljakuivanud muld . "
1168	NA	 Nii et viivu jooksul , mis me papi Sõrru koputuse järel ühe alakorruse ukse taga seisime , mõtlesin , ma usun , et mitmekümnendat korda : tegelikult – kumb on hõlpsam taluda , kas laos , mille tekitab peremeestest vabanemine – või peremehed , kelle olemasolu tagab igatahes korra ? 
1168	NA	 Ja kas siis tõesti pole kuidagi võimalik ühendada kahte head ? 
1168	NA	 Ja kui palju võiks see v e e l aega nõuda ? 
1168	NA	 Nähtavasti palju . 
1168	NA	 Sest seal , kust ma olin tulnud , neis Komimaa ja Siberi linnades , mida ma olin põgusalt näinud , oli , vähemalt loosungite järgi , üritatud kahe hea ühendamist kakskümmend aastat kauemini kui meil , aga tulemuseks oli kahtlemata veel sügavam lagu – 
1169	NA	 Ust paotati niipalju , kui kett lubas , ja vist pisut lõuatu vanema naise pungis silm vaatas meid üle keti . 
1169	NA	 Siis lasti meid sisse . 
1169	NA	 Sõrd ütles : 
1170	NA	" "" Tere , Klaara . "
1170	NA	" Misasja sa siin ketitad – ? "" "
1171	NA	 Klaara ütles temast mööda vaadates : 
1172	NA	" "" Näh , ma nägin , et veoauto sõitis ette – kust mina tean , mis auto see võib olla – "" "
1173	NA	" "" Me leppisime ju kokku , et ma täna pärast viit – "" ütles Sõrd . "
1174	NA	" "" Palju mis – "" seletas Klaara-proua pahaselt . "
1174	NA	" "" Ega tänav ole sellepärast muudele autodele kinni . "
1174	NA	" Ja autosid on nähtud igasuguseid – "" "
1175	NA	 Perenaine seisis meie ees keset tuba , käed puusas , mingi tume-kirju kittelkleit seljas , tuhkjas juus nii kõvasti kuklasõlmes , et hallikas näonahk tundus olevat pingul ja terav nina tungis võimukalt esile . 
1175	NA	 Ta vaatas meile pulkassilmi otsa ja polnud meie tulekust sugugi vaimustatud . 
1175	NA	 Jaa , ta paistis olevat seda nii vähe , et mul hakkas kübeke piinlik ja ma mõtlesin : miks mitte proovida tema häälestamist vana kena Sõrru suhtes pisut sallivamaks – ? 
1175	NA	 Vaatasin ringi . 
1175	NA	 Tuba , kus me seisime , oli vaheuste järgi otsustades kolmetoalise korteri nii-öelda suurtuba , sisustuselt pudipadine ning vanaaegne , aga tipp-topp puhas . 
1175	NA	 Meie klaver , sest see ta pidi olema , nähtavasti täies korras säravmust pill , seisis tagaseina ääres , kirju linik üle suletud klaviatuuri ja kaanel savitaldrikul paras pott keskmise lehvikpalmiga . 
1175	NA	 Tänava poole avanes kaks akent ja akende vahel kipaka biidermeiersohva kohal rippus pilt . 
1175	NA	" Ma kiikasin pilti – küpresside ja mingite valgete figuuride järgi võis see olla ehk mingi Böcklini koopia – , naeratasin perenaisele , pomisesin : "" Kui proua lubab – "" ning astusin huvitatult pildi ette . "
1175	NA	 Silmitsesin hoolega tühje signatuurinurki ja ütlesin sügavmõtteliselt : 
1176	NA	" "" –See – tundub olevat – üsna kallis tükk – Ja igatahes niisugune , mis ajaga o d a v a m a k s ei lähe – Kui tohib küsida : kust see pilt pärit on ? "" "
1177	NA	" "" Ah – see on eelmiste elanikkude – kuidas ütelda – pärand – "" ütles perenaine juba enam-vähem talutavalt . "
1178	NA	" "" Ja kas proua elab selles kenas korteris – ammu ? "" "
1179	NA	" "" Kümme aastat . "
1179	NA	 Neljakümne neljandast . 
1179	NA	" Kui sakslased ajasid meid Narvast välja – siis , kui nad olid seda juba mõlemalt poolt puruks rullimas – "" – ta vaatas mulle volksti otsa – "" teie ju mäletate küll . "
1179	NA	" Küllap teiegi olite seda rullimas – kas ühelt või teiselt poolt – "" "
1180	NA	 Ta ei andnud mulle aega minu osavõttu eitama hakata , sest jatkas : 
1181	NA	" "" Siis tulime Tallinna ja meile anti see korter . "
1181	NA	 Siit läksid ühed ära Saksamaale ja meie olime sõjapõgenikud . 
1181	NA	 Ja kui venelased tulid , siis ka – sõjapõgenikud . 
1181	NA	 Meile liiga ei tehtud . 
1181	NA	 Meie olime peaaegu niisama au sees , nagu oleks Venemaalt tulijad olnud . 
1181	NA	 Aleksander , minu mees tähendab , suri vahepeal ära , aga Ülo kasvas suureks . 
1181	NA	" Nii et juurde pole meile siia kedagi topitud – "" "
1182	NA	 Sõrd näitas pöidlaga suletud vaheukse poole tagaseinas ja ütles vaikselt : 
1183	NA	" "" Kutsu Ülo nüüd meile appi . "
1183	NA	 Ma lähen toon autojuhi ka . 
1183	NA	 Mul on temaga räägitud . 
1183	NA	 Ega iga autojuht nüüdsel ajal ei tule , aga see lubas aidata . 
1183	NA	" Nelja mehega viime välja ja paneme peale küll – "" "
1184	NA	" "" Kuule . "
1184	NA	" Oota – "" ütles Klaara-proua äkitselt , pani käed uuesti puusa ja pöördus oma küdi poole : "" Tead , ma mõtlesin ümber . "
1184	NA	 Mina ei anna seda klaverit ära . 
1184	NA	" Vähemalt mitte selle näruse tuhande rubla eest ! "" "
1185	NA	" "" Aga , Klaara – "" ütles vanapapi üsna vaikselt , justkui oleks ta teadnud , et selline keeldumine on tulemas , üsna vaikselt , kusjuures ma siiski märkasin , et ta kõhn kael tõmbus ta liiga laia , kuid väga puhta valge särgikrae kohal punakaks . "
1185	NA	" "" Ma maksin sulle ju kopikapealt sedasama , mis sina neljakümne üheksandal Tiiule maksid – "" "
1186	NA	" "" Ükskõik , ei anna ja kõik ! "" kuulutas proua Klaara ja vaatas aknast välja . "
1186	NA	" "" Jumal appi – sa ise rääkisid , sa maksid selle eest omal ajal kaks tuhat krooni ? ! "
1186	NA	 Rääkisid ju ! 
1186	NA	 Ja nüüd tahad sa seda tühipalja tuhande rubla eest tagasi osta ! 
1186	NA	" Kahe tuhande krooni eest ostis Aleksander enne sõda Narvas ilusa pisikese natukene pruugitud "" Opel "" -auto . "
1186	NA	" Täpipealt sellesama mudeli , mille pealt nüüd see nende "" Moskvitši "" -nakats on maha vehitud . "
1186	NA	 Neid sõidab siin ju üsna palju ringi . 
1186	NA	 Aga kas sa tead , mis säherdune nüüd maksab ? 
1186	NA	 Kümme tuhat rubla ! 
1186	NA	" Ja sa nõuad , et ma peaksin narr olema ja tuhande rubla eest – Ei ! "" "
1187	NA	 Vana Sõrd ütles üha vaikselt , aga nüüd juba ehmatavalt punase kaelaga : 
1188	NA	" "" Klaara ! "
1188	NA	 Mis sa nüüd seletad . 
1188	NA	" A l e k s a n d e r pöörab enese hauas ringi – kui ta seda kuuleb – "" "
1189	NA	" "" Aleksander ! "
1189	NA	" Aleksander ! "" kähvatas Klaara . "
1189	NA	" "" Tema on sul muidugi see hea ja mina olen ahne ja kitsi ja halb ! "
1189	NA	 Ei anna ma sulle su klaverit ja kõik ! 
1189	NA	 Noh – vähemalt selle tuhande eest ei anna ! 
1189	NA	 Sa mõtle , kui palju mul temaga kulu on olnud ! 
1189	NA	 Egas ta Pärnust Tiiu juurest ise siia ei lennanud ! 
1189	NA	 Mehed , kes ta treppidest alla vedasid . 
1189	NA	 Auto , mis ta siia sõidutas . 
1189	NA	 Mehed , kes ta maha tõstsid ja tuppa tirisid – see oli ju ise kõik mitusada rubla . 
1189	NA	" Ja siis see vaev ju alles algas – "" Ta haaras küdil käest . "
1189	NA	" "" Tule katsu oma käega , muidu sa ei usu ! "
1189	NA	" Tulge teie ka – et mul tunnistaja oleks – "" Ta haaras ka minul käest ja tiris meid klaveriseina teise otsa , pruuni kahhelahju juurde . "
1189	NA	" "" Katsuge ! "
1189	NA	" Katsuge oma käega – kas on köetud ? "" "
1190	NA	" "" On . "
1190	NA	" Kahtlemata , proua – "" võisin ma kinnitada , sest ahi oli tõepoolest leige . "
1191	NA	" "" Iga päev , iga jumala päev , kui vähegi jahedamad ilmad on . "
1191	NA	 Ja talvel muidugi kaks korda päevas . 
1191	NA	 See on ju nii hõre maja . 
1191	NA	 Ma olen enese vaeseks kütnud – kõik selle klaveri pärast . 
1191	NA	 Ega siis meil Üloga seda suurt tuba tarvis poleks ! 
1191	NA	 Aga klaver läheb ju muidu rikki . 
1191	NA	 Külmaga . 
1191	NA	 Sa mõtle ise : kuus aastat . 
1191	NA	 Mis need ruumimeetrid puid on maksma läinud ! 
1191	NA	 Ja puuhoovis poolest ööst sabasseismised ja külmetamised . 
1191	NA	 Üloga vaheldumisi , üks vahetab teise välja , teine jookseb koju sõrmi ja varbaid soendama – Kallis jumal – ja sina tuled nüüd ja annad need armetud tuhat rubla ja ütled : kopikapealt niisama palju , kui sa ise tema eest maksid ! 
1191	NA	" Ja vaatad mulle niisuguse näoga otsa , et sul jääb veel õigust ülegi – "" "
1192	NA	 Sõrd heitis mulle kummaliselt abitu ja peaaegu et muiahtava pilgu , aga tundus , et ta mind ei näinud . 
1192	NA	 Ta pöördus uuesti vennanaise poole ja küsis muutumatul tasasel toonil : 
1193	NA	" "" Ja kui palju ma peaksin siis sulle lisama – et meie õigused oleksid sinu meelest tasa – ? "" "
1194	NA	 Klaara nagu poleks teda kuulnud , vaid seletas : 
1195	NA	" "" Ja selle hääles pidamine ! "
1195	NA	 Sa mõtle ise – kõige kütmise kiuste – niisuguses vanas niiskes majas läheb ju hea klaver alalõpmata häälest ära ! 
1195	NA	 Seisa siin natuke aega – sa tunned ise , kuidas niiskus tõuseb sul mööda jalgu ihusse ! 
1195	NA	 Mina tunnen kogu aeg . 
1195	NA	" Ja mis need klaveri jalad teistmoodi on – "" "
1196	NA	 Ma ei saanud kiusatusest jagu ja tähendasin : 
1197	NA	" "" Ja klaveril on neid pealegi kolm – "" "
1198	NA	 Klaara vaatas volksti minu poole , aga polnud mu toetuses siiski päriselt kindel , vaid ütles : 
1199	NA	" "" Nojah , nii või teisiti – üks hääldeseadmine ilmast ilma ! "
1199	NA	 Iga aasta – kutsu aga jälle vana Tenneberg siia , see tuleb , poeg kaasas , tinistavad ja jahmerdavad õhtu otsa – jälle viiskümmend rubla . 
1199	NA	" See on ju , jumal hoidku , ise oma kolmsada rubla – kui sa kuus aastat ritta laod ! "" "
1200	NA	" "" No nii , et kui palju ? "" küsis Sõrd tapva kannatlikkusega . "
1201	NA	 Klaara-proua vaatas pisut kramplikult põrandale ja lausus kuidagi nii , et raske oli öelda , kas tuhmilt või ses tuhmuses ikkagi pisut kriiskamisi : 
1202	NA	" "" Noh – pane tuhat juurde – ja võta ja vii – ja ole oma õigluse üle uhkust täis ! "" "
1203	NA	" "" Ole hea – loe üle – "" Vanapapi ulatas perenaisele näputäie rahatähti ja perenaine luges need sealsamas üle . "
1203	NA	 Siis tegi ta ukse kõrvaltuppa lahti ja hüüdis : 
1204	NA	" "" Ülo ! "
1204	NA	" Tule aita see neil siit ära koristada ! "" "
1205	NA	 Hüütu ilmus nii silmapilkselt , nagu oleks ta ukse taga oodanud . 
1205	NA	 See oli särgiväel varakõhukas siledaks kammitud peaga , täpse juukselahuga ja kergelt tedretähelise näoga poiss või õieti muidugi mees , aastat kakskümmend viis või enamgi . 
1205	NA	 Ta astus sõna lausumata ja kiiresti klaverituppa sisse . 
1205	NA	 Tere ta meile ei ütelnud . 
1205	NA	 Ta ei võimaldanud ka meil seda talle öelda , sest otsa ta meile ei vaadanud . 
1205	NA	 Ka emale mitte . 
1205	NA	 Ta ei vaadanud ka meie kellegi poole . 
1205	NA	 Tal oli kustunud ja äranämmutatud paberossikoni suus ja ma mõtlesin : ma tean küll , miks ta tumm on – sest ta teab , et koni suus ei sünni rääkida , aga ta ei viitsi käsi püksitaskutest välja võtta , et koni näppu haarata – Ta astus kiiresti klaveri juurde , sülitas koni palmipotti , võttis käed taskust , tõstis poti koos palmiga põrandale , pani klaviatuuriliniku ruttu ja osavalt neljaks ning asetas toolikorjule , haaras klaviatuuri nurgast kinni ja oli tõstmiseks valmis . 
1205	NA	 Üha sõnagi lausumata ja kellelegi pilku heitmata . 
1205	NA	 Just nagu sügavalt tüdinud ema igavestest käskudest ja samal ajal omaenda sujuvale käsutäitmisele üleolevalt uhke . 
1205	NA	 Papa Sõrd tuli autojuhiga sisse . 
1205	NA	 Autojuht , avala näoga natuke vimmas valgetverd mees , lausus tere . 
1205	NA	 Mina olin võõras ja jätsin esmavastamise õiguse perenaisele ja perepojale ning vastasin alles siis , kui kumbki vaikis . 
1205	NA	 Noh , autojuhil ei võtnud nende vaikimine muidugi tükki küljest . 
1205	NA	 Kui ta seda märkaski . 
1205	NA	 Sest tõstmise juures Ülo igatahes nahka ei hoidnud . 
1205	NA	 Me keerasime klaveri sealsamas ettevaatlikult külili , kruvisime tal jalad alt ja kandsime kere neljakesi autole . 
1205	NA	 Autojuht sulges poordi ja astus kabiini . 
1205	NA	 Ülo pöördus meile otsa vaatamata ja sõnagi lausumata ümber ning sammus majja tagasi . 
1205	NA	 Papi Sõrd ja mina läksime talle järele , et klaveri jalad autole tuua . 
1205	NA	 Kui me esikuuksest endisse klaverituppa astusime , seisis Klaara-proua keset tuba . 
1205	NA	 Ülo kõndis emast tummalt ja ema poole vaatamata mööda , avas kõrvaltoa ukse , kust ta oli sisenenud , ja pani selle oma selja taga kinni . 
1205	NA	 Ma võtsin sohva najalt klaverijala kummagi kaenla alla – ma mõtlesin : et papi Sõrrul käsi vabaks jääks vennanaisega jumalaga jätta – kui ta peaks soovima . 
1205	NA	 Aga kätt suruda papi Sõrd Klaaral ei tahtnud . 
1205	NA	 Ta võttis klaverijala vasakusse kaenlasse ja tegi parema käega Klaara poole kahetseva , lehvitust meenutava žesti ning ütles omal ärritavvaiksel häälel : 
1206	NA	" "" Noh – Klaara – nägemiseni – "" "
1207	NA	 Klaara sähvas : 
1208	NA	" "" Mis nägemist sa siit enam otsid ! "
1208	NA	" Teist klaverit mul ei ole ! "" "
1209	NA	 Sõrd sammus ees ja mina järgnesin talle . 
1209	NA	 Klaara tuli meile läveni järele ja ütles mulle , nii et ta tuline hingeõhk puudutas veel koridoris mu kukalt : 
1210	NA	" "" No näete – e e s t l a n e teeb ka oma lihase venna paljaks . "
1210	NA	" Mis siis veel venna lesest rääkida – "" ning pani korteriukse mu selja taga naksuga kinni . "
1211	 15 . 	 15 . 
1212	NA	 Aga nüüd oli klaver igatahes seal , kuhu ta kuulus : kõige suuremas Paoküla vana pastoraadi kolmest elamiskõlblikuks kohendatud toast . 
1212	NA	 Ja kui Tiiu õe poolt , majas täna perenaise eest askeldava Linda poolt , oligi klaverit hommikul selle tarvis kasutada püütud , et pulmasüldiliuad olid klaverikaanele ritta seatud , oli Tiiu lasknud need sealt silmapilk mujale asetada : 
1213	NA	" "" –Kas sa siis seda ei taju , et – "" "
1214	NA	 Laulatus toimus siinsamas hallis , rõskes , pudedas ja ikkagi püsivas Paoküla kirikus kella nelja ajal pärast lõunat . 
1214	NA	 Ja kui võõras ma pruutpaarile või nende lähedastele tõeliselt olingi , istusin kirikus sadakonna inimese hulgas , kes sellest osa võtsid . 
1214	NA	 Muuseas , rahvast oli tulnud vist isegi ootamatult palju . 
1214	NA	 Aga omast kohast oli see küllap ka loomulik , ükskõik kui hõredaks kiriklikud talitused viimasel kolmel-neljal aastal olid jäänudki . 
1214	NA	 Ja Viilip oli tähendanud , et kaheksandast pleenumist ja sellega alanud eriti rängast usuvastasuselainest saadik oli ristimiste ja leeritamiste ja laulatuste ja kiriklike matuste arv vähenenud enam kui poole võrra . 
1214	NA	 Aga praegu , tema enda , Viilipi enda laulatusele oli kogunenud siiski vaata et kolmandik kirikutäit . 
1214	NA	 Seda muidugi sellepärast , et laulatatavad olid vähemalt kohaliku rahva eakamate jaoks huviväärsed inimesed : nende hiljuti ametisse asunud arst ja nende verivärske hingekarjane . 
1215	NA	 Mina olin tulnud siia õieti mitmel tegelikult kolmandajärgulisel põhjusel , mis olid kummalisel viisil liitunud ja võimendunud piisavaks ajendiks , et mind kohale tuua . 
1215	NA	 Olin tulnud lugupidamisest vana Sõrru vastu . 
1215	NA	 Seda vist esmajoones . 
1215	NA	 Ja küllap ka väikesest kurvavõitu järelhuvist Tiiu vastu , selle arg-julge tüdruku vastu , keda olin näinud üheainsa korra ja kelle abiellumises , mulle kuidagi ootamatus , aga tõeliselt küllap kõigiti loomulikus , ometi tundus leiduvat üks minu jaoks tabamatu varjund . 
1215	NA	 Tiiu oli mulle siinsamas saja meetri kaugusel , oma arstipunktis , ise ütelnud , et tal on h i r m. 
1215	NA	 Sest tal pole mingit tagatist , et teda homme jälle ei arvata niisuguste inimeste hulka , kellele ei tohi usaldada mürgikapi võtit ... 
1215	NA	 K u i tagatisteta või tagatud ta tõeliselt oli – ja me kõik tõeliselt olime – , selle üle ei küündinud me otsustama . 
1215	NA	 Aga k i n d e l ei saanud ju siin maal vähemalt meie kogemustest lähtudes milleski olla . 
1215	NA	" Eriti kui arvestada meie riigimasina põrgulikku tsentraliseeritust ja sinna juurde seda , et kogu küllap miljonite inimesteni ulatuvas "" aparaadis "" oli seni asendunud ainult paar-kolm meest , tõsi küll , kõige kõrgema nupu juures istujad . "
1215	NA	 Ülejäänud olid kõik endised , ainult et mõned olid vahetanud naabriga tooli . 
1215	NA	 Ja tegelikult olid ju ka need kõige kõrgemad uued mehed – endised mehed , ainult et mõne tooli võrra nihkunud . 
1215	NA	 Aga tuli välja , et ka endised mehed võivad osutuda korraga uuteks . 
1215	NA	 Vähemalt Nikita Sergejevitš nähtavasti . 
1215	NA	 Kuid tagatisi meil ikkagi ei olnud . 
1215	NA	 Oli ainult skepsisega vürtsitatud lootus – et kurat teab – viimaks siiski ... 
1215	NA	 Ja Tiiul polnud nähtavasti niigi palju tagatise-tunnet , kui lootus seda anda võib . 
1215	NA	 Kuulu järgi olid viimastel fantastilistel aastatel mõnedki kulakutütred , küüditatud või muidu kodust aetud vanemate lapsed , püüdlikele parteipoistele mehele läinud . 
1215	NA	 Poiste poolt oli see nende tuleviku mõttes igal juhul nii suur risk , et võis sündida ainult armastuse pärast . 
1215	NA	 Või siis tollest pisut masohhistlikust sangariks-tõestumise rõõmust , aususkangelaseks osutumise ihast , mis ihaleja jaoks võib armastust mõnel juhul nähtavasti üleni asendada . 
1215	NA	 Tüdrukute poolel võis ju ka mõnel juhul armastusega tegemist olla . 
1215	NA	 Aga enesepäästmise motiiv pidi ometi kõigil juhtudel kaasa rääkima . 
1215	NA	 Erineval määral , aga kõigil juhtudel . 
1215	NA	 Vähemalt meeldetuleku , vähemalt teadvusse ulatumise võrra . 
1215	NA	 Oli olnud kuulda ka paarist säherdusest juhust , kus küüditatud vanemate tütred – üliõpilased jutuks oleval juhul – olid kadunud ülikoolist ja linnast ning arvatud kaaslaste teada vahistatute ja äraviidute hulka , kuni kuude või aastate pärast oli keegi kedagi neist kuskil näinud või kellegi kohta kuulnud , et nad elasid – rägas ja soosaartel , muldonnides ja sõjaaegseis punkreis , linnu- ja ulukipriiuses , kunagiste või uute kallimatega , laulatatult või laulatamata , jumal teab ... 
1216	NA	 N i i pöörast sammu Tiiu muidugi ei astunud . 
1216	NA	 Kui ta seisis seal tähelepandamatus valges kleidis altariastme kulunud põrandariidel oma mustakuuelise Augusti kõrval – ja naaberkirikust kohalesõitnud vana õpetaja Maak , endine amicus ja vahepeal ise ka kivisöekaevamisega tutvust teinud mees , torkas neile sõrmused sõrme . 
1216	NA	 Ei , metsavendade ringi abiellumisega ei saanud Tiiu sammu muidugi võrrelda . 
1216	NA	 Või siiski . 
1216	NA	 Sest mispärast tuli siis metsavendlusse abiellumine mulle ses seoses meelde ? 
1216	NA	 Pastoriga abiellumine o l i ju tüdruku jaoks mingil määral – lindpriiuse poole astutud samm ... 
1216	NA	 See oli seda vähemalt Stalini eluajal sisuliselt olnud . 
1216	NA	 Ning vaevalt võis riiklik harjumushinnang olla isakese surmast saadik oluliselt muutunud . 
1217	NA	 Nii et teatud määral olin tulnud siia uudishimust niisuguse abiellumise küsimuses . 
1217	NA	 Aga muuseas oli ka seesama pastor Maak üks mu uudishimuliku siiatuleku põhjus . 
1217	NA	 Kui papi Sõrd meie klaveriveol oli nimetanud , et Maak tuleb Tiiut Augustiga paari panema , olin otsustanud , et sõidan . 
1217	NA	" Sest see vilgas vanahärra , minust küll kolmkümmend aastat vanem , oli mulle "" Amicuse "" kaudu – noh , nagu selle kaudu oldi – formaalselt võttes peaaegu et lähedane tuttav . "
1217	NA	 Ja ma olin kuulnud temast vahepealsete aastate taustal paari üsna dekoratiivset lugu . 
1217	NA	 Ja õieti oli mu huvi temaga üle hulga aastate juttu puhuda ühtlasi sedamaid laienenud : Viilipi kui noore pastori pulma pidi küllap tulema teisigi tema kolleege . 
1217	NA	 Aga see , mida stalinliku konstitutsiooniga omal moel pidulikult kaitstud ning samal ajal katakombidesse tõrjutud ja põrmu tallatud kirik endast tegelikult kujutas ja mida ning mismoodi tema ringkonnis mõeldi , oli mind ammu vägagi huvitanud . 
1218	NA	 Ja mis puutub mu siiatuleku viimasesse kolmandajärgulisse põhjusesse : papi Sõrd oli meie klaveriveol seletanud : 
1219	NA	" "" Teate , Eestis viimasel ajal moodiläinud laiutamised pulmadega pole ei minu ega Tiiu ega Augusti maitse . "
1219	NA	" Viissada rubla palka kuus , aga pulmalauas sada kutsutud võõrast – see on omal viisil lihtsalt hale – "" "
1220	NA	 Mina ütlesin : 
1221	NA	" "" Noh , juba Rootsi Karlide ajal pidid võimud meil külarahva pulmapeoprassinguid piirama . "
1221	NA	 Et mitte üle nii ja nii mitme võõra ja üle nii ja nii mitme toobi õlle inimese peale ja mitte üle kahe päeva trallimist . 
1221	NA	" Nii et see laiutamine pole midagi muud kui meie pahupidipööratud vaesus . "" "
1222	NA	" "" Eks ta ole muidugi – "" möönis Sõrd . "
1222	NA	" "" Sestap me mõtlesimegi , et ons meil tarvis oma vaesust pahupidi tirida . "
1222	NA	" Las ta parem olla õigetpidi – "" "
1223	NA	 Tähendab , pulmavõõraid polnud üle tosina . 
1223	NA	 Muuseas , pastor Maak oli talaari pärast laulatust käärkambris seljast võtnud ja kuueväel kirikust pastoraati kõndinud . 
1223	NA	 Talaari oli köster väikese kohvriga pulmamajja toonud ja nüüd oli see pastoril uuesti seljas . 
1223	NA	 Ja kui ma papi Sõrrult tasakesi küsisin , kas see ümberriietumine oli sündinud , noh , arusaamatuste vältimiseks , vastas ta niisama vaikselt : 
1224	NA	" "" –Noneh . "
1224	NA	 Kui ta talaariga läbi alevi kõnnib , võidakse öelda – usupropaganda . 
1224	NA	 Meil on ju usuvabadus küll . 
1224	NA	 Aga usupropaganda vabadust ei ole meil teps . 
1224	NA	" Ja mine tee selgeks , kustmaalt propagandakuritöö algab – "" "
1225	NA	 Me võtsime peigmehe märguandel söögitoas kaetud laua ääres istet . 
1225	NA	 Oli ootuspärane , et ses seltskonnas söögipalveta ei alustata . 
1225	NA	 Aga üllatav oli see , et peigmehe ja pastor Maagi algatusel moodustasid lauasistujad pärast söögipalvet Mesmeri ringi , mida ma varem polnud näinudki tegelikult tehtavat . 
1225	NA	 Nii et taipasin alles pärast kohmetut hilinemist , milles asi : naabrid võtsid naabreil käest kinni , pruudi õde Linda haaras mul vasakust ja mullakarva habemetüükaga köster paremast käest , ja siis vajutas pastor Maak lõua valgetele pehvidele ning lausus mõned hetkekohased sõnad . 
1225	NA	 Mispeale , enne kui kätest lahti lasti , tühja taldrikusse vaatav peigmees palus meid kõiki olla tema naise ja tema enese külalised sel nende ühise elu alustuse päeval – ja nõnda edasi , aga päris kenasti ja napilt ja siiralt . 
1225	NA	 Nii et ma silmasin uuesti pruudi kahvatut ning üksnes sarnadest natuke ähmihõõgvel nägu ja mõtlesin : huvitav , kas ta saab selle oma vagura Viilipi kõrval nüüd tõesti oma eluhirmust üle ... ? 
1226	NA	 Siis vabastati käed , ja nagu oleks nende kaudu laudkonnas tõesti eriline üksmeel valitsema pääsenud , hakati sülti taldrikuile tõstma ja sinepinappa ringi ulatama ning seda tahedat hapukat veini klaasidesse kallama , mida tollal igas külapoes saada oli . 
1227	NA	 Vestlust , esialgu kaunis tõrksat nagu alati , aga varsti elavnevat , juhtis peamiselt pastor Maak , aga ka papa Sõrd ja pikapeale koguni tema väimees ütlesid siin-seal midagi üsna sidusat sekka . 
1227	NA	 Naised , peale pruudi ja ta õe ja ta väikese meditsiinipunktiabilise oli neid lauas veel kaks või kolm , olid peaaegu vait . 
1227	NA	 Nagu nooremail naistel siitmaa komblamais laudades tavaks . 
1228	NA	 Toidu poolest oli aeg meil ju üha napivõitu , kuid ka vastuoluline . 
1228	NA	 Tavalisest poest võis osta kuuekiloseid karpe Iraani kalamarja , aga suhkru- ja lihasabad olid üheksa aastat pärast sõja lõppu sõja võitnud maal ikka veel mitmeidkümneid meetreid pikad . 
1228	NA	 Nii et selle kohta võis Viilipite pulmalauda küllasekski nimetada . 
1228	NA	 Kui ma õieti mäletan , pakuti süldi järel küpsetatud kana hautatud ja siis praetud kartulitega ja mingi hapu salatiga . 
1229	NA	 Pärast sööki tõusti lauast liikmeid sirutama ja naistele kohvilaua katmiseks võimalust andma . 
1229	NA	 Nii et ma kõndisin õue ja leidsin pastor Maagi , vilistlase Maagi , rägasse kasvanud aiast . 
1229	NA	 Ta istus , nüüd uuesti tumehalli pintsaku väel , tiidakil pingil samblakarva , tühjaks korjatud või lindudest lagedaks söödud ploomipuu all . 
1229	NA	" Ma osutasin pingiotsale ja ütlesin : "" Kui tohib – ? "" ja tema noogutas – nagu mulle aia ja õhtu poolhämaras paistis – peaaegu kutsuvalt . "
1229	NA	 Nii et võtsin ta kõrval istet . 
1229	NA	 Teel kirikust pastoraati olime vahetanud paar lauset . 
1229	NA	 Ta oli mu silmapilk ära tundnud ja endastmõistetavusega sinatanud . 
1229	NA	 Nii et küsisin nüüd otse : 
1230	NA	" "" Kas sa advokaat Laursonit mäletad ? "" "
1231	NA	" "" Mäletan muidugi . "
1231	NA	 Vana sõber ju . 
1231	NA	" Mis siis ? "" "
1232	NA	 Ta pööras väsinud , kuid üha erksa vana näitlejanäo , õieti oma east vanema näo , minu poole . 
1232	NA	 Mina seletasin : 
1233	NA	" "" Vaata – mina jõudsin – 46-ndal – Pagari keldri seitsmendasse kambrisse mõni nädal pärast seda , kui sind oli sealt minema viidud . "
1233	NA	 Aga advokaat Laurson oli veel seal . 
1233	NA	 Mina tundsin teda vaevalt . 
1233	NA	 Vanem põlvkond . 
1233	NA	" Aga ikkagi – "" Amicuse "" vilistlane . "
1233	NA	 Paar korda koosolekukutseid viidud – Lossi tänavas ta ju elas . 
1233	NA	 Nojaa . 
1233	NA	 Ja siis juhtus mõnel ööl , seal seitsmendas kambris tähendab , et teised magasid , aga meie ei saanud kumbki und , tema ja mina . 
1233	NA	 Me ajasime sosinal juttu . 
1233	NA	 Ja siis rääkis ta mulle kord niisuguse ainulaadse loo – sinuga ühenduses – , et ma tahaksin juhust kasutada ja seda kontrollida . 
1233	NA	" Laurson ise pidi ju olema surnud – "" "
1234	NA	" "" Jaa , "" ütles pastor , "" Karagandas . "
1234	NA	 Tunamullu . 
1234	NA	" Aga räägi – mis lugu see oli ? "" "
1235	NA	" "" See oli – sinust – ja Oleviste kellamehest . "
1235	NA	" Ja kelladest – "" "
1236	NA	" "" Aaa ... "
1236	NA	 Noh , kujutan ette . 
1236	NA	 Lobamokk see Laurson , lobamokk . 
1236	NA	" Ja muidugi mina ise ka – "" "
1237	NA	 Ta muiahtas hämaruses mu näo kõrval . 
1237	NA	 Aga ma ütleksin , et peaaegu meelitatult . 
1238	NA	" "" Ja mis ta siis sulle puhus – ? "" "
1239	NA	 Mina seletasin , täpselt nagu oli : 
1240	NA	" "" Laurson rääkis , et sina olid olnud seal keldris oma kunstikogu saatuse pärast mures – "" "
1241	NA	" "" Nojaa . "
1241	NA	" Olingi – "" ei salanud Maak oma muret . "
1241	NA	" "" Ma olin ju kolmkümmend aastat kollektsioneerinud . "
1241	NA	 Mitte väga sügava asjatundmisega . 
1241	NA	 Mitte kuigi suurte rahadega muidugi . 
1241	NA	 Aga väga suure andumusega . 
1241	NA	 Ah kas piibliainelisi asju ? 
1241	NA	 Nojaa , neid ka . 
1241	NA	 Aga mitte sugugi ainult neid . 
1241	NA	 Eesti ja balti kunsti üleüldse . 
1241	NA	 Peamiselt maali . 
1241	NA	 Aga ka graafikat , pisiskulptuuri , igasugust juhuslikku huvitavat ainest . 
1241	NA	 Ka arhivaale . 
1241	NA	 Kunstiajaloolisi tähendab . 
1241	NA	 Ja kui mind kinni võeti , sain muidugi aru , et mingi karistus mulle määratakse , viis aastat , seitse aastat , võibolla kümme , ümarikuma arvu mõttes , eks ole – see oli möödapääsmatu . 
1241	NA	 Mis mulle muret tegi , oli see , mis saab siis , kui mulle mõistetakse koos aastatega ka vara konfiskeerimine . 
1241	NA	 Süüdistused minu vastu olid narrid : paar kodanlik-natsionalistlikku lauset kuskil matustel , mida keegi õieti ei mäletanud . 
1241	NA	 Ja see , et ma olin Saksa okupatsiooni ajal vabariigi aastapäeva tähistanud , külalised kutsunud ja nii . 
1241	NA	" Aga minul on kahekümne neljandal veebruaril sünnipäev – "" "
1242	NA	 Mina hüüdsin : 
1243	NA	" "" Siis oli see ju sünnipäeva pidamine – Kas sa siis sellele ei rõhunud ? ! "" "
1244	NA	" "" Muidugi rõhusin , aga nad ütlesid : n õ u k o g u d e inimene oleks oma sünnipäeva pidamise edasi lükanud . "
1244	NA	 Aga teie pühitsesite ja muigasite pihku – Ühesõnaga süüdistused olid narrid , aga konfiskatsioonioht oli vägagi olemas . 
1244	NA	 Seda tundsin ma juba poolteist kuud ette . 
1244	NA	 Kui nad hakkasid mind välja kutsuma ja küsitlema . 
1244	NA	 Alguses usuasjade voliniku juurde ja siis juba Pagarisse . 
1244	NA	 Hetkiti tundus , et kogu jama minu vastu oligi mu kunstiteoste pärast alustatud – Aga kollektsioon oli mu lootuseks kas või selles mõttes , et mu naine oleks saanud seda vähehaaval müüa ja müügist ära elada ja minule pakki saata . 
1244	NA	 Sest muud vara meil ju mingisugust ei olnud . 
1244	NA	" Ja kollektsioonis oli mul ikkagi toredaid asju – "" Ma nägin hämaras , kuidas ta tõmbas keelega huuled läikima . "
1244	NA	" "" Noh , näiteks – ma olin ju 39-ndast saadik , sellest ajast , kui Viiralt Eestisse tagasi tuli , temalt graafikat ostnud . "
1244	NA	 Ühe valla mehed ikkagi . 
1244	NA	" Ja regulaarselt "" Colombia "" kohvikust läbi jalutanud – sel ajal , kui ta seal teiste loba kuulas ja kohvi rüüpas ja kritseldas . "
1244	NA	 Nii et laud ja lauaalune oli kritseldusi täis – plokilehti , salvrätte , teinekord suuremaid lehti ka . 
1244	NA	 Pärastpoole kogunes neid korjajaid tema ümber liiga palju . 
1244	NA	 Aga esimestel kuudel sain ma sealt mitukümmend huvitavat skitsi . 
1244	NA	 Ja mitukümmend pisikest vigurit , mis ta seal möödaminnes oli meisterdanud . 
1244	NA	" Mõned toredasti frivoolsed , mõned filosoofilised . "" "
1245	NA	" "" Mis vigurid need siis olid ? "" "
1246	NA	" "" Noh , näiteks , kujuta ette – tühi tuletikutoos . "
1246	NA	 Kinni ja tühi . 
1246	NA	 Kui sa ta kummuli pöörad , on ümbrisepõhja ühes otsaservas mehe nägu . 
1246	NA	 Mehe profiil . 
1246	NA	 Tömp õgardiprofiil , suu laiali lahti . 
1246	NA	 Mehel on kroon peas ja krooni peale on kirjutatud KRONOS . 
1246	NA	 Kõik hiiglapeene tušisule töö ja profiil sulenoaga välja lõigatud . 
1246	NA	 Aga kui sa toosi ümbrisest esile lükkad , siis tuleb toosi põhja peal mehe suust välja – tema ranne ja siis käsi ja käes kahvel , tema suu poole suunatud , saad aru , ja kahvli otsas vorst – ühel vorsti otsal viisnurk ja teisel haakrist . 
1246	NA	 Ja kui sa siis toosi ümbrisesse tagasi lükkad , neelab mees kõik alla – randme , käe , kahvli ja vorsti – klõnks . 
1246	NA	 Niisugune vigur et – Nojaa , ja ega mul polnud talt ainult niisuguseid asju . 
1246	NA	 Ja mitte ainult temalt . 
1246	NA	 Mul oli ka võibolla kõige parem kogu Grünbergi monotüüpiaid . 
1246	NA	 Näiteks . 
1246	NA	 Pooled asjad , mis ta Pariisist 40-ndal Eestisse tõi ja mis tal 44-ndal siia maha jäid . 
1246	NA	 Ja nii edasi . 
1246	NA	 Ja ma teadsin , et konfiskatsiooni korral võib sellega juhtuda mis tahes . 
1246	NA	 Antakse Kunstimuuseumile üle , see oleks kõige parem . 
1246	NA	 Olgugi et mina olen omast ilma . 
1246	NA	 Aga müüakse lihtsalt tuulde – see oleks hoopis absurdne . 
1246	NA	 Ja kõige absurdsem – hävitatakse ära . 
1246	NA	" Kui , noh – "" – ta ütles muiates ja pikkamööda – "" j e n t a r t j e t j e k u-u n s t – "" "
1247	NA	 Mina ütlesin : 
1248	NA	" "" Nojaa . "
1248	NA	 Ja siis te töötasite välja süsteemi . 
1248	NA	 Kelladega . 
1248	NA	" Aga see pidi olema teil juba enne teie vahistamist välja töötatud – ? "" "
1249	NA	" "" Muidugi enne , "" seletas Maak , "" pärast ei saanud enam midagi välja töötada . "
1249	NA	 Aga tekkis see süsteem meil nii , et – Vaata , mul oli Olevistes kellamees . 
1249	NA	 Teda ei ole nüüd ka enam elus , nii et sellest võib rääkida . 
1249	NA	 Tema oli õieti , noh , mereväe vanemleitnant . 
1249	NA	 Ja sidevärkide peal töötanud . 
1249	NA	 Ja kellamehetöö peal hoidis ta end võimude silma alt pisut kõrvale . 
1249	NA	 Ja kui mind kimbutama hakati , rääkisin ma oma olukorra talle – malemängu juures – ära . 
1249	NA	 Et Pagarisse ma muidugi maandun ja sinna kedrisse mind haputaignaks hapnema pannakse – eeh , kui ma saaksin seal vähemalt teada , mis maailmas sünnib . 
1249	NA	" Ja mis minu kunstiteostega on sündinud . "" "
1249	NA	 Ja siis tekkis tal idee . 
1249	NA	 Ja ta ladus selle välja . 
1249	NA	" Ja me viimistlesime selle kahekesi ära . "" "
1250	NA	" "" Kas sa ei tahaks jutustada – kuidas see käis ? "" "
1251	NA	 Ja Maak jutustas mõnuga : 
1252	NA	" "" Me lihtsustasime tähestiku ära . "
1252	NA	 Mina soovitasin loobuda vokaalidest . 
1252	NA	 Nagu heebrea kirjas ja enamjaol semiitidel . 
1252	NA	 Aga kellamees arvas , et see teeks teksti jälgimise raskemaks kui see , mis tema soovitas . 
1252	NA	 Ja ma jäin temaga nõusse : me säilitasime olulised vokaalid , aga liitsime kaks või kolm konsonanti ja erandina kaks vokaali ühe märgi alla . 
1252	NA	 Kuni jäi järele kaksteist märki . 
1252	NA	 Need panime tabelisse – noh , siin pimedas ei saa ma teda sulle joonistada , aga sa saad aru : á neli hääliku- või häälikugrupimärki kolmes vertikaalses reas : 
1253	NA	 I II III 
1254	NA	 a i , j n 
1255	NA	 b , p , v k , h o , u 
1256	NA	 d , t l r 
1257	NA	" e m s. "" "
1258	NA	" "" Ja edasi – ? "" tundsin ma huvi . "
1259	NA	" "" Edasi oli üsna lihtne . "
1259	NA	 Meil oli Oleviste kiriku tornis sel ajal neli kella . 
1259	NA	 Ma usun , et on vist praegugi . 
1259	NA	 Kaks suurt ja kaks keskmist . 
1259	NA	 Vähegi musikaalne kõrv tegi nende vahel eksimatult vahet . 
1259	NA	" Me jagasime horisontaalread kellade peale ära : esimene kell – a , i või j , n – ja nii edasi . "" "
1260	NA	" "" Aga kuidas te vertikaalridade vahel vahet tegite ? "" "
1261	NA	" "" Noh , me valmistasime neli summutit . "
1261	NA	 Lihtsalt paraja pikkusega kepp , millel on vana suka sisse õmmeldud vatipall otsas . 
1261	NA	 Ja mööda kellaköit jookseb paras peenike nöör kellamehele pihku , kust saab summuti vastu kella tõmmata . 
1261	NA	" Ja me kinnitasime niisuguse iga kella sisse . "" "
1262	NA	" "" Ja mida see teil võimaldas ? "" "
1263	NA	" "" Väga lihtne – "" ütles pastor . "
1263	NA	" "" See võimaldas varieerida kellalöögi kestvust . "
1263	NA	 Liiale minna me sellega ei saanud . 
1263	NA	 Sest rütmi väga suur kõikumine oleks hakanud võõrastele kõrva . 
1263	NA	 Aga mõõdukas varieerimine oli täiesti võimalik . 
1263	NA	 Nii et kolm kestvust – lühike , keskmine ja pikk – olid teadja jaoks eksimatult eraldatavad . 
1263	NA	 Ja sel moel oli meil kaksteist märki käes . 
1263	NA	 Me saime seda kolmel pühapäeval harjutada . 
1263	NA	 Neljandal pühapäeval olin mina juba arreteeritud ja kellamees oli näinud hirmsat vaeva . 
1263	NA	 Noh , et hästi selgesti teatada : Kõik tervitavad kunstikogu alles konsistooriumis Kiisla kinni võetud – Või umbes niimoodi . 
1263	NA	 Nagu need teated siis käisid . 
1263	NA	 Aga mina ei kuulnud seekord mitte midagi . 
1263	NA	 Sest mina olin esimese nädala boksis . 
1263	NA	 Kas sa tead , mis see on ? 
1263	NA	 Ah sina oled ka olnud ? 
1263	NA	 Noh , siis sa ju tead . 
1263	NA	 See asus kõigist akendest nii kaugel ja nii mitme müüri taga , et sinna poleks Jeeriku pasunad ka ära kostnud . 
1263	NA	 Aga siis visati mind seitsmendasse kambrisse , sinnasamasse , kust sa hiljem Laursoni eest leidsid . 
1263	NA	 Ja seal olid aknad , keldriaknad muidugi , aga otse Pikale tänavale . 
1263	NA	 Aknad olid mõistagi kinni ja plekiga kaetud . 
1263	NA	 Aga kirikukellad kostsid sealtsamast Olevistest absoluutselt selgesti sisse . 
1263	NA	" Ja mina jäin sinna viieks kuuks ja kuulsin kakskümmend pühapäeva järjest igal hommikul tähtsamad uudised ära – "" Ma kuulsin : ta naeris pimeduses tasasel kõhinal . "
1263	NA	" "" Arusaamatusi juhtus meil muidugi ka , aga üldiselt – ma olin esimesel pühapäevahommikul ootel nagu suur kõrv . "
1263	NA	 Ja mures ka – et teine-kolmas võib mind kõnetamisega segada ja ma ei loe välja , mis kellades sees on . 
1263	NA	 Üles kirjutada nagunii midagi ei võinud . 
1263	NA	 Pliiatsijupp oli mul küll kuue voodri vahel ja paberipalakese oleks ka leidnud , aga pidi ikkagi selle varul olema , et meie tosina-mehe-kambris olid tingimata ka võimude silmad-kõrvad sees . 
1263	NA	 Nii et ma vabandasin ja palusin endale kambrikaaslastelt pühapäeva hommiku puhul vaikse pooltunni – keskendumiseks ja palvetamiseks . 
1263	NA	 Ja mehed olid ses suhtes viisakad ja diskreetsed . 
1263	NA	 Nuhid kaasa arvatud , kui neid seal oli . 
1263	NA	 Ja mina istusin , silmad kinni , nurgas ja kuulasin kellade löömist ... 
1263	NA	 Ma ütlesin : arusaamatusi juhtus meil ka . 
1263	NA	 Nojaa , meie lihtsustatud tähestiku tõttu oli see peaaegu möödapääsmatu . 
1263	NA	 Umbes nii : Palume kõik teile jumala õnnistust kunstikogu alles Tsurtsill pidas Boltonis kõne kõigil on jälle lootust ... 
1263	NA	 Noh , lootus lootuseks . 
1263	NA	 Ma hakkasin hiljem , juba laagris , juba Intas tähendab , meeste käest pärima , mis kõne see Boltoni kõne oli olnud . 
1263	NA	 Tuli välja – ei olnud hoopiski Boltoni , oli olnud Fultoni kõne . 
1263	NA	 Sest meil ei olnud f-i üldse ette nähtud , meil oli mõeldud tarvitada vajaduse korral v-d . 
1263	NA	 Aga b , p ja v olid kõik ühisel märgil : teise kella lühike löök . 
1263	NA	 Ja o ning u olid sellesama kella pikk löök . 
1263	NA	 Nii et mina kuulasin ja mõtlesin : mis nimi see ikka muud saab olla kui Bolton , niisugune linn on ju Inglismaal olemas . 
1263	NA	" Noh , Bolton või Fulton – tühjaks kumuks see jäi – "" "
1264	NA	" "" Aga sinu kunstikogu – ? "" küsisin ma pärast silmapilku vaikust . "
1264	NA	" "" Mis sinu kunstikoguga sai ? "" "
1265	NA	" "" Konfiskeeriti teadagi . "
1265	NA	" Minu kinnioleku kolmandal kuul . "" "
1266	NA	" "" –See oli sulle muidugi – pauk ... "" "
1267	NA	" "" Noh , arusaadav ... "" ütles ta – aga kuidagi nii , et selles oli midagi , mis sundis mind tema poole pöörduma . "
1267	NA	 Pimeduses ei näinud ma ta ilmet enam kuigi hästi . 
1267	NA	 Ta jatkas : 
1268	NA	" "" ... "
1268	NA	 Aga tead – üldsegi mitte niisugune pauk , nagu ma olin kartnud . 
1268	NA	 Ja palju hõlpsam , palju kergem just tänu sellele , et ma sain sellest n i i s u g u s e l viisil teada . 
1268	NA	 Saad aru : see ühendus maailmaga , mida mul ei tohtinud olla , aga mis mul siiski olemas oli – see mõjus kuidagi imeliselt . 
1268	NA	 Ma olin keldrisse sisse müüritud . 
1268	NA	 Ma ei tohtinud mitte midagi kuulda . 
1268	NA	 Aga igal pühapäevahommikul läks maailm ometigi lahti ja kellahelina sees sain ma teada , mis väljas oli sündinud . 
1268	NA	" Ja see helin kumises üle terve linna , üle kõigi katuste , tabamatult kõigist akendest sisse ja mina olin selle sees just nagu ainult tinglikult seal , kus ma olin , ja tegelikult täiesti vaba ja kuulsin otsekui Jumala enese häält – "" "
1269	NA	 Mina küsisin pärast silmapilku kummaliselt tihedat pimedat vaikust : 
1270	NA	" "" Keegi rääkis mulle – ma usun , et Rünk , kes muu , meie "" Amicuse "" Rünk – sa tunned ju teda – "" "
1271	NA	" "" Muidugi – "" "
1272	NA	" "" –et m i d a g i olevat sulle konfiskatsioonist vist ka alles jäänud – ? "" "
1273	NA	" "" Jaa – "" ei vaielnud Maak sellele vastu . "
1273	NA	" "" Isegi rohkem kui midagi . "
1273	NA	 Isegi vahest veerand sellest , mis mul oli . 
1273	NA	 Naisel oli õnnestunud see tuttavate kätte toimetada . 
1273	NA	" Enne kui konfiskeerijad kohale tulid . "" "
1274	NA	" "" Noh – "" heietasin mina , õieti teadmata , kummale poole rõhku asetada , "" see on ju teatud määral rõõm – aga kibedus – võibolla ka – "" "
1275	NA	" "" On küll , "" ütles Maak . "
1275	NA	" "" Kuidas kellelegi – "" "
1276	NA	" "" Mis mõttes – kuidas kellelegi ? "" "
1277	NA	" "" Noh , ma olen hakanud kunstiesemeid ära kinkima . "
1277	NA	 Saajatele on see iga kord rõõm . 
1277	NA	 Ja mulle endale ka . 
1277	NA	 Rõõm . 
1277	NA	 Ja vabanemine . 
1277	NA	 Sellepärast ma kingingi . 
1277	NA	 Ma tõin tänagi Viilipile ja ta noorikule ühe asja oma kogu jääkidest . 
1277	NA	 Pulmakingiks . 
1277	NA	 Pulmakink on ju väga hea põhjendus . 
1277	NA	 Ühe Köleri Kristuse-etüüdi . 
1277	NA	 Aasta seitsme- või kaheksakümne eest Pärnumaa Kärgi kiriku altarimaali jaoks tehtud . 
1277	NA	" "" Kristus teeb pimeda nägijaks . "" "
1278	NA	 Mina ütlesin : 
1279	NA	" "" Jaa , Viilip näitas mulle . "
1279	NA	 See on neil teises toas juba seinal . 
1279	NA	" Aga – mis k i b e d u s e l e sa viitasid ? "" "
1280	NA	" "" Perekondlikule kibedusele . "
1280	NA	 Jajaa . 
1280	NA	 Mu naise vend on leidnud advokaadi ja ma kardan , et hulluarsti ka , ning alustanud aktsiooni . 
1280	NA	" Mind kutsuti juba konsistooriumisse seletust andma – "" "
1281	NA	" "" M i s aktsiooni – "" "
1282	NA	" "" Ma ei tea , kuidas seda praegu nimetatakse . "
1282	NA	 Vanasti oleks see olnud pillajaks kuulutamine . 
1282	NA	 Praegusel ajal – noh , tead , praegusel ajal käib niisugune üleriiklik pillamine , et isiklikku pillajaks kuulutamist enam vist ei olegi . 
1282	NA	 Nüüd rõhutakse isikliku teovõime peale . 
1282	NA	 See on ju iseenesest juba ligikaudu null , aga nüüd kutsutakse seda , mis nad minuga teha tahavad , kohtulikuks teovõime piiramiseks . 
1282	NA	 Või umbes niimoodi . 
1282	NA	 S i n a oled ju jurist . 
1282	NA	 Sina pead teadma , kuidas see praegusel ajal käib . 
1282	NA	 Aga ükskõik . 
1282	NA	 Mõned vanad asjatundlikud sõbrad on mulle seletanud : kerge ei pidavat minu teovõimetuks tunnistamine arvatavasti olema , aga võimatu – praegustes oludes – ka mitte . 
1282	NA	" Eriti kui ma ei pane oma talaari maha ja mu naine ei astu otsustavalt minu poolele ja ma jatkan oma kunstiteoste laialikinkimist . "" "
1283	NA	 Talaari mahapanemise võimalus või võimatus oli liiga isiklik asi , et mina saanuksin selle kohta midagi öelda . 
1283	NA	 See , et ta naine p o l n u d , nagu ma aru sain , astunud otsustavalt oma mehe poolele ja oma venna ning nähtavasti veel mõnede sugulaste vastu , oli veelgi isiklikum küsimus . 
1283	NA	 Nii et kolmest tema poolt osutatud motiivist sündis mul puudutada üksnes viimast . 
1283	NA	 Ma küsisin : 
1284	NA	" "" Aga sina – jatkad kinkimist ? "" "
1285	NA	" "" Jaa – "" Ta hääl kõlas seal pimedas , kui soovite , pisut kummastava reipusega . "
1285	NA	" "" Jaa . "
1285	NA	 Sest see käib ühtedele närvidele , aga teeb teistele rõõmu . 
1285	NA	" Ja mina loodan , et ühtedele pakutud rõõm kaalub teistele põhjustatud närvilikkuse üles . "" "
1286	NA	 Mina ütlesin : 
1287	NA	" "" Ja sulle endale teeb see kahesugune tulemus paras jagu nalja ka – ? "" "
1288	NA	 Ma ei tea , mis ta selle peale oleks vastanud , sest sealsamas avanes maja aia poolt uks ja laskis sõstrapõõsastele laieneva valgusejoa , milles kõik põõsaalused tundusid silmapilgu olevat süsimustad ja kõik sõstralehed hõbedased ja filigraansed . 
1288	NA	 Siis ilmus ukseava heledusse Tiiu siluett ja hõikas õue : 
1289	NA	" "" Kes aias on – palume kohvilauda ! "" "
1290	NA	" "" Noh , mingem siis , siin väljas lähebki juba rõskeks – "" ütles pastor pingilt tõustes ja ma kõndisin ta kõrval majja tagasi , tõtt-öelda muljega , et ta tervitas pimeduses muigega võimalust unustada mu küsimus kohvilekutse tõttu lihtsalt õhku . "
1291	NA	 Linda ja köstriemand olid kohvikallajad . 
1291	NA	 Tassid olid talupoeglikult suured ja jook ise kokkuhoidmatult kange , nii et naised kallasid sellele jõudsasti värsket koort helenduseks peale . 
1291	NA	 Kohvi juurde pakuti koduseid mandliküpsiseid ja kolmetärnilist armeenia konjakit , mida tollal hinnaga nelikümmend rubla pudel oli igast jumala poest saada . 
1292	NA	 Peigmees oli muutunud pisut jutukamaks kui muidu . 
1292	NA	 Vahepeal istus ta minu kõrvale ja seletas : hea meelega oleks ta oma pulmalauas k õ i k i oma hiljutisi töökaaslasi , tähendab Toompea mullakaevajaid , näha tahtnud – Mina küsisin vahele , et kas Jalakat ka , ja tema ütles leebelt : 
1293	NA	" "" Ei-ei , Jalakat ma praegu ei mõtelnud . "
1293	NA	 Ma mõtlesin magistrit . 
1293	NA	" Aga kui ma teda kutsusin , raputas ta mul kätt ja ütles : "" Ma soovin teile ja teie noorikule õnne ja nii edasi , ilusaid terveid lapsi ja kõike muud , aga teate , pulma tulema ma ei hakka . "
1293	NA	" Sest – andke andeks – ma kardan , et teie pulmaseltskonnas ei õnnestu mul olla sobivalt v a g a – "" "" "
1294	NA	 Ma mäletan , ma ei teadnud siis ( ega tea tänini ) , mis see oli , mis mind kannustas . 
1294	NA	 Kas tundsin vajadust olla ses vagas seltskonnas , kuhu mina olin tulnud , aga kust magister oli hoidunud , kuidagi magistri ebavagadusega solidaarne . 
1294	NA	 Või tahtsin peigmeest ja tema rahu lihtsalt ja üleüldse natuke kiusata , olgu ta ameti , mulle ikkagi pisut arusaamatu ameti pärast – või hoopis ta ootamatu õnne pärast , tolle ta eluhirmunud , aga ilmsesti armsa , ilmsesti intelligentse Tiiu pärast , mis oleks tähendanud , et armukadeduse pärast – ma ei tea . 
1294	NA	 Kui peigmees järgmist puhku minu kõrval istet võttis , natuke higine , seda küll , aga ikkagi kuidagi ärritavalt rahulik nagu aina , küsisin äkki : 
1295	NA	" "" Kuulge , seltsimees Viilip , seletage mulle , kuidas see teie elukutses käib . "
1295	NA	 Vaimulik on ju teatud mõttes vahemees oma koguduseliikmete , oma hingede ja jumala vahel . 
1295	NA	" On ju ? "" "
1296	NA	" "" Ja siis – ? "" küsis ta ettevaatlikult . "
1297	NA	 Mina ütlesin : 
1298	NA	" "" Siis peaks ju ütleme vastutustundlik isik võima hakata vaimulikuks ainult eeldusel , et ta tunneb seisvat end jumalale ligemal kui need , kelle vahemeheks ta hakkab . "
1298	NA	 Ainult sel eeldusel minu meelest . 
1298	NA	" Kas teie isiklikult tunnete , et seisate jumalale ligemal kui teised inimesed ? "" "
1298	NA	" Mul oli piinlik täpsustada "" ligemal kui näiteks mina "" ja ma neelasin selle täpsustuse alla . "
1299	NA	 Arvatavasti olin siiski oodanud , et ta hämmeldub . 
1299	NA	 Aga ei . 
1299	NA	 Vastupidi . 
1299	NA	 Ta vaatas mind üle oma kohvitassi – mulle tundus , et osavõtliku pilguga – ja ütles epateerivalt vaiksel häälel ( nii vaiksel , et mulle torgatas meelde : kas ei ärrita mind tema ja ta pulmarahva ja paljude teistegi , vaata et terve selle maa vaikne kõnepruuk muuseas selle tõttu , et olen kohanenud Venemaal vastu omaenese tahtmist kriiskavamaga ja valjemaga ? ) – August vastas väga vaikselt , aga , võta või jäta , täiesti loomulikult : 
1300	NA	" "" Mina arvan : kui me selle teie tingimuse oma ametikõlblikkuse mõõduks seaksime , kõlbaks inimene selleks ehk ainult mõnel silmapilgul . "
1300	NA	 Mõnel oma elu kõige täiuslikumal silmapilgul . 
1300	NA	 Ja meie ametitöö jääks tegemata . 
1300	NA	 Aga kogemus näitab , et inimestel on vaimulikku siiski vaja . 
1300	NA	 Ka siin meil . 
1300	NA	 Ja ma ütleksin : eriti meil . 
1300	NA	 Kus psühholooge pole olemas ja arstide tähelepanu on teisal ja inimestel pole sageli lihtsalt mitte kellegi poole pöörduda . 
1300	NA	 Rääkimata ametitalituste traditsioonist . 
1300	NA	 Ja selles osas , mis minusse puutub , pole mul paremat nõu kui käsitada oma ametit puhtalt tööjaotuse põhimõttel : mina olen neid asju õppinud , hästi või halvasti , aga ametioskuseks tarvilikul määral . 
1300	NA	 Ma sooritan neid nii hästi , kui oskan . 
1300	NA	 Kuni inimestel on neid vaja . 
1300	NA	 Ja söandan loota , et see e i o l e enese ülehindamine . 
1300	NA	 Aga mis puutub inimeste juhatamisse Jumala juurde – noh , ma püüan rääkida sellest nii vähe kui võimalik . 
1300	NA	 Ja k u i , siis mitte eesmärgist . 
1300	NA	 Isegi mitte teest . 
1300	NA	 Vaid ehk ainult suunast . 
1300	NA	 Ilmakaarest nii-ütelda . 
1300	NA	 Ilmakaare aimdusest . 
1300	NA	" Ja pisikestest igapäevastest sammudest aimatavas suunas – "" Ta silmitses mind tungivamalt kui äsja ja küsis : "" Kas te ei arva , et n i i minimaalsel määral tohib vastutustundlik inimene endale Jumala asjus lubada – ? "" "
1301	NA	 Ja mina tundsin korraga , et ma ei taha küsida talt ei tõsi- , ei mängumurelikult , kas ta loodab oma jumala-püüdlusega ja oma psühholoogirolliga vabastada oma naise tema eile juurdunud hirmust homse päeva ees . 
1301	NA	 Sest see poleks ikkagi mitte midagi muud kui armukadedus tolle hapra ja hirmul ja hõrkvel tüdruku omandamise pärast . 
1301	NA	 Tundsin korraga , et ma ei taha olla sellest poisist , sellest jämeda kaelaga Augustist tingimata targem ja selle läbi parem , vaid tahan teha temaga rahu . 
1301	NA	 Ma ütlesin : 
1302	NA	" "" Jaa . "
1302	NA	 Ma arvan , et n i i p a l j u tohib inimene endale lubada . 
1302	NA	 Aitäh . 
1302	NA	 Kutse eest . 
1302	NA	 Ja usalduse eest . 
1302	NA	 Ja mingu teil nii hästi kui võimalik . 
1302	NA	" Teil ja Tiiul . "" "
1303	NA	 Kell pool kaksteist öösel pimedal Paoküla jaamaesisel mõnede võõraste ja mulle võõraks jäänud pulmaliste seas Tallinna rongi oodates ja hiljem tühjas öises rongis küsisin endalt : keda olin tahtnud oma leplikkusega Augusti suhtes ära osta ? 
1304	NA	 Keda ? 
1304	NA	 Ja milleks ikkagi ? 
1305	 16 . 	 16 . 
1306	NA	 Olin oktoobri esimese kolme nädala jooksul Loolale meie kavatsetud Saaveli-külastust paar korda meelde tuletanud , ja tähele pannud , et erilist indu ta selle käigu korraldamiseks just nagu ei näidanud . 
1306	NA	 Aga mõistsin , et seda olnuks ka liig temalt oodata . 
1306	NA	 Suurejooneline seegi , et ta üldse oli mu ettepanekuga nõustunud ega olnud senini kuulutanud , et ta sellest loobub . 
1306	NA	" ( "" Mis tähendab "" olin nõus "" ? "
1306	NA	 Ütlesin su pealekäimisel kord lollist peast , et hea küll ... 
1306	NA	 Ei-ei ! 
1306	NA	" Peeter – sa ei saa mult ju ometi tõsiselt nõuda , et ma tal laseksin ennast s i n u g a koos külla kutsuda – "" Või umbes niimoodi . ) "
1306	NA	 Nii et ülemäära ei söandanud ma Loolale peale käia . 
1306	NA	 Seda vähem , et aeg tegi oma töö ka ses mõttes , et mõnikord , kui mu pilk Leineri tänava katusetoas mu kirjutuslaua alumisele vasakule sahtlile juhtus , tuli libell mulle üha veel võpatamapanevalt meelde – aga sahtlitulekahju tunnet see enam ei tekitanud . 
1306	NA	 Nädal ees või taga ei mänginud nüüd tõesti enam rolli . 
1306	NA	 Pealegi : olin esialgseks ennetanud võimalikud küsimused Elmari poolt , tema poolt , kes mu tuttavaist ainsana neid esitada võis ja , nagu ma teda tundsin , varem-hiljem esitama pidigi . 
1306	NA	 Kahe nädala eest , järjekordsel juhuslikul koossõidul Kadrioru trammis , mina kodust laua tagant , tema lossist töölt , olin talle improvisatsiooni korras seletanud , nojaa , valetanud paraku , aga mis teha : 
1307	NA	" "" Muuseas – meie libell , sa mäletad , on nüüd Tartus . "
1307	NA	 Jaa . 
1307	NA	 Kirjandusmuuseumis . 
1307	NA	 Ma käisin temaga sealt mõnede tekstoloogide poolt läbi ja üks noorem mees – Andre või Mandre või mis ta nimi oli – huvitus temast nii , et mul oli kahju seda tal käest ära tirida . 
1307	NA	" Ta andis mulle ka tõendi , et olen selle muuseumile loovutanud – "" ( Mõtlesin : Kirjandusmuuseum on sobivam kui Akadeemia sellepärast , et muuseumis pole iga teine Elmarile tuttav . "
1307	NA	 Aga tõendist räägin ma küll täiesti naiivselt – nagu hakkaks Elmar seda kontrollima – või vastupidi , nagu ei teeks ta seda kunagi . 
1307	NA	 Sest tõendit mul ju ei ole ... ) 
1308	NA	 Nii või naa , Elmar nähtavasti uskus mu teadet täiesti ja seda vähem oli mul nüüd põhjust libelli loovutamisega kiirustada . 
1309	NA	 Ja siis ütles Loola , mitte õhtul , kui ma tema poole tulin , vaid hommikul , kui me olime kohvi joonud ja tema toonitas peegli ees huuli , et toimetusse rutata , ja mina olin pannud mantli selga ja seisin ta selja taga , et väljuda temaga koos ja minna Leinerisse mingit raadiosaadet kirjutama : 
1310	NA	" "" –Peeter – täna on reede . "
1310	NA	 Homme õhtul kell kaheksa ootab Saavel meid enda poole . 
1310	NA	" Nagu sa ju ammu soovisid . "" "
1311	NA	" "" –Ohoo – "" Ma kõndisin Loola järel tema neljasaja-aastastest treppidest alla ja siit-sealt astmeile langevais valgusevihkudes reetis ta vaba helehall sametmantel – möödunudnädalane komisjonikaupluse ost – ta suveräänseid puusi – "
1312	NA	" "" Millal sa siis temaga kokku leppisid ? "" "
1313	NA	" "" Eile . "
1313	NA	 Ma kohtasin teda linnas . 
1313	NA	 Noh , ta saatis mind natuke maad . 
1313	NA	" Me lobisesime – "" "
1314	NA	" "" Millest – ? "" "
1315	NA	" "" Noh , tema ütles : "" Sina käid ju nüüd selle noore ajakirjanikuga või kes ta on . "
1315	NA	" Minu juurde sa enam ei tule – "" Ja mina mõtlesin : n ü ü d ! "
1315	NA	" Ja ütlesin : "" Miks mitte ? "
1315	NA	 Kui ma võiksin tulla selle ajakirjanikuga koos ? 
1315	NA	" Sest minu meelest on tal sinu jaoks väga huvitav probleem – "" "" "
1316	NA	" "" Ja mis Saavel selle peale ütles ? "" "
1317	NA	" "" Tema hakkas kahinal naerma ja ütles täiesti ootuspäraselt : "" See oleks ju kaunikesti originaalne . "
1317	NA	 Aga kui probleem , siis probleem . 
1317	NA	" Tulge laupäeva õhtul ütleme kell üheksa . "" "
1318	NA	" "" Ja miks sa seda mulle juba eile ei ütelnud ? ! "" "
1319	NA	" "" –Ei tulnud meelde – "" "
1320	NA	 Ja nüüd me astusime Loolaga Teadlaste Majja sisse . 
1320	NA	 See maja oli isakese aja viimastel aastatel valmis saanud ja seda see ka meenutas . 
1320	NA	 Mulle tuli meelde : kui ma seda maja nädal või teine pärast naasu esimest korda tähele panin , kõndisime sealt parasjagu Evaldiga mööda , Evald Joostiga tähendab , väikese bassihäälse maastikumaalijaga , kellest selle loo alguses juttu . 
1320	NA	 Mina silmasin maja juberaskeid kaaristuid ja suhteliselt tillukesi aknaid ning küsisin , mis maja see niisugune on , ja Evald pasundas : 
1321	NA	" "" Kas sa siis ei näe ? ! "
1321	NA	 Apis'te laut ! 
1321	NA	 Vaarao pühade härgade laut ! 
1321	NA	" All elavad härjad , üleval preestrid . "" "
1322	NA	 Mina naersin : 
1323	NA	" "" Ja need kaared on laudaväravad ? "" "
1324	NA	 Tema sekundeeris : 
1325	NA	" "" Justament ! "
1325	NA	 Ja aeg-ajalt viiakse härjad sinna kaarte peale kõndima . 
1325	NA	 Ja preestrid hüppavad neil üle sarvede . 
1325	NA	 Kes vääratab , on mutt . 
1325	NA	" See on neil niisugune Knossosest laenatud nõks . "" "
1326	NA	 Mina täiendasin : 
1327	NA	" "" Ja keldris on neil Minotauros ja tema labürint . "" "
1328	NA	 Ja Evald üürgas : 
1329	NA	" "" Selge see ! "
1329	NA	 Ja hullem ! 
1329	NA	" Ja kes oma Ariadne lõnga peale kindel ei ole – nagu meie sinuga , meie pole ju mitte millegi peale kindlad – , ärgu oma nina sinnapoole pööraku ! "" "
1330	NA	" Nüüd läksime Loolaga laudaväravast läbi ja majauksest sisse ning peatusime preestrikorrusel kõrge ukse taga , uksel vasksilt "" Professor Artur Saavel "" . "
1330	NA	" Tähelepanuväärselt ilma "" akadeemikuta "" . "
1331	NA	 Kellanupule vajutamine jäi kuidagi Loola asjaks . 
1331	NA	 Ma ei tea õieti , miks . 
1331	NA	 Osalt vist sellepärast , et ma pisut pelgasin kätt esile sirutada . 
1331	NA	 Oma palitu käiste tõttu . 
1331	NA	 Narrus muidugi , kui ma seda palitut , isa palitut , isegi teatud mõnuga kandsin . 
1331	NA	 See oli alles uuevõitu ja väga korralik kalasabariidest tükk , mille käised ema oli minu tarvis kolm-neli sentimeetrit pikemaks lasknud . 
1331	NA	 Aga vana murdevolti polnud tal õnnestunud päriselt märkamatuks triikida . 
1331	NA	 Ja pealegi pidi kellanupp olema Loolale enam kui tuttav . 
1331	NA	 Kui tal kindlasti oli olnud vahepeal selle maja võtigi . 
1331	NA	 Praegu tal seda arvatavasti enam ei olnud – muidugi enam ei olnud – , nii et ta vajutas nupule ja ma mõtlesin kumeda kellahelina järel : k u i sügavasti see mind tegelikult huvitab ? 
1331	NA	 Mitte ju nii jumal teab kui üdisügavasti , ma loodan – see , kas ta on oma võtme Saavelile loovutanud või ei – 
1332	NA	 Aga nähtavasti huvitas see mind siiski . 
1332	NA	 Kas või näiteks sellevõrra , et ma igatahes mingil määral pettusin , kui ukse avas diakonislikult luider seitsmekümneaastane majapidajanna , niisugune , kelle tüüpi olin siitmailt viieteistkümne aasta eest koos Umsiedler'itega kadunuks arvanud . 
1332	NA	 Jaa . 
1332	NA	 Sest õitsev ja poole noorem perenaine oleks meeldinud mulle Saaveli juures märksa enam . 
1332	NA	 Kuna selline oleks lahendanud – kas või näiliselt – kõik Loolaga seonduda võivad – noh – võtmeprobleemid . 
1333	NA	" "" Akadeemik ootab – "" ütles majapidajanna väärikalt ja vaatas meid vana linnu pilkumatute silmadega . "
1333	NA	 Ja seal oli siis juba ka peremees ise . 
1334	NA	 Loola esitles mind talle ja ma olin kindel , et ta mind Andrease torni kaevandist ei mäleta – ta oli ju näinud suve jooksul vilksamisi kümnete kaevajate nägusid . 
1334	NA	 Aga ta mäletas otsekohe : 
1335	NA	" "" Jaa . "
1335	NA	" Me oleme seltsimees Mirgiga kohtunud – "" Ta pöördus minu poole : "" Te ju töötasite suvel Toompea kaevamistel ? "
1335	NA	" Väliuurijana ? "" "
1336	NA	" "" Teil on erakordne mälu – "" "
1337	NA	" "" Nägudemälu – pole viga . "
1337	NA	 Siiamaani . 
1337	NA	" Faktidemälu võiks parem olla . "" "
1338	NA	 Kui ta meie kaevamiste ajal mõjus , nagu mulle siis oli tundunud , ühtaegu nooremana ja vanemana sellest umbes kuuekümnest aastast , mis ta tegelikult oli , siis ses väikeses võõrastetoas , kuhu ta meid Aino Bachi magavate laste alla istuma pani , oli see veel märgatavam : mehe vana närviline väsimus , ja tahe jätta endast reipa selli muljet . 
1338	NA	 Silmad , liikuvad hallid silmad pisut punakas laia laubaga ja kõhnade põskedega näos olid igatahes lõbusad ja silmanurgis vilkus hetkiti mingi justkui naerutav üleolek . 
1338	NA	 Aga võibolla kõik ainult tundus mulle nii – ja kerge pildimoonde põhjuseks polnud miski muu kui mu enese ebakindlus . 
1338	NA	 Loola käitus jumala koduselt , isegi ülemäära koduselt , mis võis osutada , et temagi tundis end natuke veidralt . 
1338	NA	" Igatahes võttis ta tugitoolis istet , tõstis jala üle põlve , pani diivanilaual avatud "" Kazbeki "" -karbist suitsu ette , laskis mul suitsule tuld pakkuda ja küsis ladusalt : "
1339	NA	" "" Noh , kuidas siis seltsimees akadeemik on viimasel ajal elanud – ? "" "
1340	NA	 Nähtavasti polnud Saavelil plaanis hakata oma kunagist suhet Loolaga minule paljastama . 
1340	NA	 Ta võis muidugi arvata , et Loola on mulle rääkinud . 
1340	NA	 Aga paistis , et ta ignoreeris niisugustki võimalust . 
1340	NA	 Vähemasti tundus mulle , et vastupidisel juhul võinuks ta olla omas kodus palju kodusem . 
1340	NA	" Sest meie olime ju ainsad külalised , aga tema kandis hiigla esinduslikku tumesinist ülikonda ja sinist peene punase joonega lipsu pärlilise hõbeklambriga ja muuseas fantastilist lumivalget poolkõvakraelist särki , milletaolist olin seni näinud ainult paari vähemalt ministri mõõtu mehe seljas ja mille materjali nimetuski polnud eesti keeles veel lõplikult kindel : kas nailon või neilon ( millest esimene hiljem võibolla selletõttu läbi lõi , et teine oleks liiga pikaks ajaks jäänud toitma iroonikute suus juba sündinud sõnamängu "" neil on , aga meil ei ole "" ) . "
1340	NA	 Kuid Loola küsimusele vastas akadeemik lahedalt ja Loolat joviaalselt sinatades , nagu ta ju pidigi : 
1341	NA	" "" Sa tead ise – suvi on minusuguse jaoks kõige pingsam aeg . "
1341	NA	 Väliuurimiste tõttu . 
1341	NA	" Ja sügis esimeste kokkuvõtete tõttu . "" "
1342	NA	" Ma mõtlesin : nüüd hakkab Loola kumedalt naerma ja ütleb : "" Hea küll , hea küll , me hindame sinu valmisolekut meid nii pingsal ajal külla kutsuda . "
1342	NA	" Kuid meil on ka põhjus – "" Aga Loola ütles selle asemel : "
1343	NA	" "" Noh , paljut akadeemikud isiklikult väliuurimistel müttavad ... "" "
1344	NA	" "" Asi pole ju ainult isiklikus labidatöös . "
1344	NA	 Aga isegi seda tuleb ette . 
1344	NA	" Mina vähemalt olen liiga vanamoeline , et päris ilma selleta toime saada . "" "
1344	NA	 Saavel ütles seda ilmse mõnuga . 
1344	NA	 Mina küsisin : 
1345	NA	" "" Aga kuivõrd on väliuurimised üldse , noh , teie branche ? "
1345	NA	" Need on ju ikkagi peamiselt arheoloogia asi ? "" "
1346	NA	" "" Seda küll , "" ütles Saavel . "
1346	NA	" "" Arheoloogia algab meil muidugi Kundaga ja nii , ja see on teadagi Viltmani ja tema meeskonna ala . "
1346	NA	 Aga siiapoole , meie poole , ulatub arheoloogia ju kas või ütleme doktor Himseli bastionideni – siinsamas ümber Tallinna südalinna . 
1346	NA	" Tähendab , 17-nda sajandi teise poolde – "" "
1347	NA	" "" Andke andeks – "" küsisin mina , "" teie ei ole siis a i n u l t keskaja spetsialist ? "" "
1348	NA	" "" Mispärast ? "
1348	NA	" Olen küll . "" "
1349	NA	 Mina riskisin targutada : 
1350	NA	" "" Aga keskaeg lõpeb ju traditsiooniliselt uusaja algusega – tähendab trükikunsti ja suurte avastustega ja nii . "
1350	NA	 Viieteistkümnenda sajandiga . 
1350	NA	 Kui ma ei eksi . 
1350	NA	" See , et ta ulatuvat Inglise kodanliku revolutsioonini – 1941 saime me siin sellest teada – see on ju ainult Marxi või kelle isiklik lihtsustus – "" "
1351	NA	" "" Aga see on meie marksistliku keskajauurimise alfa ja oomega , "" ütles Saavel , ja kuna see oli ehk kõlanud pisut liiga innukalt , lisas ta kerge muigega : "" Tähendab , nimelt oomega – "" "
1352	NA	" "" Ah nii – "" imestasin mina täiesti siiralt . "
1352	NA	" "" Mina arvasin siiamaani , et see pidi olema mingi 41-se aasta hälve – see keskaja pikendamine poolteise sajandi võrra – , umbes nagu marrism või antimarrism või midagi niisugust – "" "
1353	NA	" "" Oi , ei – "" ütles Saavel , noh , mitte ju nauturlikult , aga peaaegu mõnuga , "" see on põrgulikult tõsine doktriin . "" "
1354	NA	" "" Ja kas see on t e i e arvates teoreetiliselt õige ? "" "
1354	NA	 Ma tunnistan , ma ei küsinud seda niivõrd puhtsüdamlikust uurijahuvist teooria vastu kui uuristajahuvist akadeemiku kallal . 
1355	NA	 Saavel sirutas elegantsetes mustades kingades jalad diivanilauast mööda : 
1356	NA	" "" Kuulge – mis tähendab "" teoreetiliselt õige "" ? "
1356	NA	 Teooriaid on liiga palju , et niimoodi küsida . 
1356	NA	 Maailma majanduse üldarengu seisukohast on Inglise kodanlik revolutsioon kahtlemata murdekoht . 
1356	NA	" Nii et majanduse ainudominantsi õpetavas süsteemis on see – palun väga – isegi loomulik . "" "
1357	NA	 Mina jatkasin norimist : 
1358	NA	" "" Ja Cromwell ja Blake ja kes – on suuremad maailmauuendajad kui kõik need pimedad keskaegsed tüübid kokku – Gutenberg ja Erasmus ja Leonardo ja Kolumbus ja Luther ja vana Rebelais takkapeale ? ! "" "
1359	NA	 Saavel naeris lahedalt . 
1360	NA	" "" Kuulge – ma ütlesin : majanduse ainudominantsi õpetavas süsteemis . "
1360	NA	 Aga isiklikult olen ma kõike muud kui periodiseerimisteoreetik . 
1360	NA	 Keskaja lõpu ja uusaja alguse küsimuses ütlen ma lihtsalt : ka niimoodi võib . 
1360	NA	 Seda enam , kui niimoodi peab . 
1360	NA	" Või vähemalt siiamaani on nõukogude ajal pidanud . "" "
1361	NA	 See oli liiga suur avameelsus , et hakata vaidlema sellele vastu . 
1361	NA	 Ja pealegi võeti mult vaidlemise võimalus : haigrupilguga majapidajanna ilmus uksele ja teatas , et õhtulaud on kaetud . 
1362	NA	 Saavel suunas meid söögituppa . 
1362	NA	 Me istusime kuue tooliga lauda , peremees laua otsa ja meie temast kummalegi poole , mina paremale ja Loola vasakule käele . 
1362	NA	 Laud oli kaetud kolmele ja peale lauakatete ning vanaaegselt paksudesse hõberõngastesse pistetud valgete salvrätirullide oli seal silmapaistvalt väikestes annustes väga mitmesugust peenikest kraami , mingisuguse akadeemikute eripoe kaupu muidugi , suitsutatud kalkunilõikudeni ja Kamtšatka krabidest salatini välja . 
1362	NA	 Sellest viimasest lubas Loola Saavelil endale poole ette laduda ja hakkas mõnuga sööma . 
1362	NA	 Olin ammu märganud , et isu oli tal närvilistes olukordades veel parem kui muidu . 
1363	NA	 Kui akadeemik oli täitnud meie pitsid ja me olime külma kümlinapsi boržommiga alla loputanud , ütles ta : 
1364	NA	" "" No nii . "
1364	NA	" Seltsimees Loogna kõneles , et teil pidi olema mingisugune huvitav probleem – ? "" "
1364	NA	 Nii et ma võpatasin ja küsisin endalt : mis kurat s e e tähendab ? ! 
1364	NA	 Kust võib Don Logardo minu probleemist midagi teada ? ! 
1364	NA	" Akadeemik pöördus Loola poole : "" Eks ole , sa ju rääkisid – huvitavast probleemist – ? "" "
1364	NA	 Tähendab – huh – see oli hoopis Loola , keda vana variser minu ees seltsimees Loognaks nimetas ... 
1365	NA	 Loola ütles : 
1366	NA	" "" Rääkisin küll . "
1366	NA	" Ja Peeter räägib selle sulle nüüd kõigis üksikasjus ära . "" "
1366	NA	 ( Tema igatahes ei hakanud mind Saaveli ees seltsimeesmirgitama . ) 
1366	NA	 Ja mina asusin asja juurde . 
1367	NA	 Ma ei hakanud meie torni akadeemikule Andrease torniks nimetama . 
1367	NA	 Esialgu igatahes mitte . 
1367	NA	 Aga meenutasin mõningaid suviste kaevamiste üksikasju – muuseas mäletas ta neid paremini kui mina . 
1367	NA	 Siis kirjeldasin sajuhommikut , kui teised mehed minema läksid ja mina vihmakuue puudusel kohale jäin . 
1367	NA	 Ja seda , mis oli sündinud . 
1367	NA	 Kuidas ma edasi olin kaevanud ja leidnud orva . 
1367	NA	 Tema ütles : 
1368	NA	" "" Jaa . "
1368	NA	 Ma silmasin vastava aruande üle . 
1368	NA	 Seal on see kõik sees : orv , sulanud küünlavaha , tangid või pintsett ja keraamiline laegas . 
1368	NA	 Ma pean ütlema , erakordselt õnnelik ja haruldane leid . 
1368	NA	 Ma usun , et seltsimees Loogna , Ardo Loogna tähendab , soovis teile õnne – mm – leiu väärtusele vastavalt . 
1368	NA	" Aga milles on teie probleem ? "" "
1369	NA	 Kergelt-kergelt nii , et noh – õnn on teile ära soovitud ja mis te veel tahate ? ! 
1369	NA	 Kõik , mis te veel tahta võiksite , on kas või väikesel määral , aga ikkagi häbematus – 
1370	NA	 Mina ütlesin : 
1371	NA	" "" Probleem on see , et laegas ei olnud tühi . "" "
1372	NA	 Saavel silmitses mind mõistmatul pilgul , sai mu sõnade tähendusest aru , töötas , nagu ma tajusin , kõige tõenäosemad , s.o. tema meelest kõige tõenäosemad tähendusvõimalused läbi ja küsis enam-vähem jahedalt : 
1373	NA	" "" Mis seal siis oli ? "" "
1374	NA	 Kuna ma vastusega viivitasin , rutastas ta : 
1375	NA	" "" Midagi hinnalist ? "" "
1376	NA	 Mina ütlesin , mitte ilma salapäratsemismõnuta : 
1377	NA	" "" Väga . "" "
1378	NA	" "" Mmmm . "
1378	NA	" Ja see on teie käes ? "" "
1379	NA	" "" Nimelt . "
1379	NA	" Ja ma tahan sellest vastuvõetaval viisil vabaneda . "" "
1380	NA	 Saavel kallas meile uue pitsi . 
1380	NA	 Ta ütles aeglaselt : 
1381	NA	" "" Noh , leiutasuseadus palgaliste arheoloogide suhtes küll õieti ei kehti . "
1381	NA	" Aga kui te psühholoogiliselt arusaadaval moel ära seletate , miks te leiu kõrvaldasite , siis – siis , tavalise leiutasu piirides – midagi me arvatavasti – "" Aga enam ei pidanud ta vastu . "
1381	NA	" Ta hüüdis : "" Ja m i s seal siis oli ? "
1381	NA	 Mündid ? 
1381	NA	" Ehted ? "" "
1382	NA	 Mina ütlesin : 
1383	NA	" "" Leiutasu võikski mind ehk huvitada . "
1383	NA	 Ma ei ole kröösus . 
1383	NA	 Te teate , kust ma tulen . 
1383	NA	 Aga ma ei ole siin tasu pärast . 
1383	NA	 Laekas oli tekst . 
1383	NA	 Täiesti unikaalne tekst . 
1383	NA	 Te küsite psühholoogilist seletust . 
1383	NA	 See oli uudishimu . 
1383	NA	 Ma loodan , te saate niisugusest motiivist aru . 
1383	NA	 Uudishimu tõusis mulle pähe . 
1383	NA	 Mulle on räägitud , et teie olite enne sõda ette nähtud jatkama Vatikani raamatukogus Arbusovite uurimistööd . 
1383	NA	 Nii et te olete parim mees selle teksti jaoks . 
1383	NA	" Kas see on tõsi , et te pidite minema uurima Vatikani Estica't ? "" "
1384	NA	 Saavel lükkas huuled torru ja ütles aeglaselt : 
1385	NA	" "" Mnjaa . "
1385	NA	 Teatud määral . 
1385	NA	 Aga ma tänan jumalat , et ma sinna ei jõudnud . 
1385	NA	 Minu kolleeg , kes sinna jõudis ja tagasi tuli ja koju pidama jäi – 1940 – on praegu Vatikani asemel Vorkutas . 
1385	NA	 Aga hea küll . 
1385	NA	 Kirjeldage mulle , mis tekst see siis teie arvates on ? 
1385	NA	 Mis tekst võis seal olla ? 
1385	NA	 Mingi missaal ? 
1385	NA	 Mingi breviaar ? 
1385	NA	 Mingi agenda ? 
1385	NA	 See peaks ju olema ladinakeelne . 
1385	NA	" Ja mis materjalil ? "" "
1386	NA	 Mina ütlesin : 
1387	NA	" "" See on ladinakeelne muidugi . "
1387	NA	 Ja pärgamendile kirjutatud . 
1387	NA	 Aga mis sest kirjeldada . 
1387	NA	" Ta on mul kaasas – esikus , portfelli sees – "" "
1388	NA	" "" Tooge ta siis siia !! "" "
1389	NA	 Akadeemiku hüüatusel oli äkitselt isegi kaks hüüumärki taga . 
1389	NA	 Loola ütles : 
1390	NA	" "" Artur – vaata seda pärast söömist – "" "
1391	NA	 Saavel kätsatas : 
1392	NA	" "" Loola – ma ei määri seda ju majoneesiga kokku ! "
1392	NA	" Või sa kardad , et määrin ? ! "" "
1393	NA	 Tõusin lauast ja tõin portfelli esikust tuppa . 
1393	NA	 Võtsin sealt tsellofaankaaned libelliga ja ärakirja Lepisto tehtud tõlkest . 
1393	NA	 Ulatasin Saavelile kaaned : 
1394	NA	" "" Palun tutvuge . "
1394	NA	 Ja siin on hõlbustuseks eestikeelne tõlge . 
1394	NA	" See on professor Lepisto tehtud , nii et – "" Ma asetasin tõlke Saaveli taldriku kõrvale . "
1394	NA	 Ta oli kaaned avanud ja silmitses libelli . 
1394	NA	 Ma pidasin kohaseks tähendada : 
1395	NA	" "" Mis puutub sellesse originaali – ma jätsin ta mõneks ajaks enda kätte , ma möönan , et pisut lubamatul moel , kui eventuaalse kirjandusliku materjali . "
1395	NA	 Romaani tarvis , novelli tarvis , ma ei tea esialgu isegi . 
1395	NA	 T e a d u s e ülesandeks on muidugi teaduslik publikatsioon . 
1395	NA	" Ma ütleksin : kui ma oleksin olukorras , kus võib esitada tingimusi , loovutamistingimusi , eks ole , oleks teaduslik publikatsioon isegi mu t i n g i m u s – "" "
1396	NA	 Saavel heitis mulle just nagu pisut äraoleva pilgu ja pööras vaate tagasi libellile . 
1396	NA	 Ta avas uuesti kaaned , toetas need seljaga vasakule pihule ja silitas parema käe esimeste sõrmedega pärgamendi serva . 
1396	NA	 Ta pööras sõrmeotstega ettevaatlikult lehti . 
1396	NA	 Ta tõusis püsti , hea küll , mitte selleks , et rõhutada hetke pidulikkust , vaid lihtsalt et laua kohal rippuva lambi valgus oleks pärgamendile ligemal . 
1396	NA	 Ta lükkas prillid laubale ja tõstis libelli vasakul pihul üsna silmade juurde . 
1396	NA	 Ta sooniline ranne tuli särgi mansetist esile ja mina mõtlesin : seal , selle eriti laia metalse randmekellarihma all , on tal tema arm ... 
1396	NA	 Ta pööras esimese lehe taas pealmiseks , vahtis seda silmapilgu ja hüüatas : 
1397	NA	" "" –Kuulge – see on ju – mis asi ? ! "
1397	NA	 Ego Andreas archiepiscopus Lundensis – See on ju – Oodake ! 
1397	NA	 Teate – sööge rahulikult edasi ! 
1397	NA	 Seltsimees Mirk kannab Loola klaasi eest hoolt ja enda oma eest ka . 
1397	NA	 Aga mina lähen vaatan seda s e a l – kabinetis . 
1397	NA	 Mul on seal vastav valgustus , projektor , luubid , kõik . 
1397	NA	 Ja teie tundke end nagu kodus . 
1397	NA	" Ma tulen kohe tagasi – "" Ta oli minemas , viivitas silmapilgu ja haaras Lepisto tõlke oma taldriku kõrvalt . "
1397	NA	" Ta ühmas : "" Lepisto eesti keel on küll mõnikord ladinam ja kreekam kui see , mis ta tõlgib : "" Sumin mummude nõlvadelt lumitipp-Ida – "" või umbes nii – see on rida Hesiodost Lepisto tõlkes – "" "
1398	NA	 Mina ütlesin : 
1399	NA	" "" Stiili üle võib igavesti vaielda – aga s i s u l t on Lepisto üldiselt – "" "
1400	NA	" "" Sisult on ta muidugi enam-vähem absoluutne – "" oli akadeemik juba lävel , juba üle õla tagasi vaadates minuga nõus . "
1401	NA	 Ma kallasin Loolale ja endale veel pitsi kümlit , veel klaasi boržommi . 
1401	NA	 Ma tõstsin viimase krabisalati Loolale ette . 
1401	NA	 Me jõime ja sõime . 
1401	NA	 Ma ütlesin : 
1402	NA	" "" Loola – ulata mulle oma käsi – "" "
1403	NA	 Ta ulatas , aga laud oli tülikalt lai . 
1403	NA	 Tõusin ja läksin Saaveli tooli tagant läbi ; Saaveli toolile ma ei istunud , istusin tühjale toolile Loola vasakul käel – kümmel ja meie pisut huligaanne seis siin majas andis mulle hoogu – , tõstsin Loola värvitu küünelakiga sõrmed oma nina juurde ja andsin neile musi : 
1404	NA	" "" Aitäh , Loola . "
1404	NA	 Me tulime sellega toime . 
1404	NA	 Nüüd ei anna ta seda meile ka siis tagasi , kui me palume . 
1404	NA	 Ja silub asja järelikult ära . 
1404	NA	" Ja kui jumal annab , kirjutan ma romaani – ütleme piiskop Andrease kirgastumisest – "" "
1405	NA	" "" Ainult et keegi ei trüki seda ära – "" ütles Loola muiates . "
1406	NA	 Veerand tunni pärast ilmus Haigur ja vaatas , kui kaugel söömisega ollakse . 
1406	NA	 Ta ei tabanud mind suudlemast ei Loola sõrmi ega suud . 
1406	NA	 Ma ütlesin : 
1407	NA	" "" Akadeemik on oma kabinetis . "
1407	NA	 Tal on seal meie jaoks üks väike töö käsil . 
1407	NA	 Meie poolest võiks laua ära koristada ja kohvi anda . 
1407	NA	" Aga küsige , kuidas tema – "" "
1408	NA	 Haigur tuli minuti pärast tagasi : 
1409	NA	" "" Tema poolest ka . "" "
1410	NA	 Kuni ta lauda koristas ja uuesti kattis , istusime meie võõrastetoas . 
1410	NA	" Loola lehitses venekeelse "" Unesco Courier'i "" numbreid , mis olid diivanilaua allriiulil virnas . "
1410	NA	 Mina nägin säherdusi esimest korda ja otsustasin uurida neid hiljem . 
1410	NA	 Praegu vaatasin kella , ja miskipärast meenusid mulle lapsepõlised ootamised – emaga Toompuiesteel hambaarst doktor Schilderi ootetoas , tema kabineti ukse taga . 
1410	NA	 Saavel oli viiskümmend üks minutit ära olnud . 
1410	NA	 Siis kutsus Haigur meid kohvilauda . 
1410	NA	 Ta kallas meie tassid täis ja ütles : 
1411	NA	" "" Aga konjakiga või likööriga , või mis seal käib , mina ei tegele . "
1411	NA	" Seda pakub ta ise . "" "
1412	NA	 Mina ei hakanud ütlema : minge küsige , mida ta käsib pakkuda , ja seda pakkugegi . 
1412	NA	" Mina ütlesin : "" Oh , ärge tundke muret – "" Sest päris muretu ma asjakäigu suhtes ometi vist ei olnud . "
1412	NA	 Haigur läks minema ja me rüüpasime Loolaga kohvi . 
1412	NA	 Saavel oli olnud tunni ja neliteist minutit ära . 
1412	NA	 Ta tuli tagasi tunni ja kolmekümne kolme minuti pärast . 
1413	NA	 Nojaa , ma ei tea ju , kuidas niisugused asjad niisugustes seisudes , niimoodi häälestuvates inimestes toimuvad . 
1413	NA	 Et tõrkemehhanism käivitub enesekaitseks , see peaks olema selge . 
1413	NA	 Aga kas see on enesekaitse kellegi vastumeelsete pretensioonide suhtes ( mis on vastumeelsed pretendeerija vastumeelsuse tõttu , mis on tingitud sellest , et pretendeerija on löönud meilt meie kallima üle ) või on see enesekaitse , mille motiividetaguseks ajendiks on hirm kord kogetud trauma ja vägivalla ja meeleheite kordumise ees ? 
1413	NA	 Või käivitub enesekaitse vastumeelsuse ja hirmu koostoimel – ma ei tea . 
1413	NA	 Ja kes meist teab . 
1413	NA	 Üldjuhul mitte keegi . 
1413	NA	 Ja mis mõtet on rääkida sellistel puhkudel üldjuhtudest , kui kõik on tegelikult alati konkreetjuhu küsimus , kõik , kogu reaktsioon , selle põhjused , teke , objektiivne ja subjektiivne kulg ning lahendus . 
1414	NA	 Saavel astus söögituppa . 
1414	NA	 Libell ja tõlge olid tal käes . 
1414	NA	 Ta pani ukse oma selja tagant kinni – mulle torgatas meelde : võibolla pelgab ta Haigrut kui kõrva omaenese majas ? 
1414	NA	 Ta sammus laua poole , mille ääres me istusime . 
1414	NA	 Loola pani kohvitassi käest ja hüüatas : 
1415	NA	" "" Artur – mis sul on – ? ! "" "
1416	NA	" "" Mitte midagi ! "" vastas akadeemik ootamatult kõrgel häälel . "
1416	NA	 Alles nüüd märkasin , et ta nägi tõepoolest kübeke kummaline välja . 
1416	NA	 Ta oli teinud särgi kraenööbi lahti ja tõmmanud lipsusõlme mööda lipsusaba kurguaugust viis-kuus sentimeetrit madalamale , nii et lips oli sõlme ja pärlklambri lühenenud vahemaa jaoks ülemäära pikk ja londitas üle hõbeklambri ja ta pärli . 
1416	NA	 Akadeemiku nägu jättis – tõsi küll , üsna kergelt-kergelt , aga siiski niisuguse mulje , nagu oleks veri tõusnud talle laupa ja silmade ümbrusse ja põsenukkidesse ja ta kõhn lõug muutunud selle tagajärjel heledaks , peaaegu valgeks , nii et väga korralikult raseeritud habeme tüükatäpistik oli korraga nähtav , vähemalt nii lähedalt , nagu ta oma toolilt nüüd minu poole pöördus : 
1417	NA	" "" Sähke ! "" "
1417	NA	 Ta lükkas libelli ja selle tõlke mu kohvitassi kõrvale . 
1417	NA	" "" Mina seda teilt vastu võtma ega sellega tegelema ei hakka ! "" "
1418	NA	 See oli öeldud sellisel toonil , et uhkus keelas mul küsida : aga miks ? 
1418	NA	 Kuid ma ei tarvitsenudki küsida . 
1418	NA	 Saavel rääkis ise : 
1419	NA	" "" Kuulge – kui te tulete sealt – ma ei tea ju , kas see on õige , aga mulle on räägitud – "" Ta pöördus Loola poole . "
1419	NA	" "" Sina rääkisid , või Ardo või teie mõlemad – nii et kui see on õige – "" – ta pöördus uuesti minu poole – "" siis teil peab ju olema – oma kogemus ! "
1419	NA	 Mina tahaksin teie kogemust austada – saate aru – ja tahan , et te austaksite – minu oma . 
1419	NA	" See tähendab : ärge mängige niisugust labast mängu , nagu ei saaks te mitte millestki aru ! "" "
1420	NA	 Piinlik meenutada , aga ta oli peaaegu et karjumise lävele välja jõudnud . 
1420	NA	 Ta hüüdis : 
1421	NA	" "" Te taipate ju väga hästi , mida see tekst endast kujutab ! "
1421	NA	 Kujutlete suurepäraselt , kuidas seda võetakse , kui keegi püüaks seda avaldada . 
1421	NA	 Keegi narr , kes mängiks teie lapsemängu kaasa . 
1421	NA	 Esimene reaktsioon : see on alatu võltsing ! 
1421	NA	 Pisut haritumad võltsinguks-väitjad leiaksid analoogiaid ka : Piltdowni inimese lõualuu ja Václav Hanka kroonikad . 
1421	NA	 Aga tudenginali Akadeemia tolakstegemiseks oleks kõige süütum tõlgendus . 
1421	NA	 Analoogia Hanka kroonikatega oleks juba nii või teisiti natsionalism . 
1421	NA	" Aga meie tõsised spetsialistid , mitte kõige spetsialistimad , aga kõige t õ s i s e m a d , näeksid asja silmapilk läbi ja ütleksid : otsene mürgine nõukogudevastane võltsing ! "" "
1422	NA	 Ma ei näinud teist teed kui mängida edasi tema poolt labaseks nimetatud mängu . 
1422	NA	 Tõstsin käe ja hüüdsin talle vahele : 
1423	NA	" "" Aga mispärast võltsing ? ! "
1423	NA	" Kui te ju imehästi teate – kui te ju oma silmaga nägite – et see on e h t n e ! "" "
1424	NA	 Akadeemik hüüdis : 
1425	NA	" "" Mitte midagi ma ei tea ! "
1425	NA	 Mitte midagi ma ei näinud ! 
1425	NA	 Võib ka ütelda : mida ehtsam mulje , seda rafineeritum võltsing ! 
1425	NA	" Seda kõike tuleks alles uurida – "" "
1426	NA	 Mina hüüdsin : 
1427	NA	" "" Aga siis uurige ! "
1427	NA	" Muud ei olegi tarvis ! "" "
1428	NA	 Saavel vastas korraga nii talitsetult ja nii tuhmilt , et jäi mulje , nagu oleks ta häälepaelad äkitselt hangunud : 
1429	NA	" "" Mina mitte . "" "
1430	NA	 Panin tähele : Loola püüdis mulle peremehe hoomamata pilguga märku anda – aga ma ei võtnud seda teatavaks . 
1430	NA	 Loola ütles : 
1431	NA	" "" Artur – ära ennast siis sellepärast niimoodi ärrita . "
1431	NA	" Tähendab – sina mitte , ja asi on sellega klaar – "" "
1432	NA	 Saavel jatkas , ning aina niisugusel häälel , nagu oleks tal pool suud jääpuru täis : 
1433	NA	" "" Sest minu uurimisest poleks kõige pisematki kasu . "
1433	NA	 Võibolla veenduksin ma tõepoolest , et see tükk ei ole võltsing . 
1433	NA	 Aga sellest ei muutuks mitte midagi . 
1433	NA	 Kas teie seda ei tea ? ! 
1433	NA	 Tõsi-spetsialistid ütleksid : kui see on eht , kui see on tõesti 1221-se aasta tekst , siis on see kuritegelikult välja otsitud . 
1433	NA	 Selleks , et provotseerida võrdlusi , mis tekitavad nõukogude võimule kahju . 
1433	NA	" Ja te teate suurepäraselt , et kui neil milleski õigus on , siis selles oleks neil õigus – "" "
1434	NA	 Mul oli piinlik talle peale käia , aga miskipärast ei tahtnud ma olla leplik – nagu ma Augusti pulmas Augustiga olin olnud . 
1434	NA	 Ma püüdsin mõista , miks ma ei tahtnud teha Saaveliga niisamuti rahu , aga mul polnud aega lõpuni mõelda . 
1434	NA	 Võibolla mingist sallimatusest tema autoriteetsuse vastu , mis oli mulle endale – mu sallimatus tähendab – teatud viisil piinlik – Igatahes tahtsin teda suruda oma piinlikkustundes – ma ei tea , kas selle kiuste või selle õhal – tolle moraalse tirbiotsa poole , kust polnud kuskile põigelda , kust võis ainult kas taganeda vette – või tõusta lendu – Ma alustasin : 
1435	NA	" "" Seltsimees Saavel – kui t e i e sugune autoriteet – "" "
1436	NA	 Ta katkestas mind käeviipega ja ütles tuhmilt : 
1437	NA	" "" Jätke oma loba . "
1437	NA	 Ma pidasin teid arukaks poisiks . 
1437	NA	 Ma mõtlesin , et te olete elus midagi läbi teinud ja suudate näha asju , nagu nad on . 
1437	NA	 Aga teie räägite – autoriteet – Kas te ei ole siis ikka veel taibanud , et siin maal ei ole ega saagi autoriteete olla ? ! 
1437	NA	 Siin on ju ainult kahesuguseid inimesi . 
1437	NA	 Need , kes seisavad järjekorras , peksu järjekorras , ja ootavad oma nuudisaamiskorda . 
1437	NA	" Ja need – suhteliselt vähesed – , kes on tulnud eluga peksust läbi ! "" "
1438	NA	 Loola hüüdis : 
1439	NA	" "" Artur – mispärast nii traagiliselt – "" "
1440	NA	 Saavel küsis või pigem nentis , sest ta toon oli kummaliselt ükskõikne : 
1441	NA	" "" Mis autoriteeti saab niisugustest inimestest kellelgi olla . "" "
1442	NA	 Mina tahtsin ütelda midagi , nojaa , lohutavat , aga ka astlalist , võibolla isegi midagi kiusavat – sel mõjuka mehe kummalisel nõrkusesilmapilgul . 
1442	NA	 Võibolla ajendasid mind seoseniidid Augusti pulmade maailmaga , mis mulle hetke eest oli meenunud . 
1442	NA	 Võibolla motiivid käsikirjast , mille asjus ma selle laua ääres viibisin . 
1442	NA	 Ja suunas mind muidugi see , et sain aru , k u i isiklikult akadeemik peksumotiivi pidi mõtlema . 
1442	NA	 Igatahes ütlesin : 
1443	NA	" "" Seltsimees Saavel – ka Kristust peksti . "
1443	NA	" S e l l e s t tema autoriteet sündiski – "" "
1444	NA	" "" Mitte sellest ! "" ütles Saavel peaaegu vihaselt . "
1444	NA	" "" Vaid sellest , et ta laskis enese risti lüüa ! "
1444	NA	 Aga mina keeldun ! 
1444	NA	 Mulle aitas Pilatuse õuest küll ! 
1444	NA	 Saate aru ? 
1444	NA	 Loola p e a b ju olema teile rääkinud ? ! 
1444	NA	 Ikka teete te näo , et ei saa ! 
1444	NA	 Issand jumal , see teie tekst on ju põrguliku kokkusattumuse tõttu kõige otsesem poliitiline pamflett ! 
1444	NA	 Sada korda otsesem , vähemalt siin maal sada korda otsesem ja iroonilisem kui mäejutlus ! 
1444	NA	 Sundristimine ja sundsotsialism ! 
1444	NA	 Mõõgaga toodud evangeelium ! 
1444	NA	 Mis vahet sel on , kas mõõgaga või parabellumi ja tankidega ? ! 
1444	NA	 Kahekordne adekvaatsus ! 
1444	NA	 Kolmekordne ! 
1444	NA	 Sest varem või hiljem nähakse ka pidalitõvekujundi adekvaatsus läbi ! 
1444	NA	 Ja kes niisuguse tekstiga vehkima hakkab , puuakse möödapääsmatult risti . 
1444	NA	" Aga mina keeldun uuesti Pilatuse sulaste kätte minemast – "" "
1445	NA	 Loola ütles : 
1446	NA	" "" A r t u r – mis juttu sa räägid ! "
1446	NA	 Kas sa siis viimast poolteist aastat üldse ei arvesta ? ! 
1446	NA	 Võimude käitumine on ju täiesti muutunud ! 
1446	NA	" See ei ole ju üldse enam see – "" "
1447	NA	 Saavel ütles – kuidagi ühtaegu pinevalt ja loiult , kui selline ühend on võimalik : 
1448	NA	" "" Aga mind on õpetatud : mida ehtsam mulje , seda rafineeritum võltsing – "" ja siis äkisti kategooriliselt : "" Ja nüüd , Loola – tee mulle see teene ja vii see noormees siit koos tema tekstiga minema ! "
1448	NA	 Kui peab olema nõnda , et sa lähed temaga kaasa – mine ! 
1448	NA	 Aga vii ta minema ! 
1448	NA	" Head aega ! "" "
1449	 17 . 	 17 . 
1450	NA	 Oktoobri lõpp või koguni novembri algus oli nähtavasti juba käes . 
1450	NA	 Sest ma mäletan , ma tulin Linnaraamatukogust välja ( vist oli see sel ajal juba Gorki-nimeliseks rullitud ) ja vaatasin ringi . 
1450	NA	" Taevas oli peaaegu paljaste kastanivõrade kohal ometi kord metalselt selge ja paar poisinaakmanni korjas alfaldilt märgade kollaste lehtede seast lõhkisi rohelisi okasmugulaid ja koukis neist läikivaid pruune kastanimune ja noored hääled kraaklesid läbisegi : "" Minul on suurem ! "" – "" Minul on suurem ! "" – "" Vahi , minul on suurem ! "" "
1451	NA	" "" Tere , doktor Mirk ! "" "
1452	NA	" "" Ohoo – tere , magister Tauts – "" Sest tema see oli , must artistikaabu kuklas ja käsi tervituseks pikal , nagu ainult hea tuule päevadel . "
1453	NA	" "" Kuidas siis magistrihärral läheb – ? "" "
1454	NA	" "" Avaldage mulle kaastundmust . "
1454	NA	 Või soovige õnne . 
1454	NA	" Või tehke mõlemat korraga ! "" "
1455	NA	" "" Meeleldi . "
1455	NA	" Aga mis puhul ? "" "
1456	NA	" "" Ma andsin oma kaitsjannale hundipassi ! "" "
1456	NA	 Mina ei taibanud silmapilkselt . 
1456	NA	" "" Noh – oma Tõmmule Daamile , kas te ei mäleta ? ! "" "
1457	NA	" "" Mäletan muidugi – "" ütlesin ma Tõmmu Daami väljaütlemata nimest tahtmatult summutatud häälel . "
1457	NA	" "" Aga kuidas seda mõista – ? "" "
1458	NA	" "" Väga lihtsalt . "
1458	NA	 Täna kutsuti mind Miilitsavalitsusse ja üks kaunikesti kortsus lipsuga noorsand vabandas ja pistis mulle rehabiliteerimist tõendava lipaka hambu . 
1458	NA	 Ma tulin trepist alla . 
1458	NA	 Mu Tõmmu Daam ootas mind ukse juures tänaval . 
1458	NA	" Ma panin talle käe ümber piha ja ütlesin : "" Kallis proua , t e i e elukogemusega isikule ei pea ma ju seletama , et ma e i rippunud kõik need kuud teie seeliku küljes armastuse pärast . "
1458	NA	 Vaid rippusin tarviduse pärast . 
1458	NA	" Aga nüüd langes tarvidus ära – "" Ma võtsin kämbla ta pihalt ja andsin talle laksu vastu tõmmut tuharat . "
1458	NA	" "" Nii et ole tänatud , aga lase nüüd minu juurest jalga ! "" "
1458	NA	" Kas teate , doktor Mirk – see truu hing sosistas mulle : "" Aga , kallis poiss , mõtle järele , võibolla oleks minu varjust su lähedal sulle ka su rehabiliteeritu-uhkuses kübekene kasu – kui ma su lõuavärgi pidurdamatuse peale mõtlen – "" Ja mina sain aru , et ma peaksin – meie olukorras – muidugi paluma talt silmapilk andeks ja haarduma uuesti ta seelikusse . "
1458	NA	 Aga too , kujutage ette , rehabiliteeritu-uhkus surus end peale – ja ma tegin kompromissi . 
1458	NA	" Ma ütlesin : "" Kullakene , kui sa nii kangesti tahad – kõõlu siis edasi mu läheduses , nii et teised sind aeg-ajalt silmavad – aga nii , et m i n a sind jumalapärast ei näe ! "" "
1458	NA	" Ja teate mis : tema naeratas , natuke hapukalt , aga alistudes , ja ütles : "" Hea küll , hea küll – kunagi hiljem seisad sa minuga nagunii silmitsi – "" "" "
1459	NA	 Mina küsisin : 
1460	NA	" "" Tähendab – kuidas seda mõista ? "
1460	NA	" Teie tervis on siis nüüd – ? "" "
1461	NA	" "" Jumala korras . "" "
1462	NA	" "" Ja teie – vabandage – vähk – ? "" "
1463	NA	" "" Noh – teile – täna – võin ma seda tunnistada : väljamõeldud vähk . "
1463	NA	 Fiktsioon . 
1463	NA	 Aga ametlikult vormistatud . 
1463	NA	" Nii et toimikute järgi on ta mul üha olemas . "" "
1464	NA	 Mina naersin . 
1464	NA	 Tõtt-öelda pisut uskumatult , aga vististi seda kergendatumalt – et teda oma kergendumuses veenda : 
1465	NA	" "" Ja kuidas see teil s e a l korda läks ? "" "
1466	NA	" "" Ooo – see on pikem lugu . "
1466	NA	 Aga üle kümne minuti see ei kesta . 
1466	NA	" Tulge – "" – ta haaras mul käest – "" lähme sinna tagasi , kust te tulite . "
1466	NA	" Me leiame lugemissaalis vaikse nurga ja ma räägin teile ära – Sest pisut õpetlik on see igatahes – "" "
1467	NA	 Ta tõmbas mu kaasa . 
1467	NA	 Ta lõhnas veidi , aga õige veidi , konjaki järele , kuid mulle tundus , et tema lugu võiks olla kümmet minutit väärt . 
1468	NA	 Muuseas , pilkudest , millega lugemissaali letitagused teenindusdaamid meid või täpsemalt magistrit saatsid , tuli mulle meelde , mis keegi , võibolla Evald Joost , oli selle kohta ütelnud : et need daamid pidid suhtuma magistrisse kahel väga erineval viisil . 
1468	NA	 Noored pidid nipsutama nina ja vaatama temast muiates mööda , arvatavasti ta olematute püksiviikide ja üksteist tagahõikavate sentimeetriste habemekarvade ja ettearvamatute jõmpsikasilmade pärast . 
1468	NA	 Aga vanemad daamid pidid küsima aupaklikul sosinal ta soove ja teenidama teda , nagu oleks ta üldteadaolevalt karjapoisipaberitega prints – 
1469	NA	 Me leidsime lugemissaalis hõlpsasti nurga , kus kõik ümberkaudsed lauad olid tühjad – neil laudadel olid ju kolmest küljest poole meetri kõrgused eralduskastid ümber , nii et magister kiikas ümberkondsed lauaalused läbi – et kas sealt liiglähedasi jalgu paistab või ei , tõmbas tooli mu kõrvale ja rääkis tasa , kuid õhinal : 
1470	NA	" "" Meie laagris Vorkutas elas laagritevahelise haigla peakirurg . "
1470	NA	 Haritud mees . 
1470	NA	 Suur kirjandussõber . 
1470	NA	 Viisteist aastat peaaegu ära istunud . 
1470	NA	 Pireuse kreeklane . 
1470	NA	 Kuidagi Odessa kaudu Vorkutasse laekunud . 
1470	NA	 Kuidas just , polnud ju mõtet küsida . 
1470	NA	 Mina olin käinud tema juures mõne õhtu lobisemas . 
1470	NA	" Ma teadsin , et ta lemmikautor on Homeros ja lemmikteos "" Odüsseia "" . "
1470	NA	 Selle peale olin jutustanud talle Saaremaast kui Eesti Kreetast või umbes nii . 
1470	NA	 Ja siis kellegi mullusajandise baltlase loo oma isiklikus kastmes . 
1470	NA	 Saaremaa mõisnikust von Tollist , kes oli kohaliku heerose Suure Tõllu järglane ja tänu kellele – või ma kardan , et minu variandis juba kes ise aastal 1770 leidis Küklaadides Iose saarel Homerose haua . 
1470	NA	 Ja kes osutus ainsaks inimeseks meie lähissajandeil , kes oli Homerost ihusilmaga näinud . 
1470	NA	 Sest tema jutustuse järgi oli laulik , kui härra Toll ( või keegi teine ) tema hauakambri avas , istunud seal mõtlikus poosis marmorpingil . 
1470	NA	 Ja varisenud alles silmapilk hiljem põrmuks . 
1470	NA	 Nii et ma olin ikkagi ainsa Homerost näinud nüüdisinimese zemljak , eks ole . 
1470	NA	" Doktor Karaiskakis tõmbas selle peale sahtli lahti ja näitas mulle kreekakeelset "" Odüsseiat "" . "
1470	NA	 Mina tunnistasin , et eesti keelde pole seda paraku veel tõlgitud . 
1470	NA	" Doktor ütles , et seda imestab ja kahetseb ta küll väga , sest eestlased , niipalju kui tema pidi olema neid näinud – mina kaasa arvatud – , olevat jätnud talle peaaegu et kultuurinimeste mulje – Nojaa , küllap vist selle mulje kinnitamiseks tegin ma tema "" Odüsseia "" lahti ja lugesin , muidugi vigadega , sest oma vana Treffneri kolmeaastase kreeka keele stuudiumiga ja selle põgusa süvendamisega ülikoolis Pärtel Haliste all – lugesin talle paarkümmend algusrida ette – "
1471	NA	 ?????????????????????????????????????????????????? 
1472	NA	 ????????????????????????????????????????????? ... 
1473	NA	 Ja siis tekkis mul idee . 
1473	NA	 Teate , see oli mul juba niisugune aeg , kus ma olin maa alt väljas ja kuivatasin vilte – Aa , teie olete ka vildikuivataja olnud ? 
1473	NA	 Noh , siis te teate küll : kuumus ja hais ja tülpinud töömeeste mölin , et vilditallad on ikka alles märjad , ja igavene mure , et neetud jalarätid ei lahvataks põlema ja kildasegune söepuru ei kustuks , vaid edasi põleks – te teate ju küll – , aga samal ajal laagri kõige haruldasem asi : omaette ruum . 
1473	NA	 Nojaa . 
1473	NA	 Ja ma olin jõudnud naise käest mõne kena paki saada , vitamiinidega ja nii edasi , ja mu mälu – see oli mul normaaloludes olnud tüütult hea – töötas jälle suurepäraselt . 
1473	NA	 Ja siis tähendab tekkis mul idee . 
1473	NA	 Ma valmistasin seda teatud aja jooksul teatud sissesöötmistega ette ka – üksikasjad pole siinkohal tähtsad – ja ükskord – me olime doktoriga parajasti klaasi seal moeks olnud teetõrva ära rüübanud , pool pakki teed klaasi tulise vee peale – ütles mu vaist , et n ü ü d . 
1473	NA	" Ja siis ma pakkusin talle kihlveo välja : mina õpin "" Odüsseia "" kaksteist tuhat värssi kaheteistkümne kuuga pähe . "
1473	NA	" Kui ma seda ei suuda , tähendab kui ma kaotan , võtan endale kohustuse tõlkida "" Odüsseia "" eesti keelde . "
1473	NA	 Mõtelgu doktor , missugune kreeka kultuurimõju avardumine ! 
1473	NA	 Ja pealegi missuguses boreaalses maailmanurgas ! 
1473	NA	 Nii et igal tõsikreeklasel on põhjust sellele kaasa aidata küll ja küll ... 
1473	NA	" Aga kui ma võidan , vormistab ta minu pisikese ulcus ventriculi maovähiks ja korraldab minu akteerimise ... "" "
1474	NA	" Mina hüüatasin : "" Ja kreeklane läks õnge ? ! "" "
1475	NA	 Magister ütles : 
1476	NA	" "" Õnge läksin esmajoones mina . "
1476	NA	" Sest te ei kujuta ette , k u i kuradi vaevaliselt kreekakeelne "" Odüsseia "" mulle seal jalarättide ja viltide haisu sees külge jäi . "
1476	NA	 Aga pikapeale hakkas asi sujuma . 
1476	NA	" Kui ma näiteks kujutlema hakkasin , kuidas Odüsseus i s e oma seiklusi sõnastas ja kuidas ta neid endale meelde tagus – keset lambasõnniku haisu ja keset ohtu , et purjus ja silmitu Ükssilm ärkab ja hakkab teda kobades otsima ja krabab ta pimesi pihku – No ja ühesõnaga siis ma t u u p i s i n – "" "
1477	NA	" "" Ja kas tõesti lõpuni välja ? ! "" "
1478	NA	 Magister naeris kuivalt : 
1479	NA	" "" Ei . "
1479	NA	 Lõpuni mitte . 
1479	NA	 Humaansus on ju mingil määral ka ikka kreeklaste väljamõeldis . 
1479	NA	" Kui ma olin kuuekuise tuupimisega kuus kilo maha võtnud ja mul oli kuus tuhat värssi peas ja ma olin juba – või tähendab Odüsseus oli juba Alkinoose juurde välja jõudnud , ütles doktor : "" Ma arvan , mu sõber , et nüüd aitab . "
1479	NA	 Ma loobun pretensioonist , et te eepose eesti keelde tõlgiksite – aga loodan , et te seda kunagi ehk siiski teete . 
1479	NA	 Nüüd paneme teid faiaakide laeva ja vaatame , kuidas te oma Ithakasse tagasi saate . 
1479	NA	 See tähendab , ta võttis mu haiglasse , opeereeris maohaavandi , mis mul tõesti olemas oli , ära , laskis mul paraneda ja saatis mu dokumenteeritud vähiga surema . 
1479	NA	 Ja pidage silmas , ta opereeris mind novembris 52 , see tähendab siis , kui keegi ei näinud veel ka mitte unes , et minusuguseid hakatakse aasta-kahe pärast ilma vähita vabastama ja rehabiliteerima . 
1479	NA	" Nii et teate mis : otsime nüüd sobiva paiga ja ohverdame pudeli konjakit – meie kui vanade meremeeste kaudu otse Poseidonile endale – et minu doktoril hästi läheks ja Poseidon ei hakkaks teda minu aitamise eest kiviks moondama – ma loodan , te mäletate , et faiaakide laeva laskis merejumal kättemaksuks kivistuda – Tulge ! "" "
1480	NA	 Ma ütlesin : 
1481	NA	" "" Magister , mulle tundub , et teie doktor on tõesti konjaki-ohvrit väärt – ja sobiva paiga pakun ma selleks oma pööningul . "" "
1482	NA	 Me võtsime teelt pudeli ja läksime Leinerisse . 
1482	NA	 Tegelikult oli mu otsus juba raamatukogust väljumisel küps ja esimesed pitsid , mu malmlaua ääres kahes natuke kipakas korvtoolis võetud , ainult kinnitasid seda . 
1482	NA	 Esiteks ja üleüldse : magistri avameelsus vajas tasakaalustamist . 
1482	NA	 Teiseks : tema oli oma avameelsusega iseenda oma valevähist vabastanud , tähendab : mina võisin enese vastuavameelsusega oma libellivargusest vabaks rääkida . 
1482	NA	 Kogu magistri lõuapoolikluse kiuste tundsin , et võin olla tema diskreetsuses kindel . 
1482	NA	 Nojah . 
1482	NA	 Ja oligi kõik . 
1482	NA	 Poole pudeli pealt – sest kaugemale me ei jõudnud ega püüdnud – rääkisin oma libelliloo talle ära . 
1482	NA	 Pluss oma kogemuse akadeemik Saaveliga , seda muidugi nii , et Saavelit ei saanud mu jutu järgi identifitseerida . 
1482	NA	 Näitasin oma leiu magistrile ette . 
1482	NA	 Ja pistsin tõlke talle nina alla . 
1482	NA	 Ta luges selle läbi ja ütles : 
1483	NA	" "" Teate , kui te nii kangesti tahate sellest kenast vanast tükist lahti saada , nagu ma aru saan , – mina võtan ta kaasa küll . "
1483	NA	 Mul on Linnamuuseumis mõned usaldusväärsed sõbrannad . 
1483	NA	 Ma annan selle neile üle . 
1483	NA	 Nad hoiavad seda seal nagu silmatera . 
1483	NA	 Pimikus . 
1483	NA	 Teiste valgusepelglike silmaterade seas . 
1483	NA	" Ja "" Odüsseia "" tõlkimise asemel – seda teeb kuulu järgi juba üks teine mees – võtan ma endale teie loal vabaduse – kunagi võibolla – kirjutada teie libellist kirjandusloolise artikli . "
1483	NA	 Andreas oli ju ikkagi poeet . 
1483	NA	 Aga teie kirjutage sellest romaan . 
1483	NA	 Ah et keegi ei trüki neid meie töid ära ? 
1483	NA	 Esialgu muidugi mitte . 
1483	NA	" Aga pisut kaugemas perspektiivis ei saa p r a e g u olla selles enam sugugi kindel . "" "
1484	 18 . 	 18 . 
1485	NA	 See oli vististi selle sügise , 54-nda aasta sügise esimene lumi . 
1485	NA	 Niisugune , mis küllap sulab veel ära , sulab veel mitu korda ära , aga esialgu katab kogu halli kõleduse imepuhtalt ja imepehmesti kinni . 
1485	NA	 Musta-hallikirjud munakivitänavad valged , suitsunud pleekinudpunased nõgised kivikatused valged , kõik rõht- ja kaldpinnad valged , müüriservadel , aknaäärtel , räästarennidel odavast , aga puhtast valgest jänesenahast puhud peal . 
1485	NA	 Linnapildi pehmuse pärast . 
1485	NA	 Nagu see ülevalt Loola katusekambri lahtisest aknast näis . 
1486	NA	 Siis pöörasin selja akna poole ja vaatasin tuppa . 
1486	NA	 Nojaa , muidugi võinuks tuba olla suurem või uuem või mõlemat . 
1486	NA	 Sest mis nõnda vana on , peaks vähemalt mõõtmeilt imponeerima , et mitte natuke kaastundmustäratav olla . 
1486	NA	 Muidugi , selle toa enam-vähem maitsekate pudi-padi-asjade rohkus tekitas teatud hubasusillusiooni , seda tingimata . 
1486	NA	 Ja siis – seal selle illusiooni sees – see naine – Loola – tõi köögist kaks sinist Meisseni tassi ja hõbelusikad diivanilaua valgele linikule ja läks kööki tagasi kohvikannu nende kõrvale tooma . 
1486	NA	 Et endale ja mulle pealelõunakohvi pakkuda . 
1486	NA	 Aga selle asemel , et toimetusest koju tulnult ümber riietunud olla nagu harilikult , kõige meelsamini oma pehmesse helepruuni kodukleiti , kandis ta täna seda pisut jäika ja pidulikku tumesinist kostüümi , mis talle minu meelest õieti ei sobinud – 
1487	NA	 Ma mäletan , ma seisin seal , kukal lumise õueõhu ja nägu toa sooja kohviaroomi poole – Loola tuli kohvikannuga tuppa – , ja mõtlesin : olen temaga selle mitte veel poole aasta sees nii harjunud , et piinlikkusekübe , mida ma tema figuuri pärast seltskonnas ikka veel aeg-ajalt tunnen , tekitab mulle peaaegu et pisikest uhkust ... 
1487	NA	 Midagi eluaegset meie suhe vaevalt on . 
1487	NA	 Aga temaga on lihtne ja hea . 
1487	NA	 Muuseas ka kõike arutada . 
1487	NA	 Peaaegu kõike muidugi . 
1487	NA	 Kas või neid kirjandussaateid , mida ma raadiole nüüd juba lepingu alusel teen . 
1487	NA	 Ja eriti minu romaani – nüüd , kus ma sellega või õieti alles selle ideega olen saanud jalad maha ... 
1487	NA	 Nojaa , sedasama olin äsja talle ütelnud : et Andrease-romaani idee asjus on mul nüüd jalad maas , hiiglasuur töö ees , aga sellegipoolest – 
1488	NA	" "" Peeter , tule , kohvi on sisse kallatud – "" "
1489	NA	 Ma istusin Loola juurde lauda . 
1489	NA	 Me rüüpasime kohvi , me ulatasime teineteisele suhkrutoosi . 
1489	NA	 Loola ajas näpuga tillukese valge liniku mustrispiraali ja alustas , otsekui lugenuks ta mu mõtet : 
1490	NA	" "" Peeter , see on väga hea , et sul on nüüd raadioga leping , leivaraha asjus . "
1490	NA	 Ja et sul on jalad romaaniplaaniga maas . 
1490	NA	 Vaata , ma olen otsustanud : meie peame lõpetama . 
1490	NA	 Mina lähen Saaveli juurde tagasi . 
1490	NA	 Jaa . 
1490	NA	 Sest sina saad ilma minuta toime . 
1490	NA	" Aga tema ei saa . "" "
1491	NA	 Ma kuulasin ta sõnu kummaliselt võimetuna midagi ütlema . 
1491	NA	 Sõnad puudutasid mind üdini , jaa , sel silmapilgul tundus , et lausa üdini ja üdist läbi , ja olid samal ajal täiesti teisal . 
1491	NA	 Loola jatkas : 
1492	NA	" "" Sa oled arukas poiss ega kahtlusta mind – nagu võibolla mõni – , et ma teen seda – noh , akadeemikuprouaks saamise lootuses . "
1492	NA	 Saavel kirjutatakse homme närvikliinikust välja . 
1492	NA	 Ta on olnud seal kuu aega , sa tead . 
1492	NA	 Ta läks sinna kohe peale meie visiiti . 
1492	NA	 Ei-ei , ma ei süüdista kedagi . 
1492	NA	 Igatahes mitte sind . 
1492	NA	 Nüüd ta läheb kaheks kuuks sanatooriumi . 
1492	NA	 Ja ma lähen temaga kaasa . 
1492	NA	 Noh , peamiselt samariitlasekohustuse pärast . 
1492	NA	 Aga et sul kõik teada oleks , mis sulle kasuks võib olla : mitte ainult selle kohustuse pärast . 
1492	NA	" Teatud määral ka sellepärast , et – mehele , kellele ma – nagu tobe meesteomane keelepruuk ütleb – kellele ma kuulun – , sellele mehele tahan ma olla , noh , alatisem ja olulisem , kui ma sinule olin . "" "
1493	NA	 Ma ütlesin – ja kuulsin , et see sündis väga kõlatult : 
1494	NA	" "" –Mis teha . "
1494	NA	" Arvatavasti on sul õigus – "" Ja mulle tundub , et mõtlesin ( aga võibolla on see hoopis hiljemini mõeldud ) : kas pole nii , et kui ühest lõpetamisest sünnib kõige pettumuse ja tusa ja ängi kõrval ka k ü b e k e n e kergendusetunnet – et siis on nimelt õige lõpetada – "" Nii et : tervita akadeemikut minu poolt – "" "
1495	NA	" "" Peeter , seda ma ei tee – "" "
1496	NA	" Ta oleks ju võinud ütelda : "" Jah , ma tervitan teda – "" Nii et korraga tundsin mahasurumatut tarvidust olla terav ja ütlesin : "
1497	NA	" "" Ja hoolitse , et ta ei kannaks metallotstega kingapaelu – "" "
1498	NA	" "" Jaa – "" ütles Loola ja vaatas mulle otsa , esimest korda selle jutuajamise jooksul . "
1498	NA	" "" Selle eest kannan ma hoolt – "" "
1499	NA	 Ning et oma isekaid sõnu leevendada , küsisin ma : 
1500	NA	" "" Kas ta paraneb – ? "" "
1501	NA	" "" Ma loodan – "" "
1502	NA	" "" Mille peale sa loodad – ? "" "
1503	NA	" "" Aja peale . "
1503	NA	" Mille muu peale on meil loota – ? "" "
1504	NA	" Imelik , mõtlesin ma – mispärast ütles ta "" meil "" ? "
1504	NA	 See ei saanud ju tähendada temal ja minul . 
1504	NA	 Muidugi mitte . 
1504	NA	 Kas see tähendas temal ja Saavelil ? 
1504	NA	 Arvatavasti . 
1504	NA	 Või siiski meil kolmel ? 
1504	NA	 Või meil kõigil ? 
1504	NA	 Siinmaal , varatalvel 1954 ? 
