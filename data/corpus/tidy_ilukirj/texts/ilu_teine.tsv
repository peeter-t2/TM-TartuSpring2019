par_nr	head	sentence
1	 SUL ON TEINE 	 SUL ON TEINE 
2	NA	 Lehte Hainsalu 
3	 I osa 	 I osa 
4	NA	 Ja oligi kõik juhtunud ja möödas . 
5	NA	 Igatsetud puhta rõõmu asemel valitses määrdunud kurbus . 
5	NA	 Killu ei teadnud , kuidas nüüd üldse olemas olla . 
5	NA	 Sedagi ei teadnud , mismoodi siit räsitud pesast üles saab , riivamata enda ja teise ilumeelt . 
6	NA	 Killu oleks tahtnud , et Tehvan oleks teinud midagi – mida küll ? kaisutanud ? kõrva sosistanud ? mööda tuba tantsinud ? 
6	NA	 Igal juhul oleks Tehvan pidanud ilmselgelt väljendama ülekeevaid emotsioone , aga Tehvan istus noruspäi Killu aseme veerel , Tehvani kukal oli vastu jõuluhämarat aknavalgust nukker ja hüljatud . 
7	NA	 Teine neist pidi vaikuse murdma . 
8	NA	 “ Tehvan , ” ütles Killu , ja see oli kogu lause . 
8	NA	 See oli üldse kõik , mis ütelda . 
9	NA	 Tehvan nagu ärkas , pööras end tüdruku poole . 
9	NA	 Killu ei julgenud otsepilguga vaadata , mis nägu mees on . 
10	NA	 “ Ära ole kurb , ritsikas , ” lepitas mees ja patsutas teda õlale nagu poissi . 
10	NA	 Ise vaatas kõrvale . 
10	NA	 Nii see on , kohe hakka sõnadega seletama . 
11	NA	 “ Kurb oled sina , ” ütles tüdruk ja neelatas . “ Ja siis olen mina ka . ” 
12	NA	 “ Ma ei ole kurb , ma olen – “ 
13	NA	 Vaikus . 
14	NA	 “ Mis sa oled ? ” küsis tüdruk viimaks , vastust kartes ja ometi lootes . 
15	NA	 “ Ei tea õieti ise ka , mis ma olen . 
15	NA	 Vahest ehk hämmeldunud . 
15	NA	 See oleks ehk kõige ligem sõna . ” 
16	NA	 “ Hämmeldunud ? ” imestas tüdruk . 
16	NA	 Nüüd oli ka tema hämmeldunud . 
17	NA	 “ Sa valmistasid mulle üllatuse . 
17	NA	 Ma kujutlesin , et oled vanem kui sa oled . ” 
18	NA	 “ Ja nüüd ? ” 
19	NA	 “ Selgus , et oled noorem kui sa oled . ” 
20	NA	 Tüdruk tundis häbisähvatust : mees oli aru saanud , et ta esimene oli olnud . 
20	NA	 Siiski oli Killul häämeel , et Tehvan esimene oli saanud olla ja et mees seda ehk mõistis hinnata – kui sellele nüüd vihjas . 
21	NA	 “ Ma ei teadnud arvata . 
21	NA	 Anna andeks , kui ma ehk tormakalt toimisin , ” ütles mees ja vajutas oma nina tüdruku juustesse . 
21	NA	 Tundus , et heldimusega . 
22	NA	 Õndsuseootus peatas Killu hingamise : nüüd ta pihib midagi ! 
22	NA	 Killu saab kõik teada ! 
22	NA	 Aga Tehvan ütles – küllap pihtiski : 
23	NA	 “ Mul pole selliseid kogemusi . 
23	NA	 Minu nainegi ei olnud - ” 
24	NA	 Naine ! 
24	NA	 Tema naine ! 
24	NA	 Siin kolmandaks ! 
25	NA	 Mees tundis ka ise külma tuuletõmmet , nagu oleks aknapooled äkki laiali paiskunud . 
25	NA	 Ent mis öeldud , see öeldud , ehkki mitte välja öeldud . 
26	NA	 “ Nüüd siis tead , ” kohmas mees . 
26	NA	 See pigem kinnitas kui kustutas eelmise ütluse järelkaja . 
27	NA	 Siiski aimas Killu Tehvani hääles kahetsust ja mõistis : mees ei tahtnud sobimatu ülestunnistusega haiget teha , vaid püüdis seletada , miks ta hämmeldunud on . 
27	NA	 Killu ise oli ju küsinud , sest ta tõesti ei teadnud , miks peaks üks mees hämmeldust väljendama kukla kurbusega . 
27	NA	 Vist läks midagi teisiti kui Tehvan tahtis – mis see võiks olla ? – ja see rikkus mehe rõõmu . 
27	NA	 Killu rõõmu siis ka , sest nemad kaks olid nüüd üks . 
28	NA	 “ Tehvan , ” ütles tüdruk jälle . 
29	NA	 “ Jah , ritsikas ? ” 
30	NA	 Killu tõstis pea ning hõõrus otsmikku vastu Tehvani särgivarrukat . 
30	NA	 Nagu kassipoeg , kes tähelepanu nõuab , mõtles mees , kui tüdruku nukelisi õlgu embas . 
30	NA	 Samas ohkas ta kuuldavalt : jälle peab seletama ! 
31	NA	 Kuidas ütelda , et ta nüüd lähebki ? 
32	NA	 Vaikus . 
33	NA	 “ Ma arvan , et mõistan sinu tundeid , ritsikas . 
33	NA	 Seda enam on kahju , et pean nüüd tõesti minema . 
33	NA	 Tagumine aeg , ” ütles Tehvan , aga ei läinud veel , võttis tüdruku näo oma pihkude vahele , vaatas sügavasti silma , mida Killu sündida lasi : pilku tõsta ei olnudki julgustükk . 
33	NA	 Mees ohkas taas ja tõusis , sääred paljad – Killu meelest nii oma ja siiski nii võõrastav – ning pani pintsaku selga . 
34	NA	 “ Sul jäi kohv pooleli . 
34	NA	 Nüüd on see jahtunud , ” ütles tüdruk nukralt . 
34	NA	 Ta selitas sohval , vasak käsivars üle pea , ja vahtis lakke , kuhu autode tuled joonistasid kuuseokste sakilisi varjusid . 
35	NA	 “ Õige küll , kohv , ” märkas mees , jõi püstijalu tassi tühjaks , pani selle lauakesele tagasi – liialdatud ettevaatusega , nagu Killule tundus . 
36	NA	 “ Sinu keedetud , ” ütles mees nagu hoolivalt , astus sohva ette , libistas sõrmeotstega üle tüdruku jaheda lauba , lükkas juuksetuka kõrvale ja suudles põgusalt justkui ema või õde . 
37	NA	 Ilmselgelt hüvastijätuks . 
38	NA	 Killu nihutas käsivarre laugudele , mis vägisi märjaks kiskusid . 
39	NA	 “ Ära pahanda . 
39	NA	 Nad tulevad juba kell kuus ja sünnipäevalapsel ei sobi – ” seletas mees salli kaela ümber mässides . 
39	NA	 Mässis ja harutas ja mässis jälle – ootas nagu midagi , üht silpi , üht sõna , üht naeratust . 
39	NA	 Aga ei , Killu silmad olid käsivarre peidus ning hoidsid ripsmete jõuga kibedat vett tagasi . 
39	NA	 Killu nägi kõrvadega – kuulis tõmbluku tsirinat , sokis samme , mantli nööpimist , kingade jalgavajutamist , lingi lõnksatust , ukse sneprisse langemist . 
40	NA	 Kõik . 
41	NA	 Ja ometi pidi täna algama uus ajaarvamine . 
41	NA	 Nii oli Killu teadnud . 
42	NA	 Kaks tulikiiret pisarat lipsas üle põskede . 
43	NA	 Rohkem mitte ! 
43	NA	 Killu rehmas silmad käeseljaga kuivaks ning tõusis , tegi valgust üles võtmata ennast korda , kraamis aseme . 
43	NA	 Istus siis Tehvani tühja tassi taha , jäi vahtima tänavalaterna valgustäppi punasel kuusekuulil . 
44	NA	 “ Tehvan Pennert , ” ütles ta poolihääli . 
44	NA	 Ja lisas : “ Killu Pennert . ” 
45	NA	 Aga see oli ilmvõimata . 
46	NA	 Killu Uppin , see ta on . 
46	NA	 Paraku . 
46	NA	 Ehkki mitte seesama , kes vaevalt tunni aja eest . 
46	NA	 Pulmaöö ilma pulmadeta niisiis . 
46	NA	 Isegi mitte öö , vaid teise jõulupüha õhtupoolik . 
46	NA	 Või ei – koguni poolikut õhtut pole talle antud . 
46	NA	 Saatus selline . 
46	NA	 Ei ainsat tunnistajat ega piduvõõrast õnnesoovidega . 
46	NA	 Ei lilleõit ega vanemate õnnistust , nagu muiste kombeks . 
46	NA	 Ennevanasti oli ilus ! 
47	NA	 Kas mees oli teda lihtviisiliselt tahtnud ja võtnud – või armastanud ? 
47	NA	 Killule paistis , et Tehvan armastas . 
47	NA	 Killu küll oli armastanud ja mitte nii väga tahtnud , mitte täna veel . 
47	NA	 Praegu siin – üksi ja pimedas – tundus talle , nagu alles küpseks tema ihus see hetk , mil soojuse ja läheduse kasvamine äkitselt plahvatab . 
47	NA	 Kui see ongi see , mida naised silmas peavad , siis süttis tema küll tagantjärele , niiöelda tuhaasemele . 
48	NA	 Oli ta õnnelik ? 
48	NA	 Nüüd , mil kõik õnnelikult möödas , nüüd vist oli . 
49	NA	 Mälestused on ilusamad kui elu ise , meenus talle plikasalmiku tarkus . 
49	NA	 Nõnda näis olevat . 
49	NA	 Mõnd üürikest silmapilku võib mäletada kestvaks ning ikka ja jälle tagasi kutsuda , et uurida ja tõlgendada . 
49	NA	 Viimased kaks päeva oli Killu läbi elanud ühtsama hirmpikka hetke . 
49	NA	 Jõululaupäeval , kui stuudio oli pidu pannud , oli Tehvan teda Beta lintide riiulite peidus januselt suudelnud ning sosistanud : Mul on teisel pühal sünnipäev , ma tulen sind vaatama , kas tohib ? 
49	NA	 Muidugi tohtis , Killu ei salanud – kas oleks pidanud salgama ? 
50	NA	 Aega olid nad enestele järelemõtlemiseks ja ettekavatsemiseks jätnud . 
50	NA	 Mis täna sündis , oli paratamatu , ükskord ju ikka oleks pidanud see juhtuma . 
50	NA	 Aga mul ei ole kingitust , poed olid juba pühadeks kinni , oli Killu kahetsenud , kui mees tuli – tõesti tuli . 
50	NA	 Pole hullu , parim kingitus oled sa ju ise , oli Tehvan pareerinud ja kelmi poisikese kombel naernud , nii et Killu ei teadnud , kuidas ta sõnu võtta . 
50	NA	 Peenike nali või ? 
50	NA	 Sõnakõlks ? 
50	NA	 Või kompliment ? 
50	NA	 Ei , nüüd ta luiskab – kuumalaine , mis näkku tõusis ja üle keha levis , andis talle asjade seisust märku . 
50	NA	 Kui aju ei usu , siis veri teab . 
50	NA	 Ta oli peitnud oma ärevuse lauakatmise askeldusse , oli kartnud ja oodanud . 
51	NA	 Pudelit ma kaasa ei toonud , jõuluõhtul ei jooda ju ? oli Tehvan poolküsimisi ütelnud . 
51	NA	 Alles nüüd taipas Killu : Tehvan tahtis , et neil oleks tõsi taga , mitte veiniuim . 
51	NA	 Ta oli tänulik – jälle tagantjärele . 
52	NA	 Tänulik ? 
52	NA	 Õnnelik ? 
53	NA	 Kas ta oli nüüd armuke ? 
54	NA	 Või oli temal armuke ? 
55	NA	 Poiss-sõber Tehvan ju pole , ta on mees juba . 
56	NA	 Kuidas selle kohta öeldakse – kuidas ilm ütleb ? 
57	NA	 Ah , ütelgu ilm mis tahes , tähtis on inimese enese tunne . 
58	NA	 Just nimelt : mis enesetunne ütleb ? 
59	NA	 Peab siis kõike kohemaid määratlema ja lahterdama ! tõrjus Killu kiusakaid mõtteid . 
59	NA	 On mis on , hästi on : mingigi selgus suhetes , mingi edasiminek , oluline kusjuures . 
60	NA	 Tehvan ütles täna : Kahekümne kuues detsember on püha Stefanuse järgi tehvanipäev , seda nime tunneb põhjarannik , mujal on tabanipäev , mida aga sellena ei tähistata , pigem peetakse teist jõulupüha . 
60	NA	 Killu tehvanipäeva ei tea , tabanipäevast on vist kuulnud . 
60	NA	 Aga nii Tehvan ütles ja Killu tahtis nüüd mehe juttu kontrollida – väikse tagamõttega : kui see inf on kriipsupealt tõsi , siis Tehvan ehk ongi tõsiselt võetav , lootis ta . 
61	NA	 Killu tõi tabureti ja ronis üles . 
61	NA	 Lae all leidus otsitu : Eesti rahvakalender VII . 
61	NA	 Killu puhus oranžmustalt ümbrispaberilt tolmu lendu ning lõi raamatu lahti . 
61	NA	 Tõesti-tõesti oli nii , nagu Tehvan ütelnud . 
61	NA	 Aga seal seisis must valgel rohkemgi : Forselius on eestlaste ebausukommetest kirjutanud , et Tehvanuse päeval ratsutavad nad harilikult oma hobuseid ja lasevad neile aadrit , siis suksud olevat väledad jooksma ja kosuvat hästi . 
62	NA	 Killu surus raamatu põlvede vahele hoidu ja naeris end taburetil hobuseks . 
62	NA	 Noh , peremees tuli ja ratsutaski ja laskis ka aadrit , ihahhaa ! 
62	NA	 Killu ongi paras hobusenimi , märanimi kusjuures , ihahhaa ! 
62	NA	 Nüüd puuduks veel see , et ta mehele väledalt järele jooksma hakkaks või – hullem veel – ühestainsast korrast kosuma saaks ! 
63	NA	 Fuih , kui labane ! sõitles ta ennast , kuidas sa võid , Killu Uppin ! 
63	NA	 Ometi tundus see mäng pisarateni naljakas . 
64	NA	 Panen Tehvani homme proovile , kontrollin , kas ta on sedasamust lugenud ja siit õppust võtnud , otsustas tüdruk . 
65	NA	 Killu torkas raamatu riiulisse tagasi ja läks viis kollase tabureti kööki . 
65	NA	 Õues põlesid elektrituled ümber elusa kuuse , tuul liigutas vanikut , nii et tulimadu näis omaette roomavat . 
66	NA	 Madu ? ! 
66	NA	 Ilge ! 
67	NA	 Oh õudust , seal oli öeldud mitmuses – ratsutavad kõiki oma hobuseid ja lasevad neile aadrit . 
67	NA	 Kas tõesti Tehvan täna – ? 
68	NA	 Ei ! 
69	NA	 Killu tundis oma edemust . 
69	NA	 Tehvan oli kogemata ju ütelnud , et tema naine ei olnudki olnud – . 
69	NA	 Nüüd kõlas see lause teisiti , hoopis-hoopis teisiti : Killu oli hingelt ja ihult puhtam ! 
69	NA	 Killu taipas , et Tehvan oli eksprompt väljendunud : oleks mees pisut mõelnud , poleks nii öelnud . 
69	NA	 Ta polnudki Killut osatanud , aga ta oli oma naise reetnud . 
69	NA	 Jah ! 
69	NA	 Oh ! 
69	NA	 Kas ta siis ei armasta oma naist ? 
69	NA	 Küllap vist , ega siis muidu – 
70	NA	 Killu vahtis tulimao looklemist ja unistas . 
70	NA	 Kord ütleb Tehvan , tema Tehvan : Naine , mul on kahju , aga ma lähen nüüd päriselt ära , sest leidsin kellegi , kes on kaua-kaua just mind oodanud . 
70	NA	 Naine küsib : Kas sa oled kindel , et ta just sind on oodanud ? 
70	NA	 Tehvan vastab : Kui ma üldse milleski kindel olen , siis just selles . 
70	NA	 Naine läheb näost valgeks ja ütleb : Seda ma kartsin juba ammugi , et sa kord kellegi leiad . 
70	NA	 Tehvan ütleb : Mitte lihtsalt kellegi , vaid tema , ainukese maailmas ! 
71	NA	 Killu nägi seda stseeni nii ilmsi , nagu seisaks kolmandana kõrval . 
71	NA	 Ruum tundus olevat köök , sinistest kahhelkividest pliit oli kõnelejate taustaks . 
71	NA	 Sinised kahlid Tehvani köögis , kas tegelikult on ka või ? 
71	NA	 Tarvis sobival hetkel küsida . 
72	NA	 “ Tehvan Pennert , ” ütles tüdruk poolihääli . 
72	NA	 Ja lisas : “ Killu Pennert . ” 
73	NA	 Nii peab see ükskord olema . 
74	NA	 Killu keris end sohva asemelohku – padi lõhnas veel mehest , oli purjuajav sookailulõhn – pani pihud põse alla ja uinus kui hea laps kunagi . 
74	NA	 Suur tükk jõuluõhtut oli veel järel , aga mis temal sellest , kui kingitus käes . 
75	NA	 Hommikul oli Killul kiire stuudiosse jõuda . 
75	NA	 Killu kujutles , et on olukorra peremees , kui saab ise valida hetke , mil meest märgata . 
75	NA	 Tuleks ta uksest ja mees oleks kohal , siis poleks kindel , kas ta näoilme ei reedaks neid mõlemat . 
75	NA	 Nüüd peab ju kahekordselt kaval olema ! 
76	NA	 Killule tundus , et jalad ei mahu keha alla ära , nii et ta kõnnakust saab igaüks aru , mis temaga on . 
76	NA	 Tuleb hoiduda teiste juuresolekul liikumisest . 
77	NA	 Ta läks läbivaatusse ja hakkas telesaate musta materjali vaatama ning plaane üles märkima , et režissöör saaks montaažilehe teha . 
77	NA	 Sellega oleks hommegi aega , aga mis tehtud , see tehtud . 
77	NA	 Kaks head asja – võib rahus paigal püsida ja teiseks oodata , kas mees kisub uksi lahti , et näha , kus ta on . 
77	NA	 Muidugi tuleks Tehvan tema juurde , nad oleksid ses tillukeses toakeses kahekesi mõnegi viivu , piisava puudutuste vahetamiseks . 
77	NA	 Huvitav , kas Tehvan riskiks teda suudelda , kui iga hetk võiks keegi sisse astuda ? 
77	NA	 Võib-olla riskiks , et maitsta patu võlu . 
77	NA	 Kas Killu tohib teda ise puudutada nagu lähedast , või peaks see juhtuma kogemata ? 
77	NA	 Või on see nüüd rangelt keelatud , nii et kogematagi ei või – kogemata eriti mitte – sest silmad on igal pool ? 
78	NA	 Või on koguni nii , et Tehvan palub vabandust temalt ja oma naiselt ning eksitus unustatakse ? 
78	NA	 Kas Killu peab tegema näo , et ongi unustanud – kui tegelikult tema ei unusta ju , sest tema pole eksituses ? 
78	NA	 Aga ta on eksituses , sest Tehvanil on naine ! 
78	NA	 Jah , aga see naine polnud Tehvanit oodanud , oli end enne ära kinkinud . 
78	NA	 Kas tema ise oli just Tehvanit oodanud , millest ta teab , et just Tehvanit ? 
78	NA	 Ega teadnudki , ta hing ootas , ja kui Tehvan tookord kingaparandusse tuli , siis ta ju tundis ära – tema ! 
78	NA	 Ta ei teadnud , kes mees on – et Tehvan ja abielus – ta polnud vaadanud , kas sõrmus sõrmes , ta vaatas silma , sest tööde väljaandja peabki kliendile silma vaatama . 
78	NA	 Ka Tehvan oli tema ära tundnud , muidu oleks mees ju kingapaki võtnud ja oma teed läinud . 
78	NA	 Aga ta ei läinud , sest talle oli määratud Killu teed käia , ehkki ta ei teadnud , et see on Killu ja et saatusel nende kahega plaanid on . 
79	NA	 “ Tehvan Pennert , ” ütles tüdruk oma mõtete peale . 
79	NA	 Ja lisas : “ Killu Pennert . ” 
80	NA	 Ta ei teinud seda edevusest ega lapsikusest . 
80	NA	 See oli loits . 
81	NA	 Nood olid olnud mustad tänavakingad , üsna uued või hästi hoitud , ainult et vasaku kinga kontsaäär oli vasakule kröömike viltu kulunud , nii et seda oli kingsepp pidanud pisut järele aitama . 
81	NA	 Tehvan oli sedasorti mees , kellel ei tohtinud miski vähemalgi määral viltu või kulunud olla . 
81	NA	 Jah ! 
81	NA	 Ta oli uurinud oma kinga tähelepanelikult , jäänud parandusega rahule ja ulatanud üle leti Killule tagasi , et tüdruk selle sisse pakiks . 
81	NA	 Siis olid nende käed viivelnud – tüdrukul pakki andes ja mehel vastu võttes – , pika sekundi olid nende sõrmed justkui kokku puutunud , ehkki seda ei saanud olla : valgesse paberisse keeratud must king lahutas neid . 
81	NA	 Too üksik pisut kulunud vasak king igatses teise , parema ja kulumatu järele , mõtles Killu nüüd . 
82	NA	 Kingaparanduses polnud parajasti kedagi olnud , kui mitte arvestada triibulist kassi , kes aknalaual kummipuu taga neid oma fosforpilguga jälgis . 
83	NA	 “ Preili , kas see amet meeldib teile ? ” oli Tehvan küsinud . 
84	NA	 See ei olnud kliendi küsimus teenindajale . 
84	NA	 See polnud ka külgelööva mehe küsimus juhuslikule piigale . 
84	NA	 See oli inimese küsimus teisele inimesele , küllap sümpaatsele . 
84	NA	 Killu oli naeratanud ja eneselegi ootamatult pihtinud : 
85	NA	 “ Ma ei saanud ülikooli sisse . ” 
86	NA	 “ Kuhu nimelt ? ” 
87	NA	 “ Filoloogiasse . ” 
88	NA	 “ Proovite uuesti ? ” 
89	NA	 “ Mis mul üle jääb . ” 
90	NA	 “ Mõistan . 
90	NA	 Siin saab õppidagi , eks ? 
90	NA	 Kui parajasti kliente pole ? ” 
91	NA	 “ Eriti mitte . 
91	NA	 Ei saa süveneda . 
91	NA	 Jutukat loeb veel kuidagi . ” 
92	NA	 “ Kui siin nagunii ei saa õppida , siis võiksite kaaluda huvitavamat töökohta . 
92	NA	 Mul on ettepanek . 
92	NA	 Olen telestuudios produtsent ja me kavandame üht telesarja ning otsime abiväge . ” 
93	NA	 Killu oli läinud üleni punaseks ja tunnistanud : 
94	NA	 “ Ma ei oska midagi . ” 
95	NA	 Mees oli taibanud : 
96	NA	 “ Asi pole nii hull . 
96	NA	 Ma ei mõelnud , et näitlejaks . 
96	NA	 Režissöör otsib assistenti . ” 
97	NA	 “ Seda hullem . 
97	NA	 Minu nupp ei jaga tehnikat . ” 
98	NA	 “ Mis tarvis , õpite ära . 
98	NA	 Režissöör oli just huvitatud filoloogiliste kalduvustega neiust . ” 
99	NA	 “ Neiust ? ” 
100	NA	 “ No palk pole just suur . 
100	NA	 Aga ega te siingi kolossaalselt teeni . ” 
101	NA	 “ Selles pole üldse küsimus ! ” oli Killu rõõmsalt hüüatanud . 
101	NA	 Sest küsimus pole tõesti mitte palgas ega milleski , kui tunned ära konkreetse mehe , keda oled ilmteadmata oodanud . 
101	NA	 Killu oli sealsamas otsustanud ja kohe sealsamas kaks avaldust kirjutanud – lahkumiseks ja tööle asumiseks . 
102	NA	 Võib-olla jäi tookord Tehvanile mulje , et ta on tänapäevane ? 
103	NA	 Sellel pole nüüd enam tähtsust . 
103	NA	 Nüüd peaks mees olema veendunud . 
103	NA	 Veendunud – milles ? 
103	NA	 Et Killu kahjuks ei olegi tänapäevane , et ta on endale näppu lõiganud ? 
103	NA	 Küllap Tehvan eile nii mõtleski , miks ta muidu oli kurva kuklaga ja vait ja hämmeldunud ? 
103	NA	 Ei , aga kui nii , siis ta ei oleks ju reetnud oma naist – mida ta siiski tegi – sest oli võrrelnud naist Killuga selgelt Killu kasuks ja seda tahtnud tallegi öelda ja vaevalt sõnasabast kinni saanud ; kuid just see , et ta sõnasabast püüdis haarata , näitab , et ta on tõsine mees , kes annab endale aru igas olukorras . 
104	NA	 Killu silmad olid monitoris kinni , aga kõrvad hulkusid koridoris ja kuulatasid vähimat kui krõbinat . 
104	NA	 Naerdi ja vilistati , kõnniti ja kõmistati , rõõmsad hääled liikusid ja lainetasid , aga üht polnud nende hulgas . 
104	NA	 Ei olnud ega tulnud . 
105	NA	 Killu ei kannatanud enam , ilmus varjupaigast välja , läks küsis valvuritädilt , ega Pennert ole vahepeal laekunud . 
105	NA	 Muidugi sattus autojuht kõrvalt kuulma . 
106	NA	 “ Pennertil oli eile sünnipäev , killuke ! 
106	NA	 Ta käskis täna mitte järele tullagi . 
106	NA	 Kas miskit põleb ? ” 
107	NA	 “ Ma tahtsin lihtsalt ta käest küsida – “ 
108	NA	 “ Küsite homme , killuke . 
108	NA	 Või parem ülehomme . ” 
109	NA	 “ Kas ta ka homme – ? ” 
110	NA	 “ Kuidas kunagi , ” muigas autojuht elutargalt . 
111	NA	 Killu lonkis trepist üles . 
111	NA	 Ainsa silmapilguga oli maja muutunud tühjaks ja võõraks . 
111	NA	 Lõhnas tolmust ja pühade päradest , aknast immitses keskpäevahämarust , kõik oli rumal ja mõttetu . 
112	NA	 Äkki tuleb ta minu poole , oletab , et pean pühi edasi ? sähvatas mõte , ja selsamal hetkel kuldas trepiastmeid päike . 
112	NA	 Oh ! 
112	NA	 Ah ! 
112	NA	 Tehvan tuleb kindlasti , ta peab ometi üle vaatama , mis Killust järele on jäänud ! 
113	NA	 “ Mul sai töö valmis , tõmban uttu . 
113	NA	 Kui režissöör peaks otsima , olen kodus , saatku mulle järele , ” ütles Killu sekretärile . 
113	NA	 Mis temal režissöörist , ta arvestas , et kui Tehvan tuleb ja teda küsib , siis Mirje teab ütelda . 
113	NA	 Aga Mirje kostis : 
114	NA	 “ Ole mureta . 
114	NA	 Ei Piibemann tule . 
114	NA	 Korralik ülemus ei tule pohmelliga . ” 
115	NA	 “ Korralikel ülemustel ei olegi pohmelli ! ” nähvas Killu . 
116	NA	 Mirje vaatas teda imestunult . 
117	NA	 Miks ma nähvasin ? pani Killugi imeks . 
117	NA	 Kui ta välisukse oli lasknud kinni plaksatada , siis taipas : teda oli häirinud , et sekretäri lause ülemuste pohmellist oli varjuna langenud režissöörilt produtsendi peale , nagu peaks Tehvangi pohmelli põdema . 
117	NA	 Mis tal võis ka olla , aga igaüks ei ole ütleja . 
117	NA	 Kuid tegelikult ei öelnud Mirje ju Tehvanist sõnagi , jutt käis Piibemannist , kes joogu või ärgu joogu ! 
117	NA	 Ma olen õige munakooreks muutunud , ei tohi peale hingata , kohe mõra sees , mõtles Killu härmas parki jõudnult sammu lisades . 
117	NA	 Ta kujutles , nagu ootaks Tehvan ukse taga , laseks ja laseks kella ja kuulataks trepist tõusvaid samme ; samas teadis , et Tehvan nii ei käitu , tema poisipõlv on selleks liig kaugel . 
118	NA	 Võimalikkuse ja tegelikkuse vastuolu ongi , mis sünnitab hingekoorde mõrasid , mõtles Killu , kuid unistas ikka – Tehvan ootab , kiirusta ja lenda ! 
119	NA	 Ei olnud külalisest mitte märki . 
119	NA	 Kui ta oleks juba ära läinud , oleks sookailulõhna tunda , järelikult polnud ta käinud ; ehk tuleb veel , kuigi kokkulepet polnud – oletada ju võiks . 
119	NA	 Imelik oleks , kui üldse ei tulekski . 
120	NA	 Aga ta ei tulnud . 
121	NA	 Ta ei tulnud järgmisel päeval tööle ka mitte . 
121	NA	 Pühade pikendus , mil aeg seisab . 
122	NA	 Tuleb õhtul , kindla peale ! lootis Killu . 
122	NA	 Tüdruk ootas ega riskinud ühtki tegevust ette võtta , ta ei oleks saanud ju Tehvanit tervitada , tolmulapp peos või käed küünarnukini pesuvahuga . 
122	NA	 Ka triikimist , ka lillekastmist , ka sahtlikoristust ei sobinud toimetada ning vaibakloppimine ja pliidiküürimine lausa teotaks hingepüha . 
122	NA	 Piparkoogiküpsetus oleks kõlvanud , ent tainast polnud , idee tekkis liiga hilja . 
123	NA	 Nii seisis Killu pikki tunde jõude akna all , vahtis kardinate vahelt tänavale , jälgis kõnniteed ja küünitas pilgu pargi sügavusse ; käis vahepeal sohvapatju kohendamas , passitas neid kõikepidi , vaatas eemalt hindava pilguga ; vahetas kõleda laetule hubase küünlavalguse vastu , kahtles siis , kas tuluke liig tuhm pole : välja ehk ei paistagi , et ta kodus on ; süütas seinal lugemislambi , see ei meeldinud , kuna tõstis sohva kahemõtteliselt esile ; pani siis lauatule põlema , jah , see sobis , kui valgussõõri sisse vana paks kirjandusajalugu nihutada . 
123	NA	 Nüüd veel tool õigesti seada , nagu oleks armsama tulek teda õppimisel üllatanud . 
123	NA	 Täismehe silmis võiks nõnda plusspunkte teenida , arvas tüdruk . 
124	NA	 Killu läks akna alla juba soojaks seistud vahipostile , tormas sealt välisukse iga häälitsuse peale esikusse , et kuulatada üles tulijat , süda kurgus ja vere kohin kõrvades . 
124	NA	 Mitte liig vara avada ! 
124	NA	 Mitte ka viivitada ! 
124	NA	 Strateegia ja taktika ennekõike ! 
125	NA	 Mööda . 
125	NA	 Ikka ja aina uksest mööda . 
126	NA	 Küll voorib meile palju külalisi , imestas Killu , tallates mõnd meetrit edasi ja tagasi , akna alla ja ukseni . 
127	NA	 Sammud trepikojas lähenesid ja kaugenesid . 
127	NA	 Meeste toekad sammud ja naiste kontsaklõbin . 
127	NA	 Laste jooksumüdin üles-alla . 
128	NA	 Jälle ja jälle . 
129	NA	 Ükskord nad peatuvad , teadis Killu . 
129	NA	 Aga millal ? 
130	NA	 Täna küll mitte , kell on palju . 
130	NA	 Mis võiks Tehvanit kinni hoida ? 
130	NA	 Kas ta ei taha tulla , kortsutab kulmu mõttestki , et peaks nagu Killut vaatama minema , ah tühja kah , küll ma homme lähen ? 
130	NA	 Või ei saa , istub jõulupuu all , laps sülle antud , kukal kurbust täis ? 
131	NA	 Killu tegi aseme üles . 
131	NA	 Kui Tehvan nüüd veel peaks tulema , siis on küll veider – voodi ootamas ! 
131	NA	 Aga muidugi , siis ta jääbki ju ööseks , hilja juba . 
132	NA	 Killu askeldas veel , leiutas tegevust , lõpuks ei jäänud muud mõistlikku kui teki alla pugeda . 
132	NA	 Uni ei tulnud , Killu mõtles , et peaks võib-olla tõesti pisut kooliraamatuid liigutama hakkama , et aja tühjust petta . 
132	NA	 Sest tühja aega hakkab nüüd lõputult olema , taipas Killu . 
133	NA	 Küll oleks sisseastumisel hea Ibseni “ Peer Gynti ” vastata , ma mõistaksin nii hästi Solveigi tundeid , mõtles Killu ja unistas Tehvani enda kõrvale . 
134	NA	 Järgmine päev oli laupäev ning Tehvan tuli . 
135	NA	 Tehvan tuli , võttis Killul lõuast , tõstis ta silmad pilguulatusse ja uuris : 
136	NA	 “ Kuidas ritsikas on need päevad elanud ? ” 
137	NA	 “ Kas see oli elu ? ” küsis Killu vastu . 
138	NA	 Tehvan üllatus , purskas naerma , keerutas Killut mööda tuba . 
139	NA	 “ Või see ei olnudki elu , või ritsikas oli talveunes kõik see aeg ! 
139	NA	 Sa siis ootasid mind ? ” 
140	NA	 “ Kuidas veel ! ” laskis Killu pea longu . 
141	NA	 “ Aga sina ära oota . 
141	NA	 Sina ela . ” 
142	NA	 Tehvani hääl oli südamlik , siiski tundis Killu , et teda noomitakse . 
142	NA	 Vanemliku õigusega . 
143	NA	 “ Kui sa siis järsku tuled ja mind ei olegi – “ 
144	NA	 “ Ja siis ? 
144	NA	 Tulen , lasen kella , ootan seitse sekundit ja lähen vilistades oma teed . ” 
145	NA	 “ Vilistades ? ! ” jahmatas Killu . 
146	NA	 “ Kord vilistades , kord ümisedes , kord lahinal nuttes . 
146	NA	 Kuidas kunagi . ” 
147	NA	 “ Lepime kokku , et ainult nuttes , ” naeris Killu . 
148	NA	 “ Nagu rikkis vannikraan ? ” pakkus Tehvan . 
149	NA	 “ Nagu rikkis vannikraan , ” kinnitas Killu . 
150	NA	 “ Olgu . 
150	NA	 Kuid ainult sel juhul , kui lepime kokku , et sina ei oota ilmaasjata . ” 
151	NA	 “ Miks ilmaasjata ? ! 
151	NA	 Parema meelega ootaksin asja eest . ” 
152	NA	 “ Ritsikas ! 
152	NA	 Kuula nüüd – ma olen perekonnainimene . 
152	NA	 Mul on kohustusi . 
152	NA	 Ma ei ole alati oma aja peremees . ” 
153	NA	 Tehvan suudles Killut nii õrnalt , et Killu sulaski juba . 
154	NA	 “ Sa oled hobuste peremees , ma tean , ” ütles Killu ja vaatas mehele tähelepanelikult otsa : kas ta teisel pühal tegutses rahvakalendri järgi ? 
155	NA	 “ Hobuste peremees ? ! ” üllatus mees võltsimatult . “ Ma olen hobune , hobuse aastal sündinud , kuid mitte hobuste peremees . ” 
156	NA	 “ Eesti rahvakalendri seitsmes köide ütleb , et Tehvan on hobuste peremees ja kahekümne kuues detsember on tema päev . 
156	NA	 Kas sa ei ole lugenud ? ” 
157	NA	 “ Ei . 
157	NA	 Kas sul on see raamat ? ” 
158	NA	 “ On , ” tunnistas tüdruk rõõmsalt , kuid kohkus – Tehvan loeb siinsamas toda ratsutamist ja aadrilaskmist ! 
158	NA	 Ta kiirustas seletama : 
159	NA	 “ Ma ei leia üles , eile otsisin , olen vist kellelegi laenanud . ” 
160	NA	 “ Registreeri mind järgmiseks lugejaks . ” 
161	NA	 Nüüd seisis vale nende vahel . 
162	NA	 Killu tõotas , et tunnistab selle kord üles , kui nad niisugustest asjadest juba rääkida saavad . 
162	NA	 Kui ta Killu Pennert on . 
162	NA	 Ei , enne seda , eelõhtul . 
162	NA	 Siis tunnistab ta kõik kahtlustused ja kavalused üles , mis ta sinnani korda peaks saatma . 
162	NA	 Tehvan otsustagu siis , kas võtabki sellise naiseks . 
163	NA	 Kui nad õhtulauas teed jõid , ütles Killu : 
164	NA	 “ Ma ei küsi , miks sa ei tulnud . ” 
165	NA	 “ Seda teed sa hästi , ritsikas . 
165	NA	 Mehelt pole mõtet selliseid asju küsida , kui sa temast hoolid . 
165	NA	 Aga ma võin küsimatagi öelda : tahtsin anda sulle aega hinge ja ihu ravida . ” 
166	NA	 “ Ja see on nüüd ravitud ? ” 
167	NA	 “ Seda vaatame kohe-kohe järele . ” 
168	NA	 Killul läksid põsed palavaks . 
169	NA	 “ Ma saan aru , mis sa mõtled , aga me oleks ju võinud niisamagi teineteist kaisus hoida . ” 
170	NA	 “ Niisama ilmaasjata ? ” 
171	NA	 “ Minu meelest oleks see vägagi asja eest . ” 
172	NA	 “ Ega sa seda tõsiselt mõtle , ritsikas ? ” küsis mees ja tõmbas tüdruku sohvale oma kaissu . 
173	NA	 Killu hingas mehe sookailulõhna , kuid pea jäi selgeks . 
173	NA	 Ta tundis , et peale temapoolse vale on nende vahel veel midagi ülepääsmatut , midagi sõnastamatut . 
174	NA	 Mees pani tähele . 
175	NA	 Ta ei tahtnud haiget teha . 
176	NA	 “ Õigupoolest tulin ma sulle ilusat aastavahetust soovima , “ ütles ta ning suudles vennalikult . 
177	NA	 “ Juba ? 
177	NA	 Kaks päeva veel aega ! ” 
177	NA	 “ Ma sõidan maale . 
177	NA	 Ära oota , ela ! ” 
178	NA	 “ Püüan . ” 
179	NA	 Killu hääl oli tuhm . 
179	NA	 Ta neelas nuuksatuse alla . 
179	NA	 Neelatus oli kuuldav . 
180	NA	 “ Ritsikas ! 
180	NA	 Maailm ei ole lõppenud . 
180	NA	 Mustmiljon aastavahetust ootab kannatlikke . ” 
181	NA	 Jah ! 
181	NA	 Oh ! 
181	NA	 See kõlas kui tõotus . 
181	NA	 Pikk ühine elu ! 
182	NA	 “ Ma olen nii rumal ! ” kahetses Killu ning hüppas mehele ootamatu ägedusega kaela . 
183	NA	 “ Sest sa oled noorem kui sa oled ! ” naeris mees . 
184	NA	 Killu vajutas talle pihu suu peale . 
184	NA	 Mees suudles seda ahnelt . 
185	NA	 Pärast , kui nad pimeduses vagusi lamasid , ütles mees : 
186	NA	 “ Ausalt öelda mõtlesin kõik need päevad üht asja . ” 
187	NA	 Killu südames tuksatas , tuhat magusat mõtet sööstis läbi pea . 
188	NA	 Aga mees vaikis . 
189	NA	 “ Mis sa kiusad , ” tonksas tüdruk teda . 
190	NA	 “ Ma lootsin , et sa ütled : ma ei küsi , mida sa need päevad mõtlesid . 
190	NA	 Aga bambusse panin ! ” 
191	NA	 “ Peaaegu pidin seda ütlema . ” 
192	NA	 “ Miks sa siis ei öelnud ? ” 
193	NA	 “ Ei tahtnud ennast korrata . ” 
194	NA	 “ Ma suudleksin sind , aga ei taha ennast korrata , ” narris mees . 
195	NA	 “ Kui parajasti räägitakse tähtsaid asju , siis ei saagi suudelda , ” kuulutas tüdruk iseteadvalt . 
196	NA	 “ Kumba sa eelistaksid ? ” 
197	NA	 “ Ma kuulan , mis sul öelda . ” 
198	NA	 “ Oled sa selles kindel , et ütlen ? ” 
199	NA	 “ Absoluutselt . ” 
200	NA	 Vaikus . 
201	NA	 Siis hakkas mees naerma . 
202	NA	 “ Mis on ? ” solvus Killu . 
203	NA	 “ Katsetan , kas oled küllalt naiselik . ” 
204	NA	 “ Mis mõttes ? ” 
205	NA	 “ Uudishimu mõttes . ” 
206	NA	 “ No kas olen ? ” 
207	NA	 “ Ei . 
207	NA	 Sa ei ole põrmugi uudishimulik . ” 
208	NA	 “ Sest ma olen teadmishimulik . ” 
209	NA	 “ Mina ka . 
209	NA	 Ja ma tahaks teada , kuidas see sul on õnnestunud , et poisid nii magusat pala pole aegsasti ära nokkinud . ” 
210	NA	 “ Ju ma pole huvi pakkunud . ” 
211	NA	 “ Nii pimedusega löödud meessugu ka ei ole , ” kahtles mees . “ Seda ma ei saa uskuda ! ” 
212	NA	 “ Kas seda sa kõik need päevad mõtlesidki ? ” 
213	NA	 “ Sedasama . ” 
214	NA	 “ Ma siis ütlen . 
214	NA	 Poisid respekteerivad tüdruku õigust distantsi hoida . 
214	NA	 Nad püsivad tüdruku kehtestatud piirides . ” 
215	NA	 “ Miks sa kitsid piirid kehtestasid , seda ma taipan , aga miks sa neid nii kaua hoidnud oled ? ” 
216	NA	 “ Nii kõrge eani , tahtsid öelda ? ” 
217	NA	 “ Ei tahtnud , aga kui sa nõnda määratlesid , siis olen nõus : kõrge eani . 
217	NA	 Sa oled ju üheksateist juba ? ” 
218	NA	 “ Jah . 
218	NA	 Alles üheksateist . 
218	NA	 Aga sinu meelest vanatüdruk . ” 
219	NA	 “ Mitte vanatüdruk , vaid piisavalt vana tüdruk . 
219	NA	 Ja sul pole olnud kiusatust ? ” 
220	NA	 “ On . 
220	NA	 Koguni kolm , kõige õrnemas eas . 
220	NA	 Enne kooli . ” 
221	NA	 “ Ära tee ennast huvitavaks ! ” 
222	NA	 “ Ei tee . 
222	NA	 Ma olengi huvitav . ” 
223	NA	 “ Paistab küll . 
223	NA	 Lase tulla . 
223	NA	 Hea et pime on . ” 
224	NA	 Killu klõpsatas seinalambi põlema , vaatas mehele kiusakalt otsa , pani käed kukla alla ja jutustas . 
225	NA	 “ Ma elasin jõe ääres agulis , lapsi oli seal vähe , vaid mõni poiss , needki koolipoisid juba . 
225	NA	 Mäletan neist kolme . 
225	NA	 Ühega kohtusin pesuköögis . 
225	NA	 Ta käskis mul kaks sõrme elektrikontakti torgata , tema olevat torganud , jube vahva värinatunne olevat . 
225	NA	 Oligi , pole siiani unustanud , nagu sedagi , et poiss ulgudes plagama pistis , enne kui me muljeid vahetada oleks saanud . ” 
226	NA	 “ Oh õudust ! 
226	NA	 Loodan , et järgmised mälestused tulevad nõrgenevas gradatsioonis . ” 
227	NA	 “ Tulevadki . 
227	NA	 Teisega mängisin puukuuride ees pandilunastamist . 
227	NA	 Mul tuli koerajunn näpu vahel jõkke viia . 
227	NA	 Veeretasin seda korralikult saepurus , aga nagu ma selle kahe sõrme vahele võtsin , pigistas ta mu sõrmed lõpuni kokku ja irvitas südamlikult . 
227	NA	 Noh õnneks tuli see kraam jõkke viia ja oli ju ka ainult tuttava hundikoera oma . ” 
228	NA	 “ On ikka poisslastel fantaasiat ! 
228	NA	 Kuidas mina küll ohmu olen olnud . ” 
229	NA	 “ Sa ehk ei mäleta . 
229	NA	 Vaevalt nemadki mäletavad . 
229	NA	 Kolmas oli tühiasi , aga tegelikult ma kartsin hirmsasti , see oli mulle kõige raskem , sest toimis pidevalt . 
229	NA	 Meil ei olnud veevärki ja ma käisin kolme tänavaristi taga vett toomas . 
229	NA	 Ilus kolmeliitrine piimaplännu oli , plekist ja pealt roheline . 
229	NA	 Aga seal , kus veekraan pidevalt kraavi jooksis , elas kolmas poiss . 
229	NA	 Koolis ta vist ei viitsinud käia , sest valvas minu tulemisi . 
229	NA	 Ütles , et titad ei tohi vett võtta . 
229	NA	 Kui ma hirmujudinate saatel plännu täis olin saanud , ajas ta mind nõgesevihaga taga , talvel oli tal mõni roigas käepärast . 
229	NA	 Ma ei mäleta , et ta mind kätte saanud oleks , või kas ta kätte saada tahtiski , aga madinaga loksus vett riiete peale ja vahel kukkusin ka , siis nutsin viha pärast ja see tegi südame veel eriti täis . 
229	NA	 Plännu ka jäi poolikuks . ” 
230	NA	 “ Sa vist mäletad nende nimegi ? ” 
231	NA	 “ Une pealt . 
231	NA	 Ruts , Albert , Toomas . ” 
232	NA	 “ Tehvanit seal hulgas õnneks ei olnud . ” 
233	NA	 “ Ma ei tea ühtki Tehvanit . 
233	NA	 Sina oled esimene . ” 
234	NA	 “ Jah . 
234	NA	 Mina olin esimene , ” ütles mees tõsinedes . 
235	NA	 “ Esimene ja viimane , ” kinnitas Killu pühalikult . 
236	NA	 Nad vaikisid . 
237	NA	 Viimaks leidis mees naljatooni üles : 
238	NA	 “ Nüüd ma mõistan . 
238	NA	 Sa olid enne kooli juba küllalt kogenud naisterahvas , et poisse elu lõpuni pahadeks pidada . ” 
239	NA	 “ Ei , miks pahadeks . 
239	NA	 Pigem süüdimatuteks , kui ma seda sõna tollal oleks teadnud . 
239	NA	 Ma taipasin , et nad on teistsugused . 
239	NA	 Teine inimliik . ” 
240	NA	 “ Kindlasti . 
240	NA	 Muidu oleks topelt ports tüdrukuid . 
240	NA	 Ja see ei lähe mitte . ” 
241	NA	 “ See ei sobi looduse plaanidega . ” 
242	NA	 “ Loodusel oli hoopis muud plaanis , ” ütles Tehvan ja kustutas tule jälle ära . 
243	NA	 Killu oli esimest korda õnnelik . 
243	NA	 Tundus , et Tehvan oli seda topelt . 
243	NA	 Sestap tohtis loota , et Tehvan jääb täna kauemaks . 
243	NA	 Võib-olla õige kauaks , võib-olla hommikuni . 
243	NA	 Võib-olla üleüldse . 
244	NA	 Aga Tehvan ei jäänud . 
245	NA	 Tal polnud sellist kavatsust tekkinudki , mõistis Killu , kui mees kohe varsti tema laubalt juukseid tagasi lükkas ja vennalikult suudles . 
246	NA	 Aimus pikka lahusolekut . 
247	NA	 “ Tehvan , ” ütles Killu , kui nad esikus seisid . 
248	NA	 “ Jah , ritsikas ? ” 
249	NA	 Killu surus näo mehe mantlikraesse . 
250	NA	 Teine neist pidi midagi ütlema . 
251	NA	 “ Mis me kokku leppisime , ritsikas ? ” 
252	NA	 Killu ei vastanud . 
253	NA	 “ Ole rõõmus ritsikas , võta uus aasta väärikalt vastu , ” ütles mees ja vabastas end õrnalt . 
254	NA	 Uks langes sneprisse , mehesammud tõttasid alla rutakamalt kui sobilik . 
254	NA	 Killule tundus – ainult kolm sammu ja teda ongi unustatud . 
255	NA	 “ Tehvan Pennert , ” ütles tüdruk poolihääli , laup vastu ust . 
255	NA	 Ja lisas peaaegu vihaselt : “ Killu Pennert . ” 
256	NA	 Siiski lootis Killu imet , kas läheb Tehvani auto katki – mitte avariis , oh ei ! – või jääb laps haigeks – mitte nii väga , aga ikkagi – või valib saatus midagi muud . 
256	NA	 Paljugi mis ette ei tule : helistatakse maalt , ärge sõitke , teed on täis tuisanud või et me tuleme tänavu ise linna , tahaks kord ka inimeste sekka . 
256	NA	 Killu ei tea , mis naine Tehvanil on , kas juuksuri puhkepäev või õmbleja ülekoormatus või teab-kuhu ära pandud kaelakee rikub tema piduplaane , aga kui naine peaks stseeni korraldama , siis võiks sündida , et Tehvan läheb välja end tuulutama . 
256	NA	 Ei lubanud tulla , ent tuleb ikkagi , sest kuidas ta võiks Killut üksi jätta nõnda kauaks ! 
256	NA	 Sest Killul ei ole mitte kedagi ! 
257	NA	 Tüdruk ei usaldanud kaugemale minna kui nurga peale poodi ; ta kuulas hoolega raadio ilmateateid ja politseiteateidki . 
257	NA	 Läksid tunnid , möödus rahutu öö ja hommikupoolik ja õhtupoolik ja teinegi öö ; koitis härmas vana-aasta , ilusa aasta viimane päev . 
258	NA	 Võta aru pähe , Killu Uppin , ela ! noomis tüdruk ennast , tiris kapuutsiga talvemantli selga , haaras õlakoti ja põgenes nagu tulekahjust . 
258	NA	 Kui Tehvan tulebki , siis paras talle ! 
259	NA	 Bussijaamas sagis palju rahvast , saaliti erutatult ja oldi omavahel tuttavamad kui muidu . 
259	NA	 Oivalises tujus bussijuht mahutas uskumatul kombel kõik kohvrid ja kotid , kõik piletiga ja piletita sõidulised peale ning riburada mahaminejatele soovis veel ilusat vana-aastatki . 
259	NA	 Aina üks palun ja tänan ja teile paremat ! 
260	NA	 Kasuisal oli silmanähtavalt hea meel . 
261	NA	 Kuusk seisis samas nurgas kus ikka , needsamad veneaegsed ehted küljes , ehk küll oma riik oli lääne kulinatega ammu tulnud . 
262	NA	 “ Kuidas oled sa elanud , tütrekilluke ? ” 
263	NA	 Killu ei võinud kasuisale vastata nagu Tehvanile , et kas see oli elu . 
263	NA	 Sest see oli olnud elu ! 
263	NA	 Ent tüdruk oli otsustanud saladust mitte kellelegi pihtida , mitte veel . 
263	NA	 Maailm on väike , kes tahes võiks Tehvanit tunda ; keeleedevusel võivad olla saatuslikud tagajärjed . 
264	NA	 “ Tänan küsimast , kuidas sul endal läheb ? ” andis Killu vastuseks . 
265	NA	 “ Sa oled viisakas nagu hispaanlane , et tänan küsimast , kuidas tädil läheb , tänan küsimast , kuidas teie tädil läheb , tänan küsimast , kuidas onul läheb , tänan küsimast , kuidas teie onul läheb , ” naeris kasuisa õige lustakalt . 
266	NA	 “ Eks ma suuremas linnas õpi ka midagi , ” naeris Killu kaasa . 
267	NA	 Oli hea lahe meeleolu nagu ennevanasti , kui ema veel elas ja kui poolvend tilluke oli . 
267	NA	 Nüüd seisis Andres köögis piida najal , käed rinnal vaheliti , ja vahtis üksisilmi õe lauakatmist . 
267	NA	 Tal oli meesterahva asjatundlik pilk juba . 
268	NA	 Mindi kolmekesi surnuaiale . 
268	NA	 Hommikune hämarus hakkas õhtuseks hämaruseks muunduma , õhk tihenes saabuva püha ootuses kuningsiniseks . 
268	NA	 Taevas süüdati tulukesed , neid oli seal ülal tunduvalt hõredamalt kui all kalmuplatside puhasvalges lumes . 
269	NA	 “ Kui ilus , ” ohkas Killu . 
270	NA	 “ Jõululaupäeval oli rohkem , ” ütles kasuisa . 
271	NA	 “ Esimesel pühal oli ka rohkem , ” ütles Andres . 
272	NA	 Kui kena , mõtles Killu , nad ei ole ema üksi jätnud . 
272	NA	 Ka tema mõtles emale sagedasti , hoopis tihedamini kui eluajal . 
272	NA	 Mõte emale ei teinud ammu enam haiget , mis tühja-tähja ette heita oligi , oli unustatud , ja omaenese lapsevõlg oli enesele andeks antud , nagu ka ema oleks talle andeks andnud . 
272	NA	 Muuta ja tagasi võtta pole midagi . 
273	NA	 Kui nad koos rahvavooriga uuesti lärmakale tänavale jõudsid , lõi Andres kaks sõrme mütsinoka juurde ja teatas : 
274	NA	 “ Ma lähen siit . 
274	NA	 Lubasin sõpradele – “ 
275	NA	 Kasuisa – Andrese isa – ei koputanud sõrmeküünega käekella klaasile ega öelnud , et poiss , hiljemalt üksteist . 
276	NA	 “ Poiss suureks kasvanud , ” nentis poolõde . 
277	NA	 “ Aeg läheb , ” nentis venna isa . 
278	NA	 “ Poiss läheb ka varsti oma minekut . 
278	NA	 Ma mõtlen – “ 
279	NA	 Vaikus . 
280	NA	 “ Sa mõtled – ? ” 
281	NA	 “ Et miks sa naist võtnud pole ? ” 
282	NA	 “ Kas sina salliksid seda ? ” 
283	NA	 “ Kas Andres ei salliks ? ” 
284	NA	 “ Peaasi , ma ise ei salli . 
284	NA	 Mul üks ju ongi , aga mitte see päris . 
284	NA	 Kipub kangesti poisile emaks , poiss ütles üsna jõhkralt : mul on omal ema , mis siis et mulla all . 
284	NA	 Tollel on küllalt suur tütar , minul poeg , kuidas me siin väikses pesas toime tuleks ilma üksteist ahistamata . ” 
285	NA	 “ Omal ajal saime hakkama . ” 
286	NA	 “ Jaah ! 
286	NA	 Kas ma vähe olen kibedust tundnud . 
286	NA	 Olid ju meeltmõistja tüdruk juba , kui sulle isaks tulin . 
286	NA	 Mis isa ma olin , rohkem võõras onu , süllegi ei tihanud võtta ega palju-õnne-sünnipäevaks-musi anda . ” 
287	NA	 “ Ahistamisest siis nii laialt veel ei räägitud . 
287	NA	 Ma poleks selle peale tulnudki , keegi poleks tulnud . 
287	NA	 Kasuisasid kõik kohad täis , eks nad ju kõik ole võõrad . ” 
288	NA	 “ Vaistud on ometi olemas . 
288	NA	 Miski keelas , miski sundis iga liigutust jälgima , et valesti aru ei saadaks . 
288	NA	 Piirid olid püsti ees . 
288	NA	 Kui sa teaks , kui palju jubedusi juhtub , kui palju purustatud elusid . 
288	NA	 Ja hullem veel , kui sind vääriti mõistetakse , kui paha kavatsust pole olnudki . ” 
289	NA	 “ Kas alati saab kõike ette karta . 
289	NA	 Võib-olla ei lähe nii . ” 
290	NA	 “ Kui aga läheb ! 
290	NA	 Peab ette nägema . 
290	NA	 Igas suunas peab nii aastate taha kui aastate ette mõtlema . 
290	NA	 Ja mitte ainult enese seisukohast . 
290	NA	 Aga ka enese seisukohast : kui oled valmis kõige halvemaks , toob rõõmu tavaline halbki . ” 
291	NA	 “ Aga armastus ? 
291	NA	 Kui see tuleb ? 
291	NA	 Kas see küsib millestki ? ” 
292	NA	 “ Armastus , jah . 
292	NA	 Kui seda ära ei tunta või ära ei jõuta oodata , siis lastakse see tühjalt mööda . 
292	NA	 Või kui armastus on mullas , siis võib leida küll lohutust , kuid mitte asendust . ” 
293	NA	 “ Öeldakse , et iga uus armastus on eriline . ” 
294	NA	 “ Iga uus kleit on eriline , inimene seal sees ikka seesama vana . ” 
295	NA	 “ Seda ütlesid sa hästi ! ” hüüatas Killu , pistis jooksu , haaras lähemast laternapostist kahe pihuga ja tiirutas ennast , pea kuklas , kuni kapuuts alla vajus ja mütski lumme sadas . 
296	NA	 “ Seda tegid sa kümne aasta eest nobedamini , ” ütles kasuisa tütre mütsi kloppides ja tagasi pähe passitades . 
297	NA	 “ Tänan , - isa ! ” 
298	NA	 Kasuisa heldis silmanähtavalt . 
298	NA	 Ühestainsast ammu oodatud sõnast . 
299	NA	 “ Kus sa uut aastat vastu mõtlesid võtta ? ” 
300	NA	 “ Lähen pinginaabrit vaatama . ” 
301	NA	 “ Ma mõtlesin ka , et sa küllap seda kavatsed . 
301	NA	 Muidu oled teretulnud koduski , ei seal rohkem kedagi tulemas ole kui too kõneldud naine . “ 
302	NA	 “ Kui ma Brittat eest ei leia , siis tulen koju . 
302	NA	 Aga ära oota . ” 
303	NA	 “ Tea , et ootan sind alati , sa oled oma armsa ema moodi . 
303	NA	 Väga , ” ütles üles leitud isa , tõstis kaks sõrme mütsinoka juurde – täpselt nagu Andres – ja pööras ümber nurga . 
304	NA	 “ Ja sina oled armsa Andrese moodi ! ” huikas Killu talle järele . “ Ära mind oota , ela ! ” 
305	NA	 Selle lausega oli Tehvanilt saadud koorem nagu teise inimese õlule toimetatud . 
305	NA	 Tehvan Pennert , Killu Pennert ! 
305	NA	 Simsalabimm ! 
306	NA	 Britta oligi kodus . 
306	NA	 Täpsemalt – köögis . 
307	NA	 Tagapool sumises paras seltskond , parajas tujus juba . 
308	NA	 “ Kõik vabad ja vallalised , ” viipas Britta laia kaarega . “ Ma loodan , et sina ka ? ” 
309	NA	 “ Mina ka . ” 
310	NA	 “ Võta platsi . 
310	NA	 Leia anumad , sa oled peaaegu nagu omas kodus . 
310	NA	 Armas rahvas , kes ei tunne – see on mu relvaõde kaheteistaastasest sõjast , Killu nimi , Killu Uppin , teletöötaja kusjuures , teeb Tibutobu seriaali . 
310	NA	 Et te teaksite ja lollusi ei räägiks . ” 
311	NA	 Ta võeti kohe letti . 
311	NA	 Ei mingit aupaklikkust . 
312	NA	 “ Kas sa , Britta , arvad tõesti , et sinu külalised suudavad lollust suust välja ajada , mis oleks võrdväärne Tibutobu magedustega , ” hõigati akna alt nurgast . 
313	NA	 Seltskond purtsatas üksmeelselt naerma , tulijat vaadati ootusrikkalt . 
314	NA	 “ Ära pane tähele , Killu , džinn on džinnipudelist pääsnud , nagu sa isegi taipad , ” vabandas Britta ja pages jälle kööki . 
315	NA	 Killu elas kohe sisse . 
315	NA	 Ta ütles : 
316	NA	 “ Ma märkan jah sügava rahuldustundega , et mõned teie hulgast isegi jälgivad Tibutobu seriaali . ” 
317	NA	 “ Ju see vastab nende vaimsetele vajadustele ! ” naerdi . “ Nad ei jõua järgmist osa kuidagi ära oodata ! ” 
318	NA	 Nii oli kombeks , seriaale tuli mõnitada , tuli süüa ja salata . 
318	NA	 Tegijad teadsid – salgajad söövad isukalt ja mõnitavad moepärast . 
319	NA	 “ Juba see pealkiri ! 
319	NA	 Jõledus ! ” hüüti akna alt nurgast siiski täie tõsidusega . 
320	NA	 Killu vaatas : too oli kena tüdruku näoga poisslaps . 
320	NA	 Küllap tähelepanust rikutud , otsustas Killu . 
320	NA	 Niisugune , kes lihtsalt peab pilli lõhki puhuma . 
320	NA	 Killu kukkus vabandama : 
321	NA	 “ Mina ei ole kahjuks – või õnneks – autor , isegi mitte toimetaja , minust oleneb õige vähe . 
321	NA	 Aga ma olen meesnaiskonnas ja vastutust tagasi ei aja . 
321	NA	 Siiski pean ütlema : seda sarja on tore teha olnud , me klapime omavahel . ” 
322	NA	 “ Ma anun , Killu , ainult üht – kust te selle jõleda pealkirja välja tõmbasite ? ” ei jätnud tüdruku näoga poisslaps oma . 
323	NA	 “ Teinekord küsige pealkirju Axelbrändilt ! ” naerdi . “ Või parem veel tema vanematelt , need on kihvtid nimede väljanõidujad ! ” 
324	NA	 “ Akselbrändi ? ” imestas Killu . 
325	NA	 Poisslaps tõusis , et kummardada . 
325	NA	 Ta oli õige pikk – või oli lagi madal . 
326	NA	 “ Just nii , Axelbrändi . 
326	NA	 X-ga . 
326	NA	 Teie teenistuses . ” 
327	NA	 “ Nüüd sai katel kaanekese – Axelbrändi ja Tibutobu , Eduard ja Kunigunde ! ” hirnuti nõrkemiseni . 
328	NA	 Poiss meeldib neile , mõtles Killu , ent nad ei ole sellest east välja saanud , kus lemmikule knopka istmele pannakse . 
329	NA	 Küünlad põlesid , naeruhambad sädelesid , sumin voogas nagu tõus ja mõõn . 
329	NA	 Oli tuttav tuba , oli võõras värk . 
330	NA	 Tehvan Pennert , Killu Pennert , nõidus Killu omaette . 
330	NA	 Ja unustas selle sealsamas , sest põlletatud Britta ilmus köögiuksele , aurav vaagen peopesal , et kuulutada : 
331	NA	 “ Verised vorstid , verised vorstid ! 
331	NA	 Enampakkumine ! ” 
332	NA	 “ Mulle kõige suurem , ma tulen kaugelt ! ” sirutas Killu oma taldriku . 
333	NA	 Tema valjule kõhukorinale vastas veel valjem mitmehäälne naer . 
334	NA	 Mulle kaks , mulle kolm , mulle kaheksa ! 
334	NA	 Mulle kõik ! karjuti läbisegi . 
334	NA	 Ma olen näljast nõrkemas ! 
334	NA	 Apike , mina juba olengi nõrkenud ! 
335	NA	 Vaagen oli hetkega tühi , nagu oleks ahjualune mehike külaliseks käinud . 
336	NA	 “ See mulle meeldib , ” kiitis Britta seltskonda . “ Midagi ei lähe raisku . 
336	NA	 Kas miskit veel soovitakse ? ” 
337	NA	 “ Kui nüüd piisakese pitsikesse ka saaks , ” tellis sireda olekuga näitsik . 
337	NA	 Ta meeldis Killule kohe – kuidagi koduselt oma , justkui kuskil mujal juba nähtud . 
338	NA	 “ Näiteks mõnd klassikalise kirjanduse raamatut , ” täpsustas näitsik . 
339	NA	 Killu pettus : talle ei meeldinud , kui tüdrukud konjakit joovad ; see oli tema meelest külapuskari maitsega . 
339	NA	 Ja seda veel klassikaliseks kirjanduseks nimetada nagu filoloogidel kombeks ! 
340	NA	 “ Kui nüüd padjakese küünarnuki alla ka saaks , ” tellis rõõsk neiuke , lohukesed põsepadjakestes , armas üleni . 
341	NA	 “ Kui nüüd sõõmukese värsket õhku ka saaks , ” tellis keegi nurganeiu . 
341	NA	 Killu küünitas kaela ja vaatas : pulksirged mõlemas mõttes mustad juuksed ; ehk oli piigal eksamisess , et tarkust ei tohtinud välja loputada ? 
341	NA	 Kõik inimesed on ju ülikooli sisse saanud , kõik peale Killu , ja kas Killu nüüd enam – 
342	NA	 “ Kellele veini , kellele džinni ? ” pakkus Britta ja organiseeris silmapilk nii väljavalamise kui aknaavamise kui padjapildumise . 
343	NA	 Patju oli korraga kole palju . 
344	NA	 “ Kui nüüd mõistlikku musat ka saaks , ” tellis Axelbrändi ja pitsitas padjasõjamöllus sülle sadanud plikakest . 
345	NA	 “ Musat või musit ? ” päriti . “ Musat koos musiga või musi koos musaga ? ” 
346	NA	 “ Ega sa ometi alaealine ole ? ” uuris poiss plikalt . 
347	NA	 “ Kas pean passi näitama ? ” itsitas too . 
348	NA	 “ Kas tõesti ema pani sulle oma passi kaasa ? ” hirnus teine poiss , piimvalgete ripsmete ja kulmudega albiino . 
348	NA	 Alles nüüd märkas Killu teda . 
349	NA	 Mudilas kõik vanaviisi , mõtles Killu . 
349	NA	 Aastast aastasse seesama ajuvabadus . 
349	NA	 Kumb variant oleks talutavam – vabadus ilma ajudeta või ajud ilma vabaduseta ? 
349	NA	 Mõlemaid ju läbi elatud omaski eluloos . 
350	NA	 Hoidku küll , Seksipill pandigi peale ja toolid suruti nurka . 
350	NA	 Killu luges kokku : seitse piigat ja kolm poissi , teised omavahel enam-vähem tuttavad , noh esiotsa on tal lootust mängust välja jääda . 
350	NA	 Killu tundis : lausa talumatu oleks võõra poisi higine kämmal pihal ja leige hingeõhk põse vastu . 
351	NA	 Aga võta näpust – Axelbrändi raputas noorukese passiomaniku sülest maha ja palus Killu põrandale ning hakkas seltskonna meeleheaks oma pikki koibi sõlme keerama ja huvitavat vestlust arendama . 
352	NA	 “ Ma ei saa ikka rahu , preili Killu , milleks Tibutobu , no milleks ? ” nõudis poiss . 
353	NA	 “ See pealkiri müüb . ” 
354	NA	 “ Kas ikka müüb ? ” 
355	NA	 “ No miks ei müü ! 
355	NA	 Kindel kaubamärk . ” 
356	NA	 “ Vaevalt . 
356	NA	 Ei mina usu . ” 
357	NA	 “ Annab kõneainet . ” 
358	NA	 “ Kellele ? ! ” 
359	NA	 “ Millest muidu meiegi täna räägiks ? ” 
360	NA	 “ Ah soo ! ” 
361	NA	 “ Jah soo ! ” 
361	NA	 “ Ei , aga tõsiselt . 
361	NA	 Kelle vaimusünnitis see on ? ” 
362	NA	 “ Kollektiivne . 
362	NA	 Võttegrupp oli koos , seriaali nimeks pakuti välja , mis kellelgi parajasti pähe kargas . 
362	NA	 Stopperiga võeti aega , Tibutobut naerdi kõige kauem . ” 
363	NA	 “ Ja see rahuldab teid ? ” 
364	NA	 “ Me oleme sellega kokku kasvanud . 
364	NA	 Igasuguse nimega harjutakse , muideks . ” 
365	NA	 “ Tänan . 
365	NA	 Sain vihjest aru . ” 
366	NA	 “ Jajah , ma olen ka Axelbrändiga juba jõudnud harjuda . 
366	NA	 Kindel kaubamärk , ainukordne terves universumis . ” 
367	NA	 “ Jätkuv kõneaine kõikjal , ammendamatu teema , kas tüdrukuid see juba ära ei tüüta ! ” 
368	NA	 “ Nähtavasti on ebatavalisel nimel jätkuvalt üllatusväärtust . 
368	NA	 Aina uued sugupõlved tunglevad oma silmaga nägema , milles seisneb Tibutobu populaarsus . 
368	NA	 Teised seriaalid tulevad ja lähevad , see jääb jätkuma . 
368	NA	 Massid nõuavad , nad ei loobuks ülereedesest reliikviast , vastupidi – sellest ei piisa , nad nõuavad ka kordusi . ” 
369	NA	 “ Ei saa aru , kas olete iroonik või küünik . ” 
370	NA	 “ Nii üht kui teist . ” 
371	NA	 “ Paistab jah . 
371	NA	 Kuigi väljanägemiselt olete jalustrabav lüürik . ” 
372	NA	 “ Ma tänan . 
372	NA	 Kuid lüürika ei raba jalust , vaid südamest . “ 
373	NA	 Ping ja pong ! 
373	NA	 Nagu lauatennis . 
373	NA	 Võidumees on see , kelle eduseisus kell kukub . 
374	NA	 Poiss jäi tummaks , lint sai otsa , ja kohe on ka aasta otsas . 
375	NA	 “ Kas kuulame presidenti või lähme õue ? ” küsis Britta . 
376	NA	 “ Kuulame presidenti ja lähme õue ! ” kilgati . 
377	NA	 Pauk tehti lahti , klaasid mõõdeti suure sekeldamisega ääretasa , minut või kaks seisti hardunult sinise ekraani ees , siis tormati uksest välja ja trepist alla , käigul klaasidelt kuhja pealt rüübates . 
377	NA	 President jäi toahämarusse üksi mõtisklema . 
378	NA	 Esimesed kärsitud raketid juba lendasid . 
379	NA	 Hurraaaaa ! röökisid poisid ning tõttasid klaase kokku tinistama ja peoõdesid musitama . 
379	NA	 Taevas lõhkesid kõikvärvilised tuled , et säriseva vihmana alla niriseda , naaberhoovides paukusid püstolid , koerad ulusid õudusest , inimesed naersid ja käratsesid . 
380	NA	 Varsti oli kõik möödas , taevas vait ja ilmsüüta , hoovimelu tubadesse tõmbunud . 
381	NA	 “ Nüüd avaldab igaüks , mis ta soovis ! ” pani Britta ette . 
382	NA	 “ Aga ausalt ! 
382	NA	 Aga avameelselt ! ” kisati . 
383	NA	 “ Noh , Axelbrändi , hakka pihta ! ” 
384	NA	 “ Einoh , tore on , miks mina ? ” 
385	NA	 “ Sa oled kõige pikem ! ” 
386	NA	 “ Kas kõige pikem peab ka kõige rumalam olema ! ” 
387	NA	 “ Sa oled mõõdupuu , sa näitad ette ! ” 
388	NA	 Kõik vakatasid . 
389	NA	 Axelbrändi näol vaheldusid trots , õrnus , häbi , häbematus , kahtlus , hulljulgus , jultumus , kavalus kiiresti ja ilmselgelt nagu tulevärgi värvid . 
390	NA	 “ Kas pidi midagi soovima ? ” küsis ta lollitades . 
391	NA	 Pahameelepomin oli üldine . 
392	NA	 “ Mina soovisin Eestimaale ilusat aastat ! ” ütles sire tüdruk . “ Noh ja sina ? ” 
393	NA	 “ Mina nii kõrgelennuline ei olnud . 
393	NA	 Minul oli mõttes üks tilluke mõttekilluke . ” 
394	NA	 “ No on sepp vend ! ” kostis albiino poisi imestlev hääl . “ Kohe voodimõtted peas ! ” 
395	NA	 Hetkelise jahmatuse järel tehti teist juttu ja üksteise võidu loobiti oma soove nagu korvitrennis palli : äkki saabki pihta ! 
395	NA	 Kõik oli läbini maalähedane – et isa kosuks operatsioonist , et veevärk sisse pandaks , et eksamisessi üle elaks , et kenolotoga võidaks , et Pariisis saaks ära käia . 
395	NA	 Et . 
395	NA	 Et . 
395	NA	 Et . 
396	NA	 “ Noh ja sina , kallis pinginaaber ? ” tundis Britta huvi . 
397	NA	 “ Mina soovisin , et keegi ei saaks iial teada , mis ma soovisin , ” kostis Killu . 
398	NA	 “ Vat see on alles keeruga pauk ! ” irvitas Axelbrändi . “ Õnnetu poiss ei saa iial teadagi ! ” 
399	NA	 “ Miks siis just poiss ! ” pareeris Killu , ent veri tulvas näkku ja kaelale . 
400	NA	 “ Mõistke , mõistke , mis see on – sinine kui jõhvikas , küps kui kuremari ! ” naeris Axelbrändi üle näo . 
401	NA	 “ Mis sina nii väga hõiskad , Killu tuli , Killu läheb kõige oma südamesaladusega , ” viskas mürgiselt tüdruk , kes ennist Axelbrändile sülle oli kukkunud . 
402	NA	 Killu läks istus albiino kõrvale . 
402	NA	 See pidi tema meelest olema mõjuv märk : siin on ka teisi , ehk etemaidki poisse . 
403	NA	 Britta tuli köögist võileivaliuaga . 
404	NA	 “ Viitsisid sa ikka heegeldada ! ” rõõmustasid poisid . 
405	NA	 “ Kellele koduveini , kellele brändit ? ” pakkus Britta . 
406	NA	 “ Ainult mitte axelbrändit ! ” teeskles hüljatud sületüdruk palvet ja pani käedki kokku . 
406	NA	 Tuba lõi sumisema : Jätke juba järele , tõepoolest , justkui debiilikute lasteaed ! 
407	NA	 Tehvan Pennert , Killu Pennert , loitsis Killu . 
407	NA	 Ta eriti ei kuulanud , mida albiino oma maadlustrennist vadistas . 
408	NA	 Ükskord sai seegi öö otsa ja Killu tegi esimese bussiga minekut . 
408	NA	 Ta ei võinud riskida kauemaks jääda . 
408	NA	 Ja mis tal siin linnas ka teha . 
408	NA	 Lapsepõlv tõesti läbi . 
409	NA	 Ritsikas oli rõõmus , Tehvan , ritsikas võttis uue aasta väärikalt vastu , mõtles Killu läbi uue aasta hämaruse sõites . 
409	NA	 Aga igav on maailmas , härrased – nagu klassikud on ennegi tähele pannud . 
409	NA	 Kas tal hakkabki nüüd olema igav , lausigav , paduigav , kas tema toonust jääb tõstma vaid Tehvani ootamise ärevus ? 
409	NA	 Kas tema pärisosaks saab Tehvani lahkumise pettumus kohe Tehvani tulles ? 
410	NA	 Aga Tehvan ei tulnudki . 
411	NA	 Helistanud mees võib-olla oleks , kui Killul leidunuks vastav riistapuu lauanurgal või taskus . 
411	NA	 Aga ei leidu . 
411	NA	 Postkast muidugi on , ent kaardi saatmine eeldaks romantilisemat meesterahvast kui Tehvan . 
411	NA	 Võib-olla saadab Tehvani tervituskaardid üleüldse tema naine . 
411	NA	 Tehvan oleks võinud öelda : Mul on üks töökaaslane Killu Uppin , kui sa juba kaarte kirjutad , saada üksiti temale ka . 
411	NA	 Naine küsib : kas head uut aastat või õnnelikku uut aastat , kumma tekstiga kaart ? 
411	NA	 Mis sul üle jääb , see saada , ütleb Tehvan . 
411	NA	 Mul ei jää midagi üle , puudu tuleb , ütleb naine . 
411	NA	 No ära siis saada , eks ma soovi suusõnaliselt , kui kokku saame , ütleb Tehvan ja kuivatab köögis nõusid edasi . 
411	NA	 Ja naine limpsib marke teises toas , lehmakirja hommikumantel seljas , hõlmad lahti . 
412	NA	 Ma olen päris ullikeseks läinud , mõtles Killu . 
412	NA	 Ta raius rusikaga vastu peapesa : Tehvan Pennert , Killu Pennert ! 
412	NA	 Võlusõnast oli standardvormel saanud . 
412	NA	 Aga aitas eksinud mõtted iga kord joonele tagasi . 
413	NA	 Nad kohtusid kolmandal jaanuaril stuudios . 
414	NA	 Oli ka viimane aeg , uue järje salvestus seisis ukse ees . 
414	NA	 Neil oli palju arutamist ja korraldamist , nad olid kaua Tehvani kabinetis . 
414	NA	 Tõsi küll , suures summas koos , aga Tehvani soojus ulatus Killuni . 
414	NA	 Killu toetas kõiges Tehvanit , mis mees otsustas või ette pani , ehkki ütles vaevalt sõna sekka , märkis vaid kohusetundlikult endale üles , mis ta pidi kaasa võtma , valmis panema , tellima , annulleerima , kooskõlastama , teistele õigel ajal meelde tuletama . 
414	NA	 Ta soovis koosoleku kestmist , ent ootas selle lõppemist , et jääda omavahele . 
414	NA	 Kui Tehvan tahab , leiab ta ka võimaluse . 
415	NA	 Aga produtsent Pennert läks režissöör Piibemanniga ikka veel millegi üle jageldes uksest välja . 
415	NA	 Tõmbas siseukse tagasikätt kinni , välisuks langes ise kokku . 
415	NA	 Killule mitte pilkugi . 
416	NA	 See oli peaaegu alatu . 
417	NA	 Killu puges peadpidi kamorkasse , kus hoiti kasutatud rekvisiite , tagus rusikaga sinist poksikotti – Tibutobu kolmandast järjesaatest – ja kordas : loll ! loll ! loll ! 
417	NA	 Teine neist kahest oli ilmselgelt loll , aga kumb ? 
418	NA	 Õhtul Tehvan ei tulnud . 
419	NA	 Killu ostis hommikul stuudiosse minnes endale mobiili . 
419	NA	 Tal polnud aimu , oli see trendikas mudel , aga Nokia see oli , pruugitud ja odav küll , ent seda teadis ainult tema . 
420	NA	 Tüdruk kuulutas üle toa : 
421	NA	 “ Et te teaksite , mul on nüüd telefon . 
421	NA	 Mobiil . ” 
422	NA	 Keegi ei liigutanud kõrvugi . 
423	NA	 “ Sul on mobiil , ” üllatus vaid Tehvan . “ Jõuluvana tõi ? ” 
424	NA	 “ Jah , jõuluvana tõi . ” 
425	NA	 See oli juba teine vale nende vahel . 
425	NA	 Tehvan ise ju pakkus , see variant nähtavasti sobis talle . 
426	NA	 Tehvan tegi märkmiku lahti , tähendas Killu mobiili üles teiste töökaaslaste ritta . 
426	NA	 Killu oli peadpidi juures , et number õige saaks . 
427	NA	 Tehvan kirjutas : Killu Uppin . 
427	NA	 Üks tavaline tibutobu niisiis . 
427	NA	 Oleks mees märkinud saladusliku K. või K. U. või R. – ritsikas ! – või avanud uue lehekülje või lihtsalt meelde jätnud , mälupõhja vajutanud ! 
428	NA	 Ma ei ole enam millegagi rahul , kahetses Killu . 
428	NA	 Millest see tuleb , et enne tundus parem ? 
428	NA	 Hea oli olnud oodata juhuslikku puudutust ja mõtiskleda , kas see oligi niiväga juhuslik ; hea oli olnud tõlgendada mõnd pilku , mõnd naeratust , kas see oli pelgalt kamraadlik ; hea oli olnud muukida avalikku kiidusõna , mitu protsenti selles oli tunnustust Killule kui püüdlikule abimehele ja mitu protsenti Killule kui noorele naisele . 
428	NA	 Mida aju ei uskunud , seda veri aimas ; ja see tuli , aga hoopis teisiti ! 
429	NA	 Kell üksteist õhtul laskis mobiil lõpuks oma häält kuulda . 
429	NA	 Killu oli juba arvanud , et riist on tehase praak või eelmisel omanikul hukka aetud . 
430	NA	 “ Liini korrasoleku kontroll ! ” kuulutas Tehvani poisikesehääl . 
431	NA	 “ Sina ! ” 
432	NA	 Muidugi , ohmu , kes siis veel , ütles ta endale . 
433	NA	 Nad rääkisid homsest salvestusest . 
433	NA	 Iga sõna oli topeltkoormusega , argitähenduse all virvles nagu pühapäeva tõotus . 
433	NA	 Killu mõistatas , kui palju ta tohib öelda , kas mehel on pealtkuulajaid . 
433	NA	 Aga vaevalt : foonil kuuldus autode möödumist . 
434	NA	 “ Kas sa oled tänaval ? “ 
435	NA	 “ Mis siis ? ” 
436	NA	 “ Ma kuulen nagu autohääli . ” 
437	NA	 “ Ma olen pargis . 
437	NA	 Võtan värsket õhku . ” 
438	NA	 “ Enne uinumist ? ” 
439	NA	 “ Enne uinumist . ” 
440	NA	 “ Siis ma ei küsi üht asja . ” 
441	NA	 “ Ära küsi , ritsikas . 
441	NA	 Mul on tegemist . 
441	NA	 Ja sul on nüüd mobiil . ” 
442	NA	 “ See ei asenda . ” 
443	NA	 “ Aga ma leian sind iga kell . ” 
444	NA	 “ Jah . 
444	NA	 Olgu või mõne pika poisi voodist . ” 
445	NA	 Tehvan naeris , tal oli mahlakas hääl . 
446	NA	 “ Keegi ei võta mobiili voodisse ! 
446	NA	 Sel juhul saan vastuseks : mobiil , millele te helistate , on välja lülitatud , ja need teised sõnad . ” 
447	NA	 “ Ja siis ? ” 
448	NA	 “ Siis ma tean , ritsikas magab juba . 
448	NA	 Üksinda , rusikas põse all . ” 
449	NA	 “ Sel juhul võiks teda ju äratada . 
449	NA	 Ta on kerge unega . ” 
450	NA	 Mees naeris lustakalt . 
451	NA	 “ Head ööd , ritsikas ! 
451	NA	 Värvilisi unenägusid ! ” 
452	NA	 “ Need saavad küll vaid mustvalged olla , ” porises Killu . 
453	NA	 “ Kuis nii ? 
453	NA	 Telesaated on kõik värvilised ! ” ütles Tehvani hääl nagu lepitavalt ja kadus ; mobiil jäi kurttummaks . 
454	NA	 Salvestama Tehvan ei tulnudki . 
454	NA	 Olevat sponsoreid masseerimas või mis . 
454	NA	 Killu taipas : eilne kõne oli võetud asja pärast , sel polnud mingit pühapäevast allteksti . 
454	NA	 Killu kahetses juba oma ostu : ehk oleks mees sunnitud saate asjus ise laekuma , kui mõlemal mobiili poleks ? 
454	NA	 Kunagi ei tea ette , mis on õigeaegne ! 
455	NA	 Salvestus läks harilikult , kuid kolmapäevane koosolek kujunes õige tormiliseks . 
456	NA	 Tavaliselt viibis seriaali autor vaid salvestuse juures , vahel ka montaazis , ent seekord oli Piibemannil talle sisulisi ettekirjutusi . 
456	NA	 Killule meeldis Angela Engel ; kord enesekindel , kord uje naine oli elanud kiiresti võttegrupi elusse sisse ja probleeme temaga ei tekkinud . 
456	NA	 Killul oli meeles pealkirja leidmise lugu , silme ees seisis Angela kõrgele tõusnud kulmudega nägu , kui teatati , et seriaali nimeks saab kas Tibutobu või üldse mitte midagi . 
456	NA	 Ainult sekund , ja Angela kulmud olid langenud ning laia naeratuse kohale lamenenud : Oh kas tõesti Tibutobu , ma pean seda tegevustikus ju kuidagi põhjendama ! 
456	NA	 Ja veel sekundi pärast oli ta hüüatanud : See võiks olla kas peategelase või mõne põhitegelase hüüdnimi ! 
456	NA	 Ei , Angela Engel oli just selline mobiilne autor nagu neil vaja . 
456	NA	 Pennert ise oli tema kuskil avastanud , stuudios imestati : on sel mehel ikka silma ja vaistu ! 
457	NA	 Täna oli probleem delikaatne : Piibemann tahtis oma õepoega seriaali palgale . 
457	NA	 Poisivolask ei õpi ega tööta , mis on ilmse andekuse tunnus , teda peaks proovile pandama . 
457	NA	 Seda välisautori kuuldes muidugi välja ei öeldud , kuid omad teadsid . 
458	NA	 Piibemann keerutas prille sangapidi peos ja sõnu suus . 
458	NA	 Kas preili Angela pole mõelnud seriaali värskendamisele mõne uue tegelasega ? 
458	NA	 Vaatajaskonna vanaprouadele – ja neid on enamik ! – meeldiks kindlasti mõni krapsakas poisslaps , kes oleks näiteks välispidiselt krutskimees , aga seespidiselt õilis ja hea ? 
458	NA	 See annaks neile lootusi omadegi võsude asjus ja tõstaks seriaali vaadatavust . 
459	NA	 Piibemann jäi ilmse armastusvääsusega preili Angelale suhu vaatama , kuldlindude lendu ootama . 
460	NA	 “ Aga – kuidas see passib palgafondiga ? ” ajas Angela ootamatult sõrad vastu . “ Ma ei saa vastutust võtta ! ” 
461	NA	 Võib-olla on teda informeeritud , mõtles Killu , sekretär Mirjele meeldib kaks asja : kõigega kursis inimest mängida ja Piibemannile aeg-ajalt kärna keerata . 
461	NA	 Killu ootas huvitatult , mis saab . 
462	NA	 “ Palgafondiga on tõesti nagu on . 
462	NA	 Kuid me võime Miku-poisile – ma ütlen , näiteks Mikule – eetripuhkust anda ja vaatajagi saab temast puhata , see pole paha , pole üldsegi mitte paha , ” seletas režissöör autorile . 
463	NA	 Ootamatult sekkus proua Vaiki : 
464	NA	 “ Vabandust , ma tean nagu küll , et kunstnik räägib stsenaariumist siis kui kana kuseb või kui rezissöör küsib – mis on üks ja sama – aga Pärt Pärtelsonile on Miku-roll nagu väga tähtis nii majanduslikus kui moraalses mõttes . ” 
465	NA	 Tere talv , lausa vandenõu ! 
466	NA	 “ Kuidas meil sponsoritega on , härra Pennert ? ” käänas režissöör oma kere produtsendi suunas . 
467	NA	 “ Täpselt seesama , mis täna hommikul ja üleeile õhtul ja kaks nädalat tagasi . 
467	NA	 Läänerindel muutuseta . ” 
468	NA	 “ Lootust on ? ” 
469	NA	 “ Lootus sureb viimasena . ” 
470	NA	 Tehvani hääletoonist taipas Killu , et kaks suurt meest on vastasseisus , kusjuures Tehvanile Piibemanni plaan põhimõtteliselt ei meeldi . 
471	NA	 Ega Piibemanngi pime olnud . 
471	NA	 Ta pani ette : 
472	NA	 “ Otsime lahendusi . 
472	NA	 Sellega olgu ajurünnak välja kuulutatud . ” 
473	NA	 “ Milleks toda poissi sisuliselt vaja on ? 
473	NA	 Mulle ei ole ühtki poissi viirastunud , ” porises autor . 
474	NA	 “ Viirastused valges öös . 
474	NA	 See on eesti kirjanduses juba ära kirjutatud , ” põlastas Piibemann . 
475	NA	 “ Ei , aga tõesti ! 
475	NA	 Mul on uus käsikiri valmis juba ja selles – “ 
476	NA	 “ Hüva on ! 
476	NA	 Lähme laiali , aga teema jääb üles . 
476	NA	 Nuputage , preili Engel , mõni põnev käänak , fantaasiat teil jagub ! ” 
477	NA	 Ja Piibemann paljastas oma võimsa valgendatud hambarea , nagu plaaniks vaese preili sealsamas pooleks hampsata . 
477	NA	 Siiski riskis segadusse aetud autor suruda bossi väljasirutatud kätt . 
477	NA	 Oli sellega uus leping kinnitatud ? 
478	NA	 “ Läki ! ” kamandas Piibemann autojuhti , kes tõmbas malenupud varrukaga kähku üle lauaserva sahtlisse ja rabas lätu pähe . 
479	NA	 Tehvan ja Angela istusid palmi alla suitsetama , ehkki suitsetas vaid Angela . 
479	NA	 Killu istus siis ka . 
479	NA	 Tehvan võttis palmipotist tikutopsi , pakkus Angelale tuld ja Angela naeratas vastuseks ning Killu oli ringist välja suletud . 
479	NA	 Ta ei võinud sellega leppida , ta pidi olema nähtav . 
479	NA	 Ta ütles Angela Engelile : 
480	NA	 “ Ma olen küll režissööri assistent , aga ma ei ole alati tema poolt . ” 
481	NA	 “ Kelle poolt siis teie olete ? ” 
482	NA	 “ Hea telesaate poolt . ” 
483	NA	 “ Kas Piibemann teeb meelega praaki ? ” naeris Angela ja puhus suitsurõngaid läbi palmilehvikute tuhmhalli lae poole . 
484	NA	 “ Killu on meil tubli killuke , ” naeratas Tehvan Angelale ja seejärel kohe ka Killule . 
484	NA	 Tundus et andekspaluvalt . 
485	NA	 Angela hakkas jutustama , loobumata ometi suitsurõngakunsti viljelemisest . 
486	NA	 “ Pennert , mulle tegelikult ei meeldi sihukesed hakitud saated , sips Kalle ja Küllo ärijuttu baaris , sips erootikat mamsli magamistoas , sips nutulaulu sotsiaalabi kabinetis või aidsi ennetuskeskuses . 
486	NA	 Mulle meeldiks millessegi süveneda , tervikut komponeerida , intriigi vaataja silma all arendada . ” 
487	NA	 Tehvan nihutas televisiooni logoga tuhatoosi nende kahe vahele . 
487	NA	 Kas oli see intiimne žest või tahtis Tehvan palmipotimulda säästa , mõistatas Killu , kuni Tehvan loengut pidas . 
488	NA	 “ Ei tule välja . 
488	NA	 Üks asi – kõigil osalistel on kihk ekraanile pääseda ja lõputiitrites nimetatud saada , olgu asjaarmastajad või pärisnäitlejad . 
488	NA	 Eriti kui nad oma rahakotti kiikavad . 
488	NA	 Teine asi – ka vaatajad ei kärsi kaua ilma olla mõnest tegevusliinist . 
488	NA	 Neid ei tohi petta . 
488	NA	 Oleme ju agulis näinud naisi – vanu ja mitte nii väga vanu – rinnutamas trepikoja teise korra aknal , padi kõhu all , valvamas tänavasündmusi päevade , nädalate ja aastate kaupa ja selle üle teiste omasugustega arutlemas . 
488	NA	 Nüüd on nad lapsendanud Tibutobu tegelaskonna ja tahavad neist kõike teada iga päev . 
488	NA	 Ei saa nad seda , lähevad soojast toast trepikoja tuuletõmbusse ja hangivad kopsupõletiku . 
488	NA	 Armas autor , kui ebameeldiv see oleks . ” 
489	NA	 “ Ma mõtlen pigem nooremale rahvale , ” ütles autor koni tuhatoosi põhja vastu põrmustades ja vaatas produtsendile pisut pilkavalt otsa . “ Ma olen ju ise ka noor – ja vaba ja vallaline . ” 
490	NA	 “ Just noorus ei kannata üht plaani – eriti üldplaani – kauem vaadata kui kaks sekundit , seegi on palju tahetud . 
490	NA	 Diskovalguse vilkumine ja kehaosade visklemine ekraanil on nende taju ära rikkunud . 
490	NA	 Kümne sekundi jooksul , ühesama laulufraasi ajal peab kaameramees jõudma beibet näidata eest ja tagant , kasukas ja alasti , pikkade juustega ja kiilaspäisena . 
490	NA	 Tempo , tempo ! 
490	NA	 Kahekümne esimene sajand ! ” 
491	NA	 “ Noh , need verinoored ! 
491	NA	 Mina olen neile vanatädi . 
491	NA	 Mul aga on õigus see olla . 
491	NA	 Ja teha saadet , nagu ma tahan ja oskan . ” 
492	NA	 “ Ülitore on seda saadet teha ! ” pistis Killu vahele . “ Kõigest hoolimata ! ” 
493	NA	 Tehvan patsutas tüdrukut põlvele nagu sobimatul ajal suud pruukinud last , kelle juuresolekut ometi sallitakse . 
493	NA	 Killu nägi ise ka ennast sellisena , teda häiris preili Engeli vaieldamatu eluküpsus . 
493	NA	 Preili Engel käitus kõiges kui moodne vaba naine . 
493	NA	 Kuigi ta vahetevahel võis olla ka lihtsalt Angela . 
493	NA	 Kas me saaksime kunagi sõbrannad olla , teineteist usaldada , mõtles Killu , Tehvan ometi ei seisa me vahel ! 
494	NA	 Kui nad õhtul teed jõid , küsis Tehvan : 
495	NA	 “ Ega sa juhuslikult natuke armukade ole , ritsikas ? ” 
496	NA	 “ Ma pole su naist näinudki , ” kostis Killu , ehkki teadis , millest jutt . 
497	NA	 “ Ma ei räägi sellest . 
497	NA	 Seadusliku naise peale ei olda ometi armukade . ” 
498	NA	 “ Kuidas kutsutakse toda , kes ehk ongi armukade ? ” nõudis Killu ja vaatas mehest otse läbi . 
499	NA	 “ Ei saa aru , ” pomises mees ning lõi pilgu maha . 
500	NA	 “ Küll sa saad . ” 
501	NA	 Mehel jäi pala kurku kinni . 
502	NA	 Vaikus . 
503	NA	 “ Ritsikas ! 
503	NA	 Ärme rutta sündmustest ette . ” 
504	NA	 “ Siis ruttavad sündmused meist ette . ” 
505	NA	 Tehvani teelusikas kukkus laua alla . 
506	NA	 “ Mis sa räägid ! 
506	NA	 Ma olen ometi iga kord – “ 
507	NA	 Killu pahvatas naerma . 
508	NA	 “ Ei , mitte seda ! 
508	NA	 Oh sa vaene , vaene Tehvan ! 
508	NA	 Sa mõtled , et väiksel lusikal on tähendus suure lusika ja kahvli suhtes ? 
508	NA	 Oh ! 
508	NA	 Ah ! 
508	NA	 Aga ei ! ” 
509	NA	 Mehe nägu selgines , mees tuli ümber laua tüdruku juurde . 
510	NA	 Võttis sülle , embusse , kaissu . 
510	NA	 Sosistas kõrva : 
511	NA	 “ Naine on naine . 
511	NA	 Autor on autor . 
511	NA	 Ritsikas on ritsikas . ” 
512	NA	 “ Oh , ma olen nii rumal ! ” nuttis Killu . “ Aga ma tahaks olla naine . 
512	NA	 Ja täna oleks tahtnud olla autor . ” 
513	NA	 “ Ma tean . 
513	NA	 Võib-olla saadki kord mõlemat . 
513	NA	 Ent ma ei kadesta sind . ” 
514	NA	 Tehvan tõmbas taskust siniruudulise taskurätiku , pühkis tüdruku silmad kuivaks . 
514	NA	 Ise noomis nagu lohutust vajavat last : 
515	NA	 “ Oled sa näinud mõnd vesistavat ritsikat ? 
515	NA	 Nad viiuldavad hoopis rõõmulaulu . ” 
516	NA	 “ Nad näevad hukku ette . 
516	NA	 Nad on hullud just enne hallaööd . ” 
517	NA	 Tehvan pani tüdruku suu suudlusega lihtsalt kinni . 
517	NA	 Mis oligi ainumõeldav teguviis . 
518	NA	 Elu loksus rööpasse . 
518	NA	 Tekkis mingi korrapära , mingi rütm . 
518	NA	 Kui nad stuudios said mõne musi vahetada , siis Tehvan tegeles õhtul oma asjadega ; kui neid minutikski üksi ei olnud jäetud , tuli Tehvan õhtul teed jooma , aga siis kerkisid eksistentsiaalsed küsimused päevakorda , mis kippus rikkuma rõõmu teineteisest . 
518	NA	 Killu tõotas iga kord enesele , et ei hakka kohemaid lahkumist pelgama ja pärast ei tingi uksel ; et parem naudib iga viimast kui hetke , ent miski temas oli tahtest suurem . 
519	NA	 See nüüd oli paremuse poole – ilmaasjata ta ei oodanud . 
519	NA	 Ta süda oli küll valvel , kuid mõte tegeles väljamõeldud eludega , mida käsi lappas tuhandetel lehekülgedel . 
519	NA	 Killu luges ohjeldamatult armastusromaane . 
519	NA	 Oh kui hästi mõistis ta kõigi nende kuningannade ja orjataride ja ülikute ja alatute tundeid ! 
519	NA	 Armastus tõi kannatusi – alati ! 
519	NA	 Armastus lõppes ustavuse võiduga – enamasti ! 
519	NA	 Killu võis naistekate kütkes teinekord hommikuni vaevelda . 
519	NA	 Sellest polnud midagi , et uimasena tööle läks : Tehvani nägemini lõi teda iga kord virgeks , ja ega tal vaimupingutust nõudvaid ülesandeid ausalt öelda ka polnud . 
519	NA	 Ta oli üks väike assistent , ja ainult – tal polnud karjäärihimu . 
519	NA	 Selles ehk oligi tema häda põhjus , mõtles ta vahel . 
519	NA	 Tal oli võimalik elada vaid enesele ja oma armastusele , ja mõlemad - nii ego kui armastus - kasvasid üle pea . 
519	NA	 Küllap selle pärast Tehvan teda manitseski . 
520	NA	 Ükskord juhtus ime . 
521	NA	 Kui nad teed jõid , pani Tehvan kella lauale kummuli ja ütles : 
522	NA	 “ Õnnelikud kella ei tunne . ” 
523	NA	 Oh ! 
523	NA	 Ah ! 
523	NA	 Kas ta tõesti jääb ! 
523	NA	 Juubeldas Killu . 
523	NA	 Ta jäi . 
523	NA	 See oli pikk õhtu , nii pikk , et nad ei kiirustanudki kõnelema , kõiki maailma asju ühekorraga selgeks rääkima . 
523	NA	 Seriaali ega telemaja nad mitte ei maininudki . 
523	NA	 Nad istusid teineteise kaenlas ja vaatasid , kuidas kevadtalvine tuul pimeda akna taga kaske väntsutas , ning Mozart mängis nurgas päikselist muusikat . 
523	NA	 See sobis omavahel kenasti , lõi ülevaid kujutelmasid ning äratas ebamaiseid ihasid . 
523	NA	 Kunagi kätte saada kõik aastaajad korraga ! 
523	NA	 Ükskord ära kannatada kõik õnned ühekorraga ! 
523	NA	 Killu ei nautinud niipalju hetke kui tulevikku , täis miljoneid hetki . 
523	NA	 Maailm oli tema päralt , maailm ootas ! 
523	NA	 Ta oli noor , ta oli õnneootlik , ta armastas ! 
524	NA	 Tuli aeg päriselt magama minna . 
525	NA	 Päriselt päris mehega . 
525	NA	 Päris loomulikult ja igapäevaselt , nagu sajad miljonid naised . 
525	NA	 Homse pärast muretsemata . 
526	NA	 Killu ei raatsinud silma looja lasta . 
526	NA	 Ta tõusis ikka ja jälle küünarnukile , et silmitseda uinunud Tehvanit . 
526	NA	 Õnneks oli ta paksud öökardinad ette tõmbamata jätnud . 
526	NA	 Tehvan magas rahulikult nagu laps . 
526	NA	 Kerge naeruvirve väristas vasakut suunurka , silmamunad vilasid laugude all . 
526	NA	 Kiire une staadium , teadis Killu . 
526	NA	 Aju töötleb päevaseid elamusi , ilmselt meeldivaid . 
526	NA	 Mida mõnusat ta unes näeb ? 
526	NA	 Mida tunneb ja mõtleb see mees , nii oma ja lähedal , samas nii võõras ja eemal ? 
527	NA	 Vastu hommikut oli Killu raskesse rammestusse nagu veepõhja vajunud . 
527	NA	 Ta ärkas ehmatusega , et on kuhugi lootusetult hiljaks jäänud , midagi tähtsat maha maganud . 
527	NA	 Aga ei , oli veel pime , ainult et Tehvan oli varbad vastu toolijalga ära löönud ja vandus tasakesi . 
528	NA	 “ Anna andeks , ajasin su üles . 
528	NA	 Sa magasid nii ilusti nagu laps . ” 
529	NA	 “ Ei ! 
529	NA	 Ma ei oleks tahtnud magada ! 
529	NA	 Ma ei tea , kuidas ma ometi jäin ! ” 
530	NA	 “ Tudi edasi . 
530	NA	 Ma lähen Tallinna rongile . ” 
531	NA	 “ Kohe praegu ? ” 
532	NA	 “ Jah . 
532	NA	 Ma oleks pidanud seal juba eile olema . ” 
533	NA	 Siis nii , mõtles Killu , siis see vale naisele . 
533	NA	 Selle öö hind . 
534	NA	 “ Ma teen sulle kohvi . ” 
535	NA	 “ Ega ära ei ütleks , kui kähku saab . ” 
536	NA	 Öösärgis Killu istus mehe vastas käsipõsakil ja vaatas , kuidas see kiirete lonksudega jõi . 
536	NA	 Oli ilus perekondlik hetk . 
537	NA	 “ Millal sa tuled ? ” söandas ta küsida . 
538	NA	 “ Ära küsi , ritsikas . 
538	NA	 Niigi on raske . ” 
539	NA	 “ Mul on kerge , arvad sa ? ” 
540	NA	 “ Ise oleme selle tee valinud . ” 
541	NA	 “ Ise , ” nentis tüdruk ja neelatas . “ Kas arvad , et see on ummiktee ? ” 
542	NA	 “ Teisipäeva hommikul kell pool seitse on selliseid asju raske hinnata , ” naeratas mees , suudles põgusalt ja läks . 
543	NA	 Kauaks ? 
544	NA	 Päev stuudios oli täiesti tühi , kui mitte arvestada autori lühivisiiti , kes oli tahtnud produtsendiga nõu pidada , aga kui see Tallinnas on - 
545	NA	 Angela Engel istus palmi alla ja viskas suitsu ette . 
545	NA	 Tikku rapsimas polnud kedagi , ega seda ometi Killu pidanud tegema ? 
546	NA	 “ Teate , Killuke , mul on auahne unistus , ” pihtis preili Engel . “ Ma üldiselt tean , et telesaadet tehakse süldipeolistele tapeediks ja kampsunikudujale silmaringiks ja nii edasi . 
546	NA	 See ei käi mulle põie peale , sest sinna ei saa ma parata . 
546	NA	 Aga ma tunnen üht professorit , kes kammib televaatamise ajal oma foksterjerit – või peaks ütlema : vaatab koeraga kurameerimise tunnil televiisorit . 
546	NA	 Mul on unistus , et too professor unustaks end Tibutobu vaatama , nii et kamm libiseks käest , ega märkaks peni solvunud urinat , enne kui saade läbi ! ” 
547	NA	 Killu imetles Angelat . 
547	NA	 Naisel oli selge unistus , ühiskondlikult aktsepteeritav eesmärk , ja küllap ta teadis , kuidas sihile jõuda . 
547	NA	 Angela tahtis teha teles kõrget kunsti ! 
547	NA	 Mis oli selle vastu Killu lapsik lootus põlistada endale teise naise mees , ja ainult . 
547	NA	 Killu oli niipalju aus küll , et taibata : Tibutobu huvitas teda Tehvani maailma osana , ta armastas seriaali Tehvani tõttu . 
547	NA	 Aga Angelale oli seriaal eneseteostuse vahend ! 
548	NA	 Paari päeva pärast tuli maavärisemine . 
549	NA	 Tehvan oli just jõudnud ära minna , kui mobiil helises . 
549	NA	 Killu mõtles , et Tehvan tahtis talle mõned eeterlikud musid läkitada – sest kes teine tema numbrit vajaks , kui teakski . 
549	NA	 Ta hõikas ülemeelikult : 
550	NA	 “ Nunuu ! 
550	NA	 Mu kõrv kuuleb sind ! ” 
551	NA	 “ Kas Killu Uppin ? ” nõudis käre naisehääl . 
552	NA	 “ Kes on ? ” küsis Killu kohtlaselt ja heitunult . 
552	NA	 Nõnda hüüti ukse taga koputajale tema lapsepõlvekodus , agulis . 
553	NA	 “ Keegi , kes nõuab taga Tehvan Pennertit . 
553	NA	 Andke toru üle . ” 
554	NA	 “ Teda pole siin . ” 
555	NA	 Killu põlved võdisesid ja suu kuivas . 
556	NA	 “ Seda võis taibata teie esimesest lausest . 
556	NA	 Kas pole veel või pole enam ? ” 
557	NA	 “ Mis te õige mõtlete ! ” kriiskas Killu ja katkestas ühenduse ; ta viskas mobiili tagasikätt sohvale nagu tulise . 
558	NA	 Mobiil piiksus uuesti . 
558	NA	 Järelejätmata terve igaviku . 
558	NA	 Killu seisis püsti ja vahtis üksisilmi seda kui ilget elukat , julgemata puudutada : mobla ! 
559	NA	 Kui see kord vait jäi , lülitas tüdruk tema välja . 
559	NA	 Ta kuulis Tehvanit ütlevat : Mobiil , millele te helistate , pole sisse lülitatud , Killu magab juba , rusikas põse all . 
560	NA	 Oh õudust , ma olen rumal , ma rääkisin Tehvani sisse ! 
560	NA	 Hoopis teiste sõnadega , hoopis teise häälega oleks tulnud vastata ! kahetses Killu . 
560	NA	 Ta polnud valmis olnud asjade selliseks kiireks arenguks . 
560	NA	 Aga oleks pidanud . 
560	NA	 Kasuisa hääl ütles : Igas suunas peab nii aastate taha kui ette mõtlema , ja mitte ainult enese seisukohast . 
560	NA	 Seal see on ! 
561	NA	 Mis teha ? 
561	NA	 Helistada Tehvani mobiilile , hoiatada teda ? 
561	NA	 Kas see poleks uus viga , kui näiteks Tehvanil mobiili kaasas polekski ; see heliseks kodus ja naine võiks näha helistaja numbrit , kui ta ka sõnagi ei räägi ? 
562	NA	 Killu läks segas endale suhkruvett . 
562	NA	 Jõi seda aeglaste sõõmudega , hambad kilksumas vastu klaasi . 
562	NA	 Pani tühja klaasi valamusse , vahtis pool tundi kraani , kraapis pöidlaküünega vaskoksiidi kihti maha – millal ma seda viimati Kuparikiiltoga puhastasin ? – ja ütles lõpuks enesele : Aga mis siis ! 
562	NA	 Ehk ongi hästi ! 
562	NA	 Kui ainult Tehvan ei vihastaks ! 
563	NA	 Just seda ei saanud tüdruk mitu päeva teada . 
563	NA	 Sest Tehvanit lihtsalt ei olnud ! 
564	NA	 “ Uppin , kus Pennert on ? ” küsis lõpuks Piibemann kõikeaimaja häälega . 
565	NA	 “ Ei tea ! 
565	NA	 Kas mina olen mõni Pennerti valvur ! ” viskas tüdruk vastu . 
565	NA	 Tal oli niigi süda vaeva täis . 
566	NA	 “ Loe piiblit ! 
566	NA	 Seda ütles Kain Jumalale , kui oli oma venna tapnud ja Jumal Aabeli järele päris : Ei tea ! 
566	NA	 Kas mina olen oma venna hoidja ! ” 
567	NA	 “ Nojah , et ma olen Pennerti tapnud , siis lähen palvetundi ! ” ütles tüdruk ja kõndis kohvikusse . 
567	NA	 Jalad värisesid , pea käis ringi . 
567	NA	 Ta polnud kaks päeva söönud , ta ei olnud suutnud minna tühja kööki , kus nad Tehvaniga viimati olid einetanud . 
568	NA	 Kohvikust tulnud , sai Killu nagu puuga pähe . 
569	NA	 Ta riputas palitut nagisse , kui kuulis Mirje erutatud häält : 
570	NA	 “ – kohver seljariietega oli trepikotta tõstetud ja ukselukk ära vahetatud , mine kust tulid , öeldud läbi ukse . 
570	NA	 Eks ta siis läinudki . ” 
571	NA	 Naised lõid sumisema . 
572	NA	 “ Siis Uppin peab teadma ! 
572	NA	 Säh sulle ritsikat ! 
572	NA	 Vaga vesi , sügav põhi ! ” 
573	NA	 Autojuht mühatas : 
574	NA	 “ Kuladi litsikas jah see ritsikas . ” 
575	NA	 Killu esimene impulss oli panna välisuks enda järel igaveseks kinni . 
576	NA	 Ei tohi teha üht viga teise järel , noomis ta ennast . 
576	NA	 Ta hingas sügavasti sisse ja astus kohtu ette . 
577	NA	 Kohtunikke ei olnud . 
577	NA	 Kolleegid vaatasid teda kohkumise ja kaastundega . 
578	NA	 “ Mis on juhtunud ? ” küsis Killu väga vaikse häälega . 
579	NA	 “ Anton räägib , ” ütles Mirje . “ Pane oma lint uuesti käima , Anton . ” 
580	NA	 “ Mis mina , ” tõrjus autojuht , “ seda juttu ju käiatud nüüd küll . 
580	NA	 Eks te ise reprodutseeri , mul partii pooleli . 
580	NA	 Mirjel see laul nigunii otsast otsani peas , tüki ladusamalt kui minul . ” 
581	NA	 “ Ja kaduski minekut ! ” imestasid naised . 
582	NA	 Killu vaatas Vaikile otsa . 
583	NA	 “ Tehvan on leitud , ” ütles Vaiki . “ Autojuht läinud eile oma venda nagu vaatama üle tüki aja , ja Tehvan olla seal ennast korterisse sisse seadnud . 
583	NA	 Nad vist Antoni vennaga nagu koolivennad . 
583	NA	 Plaaninud seal kolmekesi õhtu otsa , kuis katusealune kolikamber elatavaks kohendada . 
583	NA	 Antoni venna naine arvanud , et sellest ei saa midagi , tarvis nagu lehekuulutusi uurida . ” 
584	NA	 Uksele ilmus tulivihane Piibemann . 
585	NA	 “ Mirje , kus Anton ? ” 
586	NA	 “ Läks trepialusesse maletama , ” kostis sekretär , nagu asi tõenäoliselt oligi . 
587	NA	 “ Maletama või valetama ? ! 
587	NA	 Kui tõtt rääkis , mingu toogu Pennert siia elusalt või surnult ! 
587	NA	 Ütle talle ! ” 
588	NA	 “ Just nii ! 
588	NA	 Härra Pennert härra Piibemanni palge ette tuua – elusalt või surnult ! ” lõi Mirje kannad kokku , lehvitas sabasid ja läks . 
589	NA	 Mis ma Tehvanile küll ütlen , kui ta tuleb ? murdis Killu pead . 
589	NA	 Mis näoga talle otsa vaatan ? 
589	NA	 Oh , ma ei või ! 
590	NA	 Aga otsa vaadata polnudki tarvis , veel vähem midagi ütelda . 
590	NA	 Tehvan tuli , vuhises koos Piibemanniga oma kabinetti , ja pärast kutsuti kunstnik sisse . 
590	NA	 Õige varsti väljus Vaiki märkmelehtedega , kus olid kirjas homsed ülesanded . 
590	NA	 Killu sai ühe lehe . 
590	NA	 Ta ei hakanud seda uurima , valvas ust . 
591	NA	 Ent Tehvan tegi minekut kellelegi pilku heitmata . 
591	NA	 Nagu oleks Killu paljas õhk . 
591	NA	 Sellist suhtumist polnud võimalik teiste silma all välja kannatada , nüüd kus kõik teadsid nende omavahelist ritsika-salasõnagi . 
592	NA	 Killu läks tänavat pidi ja nuttis . 
592	NA	 Tehvan Pennert ! 
592	NA	 Killu Pennert ! 
592	NA	 See oli kaugemal veel kui enne ! 
593	NA	 Aga kas oli ? 
593	NA	 Ehk Tehvan tuleb täna ? 
593	NA	 Helistab vähemasti ? 
594	NA	 Tehvan ei tulnud ega helistanud . 
595	NA	 Värisevate sõrmedega valis Killu Tehvani numbri . 
595	NA	 Standardne naisehääl vastas : Mobiil , millele te helistate – 
596	NA	 Nüüd tean , et Tehvan juba magab , üksinda , rusikas põse all , ütles Killu enesele , huuled nutukõverad , ja vajus asemele kokku . 
597	NA	 Hommikul ärkas lootus uuesti . 
597	NA	 Lootus sureb viimasena , oli ju Tehvan Piibemannile ütelnud . 
598	NA	 Aga ei midagi . 
598	NA	 Salvestama sõideti täielikus vaikuses , nagu oleks surnukirst bussi keskel . 
598	NA	 Killu istus kõige tagumisemas tagaotsas ja Tehvan lausa ees . 
598	NA	 Nii polnud kunagi olnud . 
598	NA	 Nii ei hakka see kunagi olema ! tõotas Killu enesele . 
598	NA	 Tehvan Pennert ! 
598	NA	 Killu Pennert ! 
599	NA	 Salvestus tehti kiiresti ilma ühegi liigse nohhita ära . 
599	NA	 Autor küll üritas vaidlust kergitada , ent ei kohanud vastuväiteid . 
599	NA	 Siis keegi vist valgustas teda , sest kogu kodutee vahtis Angela Engel ilmse uudishimuga Killut . 
600	NA	 Õhtul Tehvan tuli . 
601	NA	 “ Mul on kahju , Tehvan , ” haaras Killu tal kaelast . 
602	NA	 “ Sina pole süüdi , ritsikas . 
602	NA	 See Tallinna mees oli tookord õhtul mulle koju helistanud , et kus ma jäin . ” 
603	NA	 “ Tol õhtul , kui me Mozartit kuulasime ? 
603	NA	 Me olime nii õnnelikud ! ” 
604	NA	 “ Jah . 
604	NA	 Tol õhtul . ” 
605	NA	 “ Mis naine ütles , kui sa Tallinnast tulid ? ” 
606	NA	 “ Ära hakkagi salgama , sul on teine . ” 
607	NA	 “ Ainult seda ? ” 
608	NA	 “ Ainult seda . ” 
609	NA	 “ Ja sellest piisas ? ” 
610	NA	 “ Jah . 
610	NA	 Sest ma ütlesin jah . ” 
611	NA	 “ Ja tema ? ” 
612	NA	 “ Ütles , ma mõtlen kolm päeva selle üle . ” 
613	NA	 “ Ja sa ei öelnud mulle ! ” 
614	NA	 “ Ei jah . ” 
615	NA	 “ Sa ei usalda mind , Tehvan ? ” 
616	NA	 “ See oli minu mure . 
616	NA	 Ma tahtsin seda üksi kanda . ” 
617	NA	 “ Oota – kolm päeva sai täis ja siis ta helistas mulle ? ” 
618	NA	 “ Jah . ” 
619	NA	 “ Miks sa mind ette ei valmistanud , Tehvan ! 
619	NA	 Ma oleksin kõnele hoopis teisiti reageerinud ! ” 
620	NA	 “ Ma ei arvestanud , et ta nii palju teab . 
620	NA	 Et ta sulle helistab . 
620	NA	 Aga mis sellest enam . ” 
621	NA	 “ Siiski . 
621	NA	 Sa loodad leppida . ” 
622	NA	 “ Miks sa nii arvad , ritsikas ? ” 
623	NA	 “ Sa hoiad tagala puhta . 
623	NA	 Sa ei tulnud minu juurde elama . ” 
624	NA	 “ Ma ei saa sind kompromiteerida . ” 
625	NA	 “ Nõnda kompromiteerid sa mind mu enese silmis , Tehvan ! 
625	NA	 Kes ma nüüd siis olen su meelest ! ” 
626	NA	 “ Ma ei ole eneses selgusel , ritsikas . ” 
627	NA	 “ Sa ei ole eneses selgusel ? ! ” 
628	NA	 “ Mul on perekond , ritsikas . 
628	NA	 Mul on kaks väikest poissi . ” 
629	NA	 “ Need ei kao ju kuhugi . ” 
630	NA	 “ Arvad ? 
630	NA	 Ma mõtlen selle üle . 
630	NA	 Aga luba , ma nüüd lähen . ” 
631	NA	 “ Ei kallistagi ? ” 
632	NA	 “ Ma pole seda väärt . 
632	NA	 Olen sulle palju südamevalu valmistanud . ” 
633	NA	 “ Tehvan . ” 
634	NA	 “ Jah , ritsikas ? ” 
635	NA	 “ Ütle üht asja . ” 
636	NA	 Vaikus . 
637	NA	 “ Kas see muutis midagi , see meie jõulu teine püha ? 
637	NA	 Noh et ma olin – et sa olid esimene ? ” sai Killu lõpuks öeldud . 
638	NA	 “ See muutis kõik keerulisemaks . ” 
639	NA	 “ Sa lootsid lihtsalt seiklust ? 
639	NA	 Nagu muud mehed ? ” 
640	NA	 “ Ma pole seda ütelnud . ” 
641	NA	 “ Ei ole . 
641	NA	 Ja ära ütlegi ! 
641	NA	 Ära mitte , mitte kunagi ütle midagi sellist ! ” 
642	NA	 “ Ei ütle , ritsikas . 
642	NA	 Värvilisi unenägusid ! ” 
643	NA	 “ Sa ju tead , need saavad olla vaid mustvalged . ” 
644	NA	 “ Kui see minust oleneb – “ 
645	NA	 “ Kellest siis ? 
645	NA	 Kaua sa koolivenna toanurgas konutad ! ” 
646	NA	 “ Head ööd . ” 
647	NA	 “ Maga hästi . 
647	NA	 Kõigest hoolimata . ” 
648	NA	 Tehvan läks ja kui Killu üle ukse salaja järele vaatas , oli mehe kukal nii kurb , et tüdruku süda valust kokku tõmbus . 
648	NA	 Mis see küll on , et kaks täiskasvanud inimest ei saa oma asju korraldatud ? 
649	NA	 Killu oli pettunud , et Tehvani ja naise tähtis jutuajamine nõnda polnud sündinud , nagu tema oli unistanud . 
649	NA	 Ära hakkagi salgama , sul on teine – ja ainult ! 
649	NA	 Ei mingit tunnustust mehe valikule . 
649	NA	 Ei mingit Tehvani enese algatust . 
649	NA	 Ma olen vist väga rumal , mõtles Killu . 
649	NA	 Ja ma ei tea kõike , kindlasti rääkisid nad rohkem , Tehvan lihtsalt ei pea vajalikuks mulle ütelda . 
649	NA	 Ma ei saa kunagi kõike teada , ma ei saa kunagi kõigest aru , kahetses tüdruk . 
650	NA	 Hommikul tervitas Killut Tehvani selge kindel pilk . 
650	NA	 Tüdruk puhkes ootamatusest õitsele nagu värske lumikelluke ning mees imestas endamisi nii äkilist muutust tema oma silma all . 
650	NA	 Selles tüdrukus peab midagi olema ! 
651	NA	 Iga tööletulija vaatas neid esmalt murega kui termomeetreid – kas plussis või ikka miinuses ? 
651	NA	 Rõõmustati siiralt , et kliima on soojenenud , et jälle sobib naerda ja lollusi rääkida . 
651	NA	 Tegelikult , milles üldse probleem , arutati omavahel , rohkem paare on lahus kui koos , ja igas kooliklassis leidub ainult mõni üksik laps , kes elab koos päris oma isa ja emaga või kellel pole õdesid-vendi küla peal . 
651	NA	 Selline on asjade seis tänapäeval , ja minevikku tagasi ei saa , kui tahakski . 
652	NA	 Ta tuli hilja õhtul pimedas . 
652	NA	 Seisis häbelikult trepikojas , jala kõrval põrandal pruun reisikohver nagu truu koer . 
653	NA	 Killu haaras kohvri ja tõmbas mehegi siilupidi sisse . 
654	NA	 “ Häbened majarahvale mind näidata ? ” naeris mees . 
655	NA	 “ Äkki mõtled veel ümber ! ” lõõpis tüdruk . 
656	NA	 Nad kallistasid nii kaua , et tee sai valmis keskööks . 
657	NA	 “ Me peame mõisnike lõunat , ” nentis Tehvan . “ Kas nii uhke hakkabki olema ? ” 
658	NA	 “ Oota-oota , hullem veel ees , ” lubas Killu . “ Ma arvan , me jätame söömise päevaplaanist üldse välja . 
658	NA	 Ajapuudusel . ” 
659	NA	 “ Ei , ritsikas , me peame kokkuhoidlikult elama – ” 
660	NA	 “ Kui me kokku hoiame – mina ja sina – siis ju elame kokkuhoidlikult . ” 
661	NA	 “ – ja elujõudu ka mustadeks päevadeks hoidma . ” 
662	NA	 “ Musti päevi ei tule . ” 
663	NA	 “ Ja mustvalgeid unesid ka mitte ? ” 
664	NA	 “ Ei , sest me ei kavatse magada . ” 
665	NA	 “ Hullem värk ! 
665	NA	 Ei süüa , ei magada ! 
665	NA	 Kahel kõige tõsisemal elumõnul kriips peal ! ” 
666	NA	 “ Ei mingeid mõnusid ! 
666	NA	 Suisa argipäev ! ” hõiskas Killu ja tegi aseme üles . 
667	NA	 Killu lamas lahtiste silmadega kaua , vahtis öötumedat lage ja kuulas mehe ühtlast hingamist . 
667	NA	 Tehvan Pennert , Killu Pennert ! sosistas tüdruk . 
667	NA	 Kas see tuleb , ja kui , siis millal ? 
667	NA	 Kui kaua kestavad mesinädalad , see pillav küllus , kui nädalad on nende nimi ? 
667	NA	 Mesikuud , mesiaastad , on see võimalik ? 
667	NA	 Romaanid ja muinasjutud sellest ei räägi , stoori kulminatsioon on teineteise leidmine läbi raskuste ja eksituste . 
667	NA	 Aga teineteise hoidmine ? 
667	NA	 Abielupõrgust räägivad romaanid ja abielust põgenemisest , abieluõnne nagu polekski ? 
668	NA	 Kui nad hommikul kohvi jõid , pisut häbelikud nagu esimesed inimesed paradiidiaias pärast keelatud vilja maitsmist , küsis Killu : 
669	NA	 “ Millest õieti tuli sinu abielu purunemine ? ” 
670	NA	 “ Kingaparandusest . ” 
671	NA	 “ Enne seda pidi ju miskit juhtunud olema . 
671	NA	 Ma mõtlen , sinu ja tema vahel ? ” 
672	NA	 “ Kas peame täna hommikul minu naisest rääkima ! ” 
673	NA	 “ Peame . 
673	NA	 Et kõik oleks selge meie vahel . ” 
674	NA	 “ Meie lugu on teine . ” 
675	NA	 “ Ongi . 
675	NA	 Aga kui sa tagasi mõtled ? ” 
676	NA	 Vaikus . 
677	NA	 “ Tulen koju , raske päev teles , pea valutab , naine räägib : nägin läbi akna musta võõrast koera , ei tea , kelle koer see on , sihuke sorgus sabaga , ei ole enne näinud , ega sina tea , kelle koer see on , uuri välja , tahan teada . ” 
678	NA	 Vaikus . 
679	NA	 “ Rääkis ikka : poeg on kakanud või ei ole kakanud ja mis värvi , ja alati söögilauas . ” 
680	NA	 “ Ta ei käinud tööl , oli lastega kodus ? ” 
681	NA	 “ Jah . 
681	NA	 Prouaelu . 
681	NA	 Aga me ei tahtnud lapsi nii vara lasteaeda panna . 
681	NA	 Nüüd läks suurem juba kooli . ” 
682	NA	 Tehvan tõusis lauast ja ringutas . 
683	NA	 “ Hea , et meelde tuletasid : koolis algas märtsivaheaeg ja pean natuke poisiga tegelema , talle midagi ostma võib-olla , naise palk on nagu on . ” 
684	NA	 “ Kes ta on – ametilt ma mõtlen ? ” 
685	NA	 “ Kondiiter . ” 
686	NA	 Killu pilk langes oma võileibadele : paksud käärud , ebaühtlaselt võitud , servad puha paljad , vorstiviilud vildakad , juust sakiline nagu näritud , ilurohelist mitte mingisugust . 
686	NA	 Sellepärast neid nii vähe kuluski ? 
687	NA	 Tehvan jälgis Killu näoilmet ja hakkas südamest naerma . 
688	NA	 “ Ära põe , ritsikas . 
688	NA	 On tähtsamaid asju , kui hommikulaua kaubanduslik väljanägemine . ” 
689	NA	 “ Tehvan , ma olen nii rumal ! ” kaebas Killu . “ Aga ma õpin ! ” 
690	NA	 “ Ma ei tea , kas sa mulle meeldidki , kui sa targaks oled saanud ! ” naeris Tehvan . “ Tsau , ma siis läksin ! ” 
691	NA	 Ütle siis nüüd , saa siis Tehvanist aru ! 
691	NA	 Naine ei meeldi , sest tal pole muljete puudusel millestki rääkida , ja Killu ei meeldi – võib-olla – kui targaks on saanud ! 
691	NA	 Millest peaks Killu rääkima , kui kord lapsevangi jääb ? 
691	NA	 Kas see ei olegi siis tähtis , kuidas lapse kõht on ? 
691	NA	 Kas seda peaks mehe eest salgama ? 
691	NA	 Või ei tulegi neil lapsi , Killu ise ongi lapse eest ? 
692	NA	 Ärme ruttame sündmustest ette , ütles Killu enesele . 
692	NA	 Siiski ei tohi ka sündmustest maha jääda . 
692	NA	 Tehvan Pennert , Killu Pennert , simsalabimm ! 
693	NA	 Tehvan jõudis koju terve igaviku pärast . 
693	NA	 Minnes oli tal olnud parem tuju kui tulles . 
694	NA	 “ Kas sa ei saanudki poisile midagi osta ? ” uuris Killu ettevaatlikult . 
695	NA	 “ Midagi sain . ” 
696	NA	 “ Aga poiss ei jäänud rahule ? ” 
697	NA	 “ Mis sa uurid , ritsikas . 
697	NA	 Mis sina saad parata . 
697	NA	 Mul on oma elu , sul oma . ” 
698	NA	 “ Minul ei saa olla muud elu kui sinu elu . ” 
699	NA	 “ Mis sa rumalusi räägid , ritsikas ! 
699	NA	 Sina ei saa ju minu elu elada , ” naeratas Tehvan nukralt . 
700	NA	 “ Tehvan , ” ütles Killu ja peitis pea mehe rinnale . 
701	NA	 “ Ei midagi , ritsikas . 
701	NA	 Poiss lihtsalt küsis , millal ma koju tulen . ” 
702	NA	 Koju ? 
702	NA	 Kas Tehvan siis polegi kodus ? 
703	NA	 “ Ma ütlesin talle , et minu ja emme teed on lahku läinud . ” 
704	NA	 “ Ja tema ? ” 
705	NA	 “ Ta ütles , aga sina tule ikkagi , tuba on nii tühi ! 
705	NA	 Ja väikevend nutab ka , ei taha õhtul magama minna , enne kui issi tuleb . ” 
706	NA	 Sellele ei olnud Killu kordagi mõelnud . 
706	NA	 Kust ta oleks pidanud selle peale tulemagi ? 
707	NA	 Kui Tehvan dušinurgas labistas , võttis Killu mehe rahatasku sohvalaualt ja tegi lahti . 
707	NA	 Kaane sisekülje tsellofaani all oli ta ükskord üht fotot silmanud . 
707	NA	 Oligi – kaks väikest poissi vaatasid talle usaldavalt otsa . 
707	NA	 Nii vahvad juntsud ! 
707	NA	 Killu uskus kohemaid , et võiks neid südamest armastada . 
707	NA	 Kindlasti ei peaks tundeid teesklema , et sülle võtta ja kallistada . 
707	NA	 Killu pani rahatasku täpselt samale kohale tagasi , süda raske . 
707	NA	 Nüüd oli ta mehe järele nuhkinud veel ka . 
708	NA	 Tehvan tuli , veest ja seebist lõhnav . 
708	NA	 Tal oli sama lõhn , mis Killul . 
708	NA	 Ainult mõnikord , vastu hommikut , lõhnas ta endiselt sookailude järele . 
709	NA	 “ Tehvan . ” 
710	NA	 “ Jah , ritsikas ? ” 
711	NA	 Killu neelatas . 
712	NA	 “ Ma mõtlen , sa too poisid mõnikord siia . 
712	NA	 Ma mõtlen , ma oskan nendega mängida küll . 
712	NA	 Ma olen pool elu oma poolvenda kantseldanud . ” 
713	NA	 ” Sul on poolvend , aga mulle oled rääkinud vaid kolmest oma kiusatusest , ” muigas Tehvan . 
714	NA	 “ Ma ei ole rääkinud ka oma surnud emast ja ammu kaduma läinud isast . 
714	NA	 Kasuisast ei ole rääkinud . 
714	NA	 Ei ole jutuks tulnud . 
714	NA	 Kiusatuste kohta sa ise küsisid . 
714	NA	 Kuidas siis poistega jääb ? ” 
715	NA	 “ Oled sina alles äkiline ! 
715	NA	 Ei tule sellest midagi , vähemalt esiotsa . 
715	NA	 Et ma poisse üldse näha saan , on seatud ette tingimused . ” 
716	NA	 “ Et mina nendega ei kohtu ? ” 
717	NA	 “ Sa oled taibukas ritsikas . ” 
718	NA	 “ Mina ei oleks nõnda käitunud ! ” pahvatas Killu . 
719	NA	 “ Sina ei ole ka minu naine . ” 
720	NA	 See oli nüüd küll pahasti öeldud . 
721	NA	 “ Andesta , keel vääratas . 
721	NA	 Sina ei ole tema , tahtsin öelda . ” 
722	NA	 Muidugi tahtis Tehvan seda öelda , uskus Killu , aga keelevääratus reedab alateadvuse hoiakuid . 
722	NA	 Killu ei ole Tehvani naine – ei seaduse ega jumala ees . 
722	NA	 Võib-olla siis mehe eeski mitte . 
722	NA	 Ainult iseenese ees on ta Tehvani Killu Pennert . 
723	NA	 “ Ärme rutta sündmustest ette , ” tegi Tehvan kokkuvõtte . 
724	NA	 “ Ärme ruttame sündmustest ette , ” kordas Killu . 
724	NA	 See oli mõistlik . 
725	NA	 Nad võtsid vaikides õhtulist ja pugesid vaikides voodisse . 
725	NA	 Kaua lamasid nad teineteise kõrval , käed pea all , ja vahtisid sedasama lage , millest mööduvate autode tuled vedasid valgustriipe üle . 
726	NA	 “ Jääme magama , Tehvan , ” ütles Killu . “ Homme on raske salvestus . ” 
727	NA	 “ Ega sa enam mustvalgeid unesid näe ? ” küsis Tehvan . 
728	NA	 “ Ma vist ei näe üldse und . 
728	NA	 Kui , siis ilmsi . ” 
729	NA	 “ Ilmsi und ? 
729	NA	 Mis see peab tähendama ? 
729	NA	 Kas sul ikka pole veel kõik käes ja rahu südames ? ” 
730	NA	 “ Ei , Tehvan . 
730	NA	 Head ööd nüüd . ” 
731	NA	 “ Ma ei saanud justkui pihta , mis sa ütlesid . 
731	NA	 Et – ei ole tõesti ? 
731	NA	 Või et – ei , on küll , uni sai ilmsiks ? ” 
732	NA	 Killu ei olnud pihivalmis . 
732	NA	 Sestap pani ta mehe suule pitseri , mis pidi kõik probleemid vaigistama . 
733	NA	 Pärast uinusid nad otsekui suvised lapsed päris alasti . 
733	NA	 Aga Angela Engelil oli uus kostüüm , meelespeasinine ; preili näis üsna teadlik olevat oma silmade ja kostüümi vapustavast koosmõjust . 
733	NA	 See sai ilmsiks otsekohe , kui nad võttepaika jõudsid ja mantlitest vabanesid . 
733	NA	 Autojuht viskaski : 
734	NA	 “ Kevad enneaegu käes , naised näe õitsma läind . ” 
735	NA	 “ Mul on karvane tunne , et täna tuleb stsenaarium ringi teha , satiir ja paroodia asendada mingi muinasjutusinise uduga ! ” vaimutses režisöör . 
736	NA	 “ Angela Engel , topelt-ingel , ” ümises helimees . 
737	NA	 Või topeltingel , mõtles Killu , või nii ! 
737	NA	 Aga tõsi see oli , et nimi sihuke ja kostüüm veel enam . 
737	NA	 Siiski tegi talle pisut tuska , kui märkas arupidamispausi ajal , et kaameramees justkui ajaviiteks autorit läbi kaamerasilma osadeks lahutas . 
737	NA	 Eriti näis Etkarit huvitavat suvesinisest seelikulõhikust vilksatav põlveõnnal , seda uuris ta järjest detailsema plaani abil . 
738	NA	 Kaameramees tabas Killu pilgu oma õla taga , tõmbas pildi ülisuurest plaanist kähku üldplaani ja ütles : 
739	NA	 “ Mängiks autori ka loosse sisse . 
739	NA	 Preili Engel võiks baaristseenis patseerida nagu mõni juhukülaline . 
739	NA	 Oleks usutavam ja mitte nii steriilne , et ainult Tibutobu tegelased , nagu muid selles nimetus linnas polekski . ” 
740	NA	 “ Operaator kipub kaasautoriks , ” muigas Angela ja laskis suitsule tuld pakkuda ; selleks tuli tal pisut kummarduda , nõnda et seelik näitas kenasti välja , kui ihu ligi üks rõivatükk suudab tegelikult olla . 
741	NA	 Ka härra produtsent oli hiilgavas tujus ja mõni rõõmukilluke pudenes režisööri assistendilegi , ehkki Tehvan muidu küll hoidis hoolega distantsi . 
741	NA	 Milleks ometi , oli Killu sageli mõtelnud , kõik ju teadsid nagunii , et see vaid näidend on , kui nad eri teed ja eri ajal stuudiost lahkuvad ; nad tegid ennast vaid narriks . 
741	NA	 Killu oli mitu korda püüdnud seda teemat üles võtta , ent Tehvan libises alati ära , nagu oleks tegu vaid tema eraeluga , milles Killul polegi osa . 
742	NA	 Võib-olla ei ole ka . 
742	NA	 Nad olid juba kuu aega koos elanud , ent Tehvan polnud kordagi peremehetunnet ilmutanud – ei naela seina löönud ega pätsi leiba toonud , nii et mõnel kurval hetkel oli Killu kahtlustanud , kas ta mitte kostilist ei pea . 
742	NA	 Killu ei tahtnud olla väiklane , kuid üks tubli kondiiter teenis kindlasti rohkem kui pisike assistent , ning Tehvani mure poiste rahastamisest oli ehk pisut üle paisutatud . 
742	NA	 Killu sai ju aru : Tehvan oli süüdi ja võlgu , ent rahaga ei saa seda niikuinii õiendada . 
742	NA	 Milleks siis üliväga pingutada , võiks pisut neile enestelegi lubada . 
742	NA	 Kas või teatrisse minna , nii uhke oleks kahekesi inimeste sekka ilmuda . 
742	NA	 Aga just seda Tehvan ei tahtnud , ütles : Mine üksi või sõbrannadega , varem sa ju käisid . 
743	NA	 Ma võtan kätte ja ostan piletid ära , näis siis , otsustas tüdruk . 
743	NA	 Ja kohkus samas : Oh aeg , mis ma selga panen ; Tehvan on väärikas mees ja tema kõrval ei tohi olla midagi pisutki kulunut ! 
744	NA	 Äkilise aje sunnil astus Killu kaubamajja sisse . 
744	NA	 Tahtis lihtsalt vaadata . 
744	NA	 Ja seal see oli – kirgassinine siidkleit ! 
744	NA	 Killu manas iseteadva näo ette , võttis kleidi stendilt ja marssis kabiini , mõtles hõrgutavat rõivatükki lihtsalt proovida . 
744	NA	 Niisama , naljaviluks . 
744	NA	 Kas siis ei või . 
744	NA	 Selleks need näidised ongi . 
745	NA	 Juba pesuväel , ehmus ta müüjatari häälest : 
746	NA	 “ Vabandust ! 
746	NA	 Kas preili sooviks mõnd teistki veel proovida ? ” 
747	NA	 Killu tõmbas kleidi kähku üle pea , kohendas kaelust ja vöökohta . 
748	NA	 Innukas näoke pisteti eesriide vahelt sisse . 
748	NA	 Käsivars pakkus kleidikuhja ja tardus . 
749	NA	 Killut lõbustas müüjatari näoilme nagu maastiku avanemine , kui see vilunud pilgul kliendi siluetti mõõtis . 
750	NA	 “ Imekaunis ! 
750	NA	 Ja istub kui valatud ! ” kiitis müüjatar . 
750	NA	 Killu teadis : see pole ärikavalus , peegel näitas , et isegi proovikabiini toores lagipeavalguses oli ta hoopis teine inimene . 
750	NA	 Kusjuures mitte vale inimene . 
751	NA	 Killu silitas jahedat siidi oma puusade ümber . 
752	NA	 “ Jah . 
752	NA	 Aga kallis , ” kahetses Killu , tõmbas kleidi üle pea ära ning mõtlike liigutustega passitas selle taas riidepuule . 
752	NA	 Müüjatar oli tagasi tõmbunud , ent kleidivirna targu taburetile jätnud . 
752	NA	 Hajameelselt lehitses tüdruk seda nagu igavat raamatut . 
752	NA	 Ei kutsunud proovima . 
753	NA	 Killu viis sületäie tagasi , kirgassinine kõige peal . 
754	NA	 “ Me müüme ka järelmaksuga , ” ütles müüjatar lootust kaotamata . 
755	NA	 “ Olgu nii , ” soostus Killu , sest tal oli ühtäkki kahju müüjast , kel ei õnnestu müüa , ja samas enesest , kel pole ilusaid asju olnudki . 
756	NA	 “ Te ei kahetse , see on täpselt teile , ” kinnitas müüjatar . 
757	NA	 Kodus pani Killu kohemaid värske ostu selga , rubis kähku-kähku juuksed kammida ja huuled värskendada , uuris ennast suure peegli ja taskupeegli vahel leebelt kriitilise pilguga , ning jäi meest põnevil koju ootama , parem käsi puusas , vasak puus ette lükatud – nagu seltskonnakroonika lummav kaanepilt , helesinine igameheunelm . 
758	NA	 Tehvani näol vaheldus imestus , ehmatus , jahmatus , pahameel . 
759	NA	 Killu neelatas . 
759	NA	 Ta küsis sõjakalt : 
760	NA	 “ Kas sa oled hämmeldunud ? ” 
761	NA	 “ Vist küll , ” kostis Tehvan ja leebus . “ Oled sina alles üks pagana plika ! ” 
762	NA	 “ Miks nii ? ” 
763	NA	 “ Sa ei saa sellega ometi stuudiosse tulla ! ” 
764	NA	 “ Huvitav küll , miks ? ” 
765	NA	 “ Et ei öeldaks : näe kus produtsendil sinililleaed ! ” 
766	NA	 Nüüd sai Killu aru , mis meest häiris : topeltingli kostüüm ! 
767	NA	 “ Mul ei tulnud too meeldegi , ausalt ! 
767	NA	 Ma mõtlesin – kui me teatrisse lähme – ” 
768	NA	 “ Me ei lähe ju . 
768	NA	 Vähemalt esialgu . ” 
769	NA	 “ Ma mõtlesin , et esialgu ongi möödas juba . 
769	NA	 Et nüüd on käes eks pärastpoole vaata . ” 
770	NA	 “ Ma ei taha kohtuda naise sõbrannadega . ” 
771	NA	 “ Arvad , et nad ei tea või ! ” 
772	NA	 “ Nemad muidugi teavad , aga mina ei taha nendest teada . 
772	NA	 Ma ei taha vaheajal kõndida , silmad maas . ” 
773	NA	 “ Et sa seda ei peaks tegema , selleks see kleit ongi mõeldud . 
773	NA	 Nad ei saa sellelt pilku ega pane sind tähelegi . ” 
774	NA	 “ Oh , ritsikas ! ” ütles Tehvan ja võttis tüdruku lõua pihku , tõstis ta näo oma silmade kõrgusele . “ Tunnista , sulle ikka ei andnud rahu üks teatud kostüüm . 
774	NA	 Aga tegelikult pole sul seda nõksu tarvis , sul pole tarvis mingeid võistlusvahendeid ega ületrumpamisi . 
774	NA	 Ja pealegi , sinine võimendab vaid siniseid silmi . ” 
775	NA	 “ Ja minul ? ” 
776	NA	 “ Sinul ? 
776	NA	 Vist küll rohelised ? 
776	NA	 Nagu ritsikal ? ” 
777	NA	 “ Muidugi ! 
777	NA	 Unustatud ! 
777	NA	 Pole ammugi vaadanud ! ” õrritas Killu . 
778	NA	 Nad süüvisid teineteise silmadesse . 
779	NA	 Algul nägi Killu vaid iseenda peegelpilti , kohendas instinktiivselt juukseidki . 
779	NA	 Seejärel , aina süüvides ja vajudes , süüvides ja vajudes , arvas puudutavat teise hingepõhja , kuni kaotas piiri enese ja teise vahelt . 
779	NA	 Kailulõhn lõi üle pea , jalgealune kadus . 
779	NA	 See oli õnnis ja õudne . 
780	NA	 Tehvani käed muljusid sinist jahedat siidi ; äkki lõi see ihul hõõguma ja langes laperdava lipukangana maha . 
781	NA	 Pärast , kui Killu õhtulauda korraldas , küsis ta pilklikult : 
782	NA	 “ Miks sa arvad , et teised hakkavad ütlema , et produtsendil on sinililleaed ? 
782	NA	 Samahästi võiks see režissööri oma olla ! ” 
783	NA	 “ Eks mina ole teid kokku kogunud . 
783	NA	 Minu idee kogu see seriaal on . ” 
784	NA	 “ Ah soo ! 
784	NA	 Ma kahtlustasin – ” 
785	NA	 Tehvan tõstis kulmud . 
786	NA	 “ Sa kahtlustasid – ? ” 
787	NA	 “ – et kas sa mitte režisööriga ei võistle . ” 
788	NA	 Tehvani kulmud kerkisid veelgi . 
789	NA	 “ Nimelt milles ? ” 
790	NA	 “ Et kes on võttegrupis peremees . ” 
791	NA	 Tehvani kulmud langesid . 
791	NA	 Nagu Angelal , mõtles Killu ei tea miks . 
792	NA	 “ Ja mis sina arvad , ritsikas ? ” 
793	NA	 “ Mis seal arvata . 
793	NA	 Võttegrupi pea on režissöör . 
793	NA	 Tema keelab , käseb , poob ja laseb . 
793	NA	 Nagu vanasti öeldi . ” 
794	NA	 “ Oleneb , kelle poolt vaadata . 
794	NA	 Kui režissööri poolt , siis on režissöör pea , kui produtsendi poolt , siis produtsent , ” ütles Tehvan . 
795	NA	 “ – kui autori poolt vaadata , siis autor , kui kaameramehe poolt , siis kaameramees , kui helimehe poolt , siis helimees . 
795	NA	 Oh ! 
795	NA	 Ah ! 
795	NA	 Ja assistent vaeseke peab ühtaegu nende kõikide peade abil mõtlema ! ” 
796	NA	 “ See võib skisofreeniline tunne küll olla ! ” möönis Tehvan . 
797	NA	 Nad naersid kui ühest suust . 
797	NA	 Hea lahe meeleolu oli siiski sel sinise kleidi õhtul . 
798	NA	 Aga hommikul teadis Killu silmi veel lahtigi tegemata , et mees on kõrvalt läinud . 
798	NA	 Millest ta seda aimas , ei tea , kuid uidu kontrollides pidi tunnistama : tühi , niikaugele kui pihk ulatub , ase külm ja tühi ! 
798	NA	 Padigi oli jahtunud , sestap jahtus ka Killu – lihtsalt tundis , kuidas veri voolab südamest sõrmeotste kaudu välja tilk-tilk-tilk ja tekkinud tühemikus tõmbab tuul kui lumeväljade vahel . 
798	NA	 Ah ! 
798	NA	 Oh ! 
798	NA	 Mitte seda ! 
798	NA	 Püsti ja rõivile , kuni viimne piisk veel soe ! 
798	NA	 Tehvan Pennert , Killu Pennert , simsalabimm ! 
799	NA	 Killu teadis – meest ei ole kogu korteris , ka valge Ford on akna alt kadunud . 
799	NA	 Ei tarvitsenud vaadata , ent tüdruk vaatas siiski : jah , Fordi ei ole . 
799	NA	 Siis turgatas meelde , et oli juttu olnud poistega kalale minekust . 
799	NA	 Nonoh , küllap see nii oligi , et kõneldud aeg kätte jõudnud . 
800	NA	 Köögilaual tulbivaasi najal seisis kiri : 
801	NA	 Ritsikas ! 
801	NA	 Tulen varsti kaladega , aga küllap kaladeta . 
801	NA	 Ära oota , ela ! 
801	NA	 Tehv 
801	NA	 Miks mitte Sinu Tehv ? 
801	NA	 Miks iialgi mitte Minu Ritsikas ? 
801	NA	 Miks iialgi mitte Killu , vaid aina Ritsikas ? 
801	NA	 Siin Ritsikas , seal Naine ja Poisid . 
802	NA	 See viimane – naine ja poisid – kõlas Killu meelest säästvalt : üldnimi on midagi üleüldist laias maailmas eksisteerivat , pärisnimi aga oleks seotud kellegi konkreetse soojaverelise kannatava olendiga . 
802	NA	 Tehvani naist ei tahtnud Killu oma kujutlusse võttagi , poisse küll oleks ta meeleldi mõtetes hoidnud , nende eest hoolitsenudki , kui need salliksid . 
802	NA	 Aga vaevalt ! 
802	NA	 Oli Killul ju mõrult meeles poolvend Andrese jõhker ütlus emakspürgija kohta , et tal endal ema olemas , mis siis et mullas . 
802	NA	 Võõras , võõras , ei ole ruumi võõrale ! 
802	NA	 Tookord , vana-aastaõhtul , polnud kasuisa jutu tuum temani üldse veel jõudnudki . 
802	NA	 Ma olen nii rumal , ma saan kõigest alles hoopis hiljem aru , kahetses Killu . 
803	NA	 Tüdruk istus tühja köögilaua taga ja mõtles poisid endale seltsi . 
803	NA	 Kas tahate , teen teile pannkooki ? 
803	NA	 Ühüh , kooki ! 
803	NA	 Kas ülepannikooki või suutäiekooke ? 
803	NA	 Kas õunamoosiga või hapukoorega ? 
803	NA	 Ahah , suuri enne ja hapukoorega , pärast väikseid ja õunamoosiga , olgu nii ! 
803	NA	 Mul on pohlakeedist ka , ehk tahate hoopis pohlakeedisega ? 
803	NA	 Nojah , see on hapum muidugi , õunamoos on magussöögiks ikka õigem jah , arukad poisid olete . 
804	NA	 Niipea seda ei juhtu , kui üldse , Killu Pennert , ütles ta enesele , ennem võib koogiküpsetaja käsivarrele tekkida oma pojake . 
804	NA	 Ja miks ka mitte , mis selles oleks võimatut või üleloomulikku ? 
804	NA	 Ainult et lapse kõhust ei tohiks küll juttu teha , seda peab meeles pidama , vähemalt söögilauas mitte . 
805	NA	 Tehvan tuleb stuudiost , tal on raske päev olnud , millest Killu ei tea , sest tema on ju lapsepuhkusel ; Killu on päev otsa vait püsinud ja tahab nüüd kõnelda , mis poiss tegi ja mis oli , aga Tehvan ei taha , sest tema on päev otsa kõnelnud ja kuulanud , Tehvan istub kuhugi maha ja hakkab oma pabereid uurima , ja söögilaud ongi ainuke koht , kus ta kättesaadav ja kuulama sunnitud on . 
805	NA	 Kas nii oli , kas nii kordub ? 
805	NA	 Killu teab Tehvanist vähe küll , Tehvan on kitsi jutuga , ja neil on ikka olnud päevaküsimusi läbi arutada , oma pisikesi vastasseise taandada . 
805	NA	 Tehvan on kui armas raamat , mille esiots kaduma läinud enne Killu kätte sattumist ; võib vaid selle varal , mis hiljem siit-sealt läbi kumab , oletada ja mõistatada alguse kohta . 
805	NA	 Ent ärme ruttame sündmustest ette ! 
805	NA	 Tehvan Pennert , Killu Pennert , simsalabimm ! 
806	NA	 Kui Tehvan tuli , rõõmus ja juba kaugele tuulte järele lõhnav , langes Killu pilk kõigepealt tulija tühjadele kätele , mis asjaolu Tehvanile nalja tegi . 
807	NA	 “ Sa oled õige materiaalne plika ! 
807	NA	 Oleks ma seda teadnud , oleks tolle pannitäiekese sulle toonud ! ” 
808	NA	 “ Kas turuhoone oli siis veel lahti ? ” nöökas Killu . 
809	NA	 “ Me ikka ausalt ise kolme mehega viis kala saime . 
809	NA	 Aga ma saatsin need koju , ” seletas Tehvan silmade särades nagu suur poisike . 
810	NA	 Koju ? ! 
810	NA	 Siis ikka nii ! 
811	NA	 Helevalus sähvatus lõi jälle südamesse nagu eile , kui Tehvan ütles , et selle kleidiga ei saa Killu stuudiosse tulla , kuigi loomulik oleks öelda minna – ühisest kodust minna , ent Tehvan pidas silmas võõrsilt oma televaldustesse tulemist . 
811	NA	 Keelevääratus ei eksi ilmaski . 
812	NA	 Killu kummardas puid pliidi alla pistma , et Tehvan ei näeks tema kurbuse suurust . 
813	NA	 Ega Tehvan näinudki . 
813	NA	 Võib-olla polnud tal silmigi selle tarvis , ta oli oma elu esimesest kalapüügist õhevil , ta oli vee ääres poegadega nii kenasti klappinud ja palju mõtteid mõtelnud , nagu nüüd teiselegi seletas . 
813	NA	 Lõpuks taipas ta küsida : 
814	NA	 “ Ja kuidas ritsikas selle ilusa kevadpäeva veetis ? ” 
815	NA	 “ Siin laua taga mõtteid mõteldes . ” 
816	NA	 “ Jaa-aah ? 
816	NA	 Mis mõtteid siis , terve pika päeva ? ” 
817	NA	 “ Mõtlesin , kas minu mõtted siin laua ääres võiksid olla samased sinu mõtetega seal vee ääres . ” 
818	NA	 “ Kas olid ? ” 
819	NA	 “ Vaevalt . 
819	NA	 Ehkki oleksid võinud olla . ” 
820	NA	 “ Meesterahval ja naisterahval ei saagi ühesuguseid mõtteid olla , ” lohutas Tehvan . 
821	NA	 “ Miks ei , kui neil oleks ühine elu . ” 
822	NA	 “ Sa vist mõtled , kui nad oleksid teineteise registreeritud omand . ” 
823	NA	 “ Mitte omand ! 
823	NA	 Vaid et nad poolikute inimestena oleksid kahekesi kokku täiuslikud . ” 
824	NA	 “ See sind siis vaevabki ? ” 
825	NA	 “ See . ” 
826	NA	 “ Ma ei ole nii auahneid plaane seadnud . 
826	NA	 Mul on seegi , mis mul on , justkui ülearu probleemikas . ” 
827	NA	 “ Aga siis ? 
827	NA	 Tookord ? 
827	NA	 Kas sa siis nõnda ei unistanud ? ” 
828	NA	 “ Millal tookord , ritsikas ? ” 
829	NA	 “ Siis kui sa abiellusid . ” 
830	NA	 “ Siis ma lihtsalt abiellusin . 
830	NA	 Mis muud . ” 
831	NA	 “ Aga miks sa abiellusid , kui muud polnudki ? ” 
832	NA	 Vaikus . 
833	NA	 “ Ritsikas ! 
833	NA	 Normaalne noor mees ei abiellu , kui ta pole sunnitud . ” 
834	NA	 “ Ja sina olid sunnitud ? ” 
835	NA	 “ Võib ka nii ütelda . 
835	NA	 Mu naine oli mu klassiõde , kooli ajal me ei käinud , tal oli üks teine ja minule ka meeldis hoopis üks – ” 
836	NA	 “ Aga pärast hakkasite käima ? ” 
837	NA	 “ Ei . 
837	NA	 Ühel peol saime juhtumisi kokku ja sellest tuli laps ja olidki käimised käidud . ” 
838	NA	 “ Siis läksite omavahel paari ? ” 
839	NA	 “ Enne poisi sündimist registreerisime ära . ” 
840	NA	 “ Mis nad ütlesid – see teine tüdruk ja see teine poiss ? ” 
841	NA	 “ Poiss andis oma endisele tüdrukule vastu kõrvu , kui sa seda just tingimata teadma pead . ” 
842	NA	 “ Kui kohutavalt kole ! 
842	NA	 Muidugi pidid sa siis kaitset pakkuma . 
842	NA	 Aga sinu tüdruk , oled sa teda veel kohanud ? ” 
843	NA	 “ Võib-olla olengi , kuid mis tähtsust sellel on . ” 
844	NA	 “ Siiski . 
844	NA	 Mis temast on saanud ? 
844	NA	 Ma olen nii rumal , Tehvan , ma tahaksin teada , mis elu on . ” 
845	NA	 “ Liigsed teadmised toovad kannatust , ritsikas . ” 
846	NA	 “ Mis temast on saanud , Tehvan ? 
846	NA	 Sa ju tead ! ” 
847	NA	 “ Tema on siiani preili . 
847	NA	 Ehkki mõnd meest on proovinud . ” 
848	NA	 Killu sai nagu nõgestega mööda nägu – temagi on nüüd üht meest proovinud ja ikkagi preiliks jäänud ! 
848	NA	 Kui ta peeglisse vaatas , nägigi oma näol nõgesekuplasid . 
849	NA	 “ Mis sinuga on ? ” kohkus Tehvan . 
850	NA	 “ Pliidi paistus tegi vist liiga . 
850	NA	 Kas sa pole märganud , et mul on õrn nahk ? ” 
851	NA	 Ent Tehvanile hakkas midagi koitma . 
851	NA	 Ta haaras tüdruku kaenlasse . 
852	NA	 “ Hing on sul õrn , ritsikas ! 
852	NA	 Ma oleks pidanud seda meeles hoidma ! 
852	NA	 Aga ise sa urgitsed ! ” 
853	NA	 “ Ei ! 
853	NA	 Ära hooli sellest ! 
853	NA	 Sa pead alati tõtt rääkima , muidu solvad mind ! ” 
854	NA	 “ Ja mis on tõde , ritsikas ? 
854	NA	 Kui ma seda isegi teaksin ! 
854	NA	 Ma ei saa sulle midagi lubada , ritsikas , nii armas kui sa oledki . ” 
855	NA	 Armas ! 
855	NA	 Ta tunnistas seda ! 
856	NA	 “ Sa võiksid pisinatuke siiski lubada , ” ütles Killu pilgu aja pärast . 
857	NA	 “ Peab sul siis seaduslik eraomand olema ! ” naeris mees , Killule tundus , et meelitatult . 
858	NA	 “ Peab ! ” kinnitas tüdruk tormiliselt ja kaevas nina mehe kaelusesse , mis lõhnas kevadise jõe järele . “ Luba mul loota ! ” 
859	NA	 “ See kõik on nii hirmus keeruline . 
859	NA	 Aga kui sa vaid pisinatuke loodad , siis olgu . ” 
860	NA	 Killu tõstis pea . 
861	NA	 “ Kui natuke ? ” 
862	NA	 Mees näitas kahe sõrme vahel : kaks millimeetrit . 
863	NA	 “ Ei –nii natuke ! ” hõiskas Killu , sirutas käed hargu nagu lendu kavatsedes või kogu maailma emmates , ja laksatas mehe ümber kokku . 
864	NA	 Tehvan hakkas järsku kailude järele lõhnama ning Killu kukkus kaotsi . 
865	NA	 On see kõik , mis meil olla saab ? mõtles ta pärast . 
865	NA	 On see kõik , mis mehe ja naise vahel olla saab ? 
865	NA	 On see ainus täiusevõimalus , et kaks keha , kaks vaimu ja kaks hinge kohtuvad vahetevahel , või on püsivamaid võimalusi ? 
865	NA	 Killu kahtlustas , et on . 
865	NA	 Kokkukuuluvad olendid peaksid võima vaimus koos olla iga hetk , olgu füüsiline vahemaa või valgusaastaga mõõta . 
865	NA	 Ja see tuleb kord – Tehvan Pennert , Killu Pennert , simsalabimm ! 
866	NA	 Kevad arenes ja teisenes jõudsalt , ent Tehvani ja Killu suhted justkui seisid paigas . 
866	NA	 Mõnelgi hommikul , kui Tehvan end peegli ees hoolikalt kammis , mõtles Killu : Nüüd ta ütleb , lähen kohtusse , ritsikas , hoia päkka , et lahutus oleks valus võimalikult vähe . 
866	NA	 Aga mitte sinnapoolegi , Tehvan tegeles aina rohkem ja rohkem perekonnaga , kadus teinekord lõpmata ajaks , eriti pärast palgapäeva . 
866	NA	 Kui Killu mossitas , ütles mees : Naisel on rahvusvaheline kondiitrite konkurss , poisid on liiga väiksed üksi toime tulema . 
866	NA	 Teinekord jälle : Naine läheb matustele , pean seal kodu hoidma , poisid keeldusid üksi jäämast . 
866	NA	 Või kolmas kord : Ma ju pean poisiga matet harjutama , kool lõpeb , aga temal puha kolmed , needki vaevased ! 
866	NA	 Killul tekkis kahtlus , et poiss võitleb kõigi vahenditega õiguse pärast isaga olla , isa endale anastada . 
866	NA	 Mis väega saaks Killu selle vastu ? 
867	NA	 Ja Killu hakkas plaani pidama . 
868	NA	 Tehvan ise oli idee andnud : Meesterahvas vabatahtlikult ei abiellu , aga enne poisi sündi suhted siiski vormistatakse . 
868	NA	 Ja tõesti , miks ei võiks neil kahe peale olla päris oma pisike põnn , üks armas Tehvan Tehvanipoeg ? 
868	NA	 Killu otsustas sellest juttu teha , kui jooksid inglise lapsesaamisfilmi lõputiitrid ja Tehvan polnud veel laetuld põlema klõpsanud . 
869	NA	 “ Sina ka võiksid mõnikord enne salvestust unustada oma mikrofonile tuulemütsi pähe panna , ” ütles ta Tehvani poole vaatamata ja neelatas ärevusest . 
869	NA	 Lause oli enne valmis mõeldud ning seepärast kohmakas . 
869	NA	 Ning hääl kunstlik . 
869	NA	 Ent Tehvan ütles vaid : 
870	NA	 “ Kord juba unustasin , see lõppes krahhiga . 
870	NA	 Ei riskiks jälle proovida . ” 
871	NA	 “ Aga mina pole veel üldse proovida saanud . ” 
872	NA	 “ Jõuad , ritsikas . 
872	NA	 Sa oled alles üheksateist . 
872	NA	 Sa pole veel elanudki . ” 
873	NA	 “ Ega siis kohe . 
873	NA	 Selleks ajaks olen kakskümmend ammugi täis . ” 
874	NA	 “ On siis kakskümmend mingi tärmin ? 
874	NA	 Sul sõbrannad kõik vabad , kellelgi pole rege järel ega kivi rees . ” 
875	NA	 “ Neil pole niisugust armastust . ” 
876	NA	 “ On siis laps armastuse mõõt ! ” 
877	NA	 “ Aga just ! 
877	NA	 Kui naine kannab kellegi last , siis ta armastab üleni ! ” 
878	NA	 “ Kui on sundseis , siis vihkab üleni , ” vaidles Tehvan . “ Ja kui tuulemüts unustatakse , tuleb sundseis . ” 
879	NA	 “ Teeks siis nii , et ei unustaks , vaid tahaks lausa . ” 
880	NA	 “ Kui jõuaks need kakski üles kasvatada , ” ohkas Tehvan . 
881	NA	 Ta mõtleb ainult enesele , solvus Killu . 
882	NA	 Aga ei , Tehvan vist taipas ja lisas : 
883	NA	 “ Sa ei kujuta ette , missuguse koorma sa enda peale võtaksid ! 
883	NA	 Ise tahtsid veel õppima minna , nagu ma kingaparandusest mäletan . ” 
884	NA	 “ Üks ei sega teist . 
884	NA	 Õpitakse ka lapse kõrvalt , ” vaidles Killu . 
885	NA	 “ Ritsikas ! 
885	NA	 Ma olen sinust nii palju vanem küll , et mul peab aru peas olema , kui sul veel ei ole . ” 
886	NA	 “ Mulle jälle paistab , et inimese aru ei olegi peas , vaid – ” 
887	NA	 “ Vaid – ? ” 
888	NA	 “ Vaid seal ! ” ütles Killu ja purskas naerma . 
889	NA	 Ning Tehvanil oli põhjust kontrollida , kus inimese mõistus siis õigupoolest on . 
890	NA	 Nii lõpeb meil alati kõik tühja , ohkas Killu , ometi rahul ja ometi õnnetu . 
891	NA	 Aga Angela Engelil olid omad mured . 
891	NA	 Ta istus palmi all nagu kustunud vulkaan ja haaras mööduval Tehvanil sabast . 
892	NA	 “ Pennert , tule appi ! ” 
893	NA	 Mis ajast nad sina räägivad ? imestas Killu . 
893	NA	 Ta polnud seda varem märganud . 
894	NA	 Tehvan istus . 
894	NA	 Killu istus siis ka . 
894	NA	 Engel vaatas teda nagu asjasse mittepuutuvat , aga ei öelnud midagi , hakkas närviliselt tikke rapsima . 
895	NA	 Tehvan tõmbas taskust välgumihkli ning pakkus tähelepanu nõudva käeliigutusega tuld . 
896	NA	 Mis ajast on Tehvanil tulemasin , imestas Killu . 
896	NA	 Kas ta on suitsetama hakanud ? 
897	NA	 “ Oo , sul on välgumasin ! ” märkas ka Angela ja sirutas sigaretti musitavad mokad ette . 
898	NA	 “ Produtsent peab igaks elujuhtumiks valmis olema , ” naeratas Tehvan . 
899	NA	 “ Aga selleks sa valmis ei ole , et autor peab ameti üles ütlema , sest ei suuda kolme minuti jooksul stsenaariumi ümber teha . ” 
900	NA	 “ Pole hullu . 
900	NA	 Ütle ainult , kelle ma pean maha lööma . ” 
901	NA	 “ Eks Piibemanni enda , kui julged . ” 
902	NA	 Angela puhus hoolikaid rõngaid palmi lehtedesse ja jutustas . 
902	NA	 Võis nii aru saada , et Tibutobu uue järje üks kandev lõik läheb seepi keetma , kuna režissööri arust on see valele kujundile üles ehitatud . 
902	NA	 Piibemann oli ütelnud : Kui mõni armunud tudeng sihukest jama ajaks , siis veel , aga elektrik ei saa ometi nii loll olla . 
902	NA	 Angela olevat olnud uhke oma mõttetöö üle , et lõppsügav kujund , ja nüüd tuleb kõik kähku ümber teha , et saaks käsikirja paljundusse anda ja osalistele välja jagada . 
903	NA	 “ Näita siia , ” ütles Tehvan . 
904	NA	 “ See koht , kus elektrik võrgutab mamsel Moonikat . ” 
905	NA	 Kolm pead kummardus üle käsikirja . 
906	NA	 “ Mis siin siis viltu on ? ” imestas Tehvan . 
907	NA	 “ Mina ka ei saa aru . 
907	NA	 Ma mõtlesin , et elektrik võiks ju kõike seletada vooluskeemide abil . 
907	NA	 Korduvabielud ja paralleelsed abielud . 
907	NA	 Noh et vanasti olid abielud nagu voolutarbijate järjestikune ühendus , lambid said süttida üksteise järel , aga tänapäeval kasutatakse rohkem paralleelset ühendust , kõik lambid korraga põlema . 
907	NA	 Kui vanasti pidi ühe abielu enne lahutama , siis nüüd pole sest midagi , et elektrik juba abielus on , mamsel Moonika võib ennast ikkagi tema täieõiguslikuks naiseks pidada . 
907	NA	 Kas pole geniaalne võrgutus ühe elektriku poolt ! ” 
908	NA	 Killul läks seest külmaks . 
908	NA	 Aga Tehvan vist ei märganud mingeid vihjeid . 
908	NA	 Mees ütles asjalikult : 
909	NA	 “ Kutsume ühe elusa elektriku , las puhub klaariks . ” 
910	NA	 Elektrik kutsuti alt keldrist üles . 
910	NA	 Keskealine mees kuulas sõnatult , sai vist pihta , läks keldrikomkasse ja tõi narmendava käsiraamatu , lehitses lahti ning luges : 
911	NA	 “ Paralleelühenduse korral on kõik tarbijad ühesuuruse pinge all ning iga üksiku tarbija töörežziim ei sõltu teistest . 
911	NA	 Kuid ühe järjestikku ühendatud tarbija takistuse muutumisel muutuvad ka teiste temaga ühendatud tarbijate osapinged . ” 
912	NA	 Elektrik laksas raamatu kokku ja vaatas kõigile kordamööda otsa , enne kui lausus : 
913	NA	 “ See on vist see , mis teil vaja teada . 
913	NA	 Enamaga ei oska ma aidata . ” 
914	NA	 Kuidagi alltekstikas oli tema käitumine , vaata et väljakutsuv , nagu teaks ta midagi , mida mõni neist ei tea . 
914	NA	 Kõik kolm jäid elektrikule järele vaatama , kuulasid raskete sammude eemaldumist , kuni keldrikomka ukse kääksatus hääled neelas . 
914	NA	 Ka seejärel vältisid nad pilkude kontakti . 
915	NA	 Angela ärkas kõige enne , naeratas irooniliselt ja kõneles nagu konile , mida ta energilise liigutusega tuhatoosi tampis : 
916	NA	 “ No vist minu kujund töötab . 
916	NA	 Paralleelsed abielud , ehkki pingelised , on etemad kui järjestikused , kuna eelmist lampi pole nagunii võimalik kustutada . 
916	NA	 See peaks mamsel Moonikat veenma ju küll . ” 
917	NA	 “ Kardan , et mitte Piibemanni . 
917	NA	 Ja televaatajat ehk ka mitte , sest inimesed jagavad elektrist veel vähem kui abieludest , ” ütles Tehvan otsmikku hõõrudes . “ Tundmatut tundmatu abil seletada on alati riskantne . ” 
918	NA	 “ Aga efektne ! 
918	NA	 Keegi ei riski näidata , et aru ei saa . ” 
919	NA	 “ Autor peaks madam Moonika loogikast kõrgemal seisma . ” 
920	NA	 “ Järelikult ? ” 
921	NA	 “ Järelikult soovitan kõrvale jätta . 
921	NA	 Vähemalt esialgu . 
921	NA	 Eks edaspidi vaata . ” 
922	NA	 Killu muigas kõveralt : kahtlaselt tuttav sõnastus ! 
922	NA	 On siis laiatarbekaup see , mida tema pidas nendevaheliseks privaatsuseks ? 
923	NA	 “ Seitse minutit musta auku ! ” porises Angela , registreerinud Killu kõvera muige ja muianud vastu veel kõveramalt . “ Mille kuradiga ma seda täidan ! 
923	NA	 Just Piibemann ise tahtiski , et Sigridi-proual oleks vähemalt seitse minutit rolli . 
923	NA	 Et proua ei olevat tükk aega ekraanile saanud ja nii edasi . 
923	NA	 No ma siis täpselt mõõtsin nagu mõni püksirätsep ! ” 
924	NA	 “ Rakenda järgmiste osade ideid . 
924	NA	 Neid sul ju on ? ” 
925	NA	 “ Lademes . 
925	NA	 Aga märkmed kahjuks kodus . ” 
926	NA	 “ Mälu sul ju ikka kaasas ka ! 
926	NA	 Pole hullu . 
926	NA	 Säh , võta minu pastakas . ” 
927	NA	 Angela ei võtnud , lappas käsikirja kokku ja tormas minema . 
928	NA	 “ Tehvan . 
928	NA	 Kas ta mõnitab meid ? ” sosistas Killu . “ Ja Piibemann taipab seda ? ” 
929	NA	 Tehvan vaatas Killut pika silmapilgu . 
930	NA	 “ Seda ma Angelast ei usu . ” 
931	NA	 “ Aga miks ? ” 
932	NA	 “ Lihtsalt ei usu . 
932	NA	 Võimatu ! ” 
933	NA	 “ Mina küll usun . ” 
934	NA	 “ Sa ei tunne teda . ” 
935	NA	 “ Sina tunned ? ” 
936	NA	 Tehvan kõhkles . 
937	NA	 “ Tunnen . 
937	NA	 Ta on mu klassiõde . ” 
938	NA	 “ Seda enam ! 
938	NA	 Siis tunneb ta ju sinu naist ! 
938	NA	 Ja naine hoiab naise poole . ” 
939	NA	 “ Eksid . 
939	NA	 Temal küll pole põhjust minu naise poole hoida . ” 
940	NA	 Killu tundis , et kivistub . 
940	NA	 Ta kähistas , silmad suured : 
941	NA	 “ Järelikult – ” 
942	NA	 “ Järelikult ei midagi . ” 
943	NA	 “ Tehvan , tema siis ongi sinu – ” 
944	NA	 “ Ritsikas , need on vanad asjad . 
944	NA	 Igivanad . 
944	NA	 Me keegi ei käi ammu enam koolis . ” 
945	NA	 Tehvan puudutas Killu küünarnukki , aga Killu tõmbas käe ehmatusega ära , nagu oleks nüüd tema see , kes kõrvalisi silmi kardab . 
945	NA	 Ta lipsas läbivaatusse justkui musta materjali plaane üles märkima . 
945	NA	 Tehvan järele ei läinud . 
946	NA	 Esimest korda tundis Killu kergendust , et Tehvan pidi õhtul poisse kantseldama . 
946	NA	 Nõnda võis tüdruk aegsasti voodi pugeda ja näogi seina poole pöörata ega pruukinud Tehvani tulemisest hoolida . 
946	NA	 Söögu või ärgu . 
947	NA	 Aga Tehvan ei vaadanud köögi poolegi , rapsas seinalambi põlema ja tõstis Killu istukile . 
948	NA	 “ Sa ei maga ju ometi ! 
948	NA	 Niipalju ma sind ikka tunnen . ” 
949	NA	 “ Oh Tehvan ! 
949	NA	 Sa ei tunne mind üldse ! ” kostis Killu pisaratega võideldes . “ Miks sa mind kingaparandusest ära tõstsid , kui sul nagunii naine ja kooliõde juba olid ! ” 
950	NA	 “ Sa särasid ! 
950	NA	 Oh kuidas sa särasid tolles armetus hallis ruumis ! 
950	NA	 Tahtsin , et aitaksid minu seriaalil särada . 
950	NA	 Ma väga armastan oma seriaali , väga ! 
950	NA	 Mul ei olnud sinu suhtes mingeid isiklikke plaane , enne kui – ” 
951	NA	 “ Enne kui nägid , et plika on vist armunud . ” 
952	NA	 “ – enne kui märkasin , et oled ka minusse säranud . 
952	NA	 Ma mõtlesin sinust üksvahe ööd kui päevad . 
952	NA	 Ma olen olnud aus su vastu , ritsikas . ” 
953	NA	 “ Seda muidugi . 
953	NA	 Sa ei ole midagi lubanud . 
953	NA	 Mul seisab see meeles küll . 
953	NA	 Sa oled aina rõhutanud oma poisse ja perekonnakohustusi . 
953	NA	 Aga Angelast oled vaikinud . 
953	NA	 Küllap on siis põhjust . ” 
954	NA	 Tehvan ohkas sellise aktsendiga , nagu oleks ta keegi , kes peab mõistmatule lapsele banaalsusi seletama . 
955	NA	 “ Muidugi meeldis Angela mulle koolis , aga meil pole midagi olnud . 
955	NA	 Tema isegi ei tea sellest midagi ! ” 
956	NA	 “ Eksid . 
956	NA	 Tüdruk teab alati , kui ta mõnele poisile meeldib . 
956	NA	 Ja kui poiss ka temale meeldib , siis ongi kõik olnud . 
956	NA	 Kõige ilusam aeg ongi , kui midagi pole sõnadega seletatud ega läbi räägitud , aga ometi on suur võimalus käeulatuses , just seda ei unusta üks tüdruk surmani . 
956	NA	 Ja see võib iga hetk keltsa alt välja sulada . ” 
957	NA	 “ Võib-olla . 
957	NA	 Tüdrukuid on igasuguseid . 
957	NA	 Meil igatahes olid seltsimehelikud suhted . 
957	NA	 Mina tegin talle joonestustöid , tema mulle nagu vastutasuks kirjandeid . 
957	NA	 Nonde kirjandite pärast ma teda autoriks kutsusingi , sest fantaasiat oli tal küllaga , ta oli võimeline igal teemal kolm-neli kirjandit käisest raputama , teistele ju ka . ” 
958	NA	 “ Teised olid tüdrukud , ” ütles Killu elutargalt . 
959	NA	 “ Seda vist küll . 
959	NA	 Võib-olla olin jah ainus poiss . 
959	NA	 Aga see ei muuda asja . ” 
960	NA	 “ Oh Tehvan ! 
960	NA	 Ma ju armastan sind nii väga ! ” 
961	NA	 “ Ja mina sind , ” tunnistas Tehvan . “ Ma ei taha sind kaotada , arusaamatuse tõttu pealegi . ” 
962	NA	 “ Sul ei õnnestu mind kunagi kaotada , ” kinnitas Killu pühalikult . “ Sa võid mu voodist kaduma minna , ent mitte südamest . ” 
963	NA	 “ Esialgu olen ma su voodis täiesti olemas . 
963	NA	 Eks näe , kuis edaspidi , ” naeris Tehvan vallatult ja suudles Killu silmad kuivaks . 
964	NA	 “ Ärme ruttame sündmustest ette , ” naeris Killu . 
964	NA	 Ja mõtles sinna juurde : Tehvan Pennert , Killu Pennert , simsalabimm ! 
965	NA	 Ning rahu oligi jalule seatud . 
966	NA	 Nad olid päevast päeva õnnelikud ning nende rõõm ja teineteise nokkimisvalmidus nakatas teisigi . 
966	NA	 Võib-olla seetõttu sai võimalikuks lausa ülemeelik kolmapäevane koosolekupidamine . 
967	NA	 Päevakord iseenesest ei eeldanud mingit lustakust – üks sponsor oli pankrotti läinud ja Tibutobu tootmiskulusid tuli oluliselt kärpida . 
967	NA	 See muidugi ei takistanud Piibemanni üles tõstmast oma noore sugulase rakendamise tarvidust , kes ikka veel oli rakendamata , kuid kellele saaks ju vähem maksta kui mõnele staarile , nii et kokkuhoid oleks ikkagi märgatav . 
968	NA	 “ Mul on ettepanek ! 
968	NA	 Meie oludes optimaalne ! 
968	NA	 Koondame lugupeetud autori , salvestused jäävad üldse ära ja kokkuhoid on kolossaalne ! ” pakkus Tehvan allaneelatud naeruga . 
969	NA	 Piibemann jäi produtsenti rumala näoga vaatama : sihuke kergats , ikkagi ametlik tootmisnõupidamine ju ! 
969	NA	 Aga autor läks mänguga kaasa . 
970	NA	 “ Poolest saadik väärt mõte , poolest saadik paha mõte ! ” ütles Angela . “ Autori võib puusse puua , aga kuhu me siis uue imelapse rolli riputame ? 
970	NA	 See on peaküsimus , mis võib päid maksma minna . ” 
971	NA	 Kõik itsitasid , kes pihku , kes taskusse . 
972	NA	 Piibemannil oli targem tögamisest mitte aru saada . 
972	NA	 Liiatigi kui see ei ületanud sõbralikkuse piire . 
973	NA	 “ Kas meil on rolle või tegevusliine , mis on end ammendanud ? ” seadis režissöör küsimuse konkreetselt üles . 
974	NA	 Ei ole , ei ole meil selliseid . 
974	NA	 Sest õigupoolest tegevusi ju polegi , on rohkem kõnelemised ja sõnelemised , tegevusest ja kavatsustest rääkimised , mida võib häda korral alati lõpetada , enne kui need õieti alanudki on ; aga kas meil on sihuke häda käes . 
975	NA	 “ Nõus , nõus , kui ei ole , siis ei ole , ” laiutas Piibemann käsi . “ Vaatame siis teisiti . 
975	NA	 Kas meil on osatäitjaid , kes on rollist väsinud või tüdinud ? ” 
976	NA	 Ei ole , ei ole meil selliseid . 
976	NA	 Lausa vastupidi , ikka ollakse õhevil ja ettevaatlikult uurimas , kas järgmises osas rolli tuleb või vähemalt ülejärgmiseski ; ja ikka rõhutatakse , kui ühe perena ennast tuntakse ja kui tühi on nädal Tibutobuta . 
976	NA	 Pikk paus oleks igaühele pettumus ja arusaamatus , umbes nagu jalaga tõukamine puhastverd penile : ta ei saa aru , mille pärast selline kohtlemine – ta on ju nii loomutruu olnud ! 
977	NA	 “ Vaatame siis kolmati . 
977	NA	 Kellele on Tibutobu lihtsalt üks lisateenistus , mida kas on või ei ole , nii et selleta saaks hakkama küll ? ” 
978	NA	 Et kas meil on selliseid ? 
979	NA	 Kõik vaatasid üksteisele otsa . 
979	NA	 Vaikisid . 
979	NA	 Ootasid , et režissöör ise oma käed määriks . 
979	NA	 Piibemann ei jätnudki ütlemata : 
980	NA	 “ Aga Pärt Pärtelson . 
980	NA	 Päris tõsiselt . 
980	NA	 Ma tean ja mäletan , Vaiki , mis sa kana kusemisest ütlesid . 
980	NA	 Ent siiski . 
980	NA	 Kaalugem . 
980	NA	 Kas Miku-poisi osa on seriaali seisukohalt nii tähtis , et sellest ei saa – kahjutundes küll – loobuda ? ” 
981	NA	 “ Pärt Pärtelson on meil ainus professionaal , lubage tähendada , ” ütles Vaiki . 
982	NA	 “ Seda enam ! 
982	NA	 Just temal on võimalik endale tööd leida , sest ta on tõeline professionaal . 
982	NA	 Tõtt-öelda ongi too roll liig tühine sellise kaliibri jaoks , tal ei ole võimalust vaimu pingutada , ja pealegi – olgem ausad – kergitab tema meisterlikkus trupis pingeid , ” seletas Piibemann . “ Tekkinud situatsioonis , kus raha ei ole ja elu tuleb koomale tõmmata , peame meie hoidma oma inimesi nagu silmatera ja vastutama just nende saatuse eest , kes leivatükita võiksid jääda . ” 
983	NA	 Selle vastu ei vaieldud . 
983	NA	 Näis , et vaikimisi oligi otsustatud . 
983	NA	 Või õigemini harjutud : eks režissöör vastuta . 
983	NA	 Tema saade , tema inimesed . 
984	NA	 “ Ma tahan siiski teada , kas ma peaksin tapma tolle õnnetu Miku-poisi lõplikult või jätma edaspidise elluäratamisvõimaluse ? ” ei saanud autor rahu . 
985	NA	 “ No ütleme , et üsna lõplikult , ” otsustas Piibemann . 
986	NA	 “ Ja kuidas ma ta tapan ? 
986	NA	 Kuidas oleks piisavalt intelligentne ja intrigeeriv ja vaatajaid juurde võitev ? ” tahtis autor veelgi teada . 
987	NA	 Nüüd saadi lõõpimistuju jälle tagasi . 
987	NA	 Kuidas jah vaatajale enim meeldiks , millisest telepildist ei saaks ta pilku lahti ? 
987	NA	 Lasti fantaasial lennata . 
987	NA	 Kõrgel kuusepuus rippuv Miku-näoline kaltsunukk , madaam Moonika leiab selle kohutavalt kiljudes ! 
987	NA	 Labane , parem jääauku uputada , ise veel raiub jäässe augu , kaob ja keegi ei leia ! 
987	NA	 Nüüd suvel jääauk ! 
987	NA	 Metsajärvedel on jää veel peal , rabe küll , aga – . 
987	NA	 Kui saade eetrisse läheb , pole sellest mälestustki , vaataja ei usu või mõtleb : miks nad vana seeriat näitavad ! 
987	NA	 Ega siis seda pea naturaalselt mängima , naljatilgad , lihtsalt Miku on kadunud ja keegi kuskilt kuuleb ja jutustab teistele , et jääauku ja ise veel raius ja mis ta vaeseke võis selle juures mõtelda , kui raius . 
987	NA	 Vaataja ju nüüdsama Mikku oma silmaga nägi ! 
987	NA	 Noh oligi viimane kord , enam ei näe ! 
987	NA	 Nii ikka ei lähe küll , et oligi kõik , näitleja peab saama väärikalt lahkuda , ta peab ikka ette teadma , et Mikuga on lõpp , et viimast lõiku teeb ja et teise rolli lootust tal Tibutobus ju ka ei saa olla . 
987	NA	 Kes seda Pärtelsonile ette laulab ? 
988	NA	 Kõik vaatasid Piibemanni otsa . 
989	NA	 “ Preili Engel teeb stsenaariumi valmis , siis näeb ta sellest isegi . ” 
990	NA	 “ Mina ei taha selles kuidagi süüdlaseks jääda ! ” protesteeris Angela ja pani uue suitsu tormama . 
991	NA	 “ Süüdi oletegi ! ” pistis sekretär . 
992	NA	 Kõik vaatasid Mirjet , et kas tema tool tegi äkki häält . 
993	NA	 “ Õhu mürgitamises olete jätkuvalt süüdi , ” seletas Mirje köhimist demonstreerides . 
994	NA	 Angela tampis sigaretti tuhatoosi surnuks , iga liigutust järsu sõnaga saates : 
995	NA	 “ Ma nõuan – et härra – Piibemann – härra – Pärtelsoniga – enne – kokkuleppele – jõuaks – muidu – mina ei – mängi . ” 
996	NA	 “ Teil polegi vaja mängida , teie kirjutage valmis ja kõik ! ” naeratas Piibemann õige armastusväärselt ja paljastas võimsad valgendatud hambad , mille hampsamisvõime oli preilile ikka muljet avaldanud , pealegi kui preili oli protesti potentsiaali tuhatoosi tampinud . 
997	NA	 Killu ja Mirje kui kõige nooremad hakkasid kohvitasse koristama , kuna Tehvan tõmbas autoriga otsi kokku . 
997	NA	 Angela kurtis , et nii äkki ikka ei saa , kogu senises tegevuskäigus pole pisimatki vihjet mingilegi ebakõlale , mis võiks Miku-mehekese saatuse nii traagiliseks käänata ; vahest oleks arukam lasta tal lihtsalt ära kolida . 
998	NA	 ” Kolimine ei oleks lõplik lahkumine , ei või jätta asjatuid lootusi ei osatäitjale ega vaatajale . 
998	NA	 Mulle tundub , et Piibemann ei tahaks seda , ” ütles Tehvan . 
999	NA	 “ Kas neil – ma mõtlen Pärtelsonil ja Piibemannil – on omavahel kisklemist olnud ? ” 
1000	NA	 “ Ei mina tea . 
1000	NA	 Mida ei tea , seda ei kipu oletama . ” 
1001	NA	 “ No ehk võiks segada siia maffia või mõne narkomaani vägiteo , ” pani Angela ette . “ Oleks igati usutavam . ” 
1002	NA	 “ Ma olen Piibemanniga rääkinud ja aru saanud , et vaatajale peaks jääma mulje , et Pärtelson lahkub omal soovil ja lõplikult . ” 
1003	NA	 Edasi Killu ei kuulnud , sest läks kandamiga kraanikausi juurde . 
1003	NA	 Kui ta uue koorma järele tuli , sattus kuulma Tehvani rõõmsat hüüatust : 
1004	NA	 “ – see sobib , see on väärt idee , ritsikas ! 
1004	NA	 Tööta sellega ! ” 
1005	NA	 Killu võpatas ja tõstis silmad . 
1005	NA	 Kuid temaga polnud kellelgi asja : Tehvan ja Angela vaatasid teineteisele võidurõõmsalt otsa . 
1006	NA	 Killu jättis kohvinõud kus see ja teine . 
1007	NA	 Kui ta jälle üles tuli , jopes ja õlakotiga , seisis Tehvan üksi akna all , käed seljal rahutult sõrmi mudimas . 
1008	NA	 “ Kas sa ei karda , et nii mitmed ritsikad su elupuu paljaks närivad ? ” hammustas Killu käigult . 
1009	NA	 Tehvan pööras ümber . 
1009	NA	 Ent tema pilgus polnud teolt tabatud poisi kitsikust . 
1009	NA	 Ta ütles kõige tavalisema häälega : 
1010	NA	 “ Lähed juba ? 
1010	NA	 Oota , ma tulen kohe . 
1010	NA	 Ma võtan ainult mapi ja jopi . ” 
1011	NA	 Minul on jope , Tehvanil jopp ja sellega võiks piirduda meie kahe erinevus , mõtles Killu , aga kahjuks on meie eluvaadete vahel terve maailmaruum . 
1011	NA	 Tehvan Pennert , Killu Uppin ! 
1012	NA	 Tänaval hakkas Tehvan naerma . 
1013	NA	 “ Sina siis ei salli teist ritsikat enda kõrval , isegi kui see on keelevääratus . 
1013	NA	 Ma ütlen ritsikas kolmsada neliteist korda päevas ja mis ime siis , kui ütlen kolmsada viieteistkümnendat puhku ka , puhtautomaatselt . ” 
1014	NA	 “ Ta ju teab , et ritsikas olen mina , seda teavad kõik juba ammu ! ” 
1015	NA	 “ No kui teavad , siis on sõna tuntud . 
1015	NA	 Ja tuntud sõna ei saa tabu olla , eks ole ? 
1015	NA	 Tegu oleks nagu ühenimelistega . 
1015	NA	 Kui kellegi naine on , ütleme , Katrin , siis ei arva ju keegi , et too mees peaks teiste Katrinite nimetamist vältima . ” 
1016	NA	 “ Sa saad ju ise aru , et su loogika lonkab ! ” ütles Killu , kuid ei saanud siiski naeru tagasi hoida , sest päike paistis ja Tehvan oli ta kõrval nii soe ja püüdlik . 
1016	NA	 Ja eluhorisont oli seni pilvitu püsinud . 
1016	NA	 Tehvan Pennert , Killu Pennert , simsalabimm ! 
1017	NA	 Ühel ööl ärkas Killu imelikust rahutuks tegevast tundest , otsekui oleks keegi neil toas . 
1017	NA	 Ta tõstis pead , vahtis , kuulatas . 
1017	NA	 Ei kedagi , Tehvan magas sügavalt . 
1017	NA	 Killu ronis vaikselt üle Tehvani , käis vaatas kööki ja esikusse , silmas aknast õuegi , avastamata midagi kahtlast peale eriliselt heleda koidupuna . 
1017	NA	 Kõik oli kui peo peal ja nagu olema peab . 
1017	NA	 Jääkapp surises omaette , toolidel tukkusid naisehilbud ja meheriided läbisegi , tooli all suudles Tehvani tuhvel Killu lõhkise ninaga sussi . 
1018	NA	 Tehvan oigas kergelt , keerates ennast ristseliti Killu asemepoolele . 
1018	NA	 Killu pidi nüüd serva peale mahtuma . 
1018	NA	 Ta lükkas tekiääre kõrvale ja roniski juba , ent jäi võlutult vaatama Tehvani tõivetit : see tuksus ja paisus ja kerkis , see ajas end uhkelt püsti , ehkki Tehvan magas , see elas oma salapärast elu nagu mõistusega olend . 
1018	NA	 Tehvan magas tõesti , ja Killu võis häbenemata vaadata , ta sirutas koguni käe ja puudutas . 
1018	NA	 Tehvan magas ja Killu puudutas julgemini toda tuksuvat eluallikat , imelist eluloojat . 
1019	NA	 Äkki Tehvan norsatas ja tegi silmad pärani lahti . 
1019	NA	 Ta pilk oli ärgas , pupillid suured , need tõmbasid kui magnetiga , ja Killu nägi neis selgesti poisipeaga naise kuju . 
1020	NA	 “ Sina , ” ütles Tehvan justkui väsinult või pettunult , maigutas suud ja kustus unne . 
1020	NA	 Aga tema uhke tõivet sulas alla kohutava kiirusega , vajus longu ja maha , närtsis ainsal silmapilgul haledaks varemeks . 
1020	NA	 Nagu New Yorgi Maailmakaubanduskeskuse torn , mõtles Killu . 
1020	NA	 Ongi ilma lõpp , mõtles Killu , see polnud ju mina seal Tehvani silmades , päris kindlasti mitte mina . 
1021	NA	 Tehvan , sul on teine , mõtles Killu ja tundis : ta pea on täiesti tühi . 
1021	NA	 Ei ühtki ideed , ühtki unistust , ühtki mälestust enam . 
1022	NA	 Vaid häbisähvatus nagu terav noalöök – veel hommikul , kui Tehvan läinud ja laud kraamitud , oli ta uusi kardinaid üles panna kavatsedes üht valget tüllilaidu ümber näolapi krousinud ja pika slepina järel lohistanud , et imetleda rõõmsat mõrsjat . 
1022	NA	 Hundimõrsja on ta , soepruut ! 
1023	NA	 Ilmsiund valgest loorist oli ta juba lapsena näinud , põksuv hing küpsemas elu tipptunniks . 
1023	NA	 Hochzeit , ütlevad sakslased . 
1023	NA	 Pulmad ei ole vaid ilus komme ja ilus pidu , oh ei , sakslased teavad ! 
1023	NA	 Pimedas toas teki all oli ta unistanud mehest , mehine mees kogu eluks , pikaks eluks . 
1023	NA	 Ta oli oodanud . 
1023	NA	 Ja kingaparanduses ära tundnud – tema . 
1024	NA	 Jää magama , Killu Uppin , homme on salvestus , ütles ta enesele , ent vahtis hommikuni lakke , silmad suured nagu seisva veega tiigid . 
1025	NA	 Kell tirises ja Tehvan tõusis nagu harilikult . 
1025	NA	 Kas ta ei mäleta midagi ? 
1025	NA	 Või oligi kõik vaid uneviirastus ? 
1026	NA	 Vaevalt . 
1026	NA	 Killu oli end ju korterit pidi virgeks kõndinud . 
1026	NA	 Ta oli selgesti näinud Tehvani pärani silmades lühikese tumeda juuksega mitte just verinoort naist . 
1026	NA	 Tema sõrmeotsad mäletasid jämeda veresoone tuksumist Tehvani tõivetil . 
1027	NA	 Veel meenus Killule öösel märgatud mehetuhvel suudlemas tema irvitava ninaga sussi ; Killu viskas kontrollpilgu tooli alla : nii oli . 
1027	NA	 Ta polnud und näinud , fakt ! 
1028	NA	 Tehvanil on teine . 
1028	NA	 Või õigemini esimene . 
1028	NA	 Või õieti mitte esimene , vaid eelmine – eks too olnud Tehvani naine , Tehvani poegade ema , kes muu . 
1028	NA	 Tehvan ei käi niisiis ainult poegade juures , tal on rohkemgi vajadusi või kohustusi ! 
1028	NA	 Preili Engel oli ju vihjanud : järjestikuses vooluringis pole eelmist lampi nagunii võimalik kustutada . 
1028	NA	 Nõnda siis härra Pennert , proua Pennert , preili Uppin – seis nagu alguses , ainult natuke veel lootusetum . 
1029	NA	 Hommikulauas küsis Killu : 
1030	NA	 “ Ütle , Tehvan , kas sul olid seal – su poiste kodus , ma mõtlen – sinised kahhelkivid köögi seinas ? ” 
1031	NA	 “ Miks olid ? 
1031	NA	 Need on praegugi . ” 
1032	NA	 “ Nojah on . 
1032	NA	 Sul ju ikka olevik on . ” 
1033	NA	 “ Millest sa räägid ? ” 
1034	NA	 “ Ei millestki . ” 
1035	NA	 “ Sa nägid halba und , ritsikas ? ” 
1036	NA	 Tehvan oli nii ametis härjasilmaga , et võimatu tundus teda häirida . 
1036	NA	 Killu ohkas ja ütles : 
1037	NA	 “ Vist küll . ” 
1038	NA	 Ent Tehvani kahvel peatus poolel teel . 
1039	NA	 “ Kas sa tahad öelda , et nägid minu köögi siniseid kive unes ? ! ” 
1040	NA	 “ Mitte unes , vaid ilmsi , ja mitte täna , vaid kui sa veel tolles kodus elasid . ” 
1041	NA	 “ Mis see peab tähendama ? 
1041	NA	 Sul on nõiavõimed ? ” 
1042	NA	 “ Kui ainult oleks ! ” 
1043	NA	 “ No mis sa siis nõiuksid ? ” 
1044	NA	 “ Oh Tehvan ! 
1044	NA	 Ikka sedasama ! ” 
1045	NA	 “ See sul ju nõidumatagi . ” 
1046	NA	 “ Mul on hirm , Tehvan ! 
1046	NA	 Midagi juhtub ! 
1046	NA	 Koledat ! ” 
1047	NA	 “ Maavärisemisi meie kliimas ette ei tule , ritsikas . ” 
1048	NA	 “ On hullemat kui maavärisemine . ” 
1049	NA	 “ No näiteks see , kui salvestusele hiljaks jääme ning Piibemanni iroonilist nägu peame vahtima , ” muigas Tehvan ja pühkis taldriku leivatükiga üle . 
1050	NA	 “ Kas su naisel on suurte lehmapunaste moonidega hommikumantel ? ” küsis Killu , kui nad ükskolmat stuudio poole tõttasid . 
1051	NA	 Tehvan mõtles järele . 
1052	NA	 “ Õigupoolest ei meenu , aga mis siis ? 
1052	NA	 Kas nägid ka seda unes ? ” 
1053	NA	 “ Mitte unes – ilmsi , ma ju räägin ! 
1053	NA	 Kas sa siis kunagi ei märka , mis naisel seljas ? ” 
1054	NA	 “ Märkan , aga see peab midagi rabavat olema . ” 
1055	NA	 “ Näiteks taevasinine kostüüm , ” torkas Killu . 
1056	NA	 “ Jah ja selle kordus samal päeval jälle , see jääb muidugi meelde . ” naeris Tehvan . “ Mis oleks selle kõrval miski lehmakarva punane ja pealegi matslikult suureõieline ! 
1056	NA	 Kus sa seda nägid ? ” 
1057	NA	 “ Ma nägin – ilmsi – , et su naine istus selles mantlis ja kirjutas jõulukaarte , sellal kui sina köögis taldrikuid kuivatasid . ” 
1058	NA	 Tehvan itsitas kui poisike . 
1059	NA	 “ Ka sa oled mind millalgi näinud midagi seesugust tegemas ? ” 
1060	NA	 “ Ei . 
1060	NA	 Ka mitte naela seina löömas , kella parandamas või leiba ostmas . 
1060	NA	 Aga seal sa ju seda teed ! ” 
1061	NA	 “ Kui kästakse . ” 
1062	NA	 “ Kas sa ise ei märka , mis vaja ? ” 
1063	NA	 “ Igaüks kamandagu oma kuningriigis . ” 
1064	NA	 “ Ja sinu kuningriik ? ” 
1065	NA	 “ Tibutobu . ” 
1066	NA	 “ Oh sa tobu ! 
1066	NA	 See ju välja mõeldud ! ” 
1067	NA	 “ Naiste maailm on ka välja mõeldud – kõiksugu kaardikirjutamised ja lehmakirja kleidid , mida kunagi pole olnud . 
1067	NA	 Aga mis toimib kui reaalne ja võib põhjustada reaalseid pingeid . ” 
1068	NA	 “ Ma siis polegi selgeltnägija ! ” ohkas Killu . 
1069	NA	 “ Ei , kuid fantastiliselt huvipakkuv fantast ! ” lohutas Tehvan , enne kui teda enda ees uksest sisse lasi . 
1070	NA	 Piibemann juba ootas . 
1071	NA	 “ Tibutobu salvestus jääb ära , et te teaksite . 
1071	NA	 Vana valge ei pääsenud ülevaatusel läbi , pidurisüsteem lekkivat . 
1071	NA	 Uppin , mängige ülehomseks ümber , ” käskis ta . 
1072	NA	 “ Kas nii kähku saab autot korda ? ” kahtles Tehvan . 
1072	NA	 Kuid Piibemann oli suureline : 
1073	NA	 “ No kurat , ma tahaks näha meest , kes saab teletööd takistada ! 
1073	NA	 Homme on seal teine vend ja teised jutud . 
1073	NA	 Remonti saab minna pärast salvestust , ega ma vaidlegi , üleülehomme – 
1073	NA	 palun väga ! ” 
1074	NA	 “ Vot sulle säh ! ” porises Killu Tehvanile . “ Ülehomme on proua Sigridil minu arust muuseumis valvekord , kas teda vabaks antakse . ” 
1075	NA	 “ Kui sa ei saa kombesse , ütle , ma katsun ta ülemusele konnasilmale astuda , ” lubas Tehvan , pilgutas ulakalt silma ja jooksis trepist üles . 
1076	NA	 “ Fuih , Tehvan , daamidel ei ole konnasilmi ! ” hüüdis Killu talle järele . 
1077	NA	 “ Killuke , küll juba Pennert teab , kellel kus konnasilmad kasvavad , ” irvitas autojuht . 
1078	NA	 “ Produtsent peabki seda teadma , ” naeratas Killu püüdlikult . 
1079	NA	 “ No milles siis probleem ? ” küsis autojuht . 
1080	NA	 “ Kas on probleeme ? 
1080	NA	 Minu arust küll mitte . ” 
1081	NA	 “ Tore on , tore on , ” kiitis autojuht ja patsutas Killut lepitavalt õlale . “ Hea nali on alati hea . 
1081	NA	 Ära võta südamesse , lapseke . ” 
1082	NA	 Kuhu siis mujale kui mitte südamesse pidi Killu seda võtma ? 
1082	NA	 Ta näppis tujutult telefoni ja siunas magamata ööd . 
1083	NA	 “ Uppin , tulge pulti ! ” hüüdis Piibemann üle ukse . “ Otselõik pealinnale . ” 
1084	NA	 Otsesaateid Killu kartis . 
1084	NA	 Kui seal midagi viltu läks , siis tagasivõtmatult . 
1084	NA	 Ehkki režissööri assistendi ülesanne oli režissööri kamandamise peale vaid õige kaamera nupp sisse vajutada , pelgas ta alati , et ei taipa nii kiiresti või eksib nupuga , sest peab samal ajal jälgima režissööri kätt , kui see nagu dirigent vägesid juhatab . 
1084	NA	 Käsi ülal nõudis tähelepanu , käe langemine kaamera eetrisse andmist . 
1084	NA	 Vahel varitses käsi ülal kaua sobivat kaadrivahetushetke ning Killu näpp nupul kippus kiirustama , teinekord aga hilines , sest käsi langes enne , kui Killu õige nupu leidis . 
1084	NA	 Seda ka ei tohtinud segi ajada – nimi oli käsk kaameramehele , number assistendile . 
1084	NA	 Maailm näpuveast ju kokku ei varisenud , küll aga eneseusaldus . 
1085	NA	 Piibemann oli oma sõiduvees . 
1085	NA	 Etkar , tõmba üldiseks ! 
1085	NA	 Kolmas eetrisse ! 
1085	NA	 Esimene ! 
1085	NA	 Aare , paku plaani ! 
1085	NA	 Teine ! 
1085	NA	 Paul , võta pika toruga ! 
1085	NA	 Väga hea , Paul , hoia paigas ! 
1085	NA	 Esimene ! 
1085	NA	 Etkar , ole valmis ! 
1085	NA	 Kolmas , läks ! 
1085	NA	 Aare , võta laud sisse , tsurkame raamatu detailselt , väga hea ! 
1085	NA	 Teine ! 
1086	NA	 Ja nüüd juhtus aps . 
1086	NA	 Eetrimonitorist nägi Killu oma õuduseks , et teise stuudiokaamera ülisuure raamatu asemel läks vaatajateni esimese kaamera kõrvakratsiv härrasmees . 
1086	NA	 Killu oli jälginud Piibemanni kätt ja pannud mööda . 
1087	NA	 “ Teine , kurat võtaks , teine , ütlesin ma ! 
1087	NA	 Käsi ära magatud ! ” pragas Piibemann . 
1088	NA	 Nagu unes kobistas Killu lõpuni see kuus pikka minutit , pärast vabandas hädise häälega : 
1089	NA	 “ Jälgisin kaamerapilti . ” 
1090	NA	 “ Kolme monitori vahin mina , teie asi on nuppe passida ! ” torises Piibemann . “ Oleks aeg juba osata , varsti aasta õpitud ! ” 
1091	NA	 Muidugi oli režissööril õigus , aga miskit hullu polnud ju sündinud ! 
1091	NA	 Inimene võib ju ennast vabalt tunda ja vajadusel kõrva kratsida , olgugi ta härrasmees . 
1091	NA	 Või just see ongi härrasmehe tunnus , et ta ennast igas olukorras vabalt tunneb , ka saja tuhande vaataja ees . 
1091	NA	 Härrasmees igatahes ei pasundaks tühise eksituse puhul käe äramagamisest , see on nii alandav , ja pealegi vale . 
1092	NA	 Killul oli endast lõpmatult hale . 
1093	NA	 Tehvan oleks saanud teda lohutada , aga Tehvan ei teadnud , mis puldis juhtus , öist šokki ei aimanud ta ammugi . 
1093	NA	 Miski hoiatas Killut , et ta sellest ei räägiks . 
1093	NA	 Igaüks peab oma koormat ise kandma , oli Tehvani põhimõte ja Killu hakkas taipama , mis see on . 
1093	NA	 Kummatigi oleks ta tahtnud , et neil oleks viimse hingetõmbeni ühine elu , et nende vahel poleks ühtki saladust , ühtki varjavat riidehilpu . 
1093	NA	 Muidu ela kui ühiselamus , arvas Killu , kus inimesed suhtlevad ka , kui viitsivad , aga enamasti tegeleb igaüks oma asjadega ja unustab kohe ära , mis teine rääkis või kavatses . 
1094	NA	 Mirje tuli , kummardas usalduslikult üle Killu ja uuris : 
1095	NA	 “ Kas Angela on uue jupi valmis saanud ? 
1095	NA	 Kuidas Miku tapetakse ? ” 
1096	NA	 “ Ma ei tea . ” 
1097	NA	 “ Sa ei tea ? ! 
1097	NA	 Kas Tehvan ei räägi siis ? 
1097	NA	 Kas te õhtuti ei aruta ? ” 
1098	NA	 “ Võib-olla pole Angela stsenaariumi veel esitanud . ” 
1099	NA	 “ Aga idee ? 
1099	NA	 Tehvan ju kiitis , et hea mõte , kui me tookord lauda koristasime , kuulsid ju ise ka . 
1099	NA	 Mis too oli ? ” 
1100	NA	 “ Ma ei küsinud . ” 
1101	NA	 Killul olid ju muud mured olnud . 
1102	NA	 Mirje vaatas Killut kahtlustavalt ja tõmbus eemale . 
1103	NA	 “ Ma küsin täna , ” lubas Killu . “ Mind ennast ju huvitab ka . ” 
1104	NA	 Ta küsiski , niipea kui nad Tehvaniga omavahele jäid . 
1105	NA	 “ Ei ütle ! ” naeris Tehvan . “ Olgu üllatusi ka ! ” 
1106	NA	 “ See on nüüd küll üllatus , ” pettus Killu . 
1107	NA	 “ Kui maailm enneaegu teada saab , pole mingit efekti . ” 
1108	NA	 “ Mis maailm ! ” põlastas Killu . 
1109	NA	 “ No kas sa arvad , et maailm ülehomme ei tea , kui Mirje täna teab ? ” muigas Tehvan . 
1110	NA	 “ Kõik sa ka ära aimad ! ” imestas Killu . “ Või kuulsid pealt ? ” 
1111	NA	 “ Ahaa ! 
1111	NA	 Sul oligi siis Mirjelt ülesanne ! 
1111	NA	 Seda ma kahtlustasin , sest sinu hääles puudus omapoolne huvi . 
1111	NA	 Sa ei oska teeselda , ritsikas , võta seda arvesse . ” 
1112	NA	 “ Aga kui ma talle ära ei räägi ? ” 
1113	NA	 “ Mis sa talle siis ütled ? ” 
1114	NA	 “ Ikka et ei tea . ” 
1115	NA	 “ Seda hullem . 
1115	NA	 Siis peab ta sind salalikuks , kuna sa teeselda ei oska . 
1115	NA	 Siis on parem , kui sa ausalt ei tea . ” 
1116	NA	 “ No olgu , üks-null , ” tunnistas Killu . “ Kas ma peaksin teesklemist õppima ja harjutama ? ” 
1117	NA	 “ Sa juba natuke harjutadki , ” muigas Tehvan . 
1118	NA	 “ Oh Tehvan ! 
1118	NA	 Kuidas ma seda ei tahaks ! 
1118	NA	 Ma tahaksin olla selge ja puhas nagu kristallvaas ! ” 
1119	NA	 “ Et sind katki löödaks ? ” 
1120	NA	 “ Tehvan ! ” 
1121	NA	 “ Ritsikas ! 
1121	NA	 Mitte mina . 
1121	NA	 Aga elu . 
1121	NA	 Kus su õlakott , lähme . ” 
1122	NA	 Mirje oli all ootevalmis . 
1122	NA	 Killu raputas tema poole pead ja tegi nägusid . 
1123	NA	 “ No nii ! ” naeris Tehvan . 
1124	NA	 Kui nad õhtulauas istusid , otsustas Killu öist seika veidi uurida . 
1124	NA	 Et ta parajasti leiba lahti lõikas ja hoolega sõrmedele vahtis , siis võis ta nagu muuseas küsida : 
1125	NA	 “ Kas sinu naisel on poisipea ? ” 
1126	NA	 “ Nüüd on . ” 
1127	NA	 “ Aga enne ? ” 
1128	NA	 “ Pikad juuksed . 
1128	NA	 Peaaegu nagu sinul . 
1128	NA	 Vast veidi tumedamad . ” 
1129	NA	 “ Miks ta maha lõikas ? ” 
1130	NA	 “ Ma pole küsinud . ” 
1131	NA	 “ Aga sa tead . ” 
1132	NA	 “ Noh vist lahkumineku pärast . 
1132	NA	 Nagu paljud naised . 
1132	NA	 Uus elu , uus immits . ” 
1133	NA	 “ Aga te ei ole ju päriselt lahus . ” 
1134	NA	 “ Mul on poisid , ritsikas . ” 
1135	NA	 “ Mõtle järele , Tehvan . 
1135	NA	 Kas sa tegelikult oled siin kodus ? 
1135	NA	 Võib-olla on su süda siiski seal . 
1135	NA	 Elasid seal , süda oli siin ; nüüd elad siin , süda on siiski seal . ” 
1136	NA	 “ Need on kahepoolsed asjad , ritsikas . 
1136	NA	 Ta tõstis mu kohvri ukse taha . 
1136	NA	 Tema valis . ” 
1137	NA	 “ Sa ju tead , miks ta nii tegi ? ” 
1138	NA	 “ Tahtis , et ma paluma ja tõotama hakkaksin . 
1138	NA	 Seda ei tee ma kunagi . ” 
1139	NA	 “ Uhkusest ? ” 
1140	NA	 “ Seda ka . 
1140	NA	 Aga oli muudki , nagu sa mäletad . ” 
1141	NA	 “ Oli . 
1141	NA	 Minevikuvorm . ” 
1142	NA	 “ Kuhu sa tüürid ? ” 
1143	NA	 “ Et sa mõtleksid järele , kus on päriselt su kodu . ” 
1144	NA	 “ Kodu on seal , kus ma olen , ” kinnitas Tehvan . 
1145	NA	 “ Kodu sul turjal nagu viinamäeteol , ” ohkas Killu . “ Inimesed elagu teisiti . ” 
1146	NA	 “ Ärme rutta sündmustest ette . 
1146	NA	 Niigi on elu raske . ” 
1147	NA	 “ Raskustest saab üle . 
1147	NA	 Kui on selgus . ” 
1148	NA	 “ Vahekordade arengu käigus ei saa selgust olla . 
1148	NA	 Kui on selgus , pole arengut . ” 
1149	NA	 “ Nokk lahti , saba kinni , saba lahti , nokk kinni , ” muigas Killu . 
1150	NA	 “ Sa oled nii ilus , kui naeratad . 
1150	NA	 Aga sa naeratad järjest harvem . ” 
1151	NA	 “ See oleneb sinust . 
1151	NA	 Mina olen vaid sinu meeleolu vastukaja . ” 
1152	NA	 “ See on mehele liiga ränk , olla kaks . ” 
1153	NA	 “ Naine on tihti kaks . 
1153	NA	 Ta tahabki kaks olla . ” 
1154	NA	 “ Jõuad , ritsikas . 
1154	NA	 Võib-olla sööksime vahepeal natukenegi ? ” 
1155	NA	 “ Söö , Tehvan . 
1155	NA	 Mina olen nõus õhust ja armastusest elama . ” 
1156	NA	 “ Nüüdsama justkui olid nõus armastusest loobuma . 
1156	NA	 Või ajan ma midagi segi ? ” 
1157	NA	 “ Kui sa ka otsustad minna , ega sa mu armastust ära jaksa viia . 
1157	NA	 See jääb ju ikka . ” 
1158	NA	 “ Ühepoolne armastus kuivab kiiresti , ritsikas . 
1158	NA	 Nagu kevadine oja , kui uut vett ei tule . ” 
1159	NA	 “ Sa ei tea naistest tuhkagi , Tehvan . ” 
1160	NA	 “ Sina meestest juba natuke tead ? ” 
1161	NA	 “ Jah . 
1161	NA	 Oma tarbeks piisavalt . ” 
1162	NA	 Tehvan võttis Killul lõuast ja tõstis ta näo , et uurivalt silma vaadata , enne kui põsele suudles . 
1162	NA	 Vennalikult . 
1162	NA	 Kiretult . 
1162	NA	 Mujalolevalt . 
1163	NA	 Pärast võttis Killu magava Tehvani kõrval oma päeva kokku . 
1163	NA	 Mis oli ta võitnud või kaotanud ? 
1163	NA	 Kas oli ta Tehvanile ukse minekuks lahti teinud ? 
1163	NA	 Aga kohvrit ta küll ukse taha ei tõsta , ei , tema ei vali ; ent tema naiseuhkus oli Tehvanile meenutanud meesterahva eesõigust ja kohust . 
1164	NA	 Ükskord tuleb see päev , kus Tehvan otsustabki : annab oma naise vabaks , kingib Killule oma nime ja Tehvan Tehvanipoja . 
1164	NA	 Tehvan Pennert , Killu Pennert , simsalabimm ! 
1164	NA	 Nõnda saab see olema ja mitte teisiti . 
1165	NA	 Killu pani pihud põse alla ja uinus – peaaegu üksinda , sest Tehvan oli nagu teda polekski . 
1165	NA	 Tehvan viibis kuskil ära , ainult ta kest hingas tasakesi Killu selja taga . 
1166	NA	 Tol hommikul kogunes Tibutobu võttegrupp ootusärevuses : stsenaariumi pole laiali jagatud , rollitäitjaid pole kohale kutsutud , kuhu mida salvestama minnakse , pole öeldud . 
1166	NA	 Killu kinnitas , et tema , ausõna , ei tea muud , kui et plaanitsetakse üleüldist üllatust . 
1166	NA	 Engel muidugi teab , Engel selle ju käivitas , arutati , kindlasti teab Pennert ja tõenäoliselt ka Piibemann , sest kuidas muidu saaks ta vägesid juhatada . 
1167	NA	 Kui vana valge tiirutas haruraudteele , taipas Mirje kõige esimesena : 
1168	NA	 “ Ehee , raudteeõnnetus ! 
1168	NA	 Miku kargab üksildase veduri alla , sest ega me tervet rongi ikka üürinud . 
1168	NA	 Võib-olla piisab dresiinist . ” 
1169	NA	 Nüüd selgus , et kunstnik oli vannutatud asjaosaline – Vaiki tõstis seni saladuslikust pappkastist inimsuuruse nuku , ja sellel oli Miku , õigemini Pärt Pärtelsoni elutruu nägu . 
1169	NA	 Ah ! 
1169	NA	 Oh ! 
1169	NA	 Ja käedki olid lausa inimese omad ! 
1169	NA	 Petab ära kaamera terava silma ja vaataja siis ammugi ! 
1169	NA	 Kuidas Vaiki seesugust oli meisterdanud , tõeline võlur , fenomenaalne talent ! 
1170	NA	 Naised kaltsutasid Mikut käest kätte ning Mirje andis südamliku musi - mmmh ! ja tantsis temaga valssi . 
1170	NA	 Viimset valssi , kiitis ta ise , surmaminejaga tantsida on tõeline närvikõdi . 
1170	NA	 Killu vaatas eemalt pisut ebalevalt , rekvisiit tundus liig elus ning kavatsetav mäng sündsusetuse piiril . 
1171	NA	 Lõpuks sai Mirjel küllalt . 
1171	NA	 Ta kilkas : 
1172	NA	 “ Angela ! 
1172	NA	 Angela ! 
1172	NA	 Kuhu poisi paneme ? ” 
1173	NA	 Angela näitas , mispidi tema meelest peaks üks enesetapja rööbaste vahel istuma . 
1174	NA	 Piibemann tuli ja kamandas kõik teisiti . 
1175	NA	 Siis saabus vedurimees ja seletas , kuidas tavaliselt on . 
1175	NA	 Nii jäigi , nagu asjatundja ütles . 
1176	NA	 “ Tehke siis ise ka hirmund nägu , võtke tõsiselt , ” ütles Piibemann vedurijuhile . 
1177	NA	 “ Kas mina olen rollis või ? ! ” imestas vedurimees . “ Vot tebe rass ! 
1177	NA	 Oleks teadnud , oleks uuema mundiiri pannud ! ” 
1178	NA	 Angela itsitas Killule : 
1179	NA	 “ Kus lihtsameelne ! 
1179	NA	 Plaan on kaks sekundit pikk – vedurijuhi suured õudust täis silmad , kus see munder veel paistab ! 
1179	NA	 Ma ennustan : kui Iivan näitlema kukub , ei tule midagi head ja tema silmi peab keegi teine etendama . ” 
1180	NA	 Aga vedurimees oli suurepärane . 
1180	NA	 Tal seisid silmad püsti peas , ta kisendas , suu pärani et kurgunibu paistis , ta vehkis kätega ja andis paaniliselt vilet . 
1180	NA	 Ta oli nõus seda ikka ja jälle kordama nii kaua kui kulub ja kauemgi veel . 
1180	NA	 Musta materjali võeti mitu minutit . 
1180	NA	 Talent rahva hulgast , kommenteeris rahulolev režissöör . 
1181	NA	 “ Kas oletegi kunagi kedagi alla ajanud ? ” uuris Vaiki vaimustatult . “ Oletegi nagu selle töö peal ? ” 
1182	NA	 Vedurijuht raputas pead ja kiitis : 
1183	NA	 “ A mina palju filmisid vaatan ! 
1183	NA	 Nuud siis ennast ka vaatan ! 
1183	NA	 Mina kõigile telefoonin , ja mul üks pisike padruuga kah , las vaatab ! ” 
1184	NA	 Miku-vaene oli kapitaalselt puruks sõidetud , nägu lömmis , üks silm rippus traati pidi peast väljas . 
1184	NA	 Too traat tegi kõigile palju nalja . 
1184	NA	 Kunstnik kattis selle punase värviga ja ütles , et mis te naerate , see on silmanärv , täpselt mis vaja . 
1184	NA	 Siis kallati ja piserdati ohtralt punast vedelikku haisvale killustikule õliste liiprite ja just-nagu-laiba vahel ; Angela seadis mulluseid murtud peaga kõrsi kunstipäraseks natüürmordiks , mis ühtekokku pidi sümboliseerima nii elu haprust ja hallust kui surma verevat lunastust . 
1185	NA	 Vedurijuht kamandati allaaetu poole jooksma ja mängult mobiiliga helistama . 
1185	NA	 Mõte tekkis kohapeal , seda stsenaarium ette ei näinud , aga milleks lasta heal juhusel mööduda , pealegi kui vaimustatud vedurijuht renditasust loobus ning honorarist juttugi ei teinud . 
1185	NA	 Ju saaks võlg tasa , kui padruuga end tähtsana tunneb , kuna tema intiimtuttav saab teleekraanilt läbi käimisega globaalsed mõõtmed , ja see peaks nende suhtele viljastavalt mõjuma . 
1186	NA	 Siis võeti igaks juhuks veel paar plaani tormava veduri rasketest pahaendelistest ratastest , salvestati rongi alla kihutavaid liipreid ning vanaaegset semafori , mille näpp hoiatavalt taeva poole püsti , punaseid hüsteeriliselt vilkuvaid märgutulesid ja tõkkepuud sildiga STOP , millel kõigel sümboli väärtus nii ükshaaval kui üheskoos . 
1187	NA	 Tagasiteel istusid Tehvan ja Angela esipingil Killust lahus ning arutasid elavalt montaaži kava . 
1187	NA	 Angela kahetses , et vaheplaane sai liiga palju , need on omaette geniaalsed , kuid hakkavad sümbolitena üksteist tapma , ent välja jätta ka ei raatsi . 
1187	NA	 Ah eks homme vaata neid stavkasid , arvas Tehvan . 
1187	NA	 Ei , kohe täna , nõudis Angela . 
1188	NA	 Õhtul küsis Killu : 
1189	NA	 “ Kas Pärtelson sai stsenaariumi ? ” 
1190	NA	 “ Milleks , kui tal rolli pole . ” 
1191	NA	 “ Kas temaga on räägitud ? ” 
1192	NA	 “ Vist mitte . ” 
1193	NA	 “ Siis näeb ta alles eetrist ? ” 
1194	NA	 “ Nojah , kui ta seriaali üldse vaatab . ” 
1195	NA	 “ Miks ta ei peaks vaatama ! 
1195	NA	 Kohusetundest juba ! 
1195	NA	 Kas see kõik pole liiga jube ? ” 
1196	NA	 “ Liiga naturaalne ? 
1196	NA	 Eks ole , Vaiki on kümnesse tabanud , täpselt elus Miku ! ” 
1197	NA	 “ Liig täpne . 
1197	NA	 Ja liig ootamatu , Pärtelsonile , ma mõtlen . 
1197	NA	 Kas sina kui produtsent ei peaks teda hoiatama ? ” 
1198	NA	 Tehvan ütles teravalt : 
1199	NA	 “ Ei ole minu huvi . 
1199	NA	 Ega minu õepoeg ole mängus . ” 
1200	NA	 “ Nii et režissöör on saate pea ! ” muigas Killu . 
1201	NA	 “ Sinu sõnad , mitte minu ! ” lõi Tehvan palli tagasi . 
1202	NA	 Pinge oli maandatud , Tehvan tõesti ei jää süüdi , ent Killu ei saanud kaua und . 
1202	NA	 Süda valutas miskipärast , valutas lausa füüsiliselt . 
1203	NA	 Siiski tundus südamevalu asjakohatu , sest kui Killu uut Tibutobu saadet Tehvani kaisus istudes televaataja silmadega jälgis , polnud raudteeõnnetuse lõigus midagi lausa jubedat . 
1203	NA	 See oli närve kõditavalt monteeritud . 
1203	NA	 Killul oli kahju , et kui vaataja just sel hetkel juhtus kööki vett jooma või teise tuppa telefonile minema , siis jäi ta emotsionaalsest episoodist ilma . 
1203	NA	 Ei tea , kuidas on tolle koera kammiva professoriga , mõtiskles Killu , kas Angela sai oma eesmärgi kätte ? 
1204	NA	 “ Tibutobu kogub tuure , asi läheb põnevaks , ” rõõmustas Tehvan . 
1205	NA	 “ Kuidas preili Engel kavatseb Miku suitsiidi põhjendada ? 
1205	NA	 Pole see tal ju mingi enesetapja tüüp . ” 
1206	NA	 “ Mis annabki võimalusi . 
1206	NA	 Kõigepealt tuleb see , et politsei ja tibutobukad hakkavad versioonidega tegelema . 
1206	NA	 Kuulujutud levivad ja meedia käratseb , ühest tundmatust Mikust saab ajalehtede müügimees . 
1206	NA	 Materjali mitmeks järjeks . 
1206	NA	 Midagi tõsiselt võetavat ei peagi selguma , elus ju enamasti jäävadki need asjad oletuste tasandile . 
1206	NA	 Suvi tuleb ka vahele . ” 
1207	NA	 Hommikul olid stuudios kõik rahul ja õnnelikud . 
1207	NA	 Korralik töö , arvati üksmeelselt , peaaegu filmikunst ! 
1207	NA	 Suurt üllatust pakkus seepeale Vaiki , kes oli ajalehte lugenud ja arvustuse leidnud , mis olevat Tibutobu eilse seeria maatasa teinud . 
1208	NA	 Ei või olla ! 
1208	NA	 Kust külast too loll pärit ? 
1208	NA	 Öösel unise peaga posserdanud , pudel laual ! 
1208	NA	 Vast ei vaadanudki , pani umbes ! 
1209	NA	 “ Asi paistab olevat nagu põhimõtteline , ” seletas Vaiki ja luges ette : “ Nüüd siis on Tibutobu kah jõudnud samale tasandile teiste seepidega , kus veri ja surm peab vaatajaid värbama . 
1209	NA	 Eetiline küsitavus on too konkreetse kõigile tuntud näitleja näoline nukk , kellega psühholoogiliselt põhjendamata veretööd sooritatakse . ” 
1210	NA	 Kõik vaatasid Piibemanni poole , et näis kuidas boss suhtub . 
1210	NA	 Ent Piibemann võttis asja rahulikult : 
1211	NA	 “ Tore on ! 
1211	NA	 Vähemalt kirjutatakse . 
1211	NA	 Ma ennustan lugejakirjade voolu ! 
1211	NA	 Televaataja õiendab arved lemmiksarja kriitikuga , küll näete ! 
1211	NA	 Televaataja ei lase igaühel endale pähe istuda . ” 
1212	NA	 Õhtul ütles Killu Tehvanile : 
1213	NA	 “ Arvustajal on siiski õigus . 
1213	NA	 Too nukk on üle piiri ! 
1213	NA	 On , Tehvan , on ! 
1213	NA	 Ära hakkagi vaidlema ! ” 
1214	NA	 “ Nukk on nukk . 
1214	NA	 Nukkudega mängitaksegi . ” 
1215	NA	 “ Aga mitte konkreetse inimese näolistega ! ” 
1216	NA	 “ Ärme rutta sündmustest ette , ” lõpetas Tehvan arutlusteema oma tuntud refrääniga . 
1217	NA	 Aga sündmused ruttasid neist ette . 
1218	NA	 Pool kaheksa hommikul , kui raadio mängis ja Killu kohvipulbrit mõõtis , tabas kõrv saatusliku sõnumi : 
1219	NA	 “ – jäi kaubarongi alla tuntud näitleja Pärt Pärtelson . 
1219	NA	 Politsei oletab enesetappu . ” 
1220	NA	 “ Tehvan !! ” karjatas Killu . 
1221	NA	 Tehvan oli juba kuulnud ; näost lubivalge , seisis ta uksepiida najal lõputu tardunud silmapilgu . 
1221	NA	 Siis nagu ärkas ja tormas sõna lausumata minema . 
1222	NA	 Killu jäi köögilaua taha istuma . 
1223	NA	 Äkitselt vilistas veekann ja see kõlas kohutavalt nagu veduri möire . 
1224	NA	 “ Issand jumal , mis me oleme teinud ! ” puhkes Killu nutma . 
1225	NA	 Ennast välja nutnud , mõtles Killu minna telemajja , et üheskoos kannatada valu ja häbi . 
1225	NA	 Siis meenus : politsei ! 
1225	NA	 Ta ei teaks , mida öelda , mida ütlemata jätta . 
1225	NA	 Sündinut ei ole nagunii võimalik heaks teha ega andeks saada . 
1225	NA	 Iialgi mitte . 
1226	NA	 Killu kuulas iga tunni tagant raadiot ja ootas minutist minutisse Tehvani tulekut . 
1227	NA	 Tehvan ei tulnud . 
1227	NA	 Uusi uudiseid ei lisandunud . 
1228	NA	 Tehvan ei tulnud öösekski . 
1229	NA	 Hommikul luges Killu lehest : Rong lõikas Pärtelsoni kolmeks , vasak käsi oli kaugele eemale paisatud , sõrmed hoidsid kokkuvolditud ajalehte , Tibutobu arvustus võikalt nähtavale pööratud ; seriaali autor Angela Engel sai šoki ja viibib haiglas , arst ei luba tülitada ; produtsent Pennert valvab preili Engeli juures ja keeldub igasugusest kommentaarist ; režissöör Piibemanni mobiil ei vasta , tema asukoht seni teadmata ; hukkunu meeltheitev ema ei leia toimunule mingit seletust , samuti pole leitud mahajätukirja . 
1230	NA	 Killul seisis eilehommikune toit laual , ta polnud midagi puutunud ega märganud ka külmikusse kraamida . 
1231	NA	 Tal oli vaid üks mõte : Tehvan ! 
1231	NA	 Tehvan ! 
1231	NA	 Kus Tehvan ? 
1232	NA	 Tehvani mobiil oli tunnist tundi välja lülitatud . 
1233	NA	 Killu ei mõistnud , mida teha või kellele helistada . 
1233	NA	 Temale ka ei helistanud keegi : assistent pole asjamees . 
1233	NA	 Stuudiosse ei tahtnud minna – mis siis , kui Tehvan oleks vahepeal tulnud ja hingeabi vajanud ! 
1233	NA	 Ükskord pidi ta ometi ju tulema . 
1234	NA	 Killu oli köögilaua taha tukkuma jäänud , kui Tehvani pilk tema äratas . 
1235	NA	 Nad langesid teineteise rinnale . 
1236	NA	 “ Politsei sööb hinge välja , ” kurtis Tehvan . 
1237	NA	 Killu laskis selle kõrvust mööda . 
1238	NA	 “ Kuidas temaga on ? ” küsis ta . 
1239	NA	 “ Angelaga ? 
1239	NA	 Hakkas toibuma . ” 
1240	NA	 “ Mis stuudios oli , kui sa sinna jõudsid ? ” 
1241	NA	 “ Võid ette kujutada . 
1241	NA	 Nutt ja ulgumine . 
1241	NA	 Kiirabi ja politsei . ” 
1242	NA	 “ Mis Piibemann ütles ? ” 
1243	NA	 “ Teda ei tulnudki . ” 
1244	NA	 “ Kas te polegi kohtunud ? ” 
1245	NA	 “ Täna küll . 
1245	NA	 Ütles , öelgu ma Angelale , et uue poisi roll jääb ära . 
1245	NA	 Aga mis edasikirjutajat Angelast ! ” 
1246	NA	 “ Arvad , et Tibutobuga on lõpp ? ” 
1247	NA	 “ Ei , miks ? 
1247	NA	 Tuleb niikuinii suvi ja vaheaeg ja näidatakse kordusi . 
1247	NA	 Sügiseks on kired vaibunud . ” 
1248	NA	 “ Pärtelsoniga osi ei saa ju näidata , ” arvas Killu . 
1249	NA	 “ Seda päris viimast ei saa . 
1249	NA	 Teisi küll – tema mälestuseks . ” 
1250	NA	 “ Valus vaadata ! ” 
1251	NA	 “ Eks režissöör otsusta . ” 
1252	NA	 “ Kui ta enam on . ” 
1253	NA	 “ Ei usu , et vallandatakse . 
1253	NA	 Ehkki politsei ähvardab . ” 
1254	NA	 “ Tema ise ehk ei suuda jätkata . 
1254	NA	 Mina küll ei saaks , ” ohkas Killu südamepõhjast . 
1255	NA	 “ Sa ei tohi sellele nii vaadata ! 
1255	NA	 Otseselt pole keegi süüdi . 
1255	NA	 Sina veel kõige vähem . ” 
1256	NA	 “ Ei , Tehvan , süüdi me oleme . 
1256	NA	 Mina ka . 
1256	NA	 Mulle hakkas see nukujant vastu , ma oleks pidanud protesteerima . 
1256	NA	 Kui mul oleks pisut mõtlemisaega olnud – ” 
1257	NA	 “ Tagantjärele tarkus , ritsikas . 
1257	NA	 Me ei teadnud , mis nüüd välja on tulnud : Pärdil oli tõsiseid probleeme alkoholiga , järjekordne abielu oli tal värskelt lõhki läinud , korteriüür pool aastat maksmata ja tööd polnud ka mitte mingisugust . ” 
1258	NA	 “ Ainult Tibutobu . 
1258	NA	 Nüüd võeti seegi . ” 
1259	NA	 “ Jah . 
1259	NA	 Kahjuks . 
1259	NA	 Kuid vaevalt see on põhjus . 
1259	NA	 Võib-olla ajend , aga vist sedagi mitte . 
1259	NA	 Ju ta oli ammu ummuksis . ” 
1260	NA	 “ Siiski on see meie poolt kuritegu . ” 
1261	NA	 “ Ei , ritsikas ! 
1261	NA	 See oli loodusõnnetus . ” 
1262	NA	 Killu raputas energiliselt pead , nii et juuksesalgud ümber silme lendasid . 
1263	NA	 “ Noh siis asjaolude kokkulangemine , ” võttis Tehvan pisut tagasi . 
1264	NA	 “ Me ei tunne inimesi , Tehvan , ja me ei hooli neid tundagi . ” 
1265	NA	 “ Mis sa veel tahad ! 
1265	NA	 Inimeseloom on seestpoolt tume . 
1265	NA	 Me ei tunne ju iseennastki , ritsikas . ” 
1266	NA	 “ Kas sina ei tunne ennast ? ” imestas Killu . 
1267	NA	 “ Ei , ritsikas . 
1267	NA	 Ma vahel teen , mida ei taha , ja tahan , mida ei tee . ” 
1268	NA	 “ Mina tavaliselt teen , mis sina tahad . ” 
1269	NA	 “ No näed , siis vean veel sindki hukatusse . ” 
1270	NA	 “ Sinuga on hukatuseski hea . ” 
1271	NA	 “ Sa pead õppima tegema oma tahtmist , ritsikas . ” 
1272	NA	 “ See ongi minu tahtmine – teha sinu tahtmist . 
1272	NA	 Olgu või hukatuseks . ” 
1273	NA	 Killu fanaatiline pilk heidutas Tehvanit . 
1273	NA	 Ta pööras jutu kähku naljaks : 
1274	NA	 “ Minu kindel tahtmine oleks keha kinnitada . 
1274	NA	 Kui laud nagunii kaetud on . ” 
1275	NA	 “ Kuigi isu ei ole , ” möönis Killu . 
1276	NA	 “ Kuigi isu ei ole , ” kordas Tehvan . 
1277	NA	 Nad võtsid mõne suutäie ja heitsid magama . 
1277	NA	 Killu oleks ihanud lohutust mehe läheduses , aga sai ka ise aru : Pärtelson on ju veel – 
1278	NA	 Enne kui Killu ärkas , oli Tehvan sõna lausumata kadunud . 
1278	NA	 Ja tuli hilja õhtul . 
1278	NA	 Killu mõistis teda küll , kuid ta poleks tahtnud olla nii välja suletud mehe suurest murest , mis on ju ka tema mure . 
1279	NA	 Nad õhtustasid vaikides . 
1279	NA	 Tume pilv oli nende üle . 
1280	NA	 “ Mul on tõsine palve , ritsikas , ” ütles Tehvan , kui laud kraamitud . 
1281	NA	 “ Jah , Tehvan ? ” 
1282	NA	 “ Sa tead , ma armastan Tibutobu ja televisiooni . 
1282	NA	 Angelast ei ole autorit . 
1282	NA	 Ma palun , et sina Tibutobu edasi kirjutaks . ” 
1283	NA	 “ Mina ? ! 
1283	NA	 Ma olen ju nii rumal , Tehvan ! ” 
1284	NA	 “ Sa oled senisega väga hästi kursis . 
1284	NA	 Sa oled kõige juures olnud . 
1284	NA	 Vanad tekstid on sul käepärast . 
1284	NA	 Kui ma sind telesse kutsusin , siis pidasin silmas , et sa igavesti režissööri abiks ei jää , sest sa tundusid ärksa vaimuga olevat . 
1284	NA	 Seda sa ju oledki . 
1284	NA	 Sa oled uskumatult kiiresti arenenud , mida pani Piibemanngi tähele . 
1284	NA	 Tema ka arvestab sinuga , me arutasime täna kõik läbi . ” 
1285	NA	 Tehvan seletas kaua ja tungivalt , mis ta kõik Tibutobuga on mõelnud ja plaaninud ja kuidas Killu on nüüd tema ainuke variant , sest Angelalt ei saa nõuda võimatut . 
1286	NA	 “ Pärast , kui preili Engel tahab asja üle võtta , olen mina midagi lõplikult kihva keeranud ! ” püüdis Killu vaielda . 
1287	NA	 “ Angela ei kirjuta seda enam iialgi , ” ütles Tehvan sellise häälega , et Killu kartma hakkas , kas Angelaga äkki väga pahasti pole ; võib-olla tema psüühika – 
1288	NA	 Tehvan pani oma pihu üle laua Killu käeseljale ja Killu tundis , nagu voolaks Tehvani soe veri tema jahedatesse soontesse . 
1289	NA	 Vaikus oli täis usaldust ja osavõtlikkust . 
1290	NA	 “ Noh kui sa mind aitad , eks ma siis proovi , ” soostus Killu . 
1291	NA	 “ Sind aitab teadmine , et Tibutobu on minu armastus , ” ütles Tehvan imeliku pidulikkusega . 
1292	NA	 “ Minu armastus ka , ” ütles Killu ja neelatas . 
1293	NA	 “ Meie ühine armastus , ” kinnitas Tehvan , tõusis ja pani mehise pitseri lepingule peale . 
1294	NA	 Nad olid üle mitme ööpäeva jälle üks . 
1294	NA	 Jäägitult , viimseni . 
1294	NA	 Enesekaotuseni . 
1294	NA	 Unenägudeta uneni . 
1295	NA	 Aga hommikul tundis Killu ilmeksimatult õudust . 
1295	NA	 Teine asemepool oleks nagu ammu jahtunud ja korter päratult mahajäetud . 
1296	NA	 Ta kargas püsti ja taipas vaadata : jah , riidekapp oli Tehvanist tühi ! 
1296	NA	 Pruun kohvergi läinud ! 
1297	NA	 Oh ! 
1297	NA	 Ah ! 
1298	NA	 Killu sööstis kööki , kus Tehvani kallisasi – vanema poja kingitud piimakruus oli õhtul restile kuivama jäänud . 
1299	NA	 Seda polnud . 
1300	NA	 Ent laud oli võõrastavas heleduses – seal kollendas sobimatult uhke orhidee-oks . 
1301	NA	 Ja sinise vaasi najal seisis kiri : 
1302	NA	 Ritsikas ! 
1302	NA	 Andesta ja unusta . 
1302	NA	 Ära mind oota , ela ! 
1302	NA	 Usun , et 
1303	NA	 saad ükskord tõeliselt õnnelikuks . 
1303	NA	 Sa väärid seda . 
1303	NA	 Tehv 
1304	NA	 Killu tõmbas kerge tolmumantli öösärgile peale , ei hakanud nööpimisega vaeva nägemagi , ja tormas läbi varahommikuse pargi Piibemanni ukse taha ; andis kannatamatult kella , veel ja veel . 
1305	NA	 Tehvan oli eile Piibemanniga kõik läbi arutanud ! 
1305	NA	 Piibemann teab ! 
1306	NA	 Killu ei tõstnud näppu nupult , enne kui ukseprakku ilmus tuhvlites Piibemann . 
1307	NA	 Ainus Killule heidetud pilk seletas mehele kõik . 
1308	NA	 “ Killuke , vaene laps , kas teie siis tõesti ei aimanud ? ” 
1309	NA	 “ Mida ? ! ” 
1310	NA	 “ Nad kolisid ju minema . ” 
1311	NA	 “ Kes ? ! ” 
1312	NA	 “ Pennert ja Engel . ” 
1313	NA	 “ Kuhu ? ! ” 
1314	NA	 “ Minu teada Kanadasse . ” 
1315	NA	 Piibemann vaatas käekella . 
1316	NA	 “ Nende lennuk Stockholmi peaks Tallinnast just läinud olema . ” 
1317	NA	 Maailm lõi korraga tiirlema , ent seiskus siis järsku välgusähvatuseks : see oli olnud hoopis Angela – tookord Tehvani silmades ! 
1318	NA	 Tüdruk imestas : võõra trepikoja valge-mustaruuduline kivipõrand tuli talle pehmelt ja sujuvalt vastu ning ähmane mehekogu kummardus hoolivalt tema üle . 
1319	NA	 “ Oh Tehvan , sa siiski ratsutasid kõiki oma hobuseid ! ” oigas Killu . 
1320	NA	 Piibemann ei teadnud , mis see peaks tähendama , aga kiirabi numbrit ta teadis . 
1321	 II osa 	 II osa 
1322	NA	 Alles siis , kui telestuudio tuttavad lõhnad teda oma üska sulgesid , sai Killu Uppin aru , mis tal terve suvi oli puudunud : oma pere tunne ! 
1322	NA	 Ja ometi oli Tibutobu kogu see õnnis aeg tal olemas olnud , temast hoolinud ! 
1322	NA	 Ah ! 
1322	NA	 Oh ! 
1322	NA	 Killu tormas tantsides toimetajate tuppa oma laua taha . 
1323	NA	 Kas kõik see viis viimast aastat oli ta üksildust põdenud tegelikult põhjuseta ? 
1323	NA	 Õieti märkamatagi , et põeb ? 
1323	NA	 Juba viis aastat ! 
1324	NA	 See oli imelikult kerge , puhanud ja pisut hõljuv tunne – ta oleks täna nagu sarlakivoodist tõusnud . 
1324	NA	 Nii mitu aastat sarlakite palavikus ja lööbes , Killu , nüüd sa küll vassid , ütles ta enesele . 
1324	NA	 Mis see siis õigupoolest olnud oli ? 
1324	NA	 Vabatahtlik patukahetus võõra inimese surma pärast ? 
1324	NA	 Nõidusuni ? 
1324	NA	 Armulein või pettumustrots ? 
1324	NA	 Ustavuse salakoorem või truuduse demonstratsioon ? 
1324	NA	 Ta oli noore naise elu endale keelanud – justkui teadmatagi , et seda teeb ; tal lihtsalt polnud vajadustki olla noor naine : talle aitas , et oli inimene , populaarse teleseriaali autor kusjuures . 
1325	NA	 Killu rebis kalendrist kaks suvekuud maha ja märkas , et oli puhkusele minnes tänase päeva ruutu märkinud 536 , mis tähendab viit aastat , kolme kuud ja kuut päeva Tehvani lahkumisest . 
1325	NA	 Killu võttis punase markeri , joonistas salaarvule südame ümber ja värvis selle läbipaistmatult verevaks . 
1325	NA	 Olgu ! 
1325	NA	 Selles jadas olgu 536 viimane salajane number , millele järgnegu null ! 
1326	NA	 Killu jäi mõtlema : kui tänase päeva number on 0 , siis too saatuslik päev on automaatselt miinus 536 , enneminevik : kord olemas olnud , olemas küll veelgi , ent kättesaamatusse taandatud . 
1327	NA	 Ma sain täna hommikul kahekümne viieseks ja uue eluaasta esimese päeva järjekorranumber on null , ütles Killu enesele . 
1328	NA	 On see võimalik ? 
1328	NA	 Otsast alata ? 
1329	NA	 Peab olema ! 
1329	NA	 Simsalabimm ! 
1330	NA	 Ja vaata – võlusõna peale tehti toimetajate toa uks lahti , aga sisse kedagi ei tulnud . 
1331	NA	 Vaikus . 
1332	NA	 Killu läks vaatama – naeru pidavad kolleegid seisid kahes viirus , lilled peos , ja laud oli kaetud ! 
1332	NA	 Laemikrofoni küljest rippus alla plakat KILLU UPPIN 25 ! 
1332	NA	 TIBUTOBU 6 !! 
1332	NA	 HURRRRAAAA !!! 
1333	NA	 “ Simsalabimm ! ” hõiskas Killu . 
1334	NA	 “ Head uut teleaastat ! ” kisasid kõik . “ Palju õnne sünnipäevaks ! 
1334	NA	 Ja mis tänasest õnnest üle jääb , see pane tallele homseks ja ülehomseks ! ” 
1335	NA	 Nad istutasid Killu ringi keskele , et nooremad mehed saaksid teda koos tooliga õhku pilduda . 
1336	NA	 Upp-upp-uppin ! 
1336	NA	 Upp-upp-uppin ! ergutasid naised mehi . 
1336	NA	 Nad tegid seda küllase kuraasiga , ent kahekümne viie tõsteni siiski ei jõutud : vali naer nõrgestas ponnistajate käsi ja tool Killuga kippus kahtlaselt kalduma . 
1337	NA	 “ Seitseteist ! ” hõiskasid pildujad . “ Ega sa , Killuke tilluke , vaba ja vallaline , ju vanem olegi ? ” 
1338	NA	 “ Ei ole , ei ole , ” soostus Killu . “ Aitab juba küll ! ” 
1339	NA	 Nad istusid kohvi jooma . 
1339	NA	 Teisi kõrvale nügides tekkis Killule lauanaabriks Simmo . 
1340	NA	 “ Ma väga vabandan , ma ei teadnud , et sul sünna on , ” ütles Simmo . 
1341	NA	 “ Pole viga , nüüd said teada . ” 
1342	NA	 “ Ei , aga lilled . ” 
1343	NA	 “ Eks sa tuleva aasta too . ” 
1344	NA	 “ Ei , nii ikka ei lähe . 
1344	NA	 Peab midagi muud välja mõtlema . ” 
1345	NA	 “ Eks sa mõtle , kui vahest aega saad . ” 
1346	NA	 “ Juba mõtlesingi . ” 
1347	NA	 “ Nii kähku ? ” 
1348	NA	 “ Küll sa näed ! 
1348	NA	 Aga sa ei tohi naerma hakata ! ” 
1349	NA	 “ Inimene oma sünnipäeval naerab meeleldi , ” naeris tüdruk . 
1350	NA	 “ Sa ei tohi mind naerma hakata ! ” vannutas poiss tõsimeeli . 
1351	NA	 “ Kas ma olen sind millalgi naernud ? ” 
1352	NA	 “ Ei , sina mitte . ” 
1353	NA	 “ Miks sind peaks naerdama ? ” 
1354	NA	 “ Et ma nii noor olen , ” pomises poiss ja ta pea langes rinnale . 
1355	NA	 Killu mõtles järele . 
1356	NA	 “ Kui mina üheksateist olin , nagu sina praegu , ei naernud mind küll mitte keegi . 
1356	NA	 Mind võeti liigagi tõsiselt . ” 
1357	NA	 Simmol oli seletus kohe käepärast : 
1358	NA	 “ Sa olid ju tüdruk ! 
1358	NA	 Tüdrukud ise ongi need kanged poiste üle naerjad . ” 
1359	NA	 “ Mina mitte , nagu sa ütlesid . ” 
1360	NA	 “ Sina pole tüdruk , sa oled – ” 
1361	NA	 Killu vaatas Simmole esimest korda tõsiselt otsa . 
1361	NA	 Oli heledapäine paksuhuuleline isend , alumine huul pisut nagu solvunult ripakil . 
1362	NA	 Simmo lõi silmad maha . 
1362	NA	 Killu kummardus salativaagnat võttes poisile sosistama : 
1363	NA	 “ Saladuse katte all ütlen sulle : poiss ei ole mina siiski mitte ! ” 
1364	NA	 Simmo läks näost punaseks . 
1364	NA	 Ta sosistas salativaagnat lauale tagasi pannes Killule kõrva : 
1365	NA	 “ Sina oled naine ! 
1365	NA	 Suure algustähega . ” 
1366	NA	 Selle peale ei mõistnud Killu kohe mitte midagi kosta . 
1366	NA	 Lugu kippus seltsimeheliku nalja raamidest välja vajuma . 
1367	NA	 Aga õhtul kodus roose , nelke ja krüsanteeme värvi järgi vaasidesse jagades ei mõelnud Killu telemaja häbelikust blondist autojuhist mitte sendi eestki . 
1367	NA	 Ta vestles mõttes Tehvaniga nagu alati , ja oli pettunud , et nullpäevast hoolimata polnud ta siiski suutnud Tehvanit miinuslõpmatusse läkitada . 
1367	NA	 Ometi oli see plaan teostamiskindel tundunud ! 
1367	NA	 Ja sobiks vist Tehvanilegi : miks mees muidu pisematki elumärki pole andnud , isegi täna mitte . 
1367	NA	 Tüdruk oli nii väga lootnud : täna ilmtingimata tuleb Tehvanilt tervitus , millal siis veel ! 
1367	NA	 Killu teadis : Tehvan on elus ja pole Killut unustanud , olgu ta teispool maakera või kus iganes . 
1367	NA	 Sest kuidas saaks üks inimene unustada kedagi , kelle mõtted teda viis aastat , kolm kuud ja kuus päeva on sooja linnupesana ümbritsenud . 
1367	NA	 Tehvan Pennert , Killu Pennert , simsalabimm ! 
1367	NA	 Aga võib-olla tahab Tehvan sellest rahu . 
1367	NA	 Võib-olla ta – 
1368	NA	 Energilise koputuse peale ilmus uksevahesse hiigelsuur karikakraõieliste krüsanteemide kimp ja selle peidus Simmo , hoopis teine poiss kui hommikul : pestud , kammitud , viigitatud . 
1369	NA	 Killu ei suutnud peita ehmatust ja hämmeldust . 
1370	NA	 “ Sa ei tohi – ” alustas poiss , alahuul pisut longus . 
1371	NA	 Killu leebuski juba : 
1372	NA	 “ Ei tohi . 
1372	NA	 Tean . ” 
1373	NA	 “ Anna andeks , ma tõesti ei aimand , et sul sünna on . 
1373	NA	 Need lilled – ” 
1374	NA	 “ Aitäh ! 
1374	NA	 Nüüd tõid kolmeks aastaks ette . ” 
1375	NA	 “ Sa kavatsed mind kolm aastat sünnale oodata ? ! ” 
1376	NA	 Killul oli tegu naeru pidamisega . 
1376	NA	 Ta pööras lilli sättides selja . 
1377	NA	 “ Kui sind ega mind telemajast minema ei lööda , siis küll . ” 
1378	NA	 “ Ainult siis ? ” imestas poiss . “ Inimesed võivad tuttavad olla ja sünnadel käia , kui nad ka koos ei tööta . ” 
1379	NA	 “ Oh Simmo , ega kõike saa sõna-sõnalt võtta ! ” 
1380	NA	 “ Tean ! ” solvus poiss . “ Ega ma nii loll ka ei ole ! ” 
1381	NA	 “ Kes sind lolliks peab ? ” imestas Killu . 
1382	NA	 “ Eks vanaema . ” 
1383	NA	 “ Tema vist enam tüdruk ei ole ? 
1383	NA	 Sa ju ütlesid , et tüdrukud sind naeravad . ” 
1384	NA	 “ Noh tüdrukud lihtsalt naeravad , aga mutt ütleb välja . 
1384	NA	 Iga päev kolmkümmend korda . ” 
1385	NA	 “ Sa elad koos vanaemaga ? ” 
1386	NA	 “ Jah . 
1386	NA	 Tema mind on kasvatanud . ” 
1387	NA	 “ Oh me ühtviisi õnnetud ! 
1387	NA	 Sinul on vanaema justkui ülearu palju , aga mul pole natukestki vanaema olnud ! ” ütles Killu teisele lohutuseks . 
1388	NA	 “ Sul ei ole mitte kunagi vanaema olnud ? ! ” 
1389	NA	 “ Ma ei mäleta kumbagi vanaema . 
1389	NA	 Emaema suri noorelt nagu mu emagi ja isaema läks kaduma , kui isa maailma avarustesse kadus . ” 
1390	NA	 “ Sul ei ole siis mitte kedagi ? ! ” 
1391	NA	 Simmo ninajuurele tekkis kaks püstvagu . 
1392	NA	 “ Kasuisa on . 
1392	NA	 Poolvend on . 
1392	NA	 Pinginaaber on . 
1392	NA	 Tibutobu on . ” 
1393	NA	 “ Jah , Tibutobu on ! ” elavnes Simmo ja nägu sai tagasi lapseliku sileda pehmuse . “ Mina olen küll aind autojuht , aga – ” 
1394	NA	 “ Ma tean . 
1394	NA	 Mina olin alguses režissööri assistent , minust ei olenenud peaaegu midagi , aga ometi oli see minu pere ja minu telesaade . 
1394	NA	 Vaatasin seda alati suure õhinaga ja solvusin kangesti , kui keegi seda laitis või – hullem veel – vaadanudki ei olnud . ” 
1395	NA	 “ Autojuhist tegelt ikka nõks oleneb . 
1395	NA	 Kui mõtlema hakata , siis ilma temata ei saagi , ” ütles Simmo . 
1396	NA	 “ Ei saa ! 
1396	NA	 Autor ja autojuht vähemalt peavad olema . 
1396	NA	 See on miinimum ! ” soostus Killu . “ Aga kui veel natuke kaugemale mõtelda , siis võiks autojuht või autor kes tahes olla , mitte just tingimata Simmo Siimuste ja Killu Uppin . 
1396	NA	 Nii et meile on Tibutobut rohkem tarvis kui meid Tibutobule . ” 
1397	NA	 “ Ausalt ? ! ” ehmatas Simmo . “ Hullem värk ! 
1397	NA	 On sul alles ajusoolikad kui kablakeerud ! ” 
1398	NA	 Killu purskas naerma . 
1398	NA	 Ja seletas kohe : 
1399	NA	 “ Ma mäletan küll , et ei tohi , ega ma sind naeragi . ” 
1400	NA	 “ Ma tean , ” kostis poiss iseteadvalt . 
1401	NA	 Temast ei paistnud äramineku kavatsustki . 
1402	NA	 “ Kuis oleks , kui äkki organiseeriks külalisele tassi kohvi ? 
1402	NA	 Tunne end seni vabalt . ” 
1403	NA	 Simmo tundiski end vabalt . 
1403	NA	 Kolas tuba pidi ringi , vahtis pilte seinal , tõstis üht ja teist raamatut , näputas telerinuppe , tõmbas lauasahtligi lahti , aga ei sorinud . 
1404	NA	 Laps mis laps , muigas Killu köögis . 
1404	NA	 Tal oli peegel kapiuksel , selle kaudu oli omal ajal hea Tehvaniga silmsidet pidada , et koosolemise aeg päriselt söögitegemise raisku ei läheks . 
1404	NA	 Simmol polnud peeglist aimugi . 
1404	NA	 Seni veel . 
1404	NA	 Küll varsti avastab , maadeuurija nagu ta paistab olevat . 
1405	NA	 Kui nad kohvi jõid , ütles Simmo küpsist purutades : 
1406	NA	 “ Sa ikka panid nats pada . 
1406	NA	 Autor ikka ei saa olla suva ükskõik . 
1406	NA	 Mõtle ise ! 
1406	NA	 See poleks siis Tibutobu , kui keski teine kirjutaks . ” 
1407	NA	 “ Oleks ikka . 
1407	NA	 Algul kirjutaski seda seriaali – üks teine kirjutas seda enne mind . 
1407	NA	 Mina jätkasin pärast esimest suvevaheaega . 
1407	NA	 Ma hoidsin tegelastüüpidest ja sisuarengutest kinni , ei nimetanud lugu ümber isegi Tobutibuks mitte , kuigi keel kippus vääratama . ” 
1408	NA	 Nad rääkisid veel kaua Tibutobu kuuest aastast , mis kõik olnud ja kuidas miski kujunenud . 
1408	NA	 Tehvanist ja Pärtelsonist vaikiti . 
1408	NA	 Simmo kas ei teadnud või polnudki nii naiivne kui välja mängis . 
1408	NA	 Aga üllatav siiski , et võtmeisikutest vaikida saadi . 
1408	NA	 Ainult viis aastakest ongi möödas ! 
1409	NA	 Kell üksteist küsis Killu haigutust vaevu maha surudes : 
1410	NA	 “ Kas vanaema sind juba ei oota ? 
1410	NA	 Ehk pead minema hakkama ? ” 
1411	NA	 “ Vara veel . 
1411	NA	 Las läheb mutt enne magama . ” 
1412	NA	 “ Kas ta saab magama jääda , kui sind pole kodus ? ” imestas Killu . 
1413	NA	 “ Kui ta lõpuks voodi ronib , siis jääb magama nagu midagi , kuigi ütleb hommikul , et pole minu lolli pärast silmagi kinni saand ja mina ta ikka hauda ajan . 
1413	NA	 Ma vahel kuulan akna taga , kuni ta enam ei ohi ega pöörle , siis ma võtan trepikojas kingad maha , keeran hästi aeglaselt luku lahti , kahe käega tuleb võtmepead hoida , siis see värk ei krigise , lipsan sisse – ja tehtud ! ” 
1414	NA	 Simmo naeris magusasti ja tema jutt jooksis väledalt . 
1415	NA	 Lõpuks saigi Killu nullpäev lahedasti õhtule , ilma et tal endal selle kujundamisega vaeva oleks olnud . 
1416	NA	 Hommikul stuudios vaatas Simmo Killut nii ärevalt , nagu ootaks temalt midagi . 
1416	NA	 Killu siis küsiski salakesi : 
1417	NA	 “ Läks korda ? 
1417	NA	 Vanaema magas ? ” 
1418	NA	 “ Ja kuidas veel ! 
1418	NA	 Norin pidi katuse tõstma ! ” 
1419	NA	 Killu noogutas vaid ja läks oma arvuti taha . 
1419	NA	 Simmo lonkis järele , seisis akna juurde , sügas vasaku jalaga paremat , vahtis välja . 
1419	NA	 Mäletamata aegadest peale püsisid autojuhid käsku oodates all Mirje läheduses , kus neil oli trepialusesse sätitud lauake ja laua sahtlisse malendid , aga uus poiss noist puunuppudest ei hoolinud ega Mirjestki vist mitte eriti . 
1419	NA	 Simmo nõndamoodi jõude seismine ärritas Killut natuke , sest poisil näisid silmad kuklaski olevat , kuklas pika varre otsas nagu viinamäeteol . 
1420	NA	 Mõte viinamäeteost häiris Killut veel rohkem , oli ta ju kord Tehvanile ette heitnud : sul on kodu seljas nagu viinamäeteol ! 
1420	NA	 Ja nüüd on Tehvan läinud ja Killugi kodutunde ära viinud . 
1421	NA	 Ah mis ! 
1421	NA	 Tehvan Pennert , Killu Pennert , simsalabimm ! 
1422	NA	 Võluvormel aitas Killu mõtted jälle joone peale . 
1422	NA	 Ta tippis hea pika jupi stsenaariumi , ja kui kord pilgu tõstis , oli aknaalune tühi . 
1422	NA	 Killul oli sellest isegi natuke kahju , sest ta oli istunud võõrale pilgule sobivas poosis . 
1422	NA	 Nüüd tundus , nagu oleks ta asjata vaeva näinud ja Simmo teda omal kombel petnud . 
1422	NA	 Tobe tüdruk oled , Killu Uppin , ütles ta enesele , ikka alles teismeline tüdruk , polegi sust naist suure algustähega ! 
1423	NA	 Õhtul pakkus Simmo ennast kojusõidutajaks . 
1424	NA	 “ Ah , paras jalutusteekond , ” põikles Killu . “ Kuhu mul kiiret . ” 
1425	NA	 “ Ford oskab ka aeglaselt jalutada , ” arvas Simmo . 
1426	NA	 “ Ford ju bossi jagu . 
1426	NA	 Kas sul Piibemanni luba on ? ” 
1427	NA	 Juba nad istusid autosse . 
1428	NA	 “ Eks ole , selleks ei pea bossi liiga lähedalt tundma , et bossi autoga sõita saada , aitab , kui meeldid ühele pisikesele bossi autojuhile , ” seletas Simmo . 
1429	NA	 “ Räägi seda mõnele plikale ! 
1429	NA	 Mina olen selle kosuga küllalt võttele sõitnud – küll Piibemanniga , küll Piibemannita . ” 
1430	NA	 “ Kosu oli enne mind ! 
1430	NA	 Mina olen selle puht krandiootseks vuntsinud ! 
1430	NA	 Sa vahi , kui kergelt käigud sisse vurtsatavad , näe , kolmas , nüüd neljas , nüüd viies nagu nalja ! 
1430	NA	 Sa kuula ainult , kuis mootor nurrub suurest mõnust nagu sülekass ! 
1430	NA	 Hoia alt , nüüd tagusperi ! ” 
1431	NA	 Ford turtsus ja hüppas nagu tõeline metskass . 
1431	NA	 Killu teadis : naerda ei tohi ! 
1431	NA	 Ta pööras näo kõrvale ja jäi mõtlema , kas Tehvani valge Ford kah nurrus ja turtsus , ta justkui ei mäletanud . 
1431	NA	 Ei olnud osanud mootori häält tähele panna , oli tähtsam olnud kuulatada Tehvani hinge häält . 
1431	NA	 Nüüd arvas Killu kuulvat Simmo hinge salahäält : poiss uhkustab oma mehelike võimetega , ta ei ole eneses päris kindel . 
1432	NA	 “ See võtab sada kolmkümmend julgelt sisse , kui tarvis , ” kiitis Simmo ja ta käsi puudutas valmisolevalt käigukangi . 
1433	NA	 “ Pole tarvis , ” puudutas Killu omakord Simmo kätt . 
1434	NA	 Poiss tõstis tema poole oma õnnelikud silmad . 
1435	NA	 Nad olid päral . 
1436	NA	 “ Aitäh ja ilusat õhtut , ” ütles Killu ja kadus kui välk . 
1437	NA	 Ford kuuldus kaua veel akna all seisvat , aga Killu ei pannudki tuld põlema , tegi nagu poleks teda olemas , enne kui poiss kummide kiunudes minema pani – vurtsatas oli vist too Simmo sõna ? 
1438	NA	 Tüdruk oli hämmeldunud : mis peaks ta peale hakkama imeliku poisikesega , kes silmanähtavalt külje alla poeb , endal silmad palvetavad peas ? 
1438	NA	 Tehvan , Tehvan , mis teen selle poisiga , kui sind ei tule ? 
1438	NA	 Aga sa tuled ju millalgi ? 
1438	NA	 Ainult sinu pärast pole ma siit kodutust kodust ära kolinud , et sa mind leiaks , kui tuled . 
1438	NA	 Sa leiad mind nõnda nagu jätsid . 
1438	NA	 Tehvan Pennert , Killu Pennert , simsalabimm ! 
1439	NA	 Poisike tuli ikka ja jälle . 
1439	NA	 Stuudios ei suhelnud nad rohkem kui tarvis , see tähendab , üldse mitte , aga õhtuti ta laekus . 
1439	NA	 Tee viis mööda ; Killu aknatuli tundus liig tuhm , kas äkki on lamp katki läinud ; vanaemal olid peavalutabletid otsakorral ja apteek juba kinni , kas Killul on ; poiss oli lillemutilt ostnud erilise lille , kas Killu teab selle nime . 
1439	NA	 Varsti polnud ettekäänet tarviski , ta tuli , sõi õhtust , rääkis vanaemast , Tibutobust ja Fordist . 
1439	NA	 Ikka asjalikult , lausa kesksooliselt – kui andunud pilk maha arvata . 
1440	NA	 Tasapisi hakkas poiss jutustama oma sõpradestki – ägedatest vendadest , nagu ta ütles ; tuli välja , et ta oli omasuguste seas üpris hinnas . 
1441	NA	 “ Sa oled ju päris ponks poiss , ” kiitis Killu kord . 
1442	NA	 “ Mis sa siis arvasid ! 
1442	NA	 Ega ma päris loll vend kah ole ! ” nõustus Simmo nobedalt . 
1443	NA	 Lolli mainimine tõi meelde vanaema . 
1443	NA	 Killu küsis osavõtlikult : 
1444	NA	 “ Mispärast vanaema sind noomib õieti ? 
1444	NA	 Jätsid kooli pooleli ? 
1444	NA	 Kas seda ei saa parandada ? 
1444	NA	 Mitu klassi sul on ? ” 
1445	NA	 “ Mul on kõik tunnistused olemas , mis tarvis ! ” tõrjus Simmo . “ Minu jaoks aitab küll . ” 
1446	NA	 “ Aga elu jaoks ? ” 
1447	NA	 “ Mis elu jaoks ? 
1447	NA	 Olen teles autojuht ja kõik ! 
1447	NA	 Ei kavatse sellest loobuda . ” 
1448	NA	 “ Kui aga tele kavatseb sinust loobuda ? ” 
1449	NA	 “ Autojuhte ju tarvis igas suva kohas . 
1449	NA	 Mitte mingit põrna atakki ! ” 
1450	NA	 “ Töö ajal oled autojuht . 
1450	NA	 Aga vabal ajal ? 
1450	NA	 Seda ei jõua ju maha magada . ” 
1451	NA	 “ Noh , töllerdame vendadega linna pidi , võtame mõned beerid hinge alla , aga nii et lont looja ei vaju , vahel nikotiinitseme ka , aga harva , me oleme norm inimesed , noh ja kidrat näpime ja laulu laseme ja mõne venna pool vaatame vahest pilti ka , noh kus mõni kobedam näkk liha näitab ja muud sihukest , kas sa siis ei tea , vahid ise ju ka või mis sa õhtati teed ? ” 
1452	NA	 “ Mina ausalt öelda õpin . 
1452	NA	 Tahan kevadeks kaugõppega ühele poole saada . ” 
1453	NA	 “ Mirje seletas jah , et õpid , aga ei mina uskund – vana inimene , keegi ei saa enam sundida . 
1453	NA	 Ja pealegi veel eesti keelt , mis seal õppida , seda mõistab ju igaüks . ” 
1454	NA	 “ Kas sina tead autost või kitarrist kõik , nii et midagi uut ei avasta ? 
1454	NA	 Ühel ja samal tasemel , ilma arenguta elu oleks ju igav ja tüütu küll – kuuskümmend aastat aina seesama . ” 
1455	NA	 “ Mis kuuskümmend aastat ? 
1455	NA	 Ei elagi ma nii kaua . 
1455	NA	 Mina elan ühe päeva korraga , nagu moodne õpetus käib , sa loe lehti ! ” praalis Simmo . 
1456	NA	 Siiski muutus ta silmanähtavalt kurvaks . 
1456	NA	 Alahuul vajus lonti . 
1457	NA	 “ Kui sa ära õpid , siis sa minusuguse poole ei vaatagi , ” ohkas ta ja keerutas ise , nimetissõrm sees , tühja morsiklaasi lauda pidi nagu laps vurrkanni . 
1458	NA	 Killu võttis tal klaasi sõna lausumata käest ära . 
1459	NA	 “ Sa oled nagu vanaema , ” vihastas Simmo ja läks . 
1460	NA	 Ega tulnud mitmel õhtul . 
1461	NA	 Õige mul printsi , parem ongi , kui rohkem ei tule , ega siin ole lastepäevakodu , mõtles Killu , ent tundis ometi puudust oma isehakanud kasupojast . 
1461	NA	 Oli teine asjaks olnud tema tühjas elutoas . 
1462	NA	 Ühel päeval sai Killu Uppin režissöör Piibemannilt sõimata . 
1463	NA	 Põhjust nagu oligi – teine prožektor oli maha unustatud . 
1463	NA	 Paha lugu , ent Piibemanni kibedad sõnad tekitasid trotsi : Killu oli eeskätt autor ja sellena ta end ka tundis , mis siis , et kokkuhoiu pärast pidi ta režisssööri assistendi kohuseid edasi täitma ; režissöör ise täitis nüüd ka produtsendi kohuseid ja Killu ei läinud kunagi ninna kargama , kui mõni asi ripakile oli jäetud . 
1463	NA	 See katsuti ikka rahus korda saada . 
1463	NA	 Ja nood punamütsikeseks kutsutud asjapuud oleks rohkem nagu valgusemehe mure olnud ! 
1464	NA	 Ime küll , valgustaja oli kohal tükkis oma pika musta ametikohvriga , milles kaks musta krõõlat ja valge vari kenasti olemas , aga üksainus punase peaga prožektor – ta olevat neid just enne väljasõitu kontollinud ja vist siis teise punamütsikese laua peale unustanud , sest Mirje hõikus juba nagu pöörane ja tema kannatamatu hääl võtab igaühel pildi eest . 
1465	NA	 “ Mis põrgu korralagedus see ühtelugu olgu ! ” põrkis Piibemann üle võtteplatsi . “ Preili Uppin , jalamaid olgu teine punamütsike toodud ! 
1465	NA	 Võta mu Ford ja käi Siimustega ära – kiiremini kui pussuhais ! ” 
1466	NA	 Oma nime peale ilmus võsast Simmo , kuularid peas , ta oli päevapaistel musat kuulanud . 
1467	NA	 “ Milles küssa , läki ! ” ütles Simmo ja pani Fordile hääled sisse . 
1467	NA	 Killu vupsas esiistmele . 
1468	NA	 Sõita oli kümmekond kilomeetrit . 
1468	NA	 Killu pööras pea külgakna poole , nagu vahiks välja . 
1468	NA	 Pisarad muudkui tsilksusid käe varjus . 
1469	NA	 Äkki pidas Simmo auto täielt vaardilt kinni . 
1469	NA	 Killu paiskus ette , turvarihmad haarasid teda rinnust , tõmbasid tagasi ja lõtvusid , aga miski jäi käkistavalt tugevasti kaela ümber . 
1469	NA	 See oli Simmo käsivars . 
1470	NA	 “ Ära nuta , Killuke ! 
1470	NA	 Sihuke kretiin impotent ei vääri malli naise silmavett ! 
1470	NA	 Ma veel annan talle pasunasse , pane tähele ! ” 
1471	NA	 Simmo suudles ükshaaval kõik pisarad Killu silmadest ja palgetelt ja käteltki . 
1471	NA	 Siis suudles ta Killut ka suule , ja Killu nagu nõiutud ei suutnud end liigutada , enne kui õhust puudus tuli : poisi põsk oli ta sõõrmed kinni vajutanud . 
1471	NA	 Simmo laskis tüdruku lahti ja nende Ford sööstis huilates minekut . 
1472	NA	 Tagasiteel usaldas Simmo rooli vasaku pihu pöörata , kuna parem oli ametis Killu käe hoidmisega . 
1472	NA	 Sellegipoolest oli kiirus hullumeelne ja pooled rattad õhus . 
1473	NA	 “ Me jõuame kohale enne veel , kui too impotent on jõudnud oma pussuhaisu ära nuusutada , küll näed ! ” suurustas Simmo . “ Käsk saab karvapealt täidetud . ” 
1474	NA	 Maha rahunenud Piibemann tervitas neid nöökavalt : 
1475	NA	 “ Noh , tuli meelde , see oli teil pagasnikus lahtiselt või ? 
1475	NA	 Nii ruttu te ära ei käinud , isegi sihukese kamikazega mitte , ärge tulge mulle rääkima ! ” 
1476	NA	 Simmo pilgutas Killule silma : sel kamikazel jäi veel suudlemisekski aega üle . 
1477	NA	 Killu pilgutas vastu , ta meel oli koerustükist hele , sama hele kui augustipäike kesk taevalaotust . 
1478	NA	 Kodus hakkas Killu stsenaariumi kirjutama . 
1478	NA	 Algul mõtles autos musitamise sisse panna . 
1478	NA	 Tehvani ajast oli seriaalis üks Killu-vanune beibe , kelle kohta oli Tehvan ütelnud , et see on puhas hing nagu Killu Uppin . 
1478	NA	 Noh , see Kerttu kogus eluaastaid koos seriaali ja Killuga , ja tema varal oli Killu ikka Tehvanile piltsõnumeid saatnud , oma üksindusest ja tõotuse pidamisest rääkinud , sest arvas , et Tehvan vaatab Tibutobu internetist , kuivõrd see tema suur armastus oli . 
1478	NA	 Vaevalt tal seal Kanadas teletööd leidub , kehva inglise keele pärast juba , ja eestlastel seal vaevalt oma tele on . 
1478	NA	 Eks ta siis vaata kodumaist ja Killu tehtud Kerttut . 
1478	NA	 Võib-olla paneks voorusliku Kerttu musitamine tal hinge keema , ootamatu ju ikkagi . 
1479	NA	 Mis Tehvan seal üleüldse teeb ? 
1479	NA	 On ta õnnelik – oma esimese armastusega ja kõigest prii ? 
1479	NA	 Nemad kaks – Tehvan ja Angela – on vooluringi järgmised lambid kustutanud juhtmeid julmalt läbi lõigates . 
1479	NA	 Ainult nõnda oli see võimalik olnud , aimab Killu . 
1479	NA	 Sestap pole Killu oma järgmist tuld süüdanudki , on jäänud istuma Tehvani kustutatud lambi valgusse . 
1479	NA	 Kas tuleb kord – 
1480	NA	 Ei , see ei vii kuhugi ! 
1480	NA	 Tagasi stsenaariumi juurde ! 
1481	NA	 Musitamist ei saa sisse panna . 
1481	NA	 Ei maksa üle tähtsustada . 
1481	NA	 Pealegi ei tea , mis Simmo sellest arvaks : usuks avalikuks rünnakuks ? peaks saladuse väljalobisemiseks ? kahtlustaks oma isiku kirjanduslikel eesmärkidel ärakasutamist ? 
1481	NA	 Simmoga peab nüüd igal juhul arvestama , aga ärme ruttame sündmustest ette ! 
1482	NA	 Kui südaööl Simmo tuli , kahtlaselt suur seljakott üle õla , tundusid sündmused kohal olevatki . 
1483	NA	 Simmo laskis koti ukse kõrvale maha sadada ning naeratas häbelikult ja samas jultunult : 
1484	NA	 
1485	NA	 “ Panin muti juurest igatahes plehku . ” 
1486	NA	 Kindlasti ei olnud Killu intelligentse näoga , sest Simmo kiirustas vabandama : 
1487	NA	 “ Noh , ära seda kohe nii traagiliselt võta . 
1487	NA	 Küll ma suva ulualuse leian , selles pole ju küssa ! 
1487	NA	 Norm inimesi kõik kohad täis . ” 
1488	NA	 “ Või küssa temal ! 
1488	NA	 Või norm inimesed ! ” porises Killu . “ Kell kaksteist öösel on ikka küsimus küll , ole sa normaalne või ebanormaalne ! ” 
1489	NA	 “ Noh , esiotsa saan siingi hakkama , olgu või ainult täna öö . ” 
1490	NA	 “ Mul üks tuba , kus ma su panen . ” 
1491	NA	 “ Ma olen mõistlik , ” lubas Simmo . “ Nagu ütled , nii on . ” 
1492	NA	 Nad istusid lauda ja nokkisid selle ära , mis Killu endale hommikuks oli plaaninud . 
1493	NA	 Kõik see aeg vahtis Simmo teda tuliste silmadega . 
1493	NA	 Koguni öötumedalt aknaklaasilt peegeldus poisi andunud pilk . 
1493	NA	 Eriti too aknapeegeldus tegi Killu ärevaks ja nõutuks ja ootlikuks . 
1493	NA	 Rinnast voolas magus roidumus läbi üsa põlvede poole . 
1493	NA	 Ihu teadis , mis aju ei uskunud ja süda salgas . 
1494	NA	 “ Ma olen teistmoodi haige , Killuke , ” pihtis Simmo ja neelatas . “ Sinu järele olen haige olnud ööd kui päevad . ” 
1495	NA	 Sellest neelatusest meenus üheksateistaastane Killu enesele . 
1495	NA	 Kõik tuli täpselt meelde : sosinad , helid ja lõhnad . 
1495	NA	 Kas aeg on tiiru peale tõmmanud ? 
1496	NA	 Nad läksid tuppa . 
1497	NA	 Killu istus kohmetult sohva veerele ja Simmo põlvitas tema ette , pani pea tüdrukule sülle nagu usaldav koer . 
1497	NA	 Poiss ongi koera aastal sündinud , meenus Killule . 
1497	NA	 Tehvan oli hobune olnud . 
1497	NA	 Olnud ? imestas Killu oma mõtte minevikuvormi . 
1498	NA	 “ Tee minuga , mis iganes heaks arvad , ” ütles Simmo . “ Ainult luba , et sa minu üle ei naera . ” 
1499	NA	 Killu taipas : tema on Simmol esimene . 
1500	NA	 Ta sasis hellalt poisi juukseid . 
1500	NA	 Need olid karmid nagu suurel hoovikoeral . 
1501	NA	 Vaikus . 
1502	NA	 Kell tiksus ja autod sõitsid mööda . 
1503	NA	 “ Ma olen ju palju vanem , ” ütles Killu nukralt . 
1504	NA	 “ Tean . ” 
1505	NA	 “ Teised ütlevad : poiss , kus sa emaga lähed . ” 
1506	NA	 “ Kas see hakkab sulle juba ette pinda käima ? ” 
1507	NA	 “ Ma pole meile üldse niimoodi mõtelnud . ” 
1508	NA	 “ Aga mina olen ! 
1508	NA	 Ma olen kõik läbi mõtelnud ! 
1508	NA	 Kõik , kõik ! ” 
1509	NA	 Simmo kargas püsti ja haaras tüdruku tormiliselt embusse . 
1509	NA	 Ta sosistas : 
1510	NA	 “ Ma olen unistanud , et täna – et päriselt – “ 
1511	NA	 Poiss hakkas kiirustavate näppudega Killu pluusi lahti nööpima . 
1512	NA	 Ei , see ei olnud Tehvan , see oli üks teine . 
1512	NA	 Simmo oli see , Killu teadis küll . 
1512	NA	 Sellegipoolest oli armas pärast pikka paastu isukalt kallistatud ja suudeldud olla , kellegi esimeseks tüdrukuks hakata . 
1513	NA	 Kui nad voodi üles tegid , küsis Simmo häbelikult : 
1514	NA	 “ Kas musat võib panna ? ” 
1515	NA	 “ Ei tea , mis muusikat see kell raadiost tuleb . ” 
1516	NA	 “ Mul on . 
1516	NA	 Ma võtsin ise kaasa , ” ütles Simmo ja hakkas tänavavalguse paistuses ihualasti askeldama . 
1517	NA	 Nii kiire teisel , et unustas häbeneda , mõtles Killu . 
1518	NA	 Simmo sai kassetimängija käima ja puges tagasi Killu kõrvale . 
1519	NA	 Too oli raevukalt rütmikas muusika , mis voolama hakkas – nagu tümitaksid muistsed naised järvesopis kurikatega pesu või raiuksid mehed lõkke ääres mammutiliha lahti . 
1520	NA	 “ See on BullPull , ma kuulan seda vahel , ” ütles Simmo . “ Aga kui sulle üldse ei meeldi – ” 
1521	NA	 “ Lase olla . 
1521	NA	 Ma siis kuulan , mida sina kuulad . ” 
1522	NA	 Silmad kinni , raius Simmo BullPulli rütmi Killusse . 
1522	NA	 Järsku ta tardus nagu hoobi ootuses . 
1522	NA	 Kohe kõlas räme vana naise vali hääl : 
1523	NA	 “ Poiss , ma näen küll , mis kõlvatust sa seal teed ! ” 
1524	NA	 Ja raske mehekeha lõtvus õndsalt üle Killu . 
1525	NA	 “ Sain hakkama , ” ohkas Simmo vaevalise häälega . 
1526	NA	 Killul oli nutt kurgus . 
1527	NA	 “ Sa ehmatasid mind surnuks . 
1527	NA	 Sa oleksid ju võinud hoiatada . ” 
1528	NA	 “ Nüüd tead kõik , ” nuuksatas Simmo . “ Nüüd võid mind minema ajada , kui ma vastik olen . 
1528	NA	 Ainult ära irvita mu üle . ” 
1529	NA	 “ Simmoke ! 
1529	NA	 Sellepärast sa ei olegi mõnd tüdrukut - “ 
1530	NA	 “ Keda tüdrukut ! 
1530	NA	 Mõtle ise ! ” 
1531	NA	 Simmo oli nii õnnetu . 
1531	NA	 Killu oli siis ka . 
1532	NA	 Vaikus . 
1532	NA	 Mööduv auto vedas laisalt triipe üle pimeda lae . 
1533	NA	 “ Me saame sellest üle , Simmo , ” sosistas Killu ja silitas poisi põske . 
1533	NA	 See oli pisaratest märg . 
1533	NA	 Oh sa kallis suur väike poiss ! 
1534	NA	 Simmo lamas , silmad pärani , ja näis enesega võitlevat . 
1534	NA	 Ta vist tahtis pihtida , aga ei usaldanud . 
1534	NA	 Või usaldas , aga ei julgenud . 
1534	NA	 Mida psühhoterapeut sel puhul teeks ? mõtles Killu . 
1534	NA	 Filoloogidele seda ei õpetata . 
1534	NA	 Ise ka ei ole huvi tundnud . 
1535	NA	 Killu otsustas vaikides oodata . 
1536	NA	 Varsti Simmo ütleski ärevusest neelatades : 
1537	NA	 “ Kas sa väga ehmatasid ? ” 
1538	NA	 “ Väga . 
1538	NA	 Ma ei teadnud arvata , et sa vanaema kaasa võtsid . ” 
1539	NA	 “ Vanaema keskööl seljakotiga kaasas ! ” 
1540	NA	 Nüüd oli see naljakas . 
1540	NA	 Nad naersidki pisut . 
1541	NA	 “ Kas sa sedaviisi ammu ? ” pakkus Killu võimalust kõnelda . 
1541	NA	 Simmo tõstis pea , uuris Killu nägu , enne kui küsis : 
1542	NA	 “ Ütlesid , sul on poolvend ? 
1542	NA	 Sinust väiksem siis ? ” 
1543	NA	 Killu noogutas . 
1543	NA	 Simmo pani pea jälle padjale ja rääkis pimedusse : 
1544	NA	 “ Noh , siis sa vist tead , et väiksed poisid nokivat nokut , kui viisakalt ütelda . 
1544	NA	 See on paheline käitumine ja keerab inimese elu tuksi , sest õiget meest temast ei saagi . ” 
1545	NA	 “ Kust sa seda võtad ? ” 
1546	NA	 “ Muti tekst . 
1546	NA	 Ta valvas mind õhtati kõvasti . 
1546	NA	 Aga ükskord ei olnud see õhtal , vaid kesk päeva , mutt röögatas ja mul läks esimest korda lahti . 
1546	NA	 Ma ei teadnud , mis see päriselt on , aga et mõnsa oli ja ellu jäin , siis hakkasin mutti röökima meelitama . 
1546	NA	 Kutid valgustasid mind , võtsin muti hääle linti , miksisin musaga kokku ja mul polnud tema röökimist enam tarviski . ” 
1547	NA	 “ Just siis sul seda tarvis hakkas minema , sest oli käepärast , ” vaidles Killu . “ Sa kuritarvitasid oma heasoovlikku , aga eluvõõrast mutikest . 
1547	NA	 Siiski oleksid võinud oma musa rahus koju jätta . ” 
1548	NA	 “ Ma mõtlesin seda ise ka . 
1548	NA	 Aga kartsin häbisse jääda , ” ütles Simmo unise häälega ja haigutas laialt . 
1549	NA	 “ Siis riskisid sedapidi häbisse jääda . 
1549	NA	 Oli see väiksem risk ? ” 
1550	NA	 “ Oli vist ikka . ” 
1551	NA	 Killul polnud mõtet küsida , miks . 
1551	NA	 Simmo oli unne vajunud nagu niidetud karukell . 
1552	NA	 Hommikul käis Simmo viksilt poes ära , kui Killu oli ütelnud , mis vaja tuua , ja koidula kaasa andnud . 
1552	NA	 Poiss tõi kõik kätte ja näitas ette , aga tagasi saadud raha lauale ei pannud . 
1552	NA	 Küllap nii oli neil kodus kombeks . 
1552	NA	 Killu muigas mõrult : Saingi vanaemaks , kusjuures ema roll jäi vahele . 
1553	NA	 Stuudiosse läksid nad eraldi . 
1554	NA	 Kas ja millal härra õhtul tuleb , seda ei öeldud , nagu vist tavaliselt ka vanaemale mitte . 
1554	NA	 Ent kui Killu kodutänavale jõudis , nägi maja ees parkimas tele Fordi . 
1554	NA	 Pagana poiss , on tal vaja oma vahekorraga edvistada , mõtles Killu . 
1555	NA	 Aga selgus , et polegi tele Ford . 
1555	NA	 Oli vale number – 001 TBU . 
1556	NA	 Siiski oli Simmo tulnud . 
1556	NA	 Seisis köögis , Killu põll ees , ja laud oli kõiksugust kraami täis . 
1556	NA	 Pikk leivanuga pihus püsti , vehkis ta Killu poole : 
1557	NA	 “ Kas numbrit panid tähele ? 
1557	NA	 Änks , mis ? ! 
1557	NA	 Täna ei saanud see sepp poiss ju eilse numbriga sõita ! 
1557	NA	 Sinule tänutäheks vahetasin ära ! ” 
1558	NA	 “ Jah ? ” 
1559	NA	 “ Kas sa ei märganud ? 
1559	NA	 TBU on kas Tibu või Tobu , kui puuduv täht võtta numbritest – 1 on nagu I ja 0 nagu O. Ilma Tibutobuta poleks ma sind iial leidnud ! ” 
1560	NA	 Killu istus kollasele taburetile ja purskas ohjeldamatult naerma . 
1561	NA	 “ Mis on ? ! ” ehmatas Simmo . “ Kas ma solvasin sind kuidagi ? ” 
1562	NA	 “ Ei , aga laialt võtad sa ette küll ! 
1562	NA	 Kui mina olen 001 , kes siis on need järgnevad 100 näitsikut , naist ja noorikut ? ” 
1563	NA	 Simmo näol asendus ehmatus ja nõutus küllalt kiiresti taipamisega . 
1564	NA	 “ Oh sind ! 
1564	NA	 Elu sees poleks ma selle peale tulnud ! ” 
1565	NA	 “ Kui kujund valida , siis peab see töötama iga kandi pealt . 
1565	NA	 Autor ei saa juures seista ja seletada , kuidas tõlgendada ei tohi , sest tema on hoopis teisiti mõelnud . ” 
1566	NA	 “ Mokas ! 
1566	NA	 Neid numbreid ei saagi mõistlikult kombineerida ! ” 
1567	NA	 “ Ei saa . ” 
1568	NA	 “ Ja mina lootsin , et saad fiilingu ! ” 
1569	NA	 “ Ongi fiiling . 
1569	NA	 Ma tänan tõesti väga . 
1569	NA	 Eriti tänulik oleksin , kui see jääks meie kahe teada . ” 
1570	NA	 “ Jääbki . ” 
1571	NA	 “ Mis sa Piibemannile ütlesid ? ” 
1572	NA	 “ Vana number roostes , telemaja väärikus määritud ja nii edasi , et käisin registris ja vahetasin ära . 
1572	NA	 Talle 001 meeldis , et uhke nagu linnapea autol võiks olla , ja plekkis arve kinni . 
1572	NA	 Kiitis veel : tubli poiss , kes ise ka midagi märkab . ” 
1573	NA	 “ Ma pean sama kiitust kordama , sa oled märganud käskimata turul käia , ” ütles Killu . “ Mis nõiavärki sa munsterdad ? ” 
1574	NA	 “ Pidusööki . ” 
1575	NA	 “ Kas on pidu tulekul ? ” 
1576	NA	 “ Nüüd on alati pidu ! ” kuulutas Simmo . “ Mutt kartis , et minu tüdruk saab olla minusugune püstiloll või nats lollem veel , mutt ei teagi , et mul on ikka päriselt naine ! ” 
1577	NA	 Ja suurest õhinast lõikas Simmo endale noaga näppu . 
1577	NA	 “ Väits ja verelaskmine ! 
1577	NA	 Ohvritall ! ” naeris Simmo kõvera suuga ja pööras pea kõrvale . 
1577	NA	 Ta vist kartis verd . 
1578	NA	 Killule meenus hobuste peremehe teise jõulupüha ratsutamine ja aadrilaskmine . 
1578	NA	 Kas kõik kordub , aga kordub peegelpildis ? 
1579	NA	 Killu võttis sahtlist sidemerulli ning lohutas : 
1580	NA	 “ Pole viga , pulmapäevaks saab terveks . ” 
1581	NA	 “ Mis pulmapäev ? ! ” ehmatas Simmo , nii et haavatud käsi Killu peos värahtas . 
1582	NA	 Nõnda siis ongi tal kõik täpipealt läbi mõeldud , nagu eile kinnitas ! mõtles Killu nukralt , aga Simmole ütles lõbusalt : 
1583	NA	 “ Oh , see on üks tühipaljas kõnekäänd . 
1583	NA	 Lihtsalt üks kild . 
1583	NA	 Ärgu see sind nii väga häirigu . ” 
1584	NA	 “ Ei ega – ” kokutas Simmo . 
1584	NA	 Ja läks kõrvuni punaseks . 
1584	NA	 Ja pomises : 
1585	NA	 “ Killuke pillub killukesi . ” 
1586	NA	 “ Mul on neid veel . 
1586	NA	 Varesele valu , harakale haigus , meie Simmo sõrmeke saab jälle terveks ! ” ütles Killu ja puhus mähkmes pöidlale peale . 
1587	NA	 Kui ta pilgu tõstis , taipas , et Simmo meheuhkus oli haavatud . 
1587	NA	 Lastesalmist vist ? 
1587	NA	 Või märkas poiss , et Killu on teda läbi näinud ? 
1587	NA	 Sellegipoolest läks pidusöök hästi korda . 
1587	NA	 Nad panid kõik kohad põlevaid küünlaid täis ja raadiost tuli lahedat ei-tea-mida ei-tea-mis-lainelt . 
1587	NA	 Killu pidi Simmot lusikaga söötma , sest Simmo päkk tuksus valutada ; pärast söötis poiss tüdrukut , et see kõhnaks ei jääks , ja kõige lõpuks sõid nad ühest lusikast . 
1587	NA	 Siis tuli Simmol mõte kotistantsu tantsida ja nad pugesid kahekesi Simmo pidžaamapükstesse . 
1588	NA	 “ Miks sul see veel kaasas ? ” imestas Killu . “ Sul olid ju kindlad plaanid . ” 
1589	NA	 “ Ma ei teadnud , mis sul öömajalisele tingimuseks . 
1589	NA	 Ma ju lubasin mõistlik olla . ” 
1590	NA	 “ Mõistlik ei võta vanaema kaasa ! ” 
1591	NA	 “ See oli siiski lõpp mõistlik . ” 
1592	NA	 “ Lõpp jah ! 
1592	NA	 Selle musa matame nüüd hoovi kase alla maha . 
1592	NA	 Igaveseks . ” 
1593	NA	 “ Mitte täna ! ” 
1594	NA	 “ Aga just täna ! ” 
1595	NA	 “ Sedaviisi pitsaamas ? 
1595	NA	 Me ei saa trepist allagi ! ” 
1596	NA	 “ Küll me saame . ” 
1597	NA	 “ Tahad , et mõni mutt aknast tänitaks ? ” 
1598	NA	 “ Tänituse võtame linti ja pistame Tibutobusse ! ” 
1599	NA	 Nad hirnusid mis kole . 
1599	NA	 Simmo öörõivas ei pidanud kahele naerule vastu , kumm raksatas õmblusest lahti ja rõivatükk vajus nende ümbert nagu tuulest tühi puri . 
1599	NA	 Nii pidi musalint asjaolude sunnil matmata jääma . 
1600	NA	 Kassetti polnud pimedas näha , aga nad teadsid , et see ootab laual ajalehe all . 
1600	NA	 Nad ei suutnud seda hetkekski unustada . 
1601	NA	 Simmo kartis äpardust ja Killu kartis siis ka . 
1602	NA	 Ilmaaegu siiski ! 
1602	NA	 Päris , päris ilmaaaegu . 
1603	NA	 Simmo kargas mööda tuba tantsima . 
1603	NA	 Ta unustas , et on öö ja tema tüdruku majanaabrid magavad , ta joodeldas ja tõmbas rõivastega koormatud tooli ümber , ta unustas oma pöidlagi ja lõi põlvetõsteplaksu , ta keerutas ennast vannilinasse ja linast välja , ta poksis oma peegelpilti : uhh , polt poiss , uhh ! 
1604	NA	 Killu vahtis seda taaderjanti tekisiilu alt ; ta tundis end nagu mõni spordivahend , nagu rööbaspuud näiteks , kui publik huilgab kiiresti kuluvat kiitust sportlasele , kes on tublisti ennast ületanud . 
1605	NA	 Lõppeks kargas Simmo Killutki kaisutama ja üle musitama , mida ta rööbaspuudega poleks teinud . 
1605	NA	 Reketisuudlemist on siiski nähtud , niisiis on Killu üks väärt reket . 
1606	NA	 Viis aastat oli läinud ja Killu saigi teada , mis tunne on , kui teine oma ülekeevat rõõmu väljendab – nagu ta kord Tehvanist oli tahtnud selsamal sohval lesides ja mehe kurba kukalt silmitsedes . 
1606	NA	 Nüüd ta mõistis toda põhjata kurbust , kui teisele oled esimene ja võrreldamatu , aga ise võrdled paratamatult . 
1607	NA	 Killu vahtis augustiöise akna taga visklevaid kaseoksi ; seda kaske oli ta Tehvaniga vaadanud nende esimesel täispikal ööl , kui Mozart mängis ja Tallinna mees Tehvani naisele helistas ; nüüd oli BullPull mänginud ja kase alla oli neil plaanis matta Simmo mehekargud . 
1608	NA	 Hommikul pani Killu ette , et Simmo peaks ikkagi oma vanaema vaatama minema , see on ehk mures . 
1609	NA	 “ Ei ta ole , ütlesin selge sõnaga , et lähen naisele ja enne mesinädalat ei tule . ” 
1610	NA	 “ Ta ehk ei võtnud sind tõsiselt . ” 
1611	NA	 “ Ise teab . ” 
1612	NA	 “ Tal on ehk abi tarvis , vana inimene . ” 
1613	NA	 “ Abi ? 
1613	NA	 Temal ? ! 
1613	NA	 Häh , tal kuuskümmendki kaugel veel . ” 
1614	NA	 “ Kuis nii ? 
1614	NA	 Või ei oska ma rehkendada ? ” 
1615	NA	 “ Temal ja minu emal oli lapsetegemisega kangesti kiire , kool jäi pooleli puha . 
1615	NA	 Puht perekonna viga , nagu pauk käib , on mats küljes . ” 
1616	NA	 Killu pani selle vaikses lootuses kõrva taha : ehk on Simmolgi perekonna viga juures ; esimene tingimus – kool pooleli – on tal juba täidetud . 
1617	NA	 Nad läksid stuudiosse , Killu jala , Simmo aga Ford 001 TBUga . 
1618	NA	 Killu oli kahetsedes märganud imelikku asja : Pärtelsoni ja Tehvani varjud , mis viis aastat olid telemajas ja kõikides võttepaikades viibinud , hakkasid tuhmuma . 
1618	NA	 Pärtelsoni surm , mis pidi maailma muutma , pudenes igapäeva kestmises tasapisi põrmuks . 
1618	NA	 Korraks olid löönud koleduse lained üle pea , korraks oli värisenud vapustus üle selja , siis rahunes elu ja ilm jälle harilikuks . 
1618	NA	 Järjest harvem ärkas Killu rõõmsatest mõtetest ehmatusega : Tehvan on läinud , aga mina ikka elan ! 
1618	NA	 Pärt on surnud , aga mina ikka elan , mis õigusega ? 
1618	NA	 Harva meenus veel , et ühel ammusel laupäeval oli kadunud Pärtelson õlga just selle maanteetulba vastu toetanud ja pihkude varjus püüdnud sigaretti läita , kolm tikku olid kohe tuulde surnud , aga neljandast sai asja , ent see neljas ei kavatsenud kustuda , Pärtelson oli kätt õhus energiliselt viibutanud , kuid sellest hoolimata või selle tõttu sõrmed ikkagi põletanud . 
1618	NA	 Miks te maha ei visanud , oli topeltingel nagu noominud . 
1618	NA	 Killu mäletas Pärt Pärtelsoni silmi , kui see vastas : Ennem mingu patuse inimese sõrmed kui ilus ilmsüüta mets . 
1619	NA	 Autoriks saades oli Killu pidanud ikka ja jälle vanu jagusid üle vaatama ja imestama näitleja toonast meisterlikkust , kuidas Pärt tähtajaks treitud teksti loomulikuks oskas mängida , nii et sealt ei puudunud elu sügavus , ja kuidas nõmedatesse stseenidesse sigines toda tabamatut maailmavalu , mida too eblakas preili ei oleks mõistnudki sisse kirjutada . 
1619	NA	 Kui Pärt alles elas , tundus see võime loomulik , nii pidigi olema . 
1619	NA	 Pärt oli olemas ja mängis , aga milline ta ise just oli , kes seda viitsis uurida . 
1619	NA	 Takkajärele imetles Killu Pärtelsoni kõrvade kaunist kuju , kulmukaarte ilmekust , tahtejõulist lõuga , mehist häält . 
1619	NA	 Tal oli kahju , et polnud Pärtelsoniga kunagi südamest südamesse juttu ajanud , nüüd polnudki tal omaenda võõrandamatut Pärtelsoni . 
1619	NA	 Aga tollal oli tal silmi olnud vaid Tehvani jaoks ; pealegi püsis Pärt ju naistemehe kuulsuses , Pärdist tuli arusaamatuste vältimiseks kolme meetri kaugusel seista , Tehvani pärast eelkõige . 
1620	NA	 Nüüd siis lohises Killu Simmo kütkes , aga teisiti , kui see Tehvaniga oli olnud . 
1620	NA	 Tehvanit oli ta imetlenud , tema auras end soojendanud , tema mõtteid ahminud , tema pilku kerjanud . 
1620	NA	 Tehvanit oli aina liig vähe olnud , kuna Simmot tundus enamasti üleliia saavat . 
1620	NA	 Simmo lapsikust ei jõudnud ära imestada , tuli valvel olla ja koguni silmadega keelata nagu mõni bonne – või vanaema . 
1620	NA	 Poiss kippus stuudios tembutama rohkem kui autojuhi roll lubab ; eriti nõme oli tema sõpru tänavanurgal kogemata kohata , siis kukkus Simmo mitu aastat allapoole , siis käis lollitamine ja veiderdamine ning kildude pildumine , mis ilmselgelt olid määratud Killut kriimustama . 
1620	NA	 Aga võis ka olla , et nad olid süüdimatud oma elurõõmus . 
1621	NA	 Killu ei mäletanud end üheksateistkümneselt säärasena , tolleks ajaks oli tema lapsepõli ammu lõppenud , ehkki Tehvan teda vahetevahel lapsena kohtles . 
1621	NA	 Tehvan oli temast põlvkond vanem , Simmo jälle põlvkond noorem , kuigi tegelikust vanusevahest ei oleks kummalgi juhul sellist järeldust tuletada saanud . 
1621	NA	 Killu oli justkui pelk eralduskriips Tehvani ja Simmo sugupõlve vahel . 
1621	NA	 Kas tal polnudki omaenda põlvkonda ? 
1621	NA	 Või ikkagi oli – Axelbrändi näiteks ? 
1622	NA	 Axelbrändist oli Äksi saanud , armsa Britta abikaasa . 
1622	NA	 Õnnetumat asja ei osanud küll ette kujutada . 
1622	NA	 Killutki oli pulma kutsutud , ent saatus oli tahtnud toda minekut kõigiti takistada : kõigepealt olid õhtul valmis ostetud roosid öösel hinge heitnud , siis oli ta rahakoti maha unustanud , kui uut kimpu otsima läks , tagatipuks selgus , et toavõtigi oli rahakotis ja snepper muidugi kinni , kõige selle kino peale jäi ta bussist maha , taksot aga ei raatsinud võtta , õieti küll ei jätkunud rahagi . 
1622	NA	 Nõnda jõudis ta alles pulmalauda , kui tseremoonia juba läbi . 
1622	NA	 Esimene , mida ta uksel seistes märkas , oli aukohal istuva peigmehe , selle Axelbrändi pea , mis oli longus nagu Killu hommikune roosikimp . 
1622	NA	 Killu , Killuke tuli , märkas pruut ja tõusis , et viibata . 
1622	NA	 Peigmees tõstis silmad ja lõi üle näo särama , tormas hilinenud külalisele vastu ja esitles teda laia viipega : Minu nooriku pinginaaber ; peaaegu oleksid pulmad ära jäänud , sest teda oodati ja ta ei tulnud . 
1622	NA	 Kellegi joobnud hääl nõudis kõikide naeruks : Tseremooniat korrata , otsast alata ! 
1623	NA	 Lauas istuda oli piin olnud : millal Killu ka pruutpaari poole ei vaadanud , ikka süttisid talle vastu peigmehe suured pruunid silmad . 
1623	NA	 Kui pruudipärga maha mängiti , tahtis Britta oma loori Killule pähe panna , mida Äksi ei lubanud , et olgu see plika veel vallaline . 
1623	NA	 Kõige hullem oli juhtunud keskööl . 
1623	NA	 Äksi ja Killu tantsisid just , kui keegi tormas saali suure kisaga , et pruut on röövitud . 
1623	NA	 Äksi haaras Killul käest ja tõmbas teda kõrvaltuppa , Killu arvas , et pruuti otsima , aga Äksi tõukas ukse kinni ja sosistas hingeldades : Ma abiellusin ainult selle pärast , et teil lähemal olla . 
1624	NA	 Üksainus kord oli Killu noorpaaril külas käinud . 
1624	NA	 Voodi kohal oli neil rippunud suurendatud lõpuaktusefoto kahest pinginaabrist lillesülemitega . 
1624	NA	 Killul oli tegemist olnud , et mingitki kõneainet leida , kuni Britta lauda korraldas . 
1624	NA	 Kas sulle Äksi ikka ei meeldi , oli Britta sosinal küsinud , kui Killu minema kiirustas . 
1624	NA	 Ei , sest ta on mu pinginaabri röövinud , vastas Killu . 
1624	NA	 Oh ei , sa oled alati teretulnud , Äksi arvates ka , ma tean , ütles vana hea Britta . 
1624	NA	 Nii ongi nad vaid postkaarte vahetama jäänud . 
1625	NA	 Küllap Axelbrändi nägi Killus sugulashinge , küllap armus esimesest pilgust ja püüdis seda teiselegi mõista anda , ent kes ei armasta , see ei taipa ka märke ; Killu ei olnud tähele pannud sedagi , mis too padjasõjas poisile sülle kukkunud tüdruk hoomas – sest too plika polnud vist Äksi suhtes ükskõikne , aga Killu oli . 
1625	NA	 Ülimalt . 
1626	NA	 Kasuisa oli kord ütelnud , et tuleb oma õige armastus ära oodata . 
1626	NA	 Just seda oligi Killu teinud , ta oli olnud ikka veel puhas nagu hiirekõrvas kaseleht , kui Tehvan kingaparandusse juhtus ning Killu tundis : tema ! 
1626	NA	 Kui Killu Axelbrändiga uusaastaööl tutvus , oli viis päeva liig hilja . 
1626	NA	 Ja nüüd oli topelthilja , sõbratari mees on tabu . 
1626	NA	 Killu meelest on igasugune abielumees alati tabu olnud , ent Tehvani abielust ta ju ei teadnud , ja hiljem arvas , et Tehvani süda ongi tegelikult vaba , kui ta käitub nagu vaba mees . 
1626	NA	 Nüüd on tüdruk oma vitsad saanud , kaks korda ta eksida ei kavatse , nüüd tunneks ta ära hetke , mil sümpaatia muutub ebaseaduslikuks piiriületajaks , ja ütleks : stopp ! 
1627	NA	 Huvitav , kas Simmo on enda meelest seotud ? mõtles Killu . 
1627	NA	 Kas poisil on mingeid piiranguid või tunneb poiss ennast vabana kui tuul , vabana vanaemastki ? 
1627	NA	 Mida temast oodata tuleb , kui tuhin läbi ? 
1627	NA	 On Killu talle naine kogu eluks või pihkusattunud tubli reket , mängu alustuseks hea küllalt ? 
1627	NA	 Ja see küsimus tundus tüdrukule äkki tähtsam kui kõik Tibutobu teemaarendused – juba eneseväärikuse pärast . 
1628	NA	 Ta küsis õhtulauas : 
1629	NA	 “ Kas sinu sõpradel on kindlad tüdrukud ? ” 
1630	NA	 “ Mis tähendab kindel tüdruk ? 
1630	NA	 Kas sa mõtled tüdruk-sõpra ? ” 
1631	NA	 “ Ju vist . ” 
1632	NA	 “ No Riksil on . ” 
1633	NA	 “ Ammu juba ? ” 
1634	NA	 “ Jah . 
1634	NA	 Kõva kaks nädalat . 
1634	NA	 Kõrvuni sees . ” 
1635	NA	 “ Aga teistel ? ” 
1636	NA	 “ Teistel on niisama . ” 
1637	NA	 “ Mis niisama ? ” 
1638	NA	 “ Noh kas sa ei tea ? 
1638	NA	 Kohtutakse kuskil , tantsitakse ja minnakse kuhugi , kus kahekesi olla . 
1638	NA	 Ja kõik . ” 
1639	NA	 “ Mina ei tea jah . 
1639	NA	 Ei ole mina niimoodi olnud . 
1639	NA	 Ja sina ju ka ei ole . ” 
1640	NA	 “ Ei ole . 
1640	NA	 Aga niimoodi ollakse . 
1640	NA	 Ja see on norm . ” 
1641	NA	 “ Mis norm ? ” 
1642	NA	 “ Normaalne , noh . ” 
1643	NA	 “ Kas sina pole normaalne ? ” 
1644	NA	 “ Praegu olen ju . ” 
1645	NA	 “ Kõva nädal juba ! ” 
1646	NA	 “ Mesinädal . ” 
1647	NA	 “ Mesinädalad kuluvad ruttu . 
1647	NA	 Mis edasi ? ” 
1648	NA	 “ Mina elan ühe päeva korraga , ma ju ütlesin . ” 
1649	NA	 “ Ütlesid . 
1649	NA	 Aga ajad muutuvad . ” 
1650	NA	 “ Mis sul hakkas ? 
1650	NA	 Kas sai villand ? 
1650	NA	 Või tahad mind kasvatama hakata ? 
1650	NA	 Vaata ette ! ” 
1651	NA	 “ Simmo ! 
1651	NA	 Millest selline toon ! ” 
1652	NA	 “ Vennad hoiatasid : see tädi sind ümber sõrme keerab . ” 
1653	NA	 “ Tädi ? 
1653	NA	 Ja mitte tüdruk-sõber ? ” 
1654	NA	 “ Noh tegelt ütlesid nad eit . ” 
1655	NA	 “ Ma tänan . ” 
1656	NA	 “ Ära hakka põdema . 
1656	NA	 Muidu ütlevad nad teisitigi . ” 
1657	NA	 “ Jah ? 
1657	NA	 Kuidas nad muidu ütlevad ? ” 
1658	NA	 “ Karmilt ütlevad . 
1658	NA	 Ei ole sinu kõrvadele . ” 
1659	NA	 “ Ma tahan teada . ” 
1660	NA	 “ No-oh ! ” 
1661	NA	 “ Ütle ! ” 
1662	NA	 “ Noh suht kena pliks on näkk ja beib või kobe tükk ; tavaline on liha ja sink ; kole ja loll pliks on ämber . 
1662	NA	 On veel teisi . ” 
1663	NA	 “ Ma tahan kuulda . 
1663	NA	 Ma olen ju filoloog , ma uurin ja kogun sõnu . ” 
1664	NA	 “ Noh on veel auguga liha ja diskoperse ja aids . ” 
1665	NA	 “ Kas süütu tüdruk ka sinna hulka käib ? ” 
1666	NA	 “ Süütuga sekeldamine on saunaakna katki löömine . 
1666	NA	 Ei ole ette nähtud . ” 
1667	NA	 Vaikus . 
1668	NA	 “ Ah nii . 
1668	NA	 Ja kuidas sina mind mõttes nimetad ? ” küsis Killu . 
1669	NA	 “ Pillu . ” 
1670	NA	 “ Pillu ? ” 
1671	NA	 “ Pillu jah . 
1671	NA	 Sul on ju seal üks pisike pillu . ” 
1672	NA	 “ On too kõige tähtsam ? ” 
1673	NA	 “ Mis siis veel ? ” 
1674	NA	 Killu ei teadnud , kas nutta või naerda . 
1674	NA	 Ritsikas oli , Pillu on , ja mis ees ootab – peale diplomitöö kirjutamise . 
1675	NA	 Diplomitöö – oh õudust ! 
1676	NA	 Paraku oli arvutis diplomitööst vaid tiitelleht . 
1676	NA	 Killu polnud allikmaterjaligi kokku otsinud , ta lükkas tõsisemat alustamist lootusrikkasse homsesse , mis pärale jõudnult on kahjuks sama tuttav täna . 
1676	NA	 Killut lihtsalt ei jätkunud tele ja Simmo kõrvalt veel kolmandale võitlusväljale . 
1676	NA	 Sest võitlus see ju on , mis inimsuhetes prevaleerib , kui eluvaated erinevad . 
1677	NA	 Parajasti vaidlesid nad väljaminemise üle . 
1677	NA	 Killu meelest oli inimese põhiküsimus , kuidas mõistlikult kasutada eluks antud aega , tööst vaba aega iseäranis . 
1677	NA	 Simmo arvas , et pole seal kunsti mingitki – lähed välja , keegi tuleb vastu , paneb midagi ette , minnakse kuhugi , elu korraldab ennast ise ; mõnusal inimesel on mõnus igal pool . 
1677	NA	 Armastusest Killu vastu oli Simmo järele andnud – olgu siis pealegi üks kontsert sekka ! 
1678	NA	 Killu võttis kapist kaua puhanud sinise siidkleidi . 
1678	NA	 Ta oli selles oivaline . 
1679	NA	 “ Ja sellega mõtled sa ennast inimestele näidata ? ! ” ei varjanud Simmo jahmatust . 
1680	NA	 Õnnetu taevassinine jahmatab juba teist meest , kohkus Killu . 
1680	NA	 Siiski püüdis ta asja päästa : 
1681	NA	 “ See on ju täiesti uus ja sobib mulle . ” 
1682	NA	 “ See on ju läinud sajandist ! 
1682	NA	 Kleit veel pealegi ! ” 
1683	NA	 “ Aga ma tunnen ennast selles hästi . ” 
1684	NA	 “ Sellega me igatahes välja ei lähe . ” 
1685	NA	 “ Sina lähed minuga , mitte sellega ! ” püüdis Killu vaidlust naljaks käänata . 
1686	NA	 Aga ei – Simmo raius , et sihukese aegunud tüdrukuga ei lähe , mitte iial ! 
1686	NA	 Poiss võttis rahakoti , torkas teksataskusse ja kiirustas Killut tagant : 
1687	NA	 “ Kui kähku teeme , jõuame küll . 
1687	NA	 Polt poiss paneb ise oma pillu riidesse ! ” 
1688	NA	 No saab näha , kuidas sobimatut hilpu mulle saab sokutada . mõtles Killu kuraasikalt . 
1688	NA	 Nad tormasid kaubamaja trepist käsikäes üles , Simmo vahtis vasakule-paremale , leidis kätte , sihtis üht mannekeeni sõrmega : see nabapluus ja see undruk ! 
1688	NA	 Enne kui Killu toibuda jõudis , oli ta kabiinis ja nõutud rõivad seljas . 
1688	NA	 Simmo hiilis eesriide vahelt . 
1689	NA	 “ Käib küll , ” ütles poiss ja läks maksis ära . 
1690	NA	 Kodus uuris Killu ostu lähemalt ning porises : 
1691	NA	 “ See ju pigem vöö kui seelik . 
1691	NA	 Ja pluus on rohkem salli eest . 
1691	NA	 Sihukest raha maksta , kui õmblejal pole riiet kulunudki ! ” 
1692	NA	 “ Sihukese raha eest vahivad sind kõik , küll näed ! ” 
1693	NA	 “ Sihukest lolli , kes rahanumbrit ei tunne , annab vahtida tõesti . ” 
1694	NA	 Aga Simmo tantsis mööda tuba ja laulis : Mul on täna teine tüdruk , hoopis teine pillu ! 
1694	NA	 Poiss oli ülimalt rahul ja Killu oli siis ka . 
1694	NA	 Võtkem asja huumoriga ! 
1695	NA	 Mul on , nagu sa kord oma naisest ütlesid – uus elu , uus immits , ütles Killu peeglisse Tehvanile ja sorgutas juukseid : lõigata maha või mitte ? 
1696	NA	 “ Paneks nüüd sukad ja võtaks sukkpüksid ära , ” kamandas Simmo . 
1696	NA	 Tema oli olukorra peremees . 
1697	NA	 “ Sukad ! 
1697	NA	 Nii napi undrukuga ! 
1697	NA	 Tripid jäävad paistma , kui istun . ” 
1698	NA	 “ Peavadki , ” ütles Simmo . 
1699	NA	 Killu panigi sukad ja demonstreeris itsitades , kuidas tripinupud seelikuserva alt piiluma hakkasid , kui ennast vähekegi liigutas . 
1700	NA	 “ Üks kahest on liig – undruk või sukad , aga kumb ! ” naeris Killu . “ Ei selle kombinatsiooniga saa kuhugi minna ! ” 
1701	NA	 “ Voodisse ikka saab ! ” kinnitas Simmo ja asus trippide päästmist harjutama . “ Tegelt on üleliigsed mõlemad , sukad ja undruk kah ! ” 
1702	NA	 “ Peaasi , kui tüdruk on õige , ” ohkas Killu . 
1703	NA	 Niipalju siis tänasest kontserdist , mõtles Killu õnnetult ja siiski õnnelikult . 
1704	NA	 Hommikul vaatas Piibemann südamliku muigega Killu uut immitsat ning jäi uurima oma autojuhi punetavaid kõrvu . 
1705	NA	 “ Nonoh , lapsed , ” ühmas Piibemann ja sellest taipas Killu , et nad tohivad hakata üheskoos tööle tulema . 
1705	NA	 Nad olid nüüd ametlik paar . 
1706	NA	 Esiti arvas Killu , et sellest läheb elu lihtsamaks , kui kavaldama ei pea ja asju võib võtta nagu nad on . 
1706	NA	 Ent ta eksis – asjad , nagu nad on , polnud kuigi sobivad . 
1706	NA	 Koju tulnud , leidis ta tihtigi , et arvuti on mõneks sõjamänguks hõivatud , kui tema oli just oma vaimu valmis pannud , et hakkab lõputööd kirjutama . 
1706	NA	 Sestap tundis ta suurt kergendust , kui Simmo teatas , et läheb mutti vaatama ja kui mõnd venda kohtab , siis töllerdab natuke linna peal . 
1707	NA	 “ Ega sul selle vastu põrkimist ole ? ” küsis Simmo , alahuul õige pisut rippus . 
1708	NA	 “ Mitte kõige vähematki , ” kostis Killu , ent tema näost oli vist näha , kui väga see uudis teda rõõmustas , ja Simmost oli omakord näha , et Killu suhtumine teda masendas . 
1709	NA	 “ Kurat teab , ” pomises Simmo ja kadus . 
1710	NA	 Killu jäi mõtisklema , mida kurat võiks teada . 
1710	NA	 Õllelõhnalist poissi ju koju oodata ei tahaks , temaga koos hulkuda veel vähem . 
1710	NA	 Simmo oleks teda kaasa võtnud küll , ehk oleks vanaemalegi näha viinud , ta oli ju selgelt uhke oma suhte üle . 
1710	NA	 Ent Killu ei oleks soovinud võtta vanaema ees vastutust poisi käekäigu pärast , ning Simmo sõprade ja nende näkkidega tal klappi ei olnud tekkinud . 
1710	NA	 Killu oli Simmole küllap kodune tarbeese nagu Tehvanilegi . 
1710	NA	 Ei , Tehvaniga oli neil olnud tugev vaimne kooskõla , Tehvani poole vaatas ta üles , ka sõna otseses tähenduses , Tehvan oli pikem ja tihtigi tõstis Killut lõuast , kui tahtis silma vaadata . 
1710	NA	 Simmo oli kasvult samaharjaline , kuid mitte vaimses mõttes , ja Killul oli tegu , et tema poole mitte alla vaadata . 
1711	NA	 Tehvan , kas ma pean nüüd protsente maksma sellelt vaimukapitalilt , mis sa mulle jätsid ? 
1711	NA	 Või tehakse mind põhivarastki lagedaks ? 
1712	NA	 Fuih , Killu Uppin , mäherdune roheliselt lehkav lillevaas ! märkas tüdruk äkki . 
1712	NA	 Ta pesi krüsanteemide varreotsi , lõikas neid lühemaks , küüris sinist vaasi pudeliharjaga ja munakoortega , loputas ja kuivatas . 
1712	NA	 Istus siis imetlema , kuidas kristallselges klaasvaasis kogunesid taimevarte ümber imelised hapnikumullikesed . 
1713	NA	 Ma tahan olla puhas ja selge nagu kristallvaas , kuulis ta äkki oma häält , ja Tehvanit vastamas : Et sind katki löödaks ? 
1714	NA	 Tehvan ! 
1714	NA	 Olen ma nüüd katki löödud ? 
1714	NA	 Olen ma nagu mõni mõrane vaas ? 
1714	NA	 Lepin seksiga , kui armastus nagunii võõrsil ? 
1714	NA	 Ei , ma ju armastan Simmot , natukene ; ma tahan ja saan teda aidata ! 
1714	NA	 Leidub siis armastust natukene ? 
1714	NA	 Armastust kas on või seda pole ! 
1714	NA	 Armastuse on Tehvan kättesaamatusse viinud , vist nii tuleb ütelda ? 
1714	NA	 Oh Tehvan , kas sa tuled kord , ja kui sa tuled , kas saan siis jälle puhtaks , kui ehk olengi saastatud , mida ma küll ei tunne , aga sinu kõrval ehk tunnen ? 
1714	NA	 Ehk oled sinagi saastatud ja me aitame teineteist puhtaks ? 
1715	NA	 Oh ! 
1715	NA	 Ah ! 
1715	NA	 Ärme ruttame sündmustest ette . 
1716	NA	 Tehvan Pennert , Killu Pennert , simsalabimm ! 
1716	NA	 Võluvormel öeldud , nüüd marss tööle ! 
1717	NA	 Töö ei edenenud . 
1717	NA	 Mõtted ei seisnud koos . 
1717	NA	 Hullem veel : mõtet lausa ei olnudki . 
1717	NA	 Häiris toa vaikus , kus ju pidanuks olema ühe teismelise poisi nurgast teise hulkumine , asjade tõstmine , sahtlite avamine ja seda saatev viisijuppide ümisemine , vilistamine ja hõiskamine , sekka padjaga viskamine või sentide klirinal kukkuda laskmine , et kirjutajat mõtetest äratada ja ärganule avalalt vastu naeratada . 
1718	NA	 Tuleks ta või õllelõhnalisena , ohkas Killu . 
1719	NA	 Aga Simmo ei tulnud . 
1720	NA	 Ei tulnud kesköösekski , ei tulnud vastu hommikutki . 
1721	NA	 Killu seisis pikki tunde akna all , vahtis mõttetühjade silmadega tänavale , kedagi ei lähenenud tuttava hüpleva kõnnakuga , kellegi tüse alahuul polnud armsalt ripakil . 
1721	NA	 Killu kuulas autode häält , kas vurtsatab kohale 001 TBU – polnud kindel , et see ullike ei läinud õltsi manustama bossi autoga . – Kas ma olen Simmo sõnavara omaks võtnud ? märkas Killu ise ka . 
1722	NA	 Mööda ja mööda , ikka jälle mööda . 
1722	NA	 Küll sõidab palju autosid seda vaikset tänavat , imestas Killu . 
1722	NA	 Ta pikutas vahepeal sohval , ei saanud pikutatud ; lehitses mõnd raamatut , ei viitsinud lugeda ; käis siis jälle aknal , seisis vahiposti soojaks ; läks kööki , jõi vett ja näksis kuivanud leivakannikat ; viskas siis jälle pikali ja tõusis üles , leidmata asu . 
1723	NA	 Tõsilugu , ma ikkagi hoolin temast , märkas Killu . 
1724	NA	 Kell tiksus , aeg ei edenenud . 
1725	NA	 Mis muutub naise elus , kui mees on teine , ent naine ikka seesama ? 
1725	NA	 Seesama ootus , seesama lootus , mis ometi ei täitu . 
1725	NA	 Elu täius on kättesaamatu ! 
1725	NA	 Õnne valu saab teravaks , kui õnn ju möödas ! 
1725	NA	 Kas ongi möödas , nii pisut oligi ? ehmatas Killu oma mõttest . 
1726	NA	 Hommik jõudis siiski pärale , päiksesärav , aga tige valvamisest väsinud silmadele . 
1726	NA	 Oli aeg hakata salvestusse minema . 
1726	NA	 Killu valis parajasti seelikut , kui 001 TBU maja ette vurtsatas , tüdruk ei kuulnud seda ega ka trepist tormavaid samme . 
1727	NA	 Äkki oli Simmo uksest sees . 
1728	NA	 “ Tulin sulle järele , Piibemann käskis ! ” 
1729	NA	 “ Nonoh ! 
1729	NA	 Mis ta siis ütles ? ” 
1730	NA	 “ Kus sa nolk naise jätsid ! ” 
1731	NA	 “ Ja sina ? ” 
1732	NA	 “ Jätsin diplomit tegema . ” 
1733	NA	 “ Jäi ta siis rahule ? ” 
1734	NA	 “ Tegelt vist jäi . 
1734	NA	 Hoiatas , et ma üht teist diplomit ei korraldaks . ” 
1735	NA	 Killu tegi muud juttu , küsis vanaema järele . 
1735	NA	 Mutil polevat häda midagi ja kutid olevat endiselt mõnusad , Simmo olevat peaaegu magamata , mutt olevat öö läbi ohkinud ja pöörelnud , aga Simmo olevat tahtnud Killule aega anda , sellepärast kannatanud kuidagi ära . 
1736	NA	 “ No lähme siis . 
1736	NA	 Ma olen kohe valmis , ” ütles Killu . 
1737	NA	 Aga Simmo ei lasknud , suudles ja kaisutas , ajas soengu sassi ja imes kaelale maasika . 
1738	NA	 “ Ma ei ole sind kaksteist tundi näinud ! ” kaebas Simmo . “ Mitu ööd sul veel läheb ? ” 
1739	NA	 “ Misasja ! 
1739	NA	 Kevadeni läheb ! 
1739	NA	 See pole ju nii lihtne . ” 
1740	NA	 “ Stsenaariumi kirjutad küll paari tunniga , ma arvasin , et viiskümmend lehekülge – ” 
1741	NA	 “ Simmo ! 
1741	NA	 Stsenaarium kirjutab ennast ise , kui põhisuund on valmis mõeldud , aga see on teadustöö ! 
1741	NA	 Ma pean kõik läbi lugema , mis sel teemal iganes kirjutatud , ja oma seisukoha kujundama . ” 
1742	NA	 “ Tõmba suva tekst netist ! 
1742	NA	 See on norm ! ” 
1743	NA	 Killu hakkas naerma . 
1744	NA	 “ Oh sind karvapead ! 
1744	NA	 Ma olen diplomand Killu Uppin , mitte mõni norm pillu ! ” 
1745	NA	 Simmo muutus kurvaks . 
1746	NA	 “ No mitu lehekülge sa ära kirjutasid ? ” 
1747	NA	 “ Mitte ridagi . ” 
1748	NA	 “ Mitte ridagi ! 
1748	NA	 Mamma ! 
1748	NA	 Mis sa siis tegid ? ” kohkus poiss ja rõõmustas samas : “ Aa ma tean , tudisid , ma ei lase sul välja magada , jah ? ” 
1749	NA	 “ Ei maganud ma silmatäitki , ” ohkas Killu . 
1750	NA	 “ Minu ohver puht asjata ! 
1750	NA	 Mis sind siis ommetegi segas ? ! ” 
1751	NA	 “ Sinu puudumine . ” 
1752	NA	 See ülestunnistus tegi Simmo pööraseks . 
1752	NA	 Poiss kargles nagu kevadine mullikas , ta hõiskas ja laulis ja musitas tüdruku üle ning tõotas : 
1753	NA	 “ Ma ei jäta sind sekundiks kah ! ” 
1754	NA	 “ Me lepime kokku , et vahetevahel tegelen mina oma asjadega ja sina omadega , ” pani Killu ette , 
1755	NA	 “ Ja mis asjad mul oleks ? ” imestas Simmo . 
1756	NA	 “ Seda tead sina , Simmoke . ” 
1757	NA	 “ Noh vast loen siis midagi . 
1757	NA	 Mõnd krimkat . 
1757	NA	 Igal õhtal pool tundi . ” 
1758	NA	 “ Loe või kriminulli . 
1758	NA	 Tähed lähevad muidu meelestki . ” 
1759	NA	 “ Või kuulan musat . 
1759	NA	 Sind ei sega ju , kui ma kõrvaklappidega – ? 
1759	NA	 Sest Pillut segab ju poldi puudumine ! ” 
1760	NA	 “ Ei , mitte nii ! 
1760	NA	 Killut segab teadmatus oma härra tulemisest ja minemisest , ” vaidles Killu . “ Naine näeb ja õnnistab meest ka teisele poole maakera , kui ta teab , kus see on ja mida teeb . ” 
1761	NA	 Täielikus üksmeeles sõitsid nad võttele . 
1762	NA	 Algasid kenad ajad . 
1762	NA	 Seriaali autor oli nagu tiivad saanud , ja stuudio autojuht puistas teravmeelsusi hommikust õhtuni . 
1762	NA	 Küll võib mõni inimlaps vaimukas olla ! 
1762	NA	 Piibemanni kulul poiss avalikku nalja ei teinud : nii režissöör kui produtsent – pealegi veel ühes isikus – oli vähemalt kaks klassi kõrgem isik , käskija , keda tuli respekteerida , ehkki samal ajal vaikselt kiruda , nagu komme nõudis . 
1762	NA	 Autor ja kunstnik olid üks klass kõrgem , ent samuti käsualused , neid ei naerdud , neid kaasati naljategemisse kellegi veel alama arvel . 
1763	NA	 Kui kõik-see-mees läks lõunale kohalikku pubisse , mis tegelikult osutus iseteenindavaks einelauaks , sokutas Simmo kaks keedetud muna Etkari püksitaskusse . 
1763	NA	 Ta oli enne teist muna teises ülestõstetud pihus hoidnud ja kassapreiliga silmside saavutanud , aga vaene kaameramees polnud midagi märganud , ta luges pihupesal sente kokku . 
1764	NA	 “ Paras raha , ” laksatas Etkar mündid vasktaldrikule . 
1765	NA	 “ Aga kaks muna ? ” naeratas kassiir . 
1766	NA	 “ Mis munad ? ” 
1767	NA	 Teised neelasid juba naeru . 
1768	NA	 “ Aga need seal – “ näitas näitsik naerdes näpuga . 
1769	NA	 “ Tal on seal jah ! 
1769	NA	 Kahe asemel neli ! 
1769	NA	 Kaks oma , kaks maksualust ! ” hirnusid kamraadid . 
1770	NA	 Kassapreili tõmbas näost roosaks . 
1771	NA	 “ No on tõprad ! ” vihastas Etkar , kui tõesti salakauba leidis . 
1771	NA	 Ta poetas munad taldrikusse müntidele seltsiks . “ Sähke oma – “ 
1772	NA	 “ Need juba poolenisti hautud , ei neid saa müüki panna ! ” hirnusid kamraadid . 
1773	NA	 “ Tehke mis tahate , minul on paras raha ! ” jäi Etkar kindlaks ja läks oma salatikausiga lauda . 
1774	NA	 Õhtul võttis Killu teema üles . 
1775	NA	 “ Etkarile tegid sa täna liiga . 
1775	NA	 Mees solvus tõsiselt . ” 
1776	NA	 “ Ei solvund ! 
1776	NA	 See oli lihtsalt väike näidend . 
1776	NA	 Maarahvas on harjund : tulevad telepoisid , saab nalja , mida kümme aastat jutustada ja poisse tagasi oodata . 
1776	NA	 Naerdi situatsjooni , mitte Etkarit . ” 
1777	NA	 “ Aga just Etkarit , seda et tal pole kunagi raha tühisemakski ootamatuseks . ” 
1778	NA	 “ Sest naine võtab ära . 
1778	NA	 Noh siis edaspidi olgu mees ! ” 
1779	NA	 “ Mis me nüüd saavutasime ? 
1779	NA	 Meheks me teda ei kasvatanud , hoopis süvendasime tema häbi , osatasime hella kohta . ” 
1780	NA	 “ Oled sina alles peenetundeline ! 
1780	NA	 Arvad , et Etkar on ka ? 
1780	NA	 Arvad , et astub sinu eest välja ? 
1780	NA	 Arvad , et ültse keegi astub sinu või minu eest välja ? ” 
1781	NA	 “ Me oleme üks pere . 
1781	NA	 Tõepoolest . 
1781	NA	 See on Tibutobu tegemise kõige suurem väärtus . ” 
1782	NA	 “ Just ! 
1782	NA	 Ja sellepärast võimegi üheskoos nalja teha ja keski ei tohi solvuda ! ” 
1783	NA	 “ Nali peab olema erapooletu , see ei tohi ilmaski konkreetset märki tabada . 
1783	NA	 Kui keegi pihta saab , on tegu kuritööga , ” ohkas Killu . “ Teine inimene oma kirgede ja kannatustega on mõistatus , seda peab arvestama . ” 
1784	NA	 Simmole ei paistnud see jutt mitte üks põrm meeldivat . 
1784	NA	 Simmo kartis õpetust saada . 
1784	NA	 Aga mitte ainult Simmo , Killu oli tähele pannud , et mis naisterahvas iial ütleb , sellest loeb meesterahvas nagu süüdistust välja , ehkki naine mõtles vaid teemat arutada . 
1784	NA	 Kas mees siis tunnebki end süüdi või on see meessoole üldiselt omane , et naine ärgu julgegu piuksuda ? 
1785	NA	 Oli sobiv hetk ja Killu jutustas tollest hirmsast raudteeõnnetuse salvestusest rohkem kui viis ja pool aastat tagasi . 
1785	NA	 Surnud Pärtelson tuli talle elavalt silmade ette , Pärtelsoni maailma hulkuma jäänud hääl kõlas tal kõrvus , Killu rääkis ja rääkis ning tundis samas , et hinge painaja hääbub ja hääbub . 
1785	NA	 Neist asjust ei olnud Simmo midagi kuulnud . 
1785	NA	 Küllap siis Tehvanistki mitte – õnneks , sest oma armastusest polnud tüdruk veel valmis pihtima . 
1786	NA	 “ Kas too Pärtelson mängis Mikut või ? ” küsis Simmo äkki . 
1787	NA	 “ Sa taeva arm ! 
1787	NA	 Kuidas sa seda ei tea ! ” imestas Killu . “ Ise oled kõik kordused vaadanud . 
1787	NA	 Alati vaatad tiitrid hoolega lõpuni , see sinu tiitrite vahtimine ajab mind vahel päris närvi , kui kiire on ja sind toolist lahti ei kanguta . ” 
1788	NA	 Simmo hakkas itsitama : 
1789	NA	 “ Niipaljukest sul minu jaoks silmi ongi ! 
1789	NA	 Mina vahin ainult omaenda Tibutobude tiitreid . 
1789	NA	 Magussöök tuleb ju kõige lõpuks – autojuht Simmo Siimuste . ” 
1790	NA	 “ Päris topakas ! 
1790	NA	 Vahib oma nime ! ” 
1791	NA	 “ Kas sina ei vahi ? 
1791	NA	 Vahid aga küll ! ” 
1792	NA	 “ Mina vaatan kõik üle , et kas mõni pole välja jäänud . 
1792	NA	 Ükskord Pärtelson kogemata oligi . ” 
1793	NA	 Ja Killu hakkas jälle Pärtelsonist jutustama . 
1793	NA	 Ja jõudis jälle raudteeõnnetuse juurde . 
1794	NA	 “ Mis sa põed muudku seda Pärtelsoni , sina polnd ju süüdi , ” keelas poiss . 
1795	NA	 “ Minul oli ju eelaimus , et nukumäng karistuseta ei jää , just mina oleksin pidanud sekkuma ja käe ette panema . ” 
1796	NA	 “ Kui sa ei sekkund , küllap siis ei pidand ka . 
1796	NA	 Mis see sinu asi oli . ” 
1797	NA	 “ Oh Simmo , ma olen nii vaevas olnud ! ” 
1798	NA	 “ Sina vaevas , tema taevas , ” muigas Simmo ja musitas tüdruku üle . 
1798	NA	 Nii lõppes neil iga tõsisem arutelu . 
1799	NA	 Või mis tõsisem ! 
1799	NA	 Tõsistest asjadest nad enamasti ei rääkinudki , Simmo oli oma kamba taset ületavatest mõtisklustest absoluutselt rikkumata . 
1799	NA	 Poiss teadis , mis semudki teadsid : tundis hittide edetabeleid , olemata kuulnud ühtainustki sümfooniat ; nimetas küllap eksimatult bändide trummareid ja jalgpallimansade väravavahte , aimamatagi eesti dirigentide maailmakuulsust ; võis une pealt meenutada , kes rokitäht millal aidsi suri , aga mida vanaema põeb , see polnud probleemiks tõusnud . 
1800	NA	 Simmo probleem number üks oli parajasti mobiili hankimine . 
1800	NA	 Tema unistuste tipp oli voodis kõnelda – kaks mobiili vastakuti nagu põsk põse vastas . 
1800	NA	 Sa mõtle , me sosistame teineteise kaisus ja meie hääled jooksevad Tallinna kaudu meile sängi tagasi ! nautis Simmo sellist võimalust . 
1800	NA	 Ent üksnes rääkimise objektiks see jäigi , vähemalt esialgu . 
1800	NA	 Esinduslikule pillile ei hakanud hammas peale , aga ükskõik milline oleks au pihta käinud , nõnda siis pruukis poiss Killu telefoni . 
1800	NA	 Sõprade nähes küsis Killult iga kord luba , justkui jätkuvalt rõhutades , et see konkreetne riist pole tema maitse ; nähtavasti oli moekam olla mobiilita kui kehva mobiili omanik . 
1800	NA	 Kodus sellist kollisiooni et tekkinud , seal võeti ja helistati ja saadeti sõnumeid ? la mis sa seal teed , mina ei tee midagi , aind saadan sulle sõnumid , et mis sina teed . 
1801	NA	 See harrastus võttis omajagu raha üles . 
1801	NA	 Et aga mobiiliarve kerkis geomeetrilises progressioonis , siis pidi midagi veel olema , lausa mingi virtuaalne must auk . 
1801	NA	 Kas äkki seksitelefon – aga miks ? 
1801	NA	 Arvest nähtus kummalisi erinumbreid , kuhu rohkelt või pikalt helistatud , aga mis numbrid need olla võiksid ? 
1801	NA	 Kui seksitelefon see ilmselt pole , kas siis kriisiabi – aga miks ? 
1802	NA	 Kui Killu päris , mis asja Simmol nii väga helistada , ajas poiss tagasi ja ütles , et ainult paar korda ongi tüdruku äraolekul kõllanud , puhtalt igavuse tõttu . 
1802	NA	 Selgest valest ja salgamisest nägi Killu , et Simmo on alles poisike , keda tema ometi pidi mehena võtma ja sõnast uskuma , kui enesest lugu pidada tahtis . 
1803	NA	 Aga kui ta oleks mu poeg , kas ma luuraksin ta järele ? mõtles Killu . 
1804	NA	 Ent polnud tarviski luurata , ükskord jäi poiss vahele , kui Killu ootamatult koju tuli . 
1804	NA	 Simmo oli hasardis , peaaegu ekstaasis : sõrm saatis mobiililt muudkui sõnumeid , kuna pilk oli naelutatud telepilti , kus kõrvulukustavas BullPulli muusikas väänlesid enam-vähem paljad tüdrukud . 
1804	NA	 Ekraani allääres jooksid nagu palavikus helistajate sõnumid ja mobiiliaadressid , kolm-neli saadetist korraga näha . 
1804	NA	 Killu haaras pilguga tekste , mobiilinumbreid ei hakanud uurimagi ; ta luges ja imestas : 
1805	NA	 Tervan lahedaid näitsiguid . 
1805	NA	 Meie olemegi lahedad , kõlla , oodame ! 
1805	NA	 Passiivne noormees tuleb aktiivse vanema mehega sauna . 
1805	NA	 Ootan kõnesi noormeestelt kel audo et õhtal midaki ete võtta jobudel ja joomaritel mitte elistada . 
1805	NA	 Kes arvab et savu on hea võiks ühendust võtta . 
1805	NA	 Messake ja kõllake 10 a mutile vastamata kõnedele ei vasta . 
1805	NA	 Maga välja 10 a mutt . 
1805	NA	 Tere arvuti olen rase ütle kas aporti saan Eestis teha . 
1805	NA	 See pole Eestis keelatud kuid arvuti soovitab : mõtle enne veel järele . 
1805	NA	 Kuule sina aborditegeja , sünnitus on naise tipptund võin oma kogemusest öelda . 
1805	NA	 Kui vana sa ise oled tipptunni sünnitaja ? 
1805	NA	 Sae pekki Pepuke , kus nüüd leidsite teema ! 
1805	NA	 Saatke igavlevale pliksile messe lühikeste juukstega poistel mitte tülitada ! 
1806	NA	 Seda kõike oli natuke palju ühekorraga . 
1806	NA	 Killu taganes hiilimisi kööki , võõristusväärsest maailmast tagasi oma turvalisse maailma , ja hakkas lauda katma . 
1806	NA	 Ta hõikas tuppa : 
1807	NA	 “ Kui peaks pisut vahet ja tuleks sööma ! ” 
1808	NA	 Simmo raksas teleri kinni . 
1809	NA	 Haige vaikus nagu pärast maavärinat . 
1810	NA	 Simmo loivas kohale , istus , pea maas ; Killu istus tema vastas käsipõsakil ja ootas , mis sest saab . 
1810	NA	 Simmo tõstis aeglaselt pea , riivas Killu pilku , toetas omagi põse pihule ; nüüd istusid nad peegelpildis ja vahtisid teineteisega tõtt – kuni naerma pahvatasid . 
1810	NA	 Absurdne ikkagi ! 
1811	NA	 Nad tõstsid ette , mis oli ; ega eriti midagi olnud . 
1812	NA	 “ Ma maksan mobiili eest ise , ” lubas Simmo . 
1813	NA	 “ Kena oleks , palgapäev tõesti kaugel , ” lausus Killu . “ Ent selles pole peamine küsimus . ” 
1814	NA	 “ Muidugi pole selles küssa . 
1814	NA	 Nii loll ma ka pole . ” 
1815	NA	 Killu kaalutles vastuse variante . 
1815	NA	 Kui nähvaks uskumatult : Ah tõesti , või nii loll polegi ! 
1815	NA	 Või põlglikult : Poleks nagu arvanudki , et polegi loll ! 
1815	NA	 Või lepitavalt , nagu Tehvan tavatses : Sinu sõnad , mitte minu . 
1815	NA	 Või pateetiliselt : Ma loodan ka ! 
1815	NA	 Või jätta tähelepanuta ? 
1816	NA	 Vaikus . 
1817	NA	 “ Killuke , saa aru , mul on ka seltskonda vaja , sihukest et teised ei vaata , et kus nüüd autojuht kukkus laiama . 
1817	NA	 Virtuaalis ei tea keegi kellestki , kõik on võrdsed , kõik on lahedad . ” 
1818	NA	 Vaikus . 
1818	NA	 “ Sulle ei meeldi , jah ? ” 
1819	NA	 “ Tegeleksid millegi asjalikumaga . ” 
1820	NA	 “ Sa oled nagu vanaema ! 
1820	NA	 Mis ma siis tegema pean , kas liblikaid püüdma ? 
1820	NA	 See sulle meeldiks jah ! 
1820	NA	 See oleks kohe kangesti asjalik ja süstem-maatil-line ! ” 
1821	NA	 “ Maailmas on nii palju raamatuid – “ 
1822	NA	 “ Jah ! 
1822	NA	 On jah ! 
1822	NA	 Meil elas kõrvalkorteris prohvessor , ussiteadlane ! 
1822	NA	 Juba koolipõlves kükitas järvemudas , uuris üht sitta sorti ussi ; kõikse elu , viiskünd aastat on ta seda sitta sorti ussi uurinud ega tea sellest sittagi ! 
1822	NA	 Kui kellegiga kokku saab , nii kohe uurib , kas teine äkki teab . 
1822	NA	 Ei saa ta päist ega jalust , ei mõista tantsida , ei raha lugeda , ei pea viisi , ei saa naljale pihta , ikka ainult kõduussid ja raamatud ja nii viiskünd aastat ühtejutti , aga prohvessor , aga lugupeetud , aga tegeleb asjalikuga ! ” 
1823	NA	 “ Sinust pole seda ju karta , ” muigas Killu . 
1824	NA	 “ Ei ole jah ! 
1824	NA	 See teid närvi ajabki . ” 
1825	NA	 “ Keda teid-meid-neid ? ” 
1826	NA	 “ Igat sorti vanaemasid . ” 
1827	NA	 Killu ohkas : 
1828	NA	 “ See telesari on lihtsalt üks koolilastelt raha pumpamise masin . 
1828	NA	 Pisut arukamad ei peaks seda õhutama . ” 
1829	NA	 “ Ja mis ei ole rahamasin ? 
1829	NA	 Valik on enda oma . 
1829	NA	 Siin ütlen sõna sekka ja tean , mille eest maksan , aga sina lähed ooperisse ja maksad ka ja ei tea , mille eest . 
1829	NA	 Mis sa arvad , et kedagi suunitakse mõnd pilti vaatama või ! 
1829	NA	 Küllap siis on sihukest tarvis , kui järjekorras on seitseteist sõnumit , kui järjekorras on kakskünd sõnumit , kui järjekorras on kakskündviis sõnumit , kui kõigil kuttidel ja pliksidel on tegelt hirm , et saateaeg saab enne otsa , kui tema sõnum ekraanile jõuab . ” 
1830	NA	 “ Ja mis sõnum see nõnda tähtis on ? ” 
1831	NA	 “ Kas see polegi pisipliksile tähtis , kas aborti saab siin teha või peab välismaale kondama . ” 
1832	NA	 “ Seda võiks ta ju küsida kelleltki – “ 
1833	NA	 “ Ta ju küsis ! 
1833	NA	 Arvutilt ! 
1833	NA	 Ja sai vastuse nii kähku kui tippida jõuti ! 
1833	NA	 Ja keski ei uurinud , mis ja kes ja millal ja kus . 
1833	NA	 Ebaterve uudishimu välistatud . ” 
1834	NA	 Vaikus . 
1835	NA	 “ Simmo , sa siis arvad , et aborti peabki tegema ? ” 
1836	NA	 “ Mina ei pea tegema . 
1836	NA	 Võõras mure . ” 
1837	NA	 “ Siin on kaks osapoolt . ” 
1838	NA	 “ Ongi . 
1838	NA	 Naine vaadaku oma poolt , küll mees vaatab oma . ” 
1839	NA	 “ Aga kui naine on nii rumal alles , et ei tea , kuidas abort kirjutatakse , selle tegemisest rääkimata ? ” 
1840	NA	 “ Jälle ! 
1840	NA	 Viloloog ! 
1840	NA	 Küll pliks eksamil kirjutab , mis õps ootab ! 
1840	NA	 Sõnum on südamest , seal on peatähtis kirjutamise kiirus . – Mis sa nüüd jälle mõttesse jäid ? ” 
1841	NA	 “ Ma mõtlen , siin on mõtlemist meile mõlemale . ” 
1842	NA	 “ Võta asju nagu nad on , võta kergelt , ole norm inimene . ” 
1843	NA	 “ Asju , nagu nad on , ei saa kuidagi kergelt võtta , sest asjad on rasked . ” 
1844	NA	 “ Filosohvia ei vii kuhugi . 
1844	NA	 Pole kunagi kuhugi viind . ” 
1845	NA	 “ Mis siis viib ja kuhu ? ” 
1846	NA	 “ See , ” ütles Simmo ja andis suud , “ viib sinna , ” ütles Simmo ja viis Killu sohvale . 
1847	NA	 Ja see tegu viib ükskord paratamatult teo enda eesmärgile , mõtles Killu . 
1847	NA	 Kui juba polegi viinud , nagu kangesti kippus tunduma . 
1847	NA	 Ta näppis salaja oma imelikult helli rinnanibusid , et kas tõesti ongi . 
1847	NA	 Poiss pani Killu tegevust tähele . 
1848	NA	 “ Millest su kapinupud nii pruntis on ? ” küsis poiss ja vastas ise : “ Himust vist , mis muud ! ” 
1849	NA	 Ei olnud Killul mingit himu , lausa vastupidi – tal tekkisid ihualasti Simmot vaadates filoloogilised probleemid . 
1849	NA	 Tüdrukule meenus Tehvani tõivet , nii oli ta seda nimetanud ja alles hiljem teada saanud , et tõiv tähendab tõotust või lubadust või koguni tõotuseohvrit , niisiis oli Tehvanil olnud tõivet . 
1849	NA	 Simmol näikse peenis olema , nii sobiks vist peenikesest öelda , kes töö teinud , aga enne uut tööd on Simmol kürb nagu kõigil imetajatel . 
1849	NA	 Ei tea , kuidas Simmo kamp ütleb ? 
1849	NA	 Killu küsiski : 
1850	NA	 “ Kapinupud kõlab üsna vaimukalt . 
1850	NA	 Aga mis sul selle ripatsi nimi on ? 
1850	NA	 Kas kah vaimukas sõna ? ” 
1851	NA	 “ See ? 
1851	NA	 Karm värk . 
1851	NA	 Suval ajal saba või lont või lohv , vahel ka vobla , praegu varsti – saad näha – prits ja kahur , no-oh ja kui meeldib , ütle munamägi , ütle välk , ütle vändavolli või mis iganes . 
1851	NA	 Üldjuhul nahkmantlis mees . ” 
1852	NA	 “ Mina valiksin ainult üldjuhu , teised on rõvedad , ” arvas Killu . 
1853	NA	 “ Olgu , otsekohe , ” soostus Simmo . 
1854	NA	 Killu nägi seepeale rasket und . 
1854	NA	 Ta seisis ärevalt tõuklevas rahvamassis ja ootas lennukit Kanadast . 
1854	NA	 Teda piinas teadmatus kuupäevast , kas lennuk pidi tulema täna või homme või tuli juba eile ära . 
1854	NA	 Siis küll ei leia ma Tehvanit kuskiltki , siis küll on ta oma poiste juurde läinud ja jäänud ! 
1854	NA	 Lennuväljapoolseid uksi avati järjest , ta ründas ja tormas massiga kaasa , ikka puutus ta käsi või põlv vastu kellegi paljast kuuma ihu . 
1854	NA	 Ja siis äkki : seal tuli Tehvan – ratastoolis ! 
1854	NA	 Kaks lennuväemütsides ametnikku lükkasid pakkide ja kohvritega koormatud ratastooli , see kriuksus ja kägises otse tema suunas tulla ; Tehvan tundis tema äkitselt ära ja pööras näo kõrvale . 
1854	NA	 Ei tahagi näha ! 
1854	NA	 Tuline juga lõi nagu välk Killust läbi ning naelutas paika . 
1854	NA	 Tehvan ! kisendas tema ja sirutas käsi . 
1854	NA	 Sedaaegu kaugenes Tehvani sõiduk ja tema vahtis aina eemalduvat kurba kukalt , kuni see hajus inimtühjusse . 
1854	NA	 Tehvan ! oigas Killu . 
1855	NA	 Keegi raputas õlast . 
1856	NA	 See oli Simmo . 
1857	NA	 “ Mis kuradi Tehvan ? 
1857	NA	 Kes see vend veel on ? ” 
1858	NA	 “ Ma nägin halba und , ” maigutas Killu . 
1859	NA	 “ Ega ma nii loll ka pole , et aru ei saa , et und . 
1859	NA	 Aga jongutas ta sind ikka mõnusalt , mis ? 
1859	NA	 Polnd nii halb uni ühtegi , mis ? ” 
1860	NA	 Ja Simmo tegi Killu häält järele : “ Teeh-van ! ” ja tänitas : “ Minu all pole sa sihukest häälekest veel kuulda lasnud ! ” 
1861	NA	 “ Sa oled labane . ” 
1862	NA	 “ Mis siis mittelabane oli ? 
1862	NA	 Räägi kui julged ! ” 
1863	NA	 Vaikus . 
1864	NA	 Ega julgegi , mõtles Killu . 
1864	NA	 Täitumata armastuse tunne Tehvani vastu oli unes olnud nii ilmsi , nii võimas , nii tõeline , nii vaimu haarav , et vaevalt on seda võimalik – kui sõnu leidukski – kirjeldada teisele mehele , kelle last ihu vist kannab . 
1865	NA	 “ Sul on teine , ” nuuksatas Simmo nagu laps . 
1866	NA	 “ Oli . ” 
1867	NA	 “ Oli ? ” 
1868	NA	 “ Jah oli . 
1868	NA	 Kuus aastat enne sind . ” 
1869	NA	 “ Ja sa ei saa sellest üle ? ” 
1870	NA	 “ Ei saa . 
1870	NA	 Keegi ei saa esimesest tõelisest üle . ” 
1871	NA	 “ Tahad öelda , et mina ei saa ka sinust üle ? ” 
1872	NA	 “ Ei saa , Simmo . 
1872	NA	 Kui on tõeline . ” 
1873	NA	 Vaikus . 
1874	NA	 “ Aga teised ? 
1874	NA	 Pärast teda ? ” 
1875	NA	 “ Mul pole teisi olnud . ” 
1876	NA	 “ Mitte kedagi ? ” 
1877	NA	 “ Mitte kedagi . ” 
1878	NA	 “ Ainult mina ? ” 
1879	NA	 “ Ainult sina . ” 
1880	NA	 Ja Killu rääkis kõige hädapärasemast : 
1881	NA	 “ Tehvan oli alguses Tibutobu produtsent . 
1881	NA	 Pärast õnnetust Pärtelsoniga võttis ta närvid kaotanud autori kaasa ning kolis Kanadasse . 
1881	NA	 Too naine oli ta klassiõde ja esimene armastus . ” 
1882	NA	 “ Nemad ka ei saanud sellest üle ? ” 
1883	NA	 “ Ei saanud , Simmo . 
1883	NA	 Ma ei ole neist midagi kuulnud . 
1883	NA	 Ja nüüd see unenägu – Tehvan oli ratastoolis , see oli nii õudne . 
1883	NA	 Mõtle , kui ootamata – ta oli ratastoolis ! 
1883	NA	 Võib-olla päriselt ongi ? ” 
1884	NA	 Vaikus . 
1885	NA	 “ Kas sa võtaksid ta tagasi – ratastoolis ? ” 
1886	NA	 “ Simmo ! 
1886	NA	 Teda ei ole ju ! ” 
1887	NA	 “ Aga kui oleks ? ” 
1888	NA	 “ Ma ei tea , Simmo , ma ei hakka sulle valetama , ma tõesti ei tea . ” 
1889	NA	 “ Niisiis võib-olla . ” 
1890	NA	 “ On midagi , mis võib-olla sunniks ei ütlema . ” 
1891	NA	 “ Sa ütlesid võib-olla ? 
1891	NA	 Mis võib olla ? ” 
1892	NA	 “ Oh , Simmoke , mis kõik võib olla või olemata olla ! ” vaigistas Killu . “ Iga asi omal ajal. 
1892	NA	 Homme on raske salvestus , jääme nüüd uuesti magama . ” 
1893	NA	 Aga Simmo ei jäänud . 
1893	NA	 Killu ei jäänud siis ka . 
1894	NA	 Vaikus , kuid ärkvel , varitsev vaikus . 
1895	NA	 “ Sa siiski salgad , Pillu . 
1895	NA	 Sa oled valelik pillu , ” ütles poiss äkki . 
1896	NA	 “ Ma pole ühes asjas veel kindel ja – “ 
1897	NA	 “ Ära karda , küll mina juba teada saan nii ühed kui teised asjad ! ” ähvardas Simmo ja keeras selja . 
1898	NA	 Killu kõhkles . 
1898	NA	 Kui panna käsi talle kaela ümber , mis ta siis teeb , kas tõukab selle ära ? 
1898	NA	 Või saab ühestainsast sõnast rahuldatud ? 
1898	NA	 Too üksainus sõna seoks , Killu võtaks endale vastutuse nende mõlema , võib-olla kolme eest ! 
1898	NA	 Kas oleks Killul väge teist inimest lohutada , sest kes lohutaks teda ennast ? 
1898	NA	 Tehvan Pennert , Killu Pennert , simsalabimm ! 
1899	NA	 “ Mis asja sa nõiud siin ? ! ” käratas Simmo . 
1900	NA	 Killu kohkus . 
1900	NA	 Kas ta tõesti on hakanud valjusti rääkima , kui ometi vaid mõtles võluvormelit ? 
1900	NA	 Kui häbi ! 
1901	NA	 Simmo läks kolis paljale põrandale magama . 
1902	NA	 Olgu , hommepäev teen rasedustesti ära , otsustas Killu . 
1903	NA	 Test oli positiivne . 
1904	NA	 Killu istus köögilaua taga segaste tunnetega , ta oli nagu pettunud . 
1904	NA	 Samas aimas , et oleks pettunud olnud ka negatiivse tulemuse korral . 
1904	NA	 Kumbki lahendus ei sobinud praegu . 
1905	NA	 Tehvan , ma saan lapse , ütles Killu . 
1905	NA	 Kas seda tahtsidki mulle oma ratastooli-ilmutusega teatada ? 
1905	NA	 Kas sellist saatust pidasidki silmas , kui põgenedes soovisid mulle tõelist õnne ? 
1905	NA	 Eile oli Killu lootnud koorma maha saada , kui selgus üht või teist pidi käes , ent täna tundus koormat lisandunud olevat . 
1905	NA	 Regi taga ja kivi rees , oli Tehvan hoiatanud . 
1905	NA	 Kas ma pole ikka veel küps naine ? muretses Killu . 
1905	NA	 Mis siis saab , sest Simmo igatahes ei ole isaõnneks küps . 
1905	NA	 Simmo Siimuste , Killu Siimuste , simsalabimm ? 
1905	NA	 Vaevalt küll ! 
1906	NA	 Õhtul ilmus sõjakas Simmo , jäi täies mundris uksele seisma ja paristas : 
1907	NA	 “ Sa oled tavaline pesalõhkuja linnuke ! 
1907	NA	 See su Tehvan oli abielus mees ! 
1907	NA	 Vott ! ” 
1908	NA	 “ Simmo , ta ei armastanud oma naist , ta süda oli vaba . ” 
1909	NA	 “ Tal oli kaks last , sellele sa saatananahk ei mõtelnud ! ” 
1910	NA	 “ Ma olin üheksateist , Simmo . 
1910	NA	 Ma ei teadnud lastest tuhkagi ! ” 
1911	NA	 “ Ise oled ka tegelt isata kasvand ! 
1911	NA	 Kas see valu naha vahelt läind ? ” 
1912	NA	 “ Noor inimene ei seosta neid asju . 
1912	NA	 Aga kui ma aru sain , et õigele mehele on lapsed väga tähtsad , siis ma aktsepteerisin seda . 
1912	NA	 Kogu oma tarkusest . 
1912	NA	 Ma olin valmis neid armastama , kui nad ainult – ” 
1913	NA	 “ Laula aga laula , linnuke ! 
1913	NA	 Minu lapsepõlve juba on üks sihuke eit persse keerand ! ” ütles Simmo ja pani ukse väljaspoolt kinni . 
1914	NA	 Ning kadus terveks nädalavahetuseks . 
1915	NA	 Ei osanud Killu midagi arvata ega kuskilt Simmo järele küsida . 
1915	NA	 Küll aga otsiti poissi taga Killu mobiililt . 
1916	NA	 Algul Killu ei taibanud , miks temaga rääkida ei taheta , miks üks ja sama number helistab iga natukese aja tagant , ent vastamisel vaikib või hingab ärevalt . 
1916	NA	 Killu käsu peale kas rääkida või telefon rahule jätta pirises plikahääleke : Kas Riksi sõber ei olegi kodus vä ? 
1916	NA	 Missuguse Riksi missugune sõber ? nõudis Killu . 
1916	NA	 Noh selle Riksi , kes kirju päärätiga käib , aga kes teie olete , kas Riksi sõbra ema ? 
1916	NA	 Ema jah , mis ma Riksi sõbrale edasi ütlen ? 
1916	NA	 Minu ema käskis , teie poeg andku otsekohe sõrmus tagasi ! 
1916	NA	 Mis sõrmus ? 
1916	NA	 Punane sõrmus ! 
1916	NA	 Mis punane sõrmus ? 
1916	NA	 Noh see , mis ta panti võttis . 
1916	NA	 Mis panti ? 
1916	NA	 Noh , armupanti . 
1916	NA	 Millal see oli ? 
1916	NA	 Eile öösel oli , siis kui – 
1917	NA	 Ja hauavaikus . 
1918	NA	 Hääl kadus , aga maailm oli juba puru . 
1919	NA	 Esmaspäeval ilmus Simmo nagu midagi poleks juhtunud ja kurtis : kõht õudsemalt tühi . 
1920	NA	 Mind on vanaemaks taandatud , taipas Killu . 
1920	NA	 Ta käituski siis nagu vanaema käituks : istus vaikselt teispool lauda ja vaatas pealt , kuidas poiss sõi . 
1920	NA	 Pea kuus aastat tagasi oli ta siinsamas nõndasamuti käsipõsakil istunud ja pealt vaadanud , kuidas rongile kiirustav mees kiirete lonksudega tulist kohvi jõi . 
1920	NA	 Tookord oli olnud Tehvan ja Tallinna-valega ostetud armuöö . 
1920	NA	 Nüüd oli Simmo ja nüüd oli teda ennast petetud . 
1920	NA	 Kõikidest astjatest peab inimene maitsta saama , mõtles Killu . 
1921	NA	 Simmo hoidis üht kätt süles , kuna teisega õiendas liha tükeldada , kasutades nuga ja kahvlit vaheldumisi . 
1921	NA	 Huvitavad söömakombed tekkinud teisele üleöö , mõtles Killu . 
1921	NA	 Siis aga kukkus soustine suutäis rinnaesisele ja poiss võttis käe sülest , et see salvräti järele sirutada . 
1921	NA	 Väikses sõrmes hiilgas punane klaasikild nagu stopptuli . 
1922	NA	 Killu pani sõrmusega käele oma käe . 
1923	NA	 “ Tunnista : sul on teine ? ” 
1924	NA	 “ Mis kuradi esimene-teine ! ” vihastas Simmo , rebis käe lahti ja viskas salvräti lauale . “ Kust sa sihukesi lollusi korjad ? ” 
1925	NA	 “ Tütarlapse ema igatahes nõuab armupanti tagasi . ” 
1926	NA	 “ Kurrradi pliks ! 
1926	NA	 Selleks siis pressiski moblanummert ! ” 
1927	NA	 “ Mitte selles pole küssa , mu härra . ” 
1928	NA	 Vaikus . 
1929	NA	 “ Noh ja mis siis ! ” toibus Simmo . “ Sinul oli teine ja minul oli teine . ” 
1930	NA	 “ Minul oli esimene , mitte teine . 
1930	NA	 Sa ju teadsid ette , et ma naine olen . 
1930	NA	 See vist mu peamine väärtus oligi . ” 
1931	NA	 “ Häh , mis sa perutad ! 
1931	NA	 Mis sul sellest teisest , kui sina said esimene olla ! 
1931	NA	 Sul oma jagu kuhjaga käes ! ” 
1932	NA	 Simmo sonkis kahvliga taldrikus ja mõtles . 
1932	NA	 Äkki lõi ta nägu särama . 
1933	NA	 “ Sina olid naine jah ! 
1933	NA	 Aga tema on päriselt tüdruk ! 
1933	NA	 Ja ma sain ikkagi hakkama ! ” 
1934	NA	 Vaikus . 
1935	NA	 “ Mis tähendab päriselt tüdruk ? 
1935	NA	 Saunaaken ? ” 
1936	NA	 Simmo naeris üleolevalt : 
1937	NA	 “ Nii loll ma ka ei ole ! ” 
1938	NA	 Oh ma olen nii rumal ! oli Killu nii vanalt kurtnud . 
1938	NA	 Põlvkondade piir ? 
1939	NA	 Simmo mõtles minuti ja seletas : 
1940	NA	 “ See on tegelt natuke Riksi pliks . 
1940	NA	 Rohkem pole mul temaga asja kah . 
1940	NA	 Aga sõrmuse käskis Riks võtta nagu asitõendiks või nii . 
1940	NA	 Riks ise andku tagasi ja õiendagu nüüd . ” 
1941	NA	 “ Nii et käisid eksamil . ” 
1942	NA	 Vaikus . 
1943	NA	 “ Kas sa ei arva , et sul tuleb vanaema juurde tagasi kolida ? 
1943	NA	 Riksi pliksi juurde sind ju ei oodata . ” 
1944	NA	 “ Nüüd öösel ? 
1944	NA	 Õige lolliks läind ! ” 
1945	NA	 “ Sul ju asi selge , kuidas valutult sisse pääseb , kui vanaema juba magab . ” 
1946	NA	 “ Ei hakka ma kuhugi minema , ” kinnitas poiss , võttis nurgast oma seljakoti , pani pea alla ja keeras põrandale magama . 
1947	NA	 Noriseski varsti juba õiglase und . 
1948	NA	 Aga Killul oli süda läila ja meel hale . 
1948	NA	 Kui ta kolmandat korda oksendamast tuli , ei suutnud ta vastu panna ja tihkus teki varjus nutta . 
1948	NA	 Pisarad lõhnasid nii lohutavalt nagu kunagi plikaeas , kui ta kuuri taga kõrgete suvesoojade takjate vahel oli nutnud üksindusest ja maailmavalust . 
1948	NA	 Siis oli ta igatsenud suureks saada , sest suurte päralt on tarkus ja headus ja üksteisemõistmine . 
1949	NA	 Killu nuuksatas nii valjusti , et Simmo pead tõstis ja kuulatama jäi . 
1950	NA	 “ Kas sa oled väikselt armukade või ? ” imestas poiss . 
1951	NA	 Ükskord oli üks teine mees küsinud : Ega sa juhuslikult natuke armukade ole , ritsikas ? 
1951	NA	 Kaks meest , kaks olukorda – vahe nagu öö ja päev ! 
1952	NA	 Nüüd ei olnud pääsu , nüüd paiskusid silmaveed valla . 
1953	NA	 “ Pillu ! 
1953	NA	 Pilluke ! ” haletses poiss ja tuli sohva servale . “ Ma ei ole kunagi miskit andeks palund , aga nüüd palun , no-oh ! 
1953	NA	 See tobe pliks ei vääri malli naise pisaraid , no-oh ! 
1953	NA	 Usu mind , ma ei vaata enam tema poolegi ja Riks ka ei vaata rohkem , kui ma talle ära räägin , no-oh ! ” 
1954	NA	 Simmo silitas tüdruku juukseid ja põski ; Killu arvas tundvat sõrmuse serva puudutust ja lükkas käe eemale . 
1955	NA	 “ Ära puutu mind ! ” 
1956	NA	 “ Sa ei taha ? 
1956	NA	 Miks ? 
1956	NA	 Ma ju palusin andeks ja ei tee enam , no-oh . 
1956	NA	 Kas sa siis kuidagi unustada ei saa ? ” 
1957	NA	 “ Ei . ” 
1958	NA	 “ Miks ? 
1958	NA	 Ma väga palun . 
1958	NA	 Oleme jälle nagu enne . ” 
1959	NA	 “ Ma ei tea ju , mis tõve sa kaasa tõid . ” 
1960	NA	 “ Ma ei olnud temaga ju nii ! 
1960	NA	 Mul oli ikka presku ka . ” 
1961	NA	 “ Misasi ? ” 
1962	NA	 “ Sa ei tea ? ! 
1962	NA	 Presku on kantoss . 
1962	NA	 Või kepikumm . 
1962	NA	 Nojah , sa ei tarvita , sul on spiraal . ” 
1963	NA	 “ Ei ole mul spiraali , Simmo . ” 
1964	NA	 Simmo kargas püsti . 
1965	NA	 “ Sul ei ole spiraali ! 
1965	NA	 Sa tahad öelda , sul ei ole spiraali ? ! 
1965	NA	 Hull inimene , mis sa tast ära lasid võtta ! ” 
1966	NA	 “ Mul ei ole kunagi olnudki . ” 
1967	NA	 “ Ei ole olndki ! 
1967	NA	 Appi , aga miks ? 
1967	NA	 Võid sa , inimene , mulle öelda , miks ? ! 
1967	NA	 Inimene ! ” 
1968	NA	 “ Sest mul pole ju mehi olnud . ” 
1969	NA	 “ Aga mina ? 
1969	NA	 Ei preskut , ei spiraali , nii võib ju – “ 
1970	NA	 “ Võib küll . 
1970	NA	 Ja ongi , ” kinnitas Killu rahulikult . 
1971	NA	 “ Misasja ? ! 
1971	NA	 Idioot ! 
1971	NA	 Ütle veel üks kord , kui julged ! ” kisendas Simmo ja raputas Killut õlast . 
1972	NA	 “ Mul on kahju , Simmo , et ma sulle juba reedel ei ütelnud , et me lapse saame . 
1972	NA	 Aga ma ei olnud siis päris kindel . ” 
1973	NA	 “ Ja nüüd oled järsku kindel või ? ! ” 
1974	NA	 “ Nüüd olen . ” 
1975	NA	 Simmo istus põrandale maha . 
1976	NA	 Vaikus . 
1977	NA	 “ Selle vastu on ju abi ka , ” arvas Simmo . “ Sa lähed homme kliinikusse või kus seda tehakse ja – “ 
1978	NA	 “ Ei lähe , Simmo . ” 
1979	NA	 “ Ole ometi mõistlik , ma ei saa ju siukest endale lubada . ” 
1980	NA	 “ Mida nimelt ? ” 
1981	NA	 “ Alimente . ” 
1982	NA	 “ Ja mina ei saa endale aborti lubada . ” 
1983	NA	 Vaikus . 
1984	NA	 “ Lapsel laps ! 
1984	NA	 Hullumaja ! 
1984	NA	 Vennad ütlesid õigust : see vanaeit keerab sind ümber sõrme ! 
1984	NA	 Aga ei lähe läbi ! 
1984	NA	 Noorte meeste noolimine ei lähe igatahes läbi ! ” 
1985	NA	 “ Kas mina tulin kutsumata sinu juurde , vanaema seljakotis ! ” 
1986	NA	 “ Sa ei tohi seda mulle meelde tuletada ! ” kriiskas Simmo . “ Ise psühholoogiat õppind , kas sa ei tea ! 
1986	NA	 Ma võin eluks ajaks trauma saada ! ” 
1987	NA	 Ja mina muidugi ei saa mingit traumat , mõtles Killu kibedalt . 
1987	NA	 Aga ei öelnud midagi , sest tema on ju psühholoogiat õppinud . 
1988	NA	 Simmo heitis jälle põrandale pikali . 
1988	NA	 Varsti võttis uue teema üles : 
1989	NA	 “ Miks sa mind ei hoiatanud , et sul spiraali pole ? ” 
1990	NA	 “ Sa ei küsinud . ” 
1991	NA	 “ Ja miks sa spiraali ei pannud ? ” 
1992	NA	 “ Ei tulnud selle peale , et mõni noor mees äkitselt tulla võib , endal vanaema – “ 
1993	NA	 “ Sa ei tohi ! ” kriiskas Simmo ja tuuseldas nimetamata jäänud seljakotti lausa sadistliku vihaga . 
1993	NA	 Kui poiss väsinult põrandale vajus , nentis Killu : 
1994	NA	 “ No nii , kriis välja elatud , nüüd võib ehk mõistlikku juttu rääkida . ” 
1995	NA	 “ Hää küll , Killu . 
1995	NA	 Mina maksan , mis see – “ 
1996	NA	 “ Ei , see jutt jäta maha . ” 
1997	NA	 “ Siis oleks kõik nii kui ennegi . 
1997	NA	 Ainult et presku – “ 
1998	NA	 “ Ja sa oleksid nõus mõrtsukaga koos elama ? 
1998	NA	 Sinu oma esimese lapse hukkajaga ? ” 
1999	NA	 Vaikus . 
2000	NA	 “ Einoh , sa ikka ei ole norm inimene , no ei ole , ” ohkas Simmo ega öelnud ühtki silpi enam . 
2000	NA	 Killu siis ei öelnud ka . 
2001	NA	 Ometi ei saanud Simmo rahu . 
2001	NA	 Ta hakkas nagu omaette kõnelema : 
2002	NA	 “ Sina mõjutad oma psühholoogiaga ! 
2002	NA	 Õppisid ära ja arvad , et ongi ! 
2002	NA	 Aga ei ole teps ! 
2002	NA	 Inimesed on igaüks isesugused , raamatu psühholoogia igaühe peale ei hakka , vott ! 
2002	NA	 Mina vaatan kapoti alla ja ei saa kah iga kord sotti , mis see kuradi Ford tahab , kuigi olen seda risti ja põiki õppind ja katsetand . 
2002	NA	 Mis veel inimese kapoti all olla võib ! 
2002	NA	 Seda ei muugi sinu psühholoogia igatahes mitte sittagi ! ” 
2003	NA	 Kui Killu tõusis asemelt , et oksendama komberdada , oli see vesi Simmo veskile . 
2003	NA	 Poiss tuli kööki järele , haletses ja meelitas : 
2004	NA	 “ Näed nüüd ise , mis sellest tuli , no-oh . 
2004	NA	 Saad nüüd ise ka aru , et pead ära käima , no-oh . ” 
2005	NA	 “ Ei , Simmo . ” 
2006	NA	 “ Mis see siis ära ei ole . 
2006	NA	 Kõik teevad . 
2006	NA	 Noh on vist natuke valus – “ 
2007	NA	 “ Mitte selle pärast . ” 
2008	NA	 “ Millepärast siis ? ” 
2009	NA	 “ Põhimõtte pärast . ” 
2010	NA	 “ Ja sa tead , millega riskid ? ” 
2011	NA	 “ Tean . ” 
2012	NA	 “ Vallasema ja puha . 
2012	NA	 Minult ära looda sentigi . ” 
2013	NA	 “ Sul endalgi raskusi oma pea toitmisega . ” 
2014	NA	 “ Ja ema ega vanaema sul ka pole , kuhu laps visata . ” 
2015	NA	 “ Kas sinu laps peaks visatav olema ? ” 
2016	NA	 Simmo kargas tuppa tagasi nagu ussist salvatu . 
2017	NA	 “ Sinu laps ja sinu laps ! 
2017	NA	 No krrtt ! 
2017	NA	 Kas ühe lolli eide sõna peab lõpmatuseni peale jääma ? ! 
2017	NA	 Maailm paremaid plikse täis , võta järjest ja niida muudku ! ” 
2018	NA	 Ja poiss toppis oma kodinad kotti , plaksatas korteri võtme vastu lauda , kadus ust pärani jättes . 
2018	NA	 Killu laskis ukse sneprisse ning jäi sohvalaua juurde seisma , ilma et ükski mõte peas oleks püsinud . 
2018	NA	 Ise seda tähele panemata võttis ta laualt hüljatud võtme , soojendas ja silitas seda pihus , seisis , kuni ihul vilu hakkas , puges siis sängi , võti ikka rusikas . 
2019	NA	 Uni langes ta peale nagu paks villane vaip . 
2019	NA	 Killul oli raske ja umbne , ta rändas madala sombuse taeva all paljajalu läbi paksu liivavälja ning lükkas kõigest jõust Tehvani ratastooli ja teise käega lapsekäru . 
2019	NA	 Laps vehkis pihukesega ning Tehvan naeratas õnnelikult . 
2020	NA	 Poiss ! kas mul on poiss ? rõõmustas Killu ärgates . 
2021	NA	 Ultraheli arst kinnitas : tuleb poisslaps . 
2022	NA	 Oli teine jõulupüha . 
2022	NA	 Kuuske Killu polnud muretsenud , laual põles üksildane küünal ; Killu istus , jalad istmiku all ja vahtis võbelevat leeki . 
2022	NA	 Palju õnne sünnipäevaks , Tehvan ! 
2022	NA	 Sul ei ole ju midagi selle vastu , kui kevadel sünnib maailma Tehvan Uppin , ega ju ? 
2022	NA	 Sa ei saa seda keelata , nagu sa mulle Tehvan Tehvanipoega keelasid , nagu sa mulle Killu Pennertit keelasid . 
2022	NA	 Kui sa tõesti ratastoolis peaksid elama , siis sa ju enam ei saagi mulle Tehvanipoega kinkida ? 
2022	NA	 Siis tuleb sul pisi-Tehvan omaks tunnistada , nagu mina oleksin sinu pojad omaks tunnistanud , sa ju tead . 
2022	NA	 Nood poisid on suured juba , kas neil ratastooli-isa vaja lähekski , aga Killu ootaks sind endiselt . 
2022	NA	 Tehvan Pennert , Killu Pennert , simsalabimm ! 
2023	NA	 Lausa imelik , miks ma Tehvanile kõikide tema hobuste ratsutamist tagantjärele pahaks ei pane , kui ma Simmole ühtainust pliksi ei jaksa andeks anda ? mõtles Killu . 
2023	NA	 Kas Tehvan ka ei andesta mulle ühtainust Simmot ? 
2023	NA	 Kuidas ma muidu lapse oleks saanud , aga lapse ma saama pidin , Tehvan , eks ju ! 
2023	NA	 Ma küll ei plaaninud seda niimoodi , aga mul polnud ka midagi sellise asjakäigu vastu . 
2023	NA	 Ükskord peab iga naine hakkama maksma võlga elu ees , seda ei saa edasi lükata , kuni maksujõuetuse iga käes . 
2023	NA	 Pea see ei tule , Tehvan ! 
2023	NA	 Sellepärast oleks hea , kui sind lennuk tooks , olgu või ratastooliga , ma jaksan seda veel lükata , ma lükkaks üksiti kaht käru , nagu unes juba harjutasin . 
2023	NA	 See oleks reaalne elu , mitte lakkamatu virtuaalne Tibutobu-mäng – väljamõeldud elu , väljamõeldud kired ja kannatused . 
2023	NA	 Kuus aastat oli ta virtuaalis elanud . 
2023	NA	 Seriaali kirjutades oli ta iseenesega vestelnud , enese osadeks lahutanud ja laiali jaganud , teooriaid püstitanud ja neid näitlejate ning publiku peal kontrollinud . 
2023	NA	 Tibutobu oli tema ainus reaalsus olnud . 
2023	NA	 Aga nüüd ? 
2024	NA	 Kas Tehvan tuleb kord , seda ei tea , või kas Simmo tuleb varsti tagasi , seda ka mitte , aga et pisike tuleb kevadel mais , on üks mis kindel , ja siis tohib Killu kas või Simmo enda kuuldes korrutada : Tehvan , kalli-kulla Tehvan ! 
2024	NA	 Või siis Tehvani kuuldes : Ei , mitte sina praegu , ma rääkisin väiksekesega ! 
2025	NA	 Haledaks kisub , Killu Uppin , võta ennast kokku , simsalabimm ! 
2026	NA	 Killu puhus küünla otsustavalt surnuks , korjas hädapärased asjad õlakotti ja läks omasid otsima . 
2026	NA	 Ta ei olegi ju nii perekonnatu kui paistab , tal on kadunud ema mees , kes lubas teda alati oodata , tal on pinginaaber , kellel oleks kohtumisest selge rõõm ! 
2026	NA	 Paraku meenuvad lähedased siis , kui teisi läheduses ei ole , kui on ajaauk või hingetühjus või mõlemad ühekorraga , mõtles Killu bussijaama jõudes . 
2027	NA	 Olgu mis on , meeldigu kasuisa elukaaslane või mitte , ma katsun neid mõista , otsustas Killu . 
2027	NA	 Ent ponnistusi polnudki vaja , leskproua Aasa ei üritanud meelitada ega miilustada . 
2027	NA	 Aasa oli loomulik ja lahe , istus juures nagu teda polekski , kuulas ja vaikis erilise naeratusega , mis oli osavõttev ja samas eemalolev . 
2027	NA	 Sobival hetkel proua Aasa vabandas , et tütar on teda lapsehoidjaks kaubelnud , ning läks ja jättis neid omavahele . 
2028	NA	 Jõulupuu seisis ikka sessamas nurgas ja kuuseehted olid needsamad veneaegsed ; sinna laiuvate okste alla sohvale tegi kasuisa aseme üles . 
2028	NA	 Juba teine teises seinas teki all , sigines neil üle pimeda toa südamlik jutuajamine . 
2028	NA	 Kasuisa vihjas , et näe , Aasa on vanaemaks tehtud , aga Andres ei mõtlegi isa rõõmustada , ehkki poisil oma voodikaaslane ei puudu . 
2029	NA	 “ Ta on ju nii noor alles ! ” kaitses Killu poolvenda . 
2030	NA	 “ Lugu on vist küll muus , nagu ma aru saan , ” ütles kasuisa ja tema hääles oli kuulda muhelust , nagu ikka siis , kui ta midagi originaalset kuuldavale kavatses tuua . 
2030	NA	 Killu jäi huviga ootama , mis pomm sealt tuleb . 
2030	NA	 Ja tuligi , kasuisa ütles : 
2031	NA	 “ Ma ei ole kindel , et tänapäeva värsked naised on vanadega võrreldes nii palju muutunud , et suu kaudu manustatud seeme neis idanema hakkaks . ” 
2032	NA	 Kasuisa naeris oma lauset lustakalt ja Killu naeris siis ka . 
2033	NA	 “ Ma olen tähele pannud , et nii noored mehed hoiduvad lapsevõimalusest kui katkust , ” ütles Killu ja ohkas . “ Tegelikult küll vanemad ja targemad täpselt samuti , ” lisas Killu ja ohkas veelkord . 
2034	NA	 “ Mis sind ohkama võtab , tütreke ? 
2034	NA	 Kas sulle on lapsekest keelatud ? ” 
2035	NA	 Ja Killu hakkas rääkima . 
2035	NA	 Seda oli äkki nii kerge teha , sõnad tulid ise , ja Killu imestas , kust need tulid ja miks need juba ammu polnud tahtnud tulla . 
2035	NA	 Aga hea et nüüdki . 
2035	NA	 Kasuisa ilmutas kõigiti mõistmist , ütles , et tema saab Killust aru küll , on temalgi ju mitu naist olnud , üht on ta armastanud ja teisi kalliks pidanud , ja tulgu Killu aga lapsega siia , küll tema oskab vanaisa olla ja küll nad toime tulevad ka ilma alimentideta , kui tarvis . 
2035	NA	 Killu pidavat oma südamelt nõu küsima , palja rumala uhkuse pärast ei maksaks noormeest tõrjuda , kui see aru pähe võtab ; aga kui hinged ei sobi , siis ei sobi , ja jumal selle poisikesega . 
2035	NA	 Kui Killu aga toda meest armastab ja too tuleb , noh siis jumal tänatud ; aga kui ei tule , mis sellestki , elu läheb ikka edasi ; on ju Killu ema surnud ega tule tulemaski , aga armastatud on ta sellegipoolest , ehkki see ei võta midagi Aasa osast ära . 
2035	NA	 Nii on elu , ütles kasuisa , me peame oma õppetunnid ja eksamid varem või hiljem sooritama , ei sellest ole pääsu . 
2036	NA	 Nii lihtne ongi kõik , ohkas Killu , pani pihud põse alla ja uinus . 
2037	NA	 Hommikul läks Killu pinginaabrit vaatama . 
2037	NA	 Sealgi oli tal eksam õiendada , ta oli selleks nüüd valmis . 
2037	NA	 Laps üsas kaitses ning julgustas teda . 
2038	NA	 Killu küll ei kujutanud ette , kuidas peaks ta oma uuest olekust Brittale rääkima . 
2038	NA	 Võib-olla jätaks isaduse üldse lahtiseks ? 
2038	NA	 Tehvanist Britta teadis , aga Simmo talle ei meeldinud – Britta oli neid üksainus kord koos näinud , aga kohe helistanud : Kes too jõmpsikas sul oli , mis ta sul on ? 
2038	NA	 Killu oli vastanud : Ah , tele autojuht . 
2038	NA	 Britta oli kinnitust nõudnud : Ei midagi tõsist ? 
2038	NA	 Killu oli naernud : Ah niisama . 
2039	NA	 Ükskord Killu peaaegu pihtiski , kui nad , mõlemad Tallinnas , kogemata trehvasid ja kaubamajas kohvesse läksid jalgu puhkama . 
2039	NA	 Killu oli seletanud : Mul on tunne , nagu oleksin viis aastat istunud raudteejaamas ja oodanud oma rongi , mis sõiduplaanis sees , kuni märkasin , et rongid ei käi ja rööpadki üles võetud ; haarasin siis pakid ja istusin esimesele bussile . 
2040	NA	 Britta muigas , tõsines siis ja ütles : Noh , mina jõudsin küll oma rongi ära oodata , kuid paistab , et see sõidab hoopis teisale . 
2041	NA	 Siis tuli ettekandja ja nad maksid ja läksid . 
2042	NA	 Too lause oli Killule südamesse jäänud . 
2042	NA	 Killu tahtis nüüd vähemalt Brittat aidata , tema rongi pisut suunata , ehk küll ta enesest ei teadnud , kas tema buss pärale jõuab või on teda juba mahagi puistatud . 
2043	NA	 Britta elas endises kohas . 
2044	NA	 “ Sina ? ! 
2044	NA	 Teie ? ! ” kohkus rõõmsaks Axelbrändi . “ Astuge sisse , Britta tuleb ka kohe koju ! ” 
2045	NA	 Neil oli kõik nõndasamuti kui ennegi . 
2046	NA	 “ Üks silmapilk , ein Moment ! ” vabandas Äksi , korjas toolileenilt hilbud kokku , keeras pambuks ning pistis kappi , kust see ust kääksatades kohemaid nähtavale veeres ja põrandale kukkus , paljastades ühtlasi segadiku riiulikorrustel . 
2046	NA	 Nii kaks korda järjest . 
2047	NA	 Killu naeris lõbustatult . 
2047	NA	 Äksi vaatas teda häbenedes ja muigas siis ka . 
2048	NA	 “ Inimene peab olukorrast üle olema , muidu on olukord temast üle , ” kommenteeris Killu . 
2049	NA	 “ Nii see kipub olema jah , kui jõulud ootamata tulevad ja kraamimine hilja peale jääb . 
2049	NA	 Vaadake köögis nõudevirn ka üle , siis on kõik väärtuslikum nähtud . ” 
2050	NA	 “ Kohviseid tasse võin omaski kodus vahtida , ega ma selle pärast tulnud , ” naeris Killu . “ Jätaks pehme talveilma teema kah käsitlemata ja läheks päevakorras edasi . ” 
2051	NA	 “ Ja nimelt ? ” 
2052	NA	 “ Et kuidas te siin elate ja olete . ” 
2053	NA	 “ Nagu ennegi . 
2053	NA	 Peost suhu ja päevast päeva . ” 
2054	NA	 “ Hälli ei olegi tuppa toodud , nagu ma näen . ” 
2055	NA	 “ Ega jah . 
2055	NA	 Talvel kured ei kipu lendama . ” 
2056	NA	 “ Kaugel see kevadki enam . ” 
2057	NA	 Vaikus . 
2058	NA	 Äksi triikis nimetissõrmega laudlinakortse . 
2059	NA	 “ Külaline ka ei paista hälli hõlma all peitvat , ” märkis ta lõpuks . 
2060	NA	 “ Aga kui õige teraselt vaadata ? ” kiusas Killu . 
2061	NA	 Äksi vaatas ja raputas pead . 
2062	NA	 “ Meestel ei ole sihukest silma . 
2062	NA	 Ja pulma pole ka kutsutud . ” 
2063	NA	 “ Pulmad ja varrud pole kuidagipidi omavahel seotud . 
2063	NA	 Igatahes varrudele kutsun – nii mai lõpus , kui kured kohal . ” 
2064	NA	 “ Pulmad jäävad siis taha tulema ? ” 
2065	NA	 “ Ei ole mina pulmadest midagi kuulnud . 
2065	NA	 Siis peaks vist peigmees ka leiduma . ” 
2066	NA	 “ Ongi nii ? ” ajas Äksi silmad suureks . 
2067	NA	 Vaikus . 
2068	NA	 Äksi tõusis püstigi , et pidulikult teatada : 
2069	NA	 “ Kui lapsele peaks isa otsitama , siis siin seisab üks mees . ” 
2070	NA	 Killu ajas selja sirgu ja kostis : 
2071	NA	 “ Just selle pärast ma tulingi , et ütelda : mina olen oma tee valinud ja teie olete oma tee valinud ja jäägem selle juurde . 
2071	NA	 Mina igatahes tahan oma pinginaabri tagasi saada ja teid olen valmis tunnustama tema abikaasana ja mitte kunagi mitte kuidagi teisiti . – Kas jah ? ” 
2072	NA	 Vaikus . 
2073	NA	 Nõutu köhatus . 
2074	NA	 “ Ultimaatum niisiis . 
2074	NA	 Mis mul üle jääb . 
2074	NA	 Ma ei räägi sellest siis rohkem , Killu . 
2074	NA	 Aga mis ma iseeneses mõtlen , on minu asi . ” 
2075	NA	 “ Britta ei pea kahju kannatama . 
2075	NA	 Ta on mulle väga kallis . ” 
2076	NA	 “ Mulle ka , ” kinnitas Äksi . 
2077	NA	 “ Ma tohin siis mõnikord tulla ? ” 
2078	NA	 “ Alati , ” kinnitas Äksi . 
2079	NA	 “ Kivi südamelt , ” naeratas Killu teisele avalalt otsa vaadates . 
2079	NA	 Mees kohmetus naise kindlast pilgust ja otsis lauset , mille taha peituda . 
2080	NA	 “ Kivi südamelt oli vist Underi luuletus ? ” leidis ta lõpuks . 
2081	NA	 “ Underi luuletuskogu , ” täpsustas Killu . 
2082	NA	 Britta ilmus uksevahesse , lõi käsi kokku : 
2083	NA	 “ Oh mis jõulurõõm ! 
2083	NA	 Under on teid ära lepitanud ! ” 
2084	NA	 “ Aga meie pole tülis olnudki , ” kinnitas Äksi , pisut ähmis oma naise ilmumisest . “ Killu , kas te mäletate meid tülitsemas ? ” 
2085	NA	 “ Teie ? 
2085	NA	 Mis teie ? 
2085	NA	 Sina muidugi ! ” pakkus Britta ja kallistas ühe käsivarrega üht ja teisega teist ning koksas nende pead kokku . 
2085	NA	 Šampanjaklaaside asemel . 
2086	NA	 “ Mulle siiski justkui meenuks , nagu oleks härra Axelbrändil – kui ta veel Äksi ei olnud – miskit norimist Tibutobu asjus , ” ärgitas Killu . 
2087	NA	 “ Mis sa nüüd ! ” ruttas Britta seletama . “ Tibutobu on meil väga oodatud , lausa viimne reliikvia , ei jäta me kunagi vaatamata , jäägu või suutäis pooleli . ” 
2088	NA	 “ Oh too vaidlus oli saate nime pärast , ” meenutas mees . “ Ma sain pärast ka ise aru – intelligentne nagu ma olen – et igasugune pealkiri on lihtsalt nimi , ja nime pole kombeks sõna tähendusega seostada ; mõni paks tüdruk võib rahulikult Sale või Helve olla , mõni poiss võib Virgo olla ja keegi ei näe siin naerukohta . 
2088	NA	 Nüüd kus Tibutobu on üldtuntuks saanud , oleks tobe selle üle veel diskuteerida . ” 
2089	NA	 “ Kuulge , lapsed , täna on ju Tibutobu kordus ! ” meenus Brittale . 
2090	NA	 Äksi vaatas kella : 
2091	NA	 “ Varsti hakkab ! 
2091	NA	 Brittikas , ehk pistaksid TV sooja ? ” 
2092	NA	 Britta tõttas millegipärast kööki . 
2093	NA	 “ Kas sa ei kuulnud , mis ma palusin ? ” hüüdis Äksi talle järele . 
2094	NA	 Britta ilmus vaheuksele . 
2095	NA	 “ Sa palusid teevee keema panna . 
2095	NA	 Palun , mu härra , seda ma tegin . ” 
2096	NA	 Killu ja Äksi purskasid naerma kui ühest suust . 
2097	NA	 “ Te peaksite suhtlema kirjalikult . 
2097	NA	 Teil peaks olema sihuke vestlemise vihik ; oleks teadnud , oleks jõulukingiks toonud , ” naeris Killu . 
2097	NA	 Aga Britta ei saanud vist asjale pihta ja mossitas ; vastuseks Killu küsivale pilgule seletas nagu vastu tahtmist : 
2098	NA	 “ Kui teada tahad , on meil sihuke vaikimise nädal ära kannatatudki , ma ei ütleks , et seal midagi naljakat oleks olnud . ” 
2099	NA	 Nüüd ei saanud Killu pihta . 
2099	NA	 Äksi seletas : 
2100	NA	 “ Brittikas nimelt tahtis mind jõõrsõnadest võõrutada , see sai võimalikuks ainult sel kombel , et endal keele otsast hammustasin ja kirja teel asju ajasin . 
2100	NA	 Valgele paberile ju ei kirjuta iga kolme sõna vahele nagu ja siis ja tähendab ja ee – ää – mm – oh sa palasilk ja pasavasikas . ” 
2101	NA	 “ Oli sellel äärmuslikul abinõul ka tulemusi ? ” tundis Killu huvi . 
2102	NA	 “ Oli ikka . 
2102	NA	 Äksi nägi must valgel , kui vähe on tal mulle tegelikult ütelda ja parandas oma mõttetööd . ” 
2103	NA	 “ Aga ää ja mää ? ” 
2104	NA	 “ Jäid ära jah ! ” kinnitas Äksi . 
2105	NA	 Selleks ajaks oli valmis nii TV kui teevesi . 
2106	NA	 Killu rõõmustas : kordusse läks hea jagu ning ta võis nüüd näha , kuidas see pärale jõuab . 
2106	NA	 Nojah , algus tundus pisut hõre , sestap oli arusaadav , et Britta klassiõdede järele päris ja endagi informatsiooni edastas . 
2106	NA	 Killu hoidis hinge kinni , sest nüüd kohe tuli see koht , kus Kalle ja Küllo panid õllebaaris vabariigi valitsusele pihta – ent Britta küünitas piparkooki pakkuda ja seletas , kust ta need ostnud ja et seal kioskis on need alati väga vürtsikad . 
2106	NA	 Äksi vaatas Killut rohkem kui ekraani , et korjata sõnu ta suult . 
2106	NA	 Nõnda ei sobinud Killulgi oma saatesse süveneda , ehkki ta oleks tahtnud veelkord üle kuulata , kas madam Moonika ütleb kohvikuepisoodis tõesti maailmaruumi asemel milmarumm . 
2106	NA	 Tühiasi muidugi , kuid peenutsev ning haridusega eputaja proua seda ju endale ei lubaks . 
2106	NA	 Mis aga Brittal neist virtuaalsetest muredest ! 
2106	NA	 Brittal olid maised külalise magama paneku mured ja ta uuris : 
2107	NA	 “ Sa jääd meile muidugi ööseks ? ” 
2108	NA	 “ Ei , ma lähen viimase bussi peale . 
2108	NA	 Ma pean homme ära viima uue käsikirja , mis on ausalt öelda veel kirjutamata ka . ” 
2109	NA	 See oli ainult pool tõde . 
2109	NA	 Killu siiski ei riskinud selle katuse alla jääda . 
2109	NA	 Ta oli ka natuke pettunud –Britta ei näidanud üles vähimatki huvi Tibutobu järgmise osa vastu , aga Killu oleks tahtnud oma variante kellegagi arutada . 
2109	NA	 Kui teine ka ei oskaks nõu anda , saaks kõneldes ometi selgus kätte , sest ise oled sunnitud süvenema . 
2110	NA	 Niisiis oleks ees oodanud seltskondlik tühiõhtu . 
2110	NA	 Polnud ju lootust jääda Brittaga kahekesi kööki naistejuttu sobistama : küllap Äksi oleks teinud ennast nõudepesu juurdegi vajalikuks . 
2110	NA	 Kahju muidugi , et Killu läheb ega näe , mis näo pinginaaber tema tähtsa uudise peale teeb , kui pärast Äksi räägib talle . 
2110	NA	 Aga kas Äksi räägib ? 
2110	NA	 Vaevalt , sest kuidas mees oma teadmist põhjendaks ? 
2111	NA	 Vahest ehk ütleb Äksi : Kuule , Brittikas , kas sulle ei tundunud , et meie Killu ootab pisikest ? 
2111	NA	 Mine nüüd ikka , ta pole ju abieluski , tõrjuks Britta . 
2111	NA	 Tänapäeva naisele pole see ju mingi probleem , ütleks Äksi . 
2111	NA	 Sa ei tunne Killut , ta on nii moraalne ! vaidleks Britta . 
2111	NA	 Aga tal võivad põhimõtted olla , vaidleks Äksi . 
2111	NA	 Britta ei usuks : Ta oleks niisugusest asjast ometi rääkinud , minule ju kindla peale ! 
2111	NA	 Sa ei andnud võimalust , sa muudkui pakkusid piparkooke , torkaks Äksi . 
2111	NA	 Ei , Äksi ei torkaks , Killu võtab selle lause tagasi ; Britta ja Äksi peavad sobima , muidu oleks Killu justkui süüdi . 
2112	NA	 Aga Britta ei jääks rahu , kus ta saaks jäädagi , ta muudkui pinniks , miks mehel selline piisavalt hull mõte tekkis . 
2112	NA	 Kui nüüd Äksi ikkagi ütleks , et Killu teda usaldas , siis peaks ta lisama , miks just teda usaldas , miks oli tuline kiire sellise uudise paristamisega , et Britta tulekut oodata ei jõutud , või vähemalt miks seda Britta tulles üle ei räägitud . 
2112	NA	 Aga seda Äksi ei saa ütelda ning Britta taipaks , et miski kala on vahel , ja nõnda oleks asjalugu perekondlikust sobivusest kaugemal kui enne . 
2113	NA	 Ei , Killu lapsest ses peres juttu ei tule . 
2113	NA	 Ja milleks ka ! 
2113	NA	 Killu võtab selle stseeni üldse tagasi . 
2114	NA	 Nõnda segunes elu ja looming , tõde ja oletus , tegelikkuse tunnetamine ja Tibutobu kirjutamine üheks ühiseks aja kulgemiseks . 
2114	NA	 Bussimootori uinutav undamine läbi jõulupimeda maa sigitas seriaali tegelaste lauseid , mis tõukusid mõeldud mõtetest ja läbielatud tunnetest . 
2114	NA	 Homme saavad osatäitjad teksti kätte , omakorda mõtlevad ja tunnetavad seda läbi , rikastavad uute mõtete ja kogemustega ning mälestustega kuskilt loetust või kuuldust , ja kingivad tagasi Killule ja tema armsatele . 
2115	NA	 Ning Simmo vaatab saadet ega jõua oodata kõige viimast lõputiitrit : autojuht Simmo Siimuste . 
2115	NA	 Simmo nime lahutab autori nimest kaks ekraanitäit tegelasi , Simmot ennast lahutab Killust teadmatus . 
2115	NA	 Igatahes mobiilile helistada polnud poiss vahepeal üritanud . 
2116	NA	 Tühi pime külm tuba ootas Killut . 
2116	NA	 See oli täiesti sobiv elurõkkava seeria kirjasaamiseks . 
2116	NA	 Millegi terav puudumine erutab fantaasiat . 
2116	NA	 Tulised mõtted annavad ihule sooja . 
2116	NA	 Ta kirjutas öö läbi , kirjutas ja kriipsutas läbi , viskas paberikorvi ja võttis korvist tagasi , triikis pihu all siledaks , lõikas välja ja kleepis teistpidi kokku . 
2116	NA	 Mida kauem kirjutas , seda lühemaks tihenes tekst . 
2116	NA	 Vastu hommikut istus arvuti taha , trükkis sisse ja trükkis välja . 
2117	NA	 Rõõm tüsedast käsikirjast tasandas uue talvepäeva kõledust , kui Killu tulistjalu stuudiosse tõttas . 
2118	NA	 Piibemannist oli kohe näha , et tal on teatada ebameeldivaid uudiseid : võttis stsenaariumi vastu , heitmata sellele pilkugi , pakkus istet , küsis , kuidas muidu läheb . 
2118	NA	 Mis muud kui tänan küsimast . 
2118	NA	 Killu oli pingul ja ootas , kust kandist mats tuleb . 
2119	NA	 “ See ei ole tõesti minu asi , ” alustas Piibemann , mõõtes kabineti laiust , käed seljal . “ Aga isakese eest siin majas ma ju olen . 
2119	NA	 Ja kuidagi ei tahaks sulle teist korda elupäästjaks hakata . 
2119	NA	 Sellepärast ma küsin - “ 
2120	NA	 Piibemann jäi seisma , torkas käed tasku , vaatas tüdrukule otsa . 
2121	NA	 “ – kas sul seekord on aimu , mis toimub ? ” 
2122	NA	 Killu neelatas . 
2122	NA	 Mis aimu tal sai olla , kui palju Piibemann juba teada võib . 
2122	NA	 Saaks selle eluhetke ainult kiiremini mööda ! 
2123	NA	 “ Anna mulle nõu : minu autojuht ei ilmu tööle , ajab mingite plikadega ringi , kas löön selle nolgi minema või jätan veel proovi peale ? ” 
2124	NA	 Siis sedaviisi . 
2124	NA	 Ajabki ringi . 
2124	NA	 Killu kostis : 
2125	NA	 “ Ma arvan , ta läheb ise . ” 
2126	NA	 “ Ise – see mehepoeg ? 
2126	NA	 Soojalt kohalt ? ” 
2127	NA	 “ Kel kitsas , see läheb ajamata , arvan ma . 
2127	NA	 Kergendusega koguni . ” 
2128	NA	 “ Nii et tal on siis kitsas käes ? 
2128	NA	 Noorel mehel saab kitsas käes olla vaid ühel juhul , nimelt kui põgeneb isarõõmude eest . ” 
2129	NA	 Piibemann jäi ootama vastust . 
2129	NA	 Killu langetas pea . 
2129	NA	 Sellest piisas . 
2129	NA	 Piibemann küsis : 
2130	NA	 ” Kas ma peaksin temaga mehejuttu rääkima ? ” 
2131	NA	 “ Mehejuttu saab vaid mehega rääkida . ” 
2132	NA	 Piibemann võttis käed taskust , ristas rinnale , ent otsustas selja kasuks , hakates taas kabinetti mõõtma . 
2132	NA	 Killul oli vastik mõelda , mis tulla võib , ta säästis ennast ja tegeles muuga . 
2133	NA	 Rezissööri kuklas oli tõsine paljak nagu karikakra süda , õielehed ümber puhevil . 
2133	NA	 Killu võttis selle uurimise alla : kui Piibemann kõik karvad risti-rästi kammiks , ikkagi ei suudaks ta oma südamepaljakut katta . 
2133	NA	 Killu pitsitas käe rusikasse , nii et küüned peopessa puurisid ning loendas mõttes tööandja karvu : armastab – ei armasta – armastab – ei armasta – armastab – Äkki pööras Piibemann ennast ümber ja uuris Killut . 
2134	NA	 “ Nii et sinagi näed vastutustundeta poisikest . 
2134	NA	 Tunnista siis , tark tüdruk , vanale mehele : ta oli sul pererohkendamise abinõu ? ” 
2135	NA	 “ Vastupidi . 
2135	NA	 Just mina olin temale abi ja nõu . ” 
2136	NA	 “ Aga sul oli laps kui mitte eesmärgiks , siis plaanis ometi ? ” 
2137	NA	 “ Laps on lihtsalt lisaväärtus . ” 
2138	NA	 “ Lisaväärtus . 
2138	NA	 Haritud naised lisaväärtust taotlemas contra harimata mehed , kes pole lisaväärtusest iial miskit kuulnud . 
2138	NA	 Mina vist ei näe siin positiivseid lahendusi . ” 
2139	NA	 “ Praegu ei paista tõesti , ” soostus Killu . 
2140	NA	 “ Praegu , ütled sa ? 
2140	NA	 Võib siis miskit muutuda ? 
2140	NA	 Mine tea tõesti , elu on ettearvamata . 
2140	NA	 Vanasõna ütleb , et laps on mehe isa . 
2140	NA	 Selles on suur tarkus . 
2140	NA	 Aru on mõnelegi ootamatult pähe tulnud . ” 
2141	NA	 Vaikus . 
2142	NA	 Piibemann istus oma laua taha , hõõrus laupa ja silmi nagu kanges peavalus . 
2143	NA	 “ Mulle muidugi teeb muret sinu seisukohast kõrvaline asi . 
2143	NA	 Mis ajast sa kirjanikuameti maha pead panema ? 
2143	NA	 Mul ei ole mitte kui kedagi silmapiiril , kes Tibutobu edasi kirjutaks . ” 
2144	NA	 “ Seadus lubab märtsist peale vist . 
2144	NA	 On lubatud , aga kästud pole ju ! 
2144	NA	 Kirjutada ma ju ikka saan . 
2144	NA	 Pärast ka , välisautorina . 
2144	NA	 Seda võin ju koduski teha , autor ei pea ju alati salvestusel viibima . ” 
2145	NA	 “ Tubli ! 
2145	NA	 Seda enam , et honorari on ju ka vaja , millestki peab inimene ju elama , eks ole ? ” 
2146	NA	 Ju-ju , märkas Killu , nad mõlemad ütlesid ju-ju-ju . 
2146	NA	 Solidaarsusest . 
2146	NA	 Piibemann tundis isalikku huvi , kuidas Killu mõtleb oma elu korraldada , kas tal on kedagi abiks ja mis ta ülikooli viimaste sabadega kavatseb . 
2146	NA	 Piibemann kinnitas , et see on õige mõte katsuda ülikooliga kähku ühele poole saada , nii-öelda kaks diplomit korraga kätte nõutada . 
2146	NA	 Piibemann omalt poolt lubas assistendil koormust vähendada , teatagu ainult ette , kui tulemata jääb ; telefonid on juba leiutatud , jumal tänatud . 
2147	NA	 “ Tubli tüdruk oled . 
2147	NA	 Televaatajaid peab ju ka juurde sündima , kust me neid saame , kui ise ei tee , ” naljatas Piibemann ja laskis oma hirmvalgetel hammastel hiilata . 
2147	NA	 Eestvaade paljakut ei näidanud . 
2148	NA	 Tibutobu perekond jäeti niisiis Killule alles – selle poolest oli kõik korras . 
2148	NA	 Kivi südamelt . 
2148	NA	 Ülikooliga oli ju asi sedasi , et seal polnud peale kohusetunde muid tundeid tekkinud – mittestatsi asi , käis eksameid tegemas nagu doonor verd andmas : mis tehtud , see kaelast ja unustatud . 
2149	NA	 Tüdruk kõndis külmakohrutuses puiesteed ja kavandas südasuvist stsenaariumi katsikuliste stseeniga . 
2149	NA	 See tuleks väga eluliselt kirjutada , nii et meeldiks kõigile . 
2149	NA	 Piibemann loeks ja sasiks kuklapaljakut : Peab sobiva suurusega nuku kauplusest laenama , me ei hakka seda ometi ostma lattu seisma , sest väike Uppin kui poisslaps seda kah ei tarvita ja rohkem väikseid meil pole . 
2149	NA	 Killu käiks trumbi välja : Väike Uppin hakkab Kerttu imiku rolli ise täitma . 
2149	NA	 Ja mis oleks tema honorar , kas me jõuame seda maksta ? naeraksid teised . 
2149	NA	 Killu kostaks tõsiseks jäädes : Ta teeks seda armastusest Tibutobu pere vastu ; eks ole , pisi-Tehvan , sa teed ju seda selgest armastusest ? 
2149	NA	 Teised naeraksid : Meil on maailma kõige noorem staar , ja kui uskumata armas ta on ! 
2149	NA	 Piibemann ütleks : See kahtlemata tõstab seriaali vaadatavust ! 
2149	NA	 Killu ütleks : Ma tean üht professorit , kes kammib teleri juures koera , ma kuulsin , et Tibutobu vaadates siiski mitte . 
2149	NA	 Teised ütleksid : Pisi-Tehvani tõttu ajab ta koera toastki välja ! 
2150	NA	 Kodu oli tühi ja pime . 
2150	NA	 Ja külm . 
2150	NA	 See fakt oli teravas vastuolus katsikustsenaariumi heleda meeleoluga . 
2151	NA	 Näpp lülitinupul , jäi Killu mõtlema – Tibutobu olekski väikse Tehvani ainus perekond ! 
2151	NA	 Killu ise on vaeslaps , ta ei too suguvõsa kaasa , ja Simmo , kui teda jätkukski , on hüljatud laps . 
2151	NA	 Kuis siis nii , et inimesi tuubil maailmas oleks väeti lapsukese päralt üksnes ema ? 
2151	NA	 Pluss üle nädala külas käiv virtuaalne ilm ning selle lihalikud tegijad . 
2151	NA	 Seegi võidaks talt äkki ära võtta , nagu Pärtelsonilt . 
2151	NA	 Jääks ainuüksi ema , kuni selle silmad lahti . 
2152	NA	 Killu vajutas tule põlema , istus tühja lageda laua taha . 
2153	NA	 Järsku tundis ta üsas õrna , ent siiski tugevat müksu , nagu lohutust pakkuvat , nagu tähelepanu nõudvat . 
2153	NA	 Seespidine puudutus täitis naist seniaimamatu õrnusega . 
2153	NA	 Lapse liigutuse kordumist igatsedes jäi ta aknast vaatama laia puhta lume langemist helves helbe kõrvale , kuni porikohrutuses maa oli uueks saanud . 
2154	NA	 Pole midagi , Tehvan , ütles Killu pojale , saad ise suure suguvõsa esiisaks , katad oma poegadega ja nende poegadega ja nende poegadega selle väikese külma tühja maa . 
2155	NA	 Killu Uppin , Tehvan Uppin , simsalabimm ! 
