par_nr	head	sentence
1	 Metsad kõnelevad 	 Metsad kõnelevad 
2	NA	 Arno Kasemaa 
4	 1 	 1 
5	NA	 Künka suur lasterikas perekond elas saunas , pead-jalad koos . 
5	NA	 Kodanliku Eesti viimasel aastal möllas Kõrvenurme külas suur kahjutuli , kus langes tuleroaks peaaegu pool küla . 
5	NA	 Tugev läänetuul kandis tule kord-korralt majalt majale edasi ning küla keskmine , kõige tihedamini asustatud osa põles maani maha . 
5	NA	 Kuigi Künka ja Saarevälja asusid kahjutule tsentrumist tükk maad põhja pool , süttis ometi Künka elumaja ning seda päästa polnud võimalik . 
5	NA	 Alles jäid saun ja kõrvalhooned . 
6	NA	 Oli kuldilus suvise pööripäeva järgne päev . 
6	NA	 Juba paar nädalat valitses põud . 
6	NA	 Kõrvenurme küla kiviklibustel põldudel kippusid orased kolletama , oodates asjatult elustavat vihma . 
6	NA	 Küll kogunesid keskpäeval läänetaevasse vahete-vahel pilvemügerikud , kuid valitsevad idatuuled tõrjusid need tagasi ning järgmiseks hommikuks oli taevas taas säravalt selge . 
6	NA	 Küll oleks paar-kolm sajupäeva marjaks ära kulunud , sest ka kõrgemad heinamaad ei tõotanud kuigi suurt saaki . 
6	NA	 Madalatel , niisketel lodumaadel ulatus aga mahlakas rohi kohati peaaegu rinnuni . 
6	NA	 Eelmisel päeval oli tuul pöördunud läände ning lõõtsus nüüd täie hooga , tõotades lähematel päevadel vihma . 
6	NA	 Sel saatuslikul hommikul tõttasid Kõrvenurme talupidajad kõik Rakverre jaanilaadale . 
6	NA	 Oli vaja läheneva heinatöö jaoks osta vikateid , niidumasinate jaoks puuduvaid osi ning laadalt ka põrsaid suveks kasvama . 
6	NA	 Kodus olid peamiselt naised ja lapsed . 
6	NA	 Tugev läänetuul , mis juba hommikul , kui laadalised teele asusid , puude latvu painutas , tugevnes keskpäevaks veelgi . 
6	NA	 Küla elas oma tavalist argipäevaelu . 
6	NA	 Naised rohisid juurviljapeenraid , istutati veel hilise kapsa taimedki , et algavaks heinaajaks kõik korras oleks , sest kel siis enam mahti niisuguse asjaga jännata . 
6	NA	 Lapsed aga jooksid alla jõe äärde , et jahedas vees palavust pisut jahutada . 
7	NA	 Künka Minna pesi päeval sauna juures pesu . 
7	NA	 Et kaevus vett kokku hoida , mida kestva põua tõttu tundus olevat vähevõitu , asetas ta pesuvanni väikesele käsikärule ning läks jõe äärde loputama . 
7	NA	 Kaldast üles tulles märkas ta küla kaugemas otsas suitsuvinet . 
7	NA	 Küllap Lallumäe omad kütavad vist jaanilaupäeva õhtul saunaahju , mõtles ta endamisi . 
7	NA	 Kui aga suitsuvine ikka paksemaks ja paksemaks muutus , astus ta õuest välja , kus puud vaatevälja ei varjanud ning nägi , et tegemist pole mingi saunaahju kütmisega , vaid lausa kahjutule endaga , sest Lallumäe elumaja seisis paksus suitsutossus ning aeg-ajalt nilpsasid punased tuleleegid katuseharjast kõrgemale . 
7	NA	 Tuld oli märgatud juba kaugemalgi . 
7	NA	 Tulid Suureõue , Sakrise , Sepa ja Rogandiku omad , nendega liitusid ka Künka Minna ja Artur ning Saarevälja Marta ja Juhan . 
7	NA	 Kõik tõttasid õnnetuspaigale , et katsuda tulele piiri panna . 
7	NA	 Kuid Lallumäele jõudes selgus , et seal polnudki enam võimalik midagi aidata . 
7	NA	 Üksteise järel süttisid kuivad laast- ja õlgkatused , nagu oleks mingi kuri käsi nad järjekorras põlema pannud . 
7	NA	 Õige pea , kui Lallumäe elumaja katuse räästa alt tuleleegid välja lahvatasid , hakkasid põlema ka naabruses asuvad Mäe Motu hooned – karjatall , aidad ning elumaja . 
7	NA	 Ja siis võtsid tuld ridamisi kõik : Peedari , Teetlovi , Põldaru , Roopalu , Laiatüki ning tükk maad eemal ka Rahkamäe . 
7	NA	 Tuli oli nii võimas , et ei lubanud kustutajatel lähedalegi minna . 
7	NA	 Kundast saabunud tuletõrje ei suutnud oluliselt aidata , sest madalad kaevud olid veevaesed ning jäid kohe kuivaks . 
7	NA	 Pealegi asusid mitmed neist tuletõrje saabudes juba kahjutule tsentrumis , kuhu juurdepääs polnud enam võimalik . 
7	NA	 Jõest kohale toodud veega püüdsid pritsimehed kaitsta allatuule jäävaid , veel süttimata maju , kuid ka see ei andnud tulemusi , sest erakordselt tugev tuul ja tuli olid võimsamad kui tuletõrjujate jõud . 
8	NA	 Künka ja Saarevälja hoonete süttimist ei peetud tõenäoliseks , kuna nad asusid kahjutulest niivõrd kaugel . 
8	NA	 Kui aga Laiatüki ja seejärel ka Rahkamäe tuld võtsid ning tulelondid sinnapoole lendama hakkasid , kiirustasid Minna ja Artur , nende eeskujul ka Marta ja Juhan koju , et oma hooneid süttimise eest kaitsta . 
8	NA	 Appi tulid ka Rogandiku omad . 
8	NA	 Artur ja Minna olid mõlemad katusel ja loopisid vett tulekolletele , mis tekkisid sinna põlevatest katuselaastudest , mida tugev läänetuul Rahkamäe hoonete poolt Künka elumaja katusele kandis . 
8	NA	 Nagu säravad linnud lendasid tulelondid õhus ja maandusid kolm-nelisada meetrit kaugemal asuva naabri eluhoonel . 
8	NA	 Võib-olla oleks Künka elumaja suudetud päästa , sest Rahkamäel hakkas tuli juba raugema , kuid siis lõppes kaevust vesi . 
8	NA	 Saarevälja kaev oli tükk maad eemal ning ämbritega kandmine võttis aega . 
8	NA	 Pealegi kaitsesid Marta ja Juhan oma hooneid võimaliku süttimise eest , loopides katusele vett , et sinna sattunud sädemeid kustutada , enne kui need suureks leegiks jõuavad paisuda . 
8	NA	 Ja kui siis Rahkamäe karjatalli katus ragisedes kokku langes ning tohutusuure sädemete ja tulelontide pahmaka õhku paiskas , kust tuul need Künkani kandis , ei jõudnud Minna ja Artur enam tulekoldeid likvideerida ning kuiv laastkatus süttis lausaliselt . 
9	NA	 “ Tulge alla , põlete elusalt ! 
9	NA	 Siin pole enam midagi kustutada . 
9	NA	 Katuse tagakülg ka juba põleb ! ” karjus Rogandiku Mart . 
10	NA	 “ Asju välja kandma ! ” kamandas agar Saarevälja Marta . 
11	NA	 Minna ja Artur ronisid kiiruga katuselt maha ning ühinesid naabritega , kes püüdsid põlevast majast päästa niipalju kui võimalik . 
12	NA	 Kui laadalised õhtul linnast koju jõudsid , leidsid nad ahervaremetes küla eest. Olles ehmatusest juba pisut toibunud , seisis kõikide keelel üksainus küsimus : kust sai tuli alguse ? 
12	NA	 Kelle hooletuse läbi jäi peaaegu terve küla peavarjuta ? 
12	NA	 Sellele ei osanud keegi vastata . 
12	NA	 Teati vaid seda , et tuld märgati siis , kui Lallumäe elumaja üleni leekides seisis ning Mäe Motugi hooned juba tuld olid võtnud . 
12	NA	 Olid ju kodus peamiselt naised ja lapsed , igaüks oma tööde ja toimetuste juures . 
12	NA	 Küll tundnud Teetlovi noor perenaine maja taga juurviljapeenraid rohides kirbet suitsulõhna , mida tugev läänetuul Lallumäe poolt külasse kandis , kuid nii nagu Künka Minnagi , ei omistanud ka Teetlovi Armilda sellele tähelepanu , sest ka tema arvanud , et Lallumäe Leena kütab saunaahju . 
12	NA	 Kui lapsed lõpuks suure kisaga ema juurde jooksid , et Lallumäe ning Mäe Motu hooned põlevad , taibanud tema , kust see suitsuving pärit on , kuid siis oli juba hilja . 
12	NA	 Naiste ja laste jõud ning ettevõtlikus olid liiga väikesed , et kahjutulele piiri panna . 
12	NA	 Isegi allatuule jäävate hoonete süttimist ei suudetud ära hoida , sest tuul kandis katuselaastude põlevaid tükke ning õletuuste mitmesaja meetri kaugusele . 
12	NA	 Kaua aega ei teatud , kelle käest tuli alguse sai . 
12	NA	 Alles mitu aastat hiljem avaldas Lallumäe Leena Teetlovi Armildale , et temal tulnud leiba ahju pannes viinaneelud peale , ning kui kõik valmis , võtnud ta kohvrist pesude vahelt pudeli ning rüübanud kohe päris mitu punnsuutäit kodus aetud puskarit , viinud siis ahjuluua ja leivalabida välja räästa alla kindlaks määratud kohale ning külitanud seejärel sooja ahju äärde pingile , kus õige pea magusas rammestuses uinus . 
12	NA	 Sealt naabrinaised , Peedari Juuli ning Teetlovi Armilda ta juba pooleldi vingu jäänult leidsidki . 
12	NA	 Küllap oli luud ahjupõrandat pühkides tuld võtnud , mida aga Lallumäe perenaine ei märganud ning viis sädemetes ahjuluua õlgkatuse räästa alla , kus tugev tuul ta põlema lõõtsus . 
12	NA	 Kõige rohkem kannatada said kaks viimast talu , Laiatüki ning Rahkamäe , kust peremees ja perenaine mõlemad hommikul laadale läksid . 
12	NA	 Tulest heidutatud lapsed ei osanud põlevast majast kõige vähematki välja kanda . 
12	NA	 Alles jäid ainult loomad , kes suvise aja tõttu väljas olid . 
12	NA	 Kui vanemad õhtul koju jõudsid , leidsid nad nutvad lapsed suitsevate ahervaremete juurest . 
13	NA	 Pärast elumaja põlemist kolis Künka pere sauna , mis järelejäänud hoonetest elamiseks kõige enam sobis . 
13	NA	 Kümneliikmeline perekond saunakambrisse ära mahutada tundus esialgu lausa võimatuna . 
13	NA	 Kuid et teist lahendust polnud , pidi sellega kuidagi toime tulema . 
13	NA	 Künka oli selles mõttes isegi veel õnnelikus olukorras , sest järele jäid kõik kõrvalhooned . 
13	NA	 Laiatüki ja Rahkamäe lasterikkad perekonnad , kus kõik hooned maani maha põlesid , jäid lausa lageda taeva alla . 
14	 2 	 2 
15	NA	 Künka Artur ja Saarevälja Juhan olid vennaksed ning pärast isa surma jagasid nad kodutalu omavahel pooleks , nii et kumbki sai kuus hektarit põldu , ühe hobuse ning poole olemasolevast lüpsikarjast . 
15	NA	 Artur ehitas endale uued hooned , Juhan jäi aga elama vanasse Saarevälja elumajja . 
15	NA	 Vendade naised , Künka Minna ning Saarevälja Elsa , olid rahulikud ja sõbralikud inimesed ning said omavahel hästi läbi . 
15	NA	 Siis jäi aga Juhani naine järsku haigeks ning suri . 
15	NA	 Kaks tütart olid juba täisikka jõudmas , kaks poega aga üsna väikesed . 
15	NA	 Kui Juhan naise kaotusvalust üle sai , tõi ta majja uue perenaise . 
15	NA	 Keegi külas ei teadnud , kus Juhan temaga tutvus , kust ta pärit oli ning kes ta oli . 
15	NA	 Uus Saarevälja perenaine oli täielik vastand eelmisele . 
15	NA	 Kui Elsa oli rahulik , teiste inimeste suhtes heatahtlik ning malbe , keda koduste tööde ja toimetuste juures kuuldagi polnud , siis Marta ilmumisest Saareväljale teadsid naabrid juba esimesel päeval kohe . 
15	NA	 Nagu tuulispask lennutas ta aias , õues ning lautade juures ja tema siia-sinna jooksmist saatis ülevoolav jutuvada . 
15	NA	 Silmapilk muutus Saareväljal kõik . 
15	NA	 Päevad läbi haukusid ärritatud koerad , kaagutasid haned ning kanad , nutsid ja karjusid lapsed . 
15	NA	 Üle kõige käis aga Marta tänitamine , käsud , korraldused ning õpetussõnad . 
15	NA	 Õige pea lahkusid kodust mõlemad tütred , sest nad ei pidanud vastu võõrasema võimutsemisele , poisid olid aga veel liiga väikesed , et omal käel laias maailmas hakkama saada ning nad pidid tahes-tahtmata kõik võõrasema tujud ja tahtmised välja kannatama . 
16	NA	 Künka Minna püüdis uue sugulasega kohtumist vältida , kus iganes sai , sest talle ei meeldinud naabrinaise kärarikkus ega tema ülevoolav jutulust . 
16	NA	 Kuid Marta ei jäänud üleaedsega juhuslikku kokkusaamist ootama , vaid ilmus ise õige varsti Künkale , et seal uue sugulasega tutvust sobitada . 
16	NA	 Vaevalt oli ta jõudnud pakutud istet võtta , kui ta oma suu avas ning keelepaelad valla päästis . 
16	NA	 Ja Marta ei säästnud suud ega hoidnud ka sõnu kokku . 
17	NA	 “ Issand jumal ! 
17	NA	 Mis lapsed sel Juhanil küll on ! 
17	NA	 Nad ju püsti kuradid ! 
17	NA	 Oleks ma seda teadnud , et siin niisugused sarvedeta saatanad ees ootavad , poleks ma oma jalgagi siia toonud . 
17	NA	 Igale asjale hauguvad vastu nagu koerad , suud peas kõrvuni lahti . 
17	NA	 Mis sõnu nad mulle loevad ! 
17	NA	 Püha jumal ! 
17	NA	 Ma ei julge õue peal liikudagi , kardan , et kargavad kõrisse kinni . 
17	NA	 Olen Juhanile mitu korda öelnud , et võta ometi rihm ja tee teistel taguotsad tuliseks , ehk hakkavad siis natukenegi pelgama , aga ei see tee väljagi . 
17	NA	 Ei tea , mis ta must siia kutsus , oma lastele lollitada . ” 
18	NA	 “ Nad pole sinuga jõudnud veel harjuda , küllap ajapikku muutuvad leplikumaks , ” püüdis Minna lohutada . 
19	NA	 “ Need peletised leplikumaks ! 
19	NA	 Päev-päevalt lähevad hullemaks . 
19	NA	 Neid pole elu sees keegi õpetanud . 
19	NA	 On lastud üle pea kasvada . 
19	NA	 Kui asi ei parane , siis võtan ise vembla ning uhan kered läbi . ” 
20	NA	 “ Ära seda küll tee , siis läheb asi õige hulluks . 
20	NA	 Katsu enne ikka heaga , siis ehk võtavad su omaks . ” 
21	NA	 “ Heaga ! ” lõi Marta käsi kokku . “ Mida saab niisuguste passatskite juures heaga . 
21	NA	 Need kutsikad naeravad su headusele . 
21	NA	 Nad ju hullemad kui metsloomad , ” lõpetas Marta Juhani poegade põhjamise . “ Ja mis need plikadki . 
21	NA	 Mõtlesid vist , et kui võõrasema majas , ei siis ole vaja enam lillegi liigutada . 
21	NA	 Muudkui põõna aga keskhommikuni voodis ning oota , kuni sööma kutsutakse . 
21	NA	 Oh ei , tibukesed ! 
21	NA	 Paar päeva vaatasin seda asja , siis aga kupatasin ühel hommikul preilid maast lahti ning küütisin lauda juurde lehmi lüpsma . 
21	NA	 Küll vingutasid nina , aga ikka läksid . 
21	NA	 Kuid ei nad pidanud tööle kuigi kaua vastu . 
21	NA	 Nädal tagasi lasksid mõlemad jalga . 
21	NA	 Ja oleks nad mulle oma minekust sõnakestki lausunud või head aegagi jätnud . 
21	NA	 Juhaniga sossutasid eelmisel õhtul , aga mulle mitte üks piuks . ” 
22	NA	 “ Kuhu nad siis läksid ? 
22	NA	 Kas kusagile tööd otsima ? ” 
23	NA	 “ Eks vist muidugi . 
23	NA	 Ega siis ilma tööta kusagil läbi saa . 
23	NA	 Eks nad siis nüüd näe , kui kerge on . 
23	NA	 Kas saavad keskhommikuni voodis teki all vedeleda . ” 
24	NA	 “ Ega nad olegi vedelenud . 
24	NA	 Pärast ema surma tegid kõik tööd majapidamises ära . 
24	NA	 Ei ole neil tüdrukutel kerge olnud . 
24	NA	 Liina sai kevadel alles kuusteist , kuid oli juba läinud suvel täie inimese eest väljas , ” püüdis Minna naabritüdrukuid kaitsta . 
25	NA	 Marta ei lasknud ennast eksitada , vaid laskis edasi . “ Aga seda ma ütlesin Juhanile , et kui plikad kord läksid , siis ärgu nad oma jalga enam siia toogu , niikaua kui minu silmad lahti on . ” 
26	NA	 “ Kuidas siis ikka niimoodi . 
26	NA	 See ju nende kodu . 
26	NA	 Miks nad oma koju tulla ei tohi ? 
26	NA	 Ei seda saa keegi keelata . ” Martale vist ei meeldinud naabriperenaise seisukoht , kes Juhani lapsi temaga koos siunama ei hakanud , vaid neid koguni kaitsta püüdis , sest ta jäi järsku vait ning silmitses Minnat vaenulikult . 
27	NA	 See Marta esimene visiit otsustas naabrinaiste omavahelise suhtlemise alatiseks . 
27	NA	 Kuigi Marta hiljem mitu korda naabritega usalduslikku vahekorda sisse püüdis seada , ei tulnud sellest midagi välja , sest Minna vastas tema lähenemiskatsetele ainult jaheda viisakusega , mida Marta üleaedsele mitte kunagi ei andestanud . 
28	 3 	 3 
29	NA	 See oli kohe pärast Saksa okupatsioonivägede lahkumist tuhande üheksasaja neljakümne neljanda aasta septembris , kui Künka Artur ühel pärastlõunal naelakasti , haamri , sae ja kirvega heinamaale tõttas , et seal küünisuule aed ette teha . 
29	NA	 Loomad oli vaja ädala peale lasta . 
30	NA	 “ Ära siis väga kauaks jää . 
30	NA	 Metsades praegu igasugu inimesi . 
30	NA	 Saarevälja Marta oli alles üleeile veel kolme Saksa mundris meest Vigi soone peal näinud . 
30	NA	 Kõndinud Muurapõllu heinamaa poole , püssid seljas . 
30	NA	 Ja mine neid metsavendigi tea , ” manitses perenaine . 
31	NA	 “ Ma pole kellelegi kurja teinud , miks ma neid kartma peaksin , ” arvas Artur . 
32	NA	 “ Ega see ei loe , et kurja pole teinud . 
32	NA	 Inimesed on praegu segaduses , sõjavägedest ära hirmutatud , kus sa kellegi hinge sisse näed , mida ta mõtleb või tunneb . 
32	NA	 Niisugune metsahulkur näeb ka kõige ausamas inimeses endale surmavaenlast , ” arvas Minna . 
33	NA	 “ Pole see asi nii hull ühtigi , ” lõi Artur käega . 
34	NA	 Lapsed jooksid kisades õue . “ Venelased tulevad ! 
34	NA	 Otsivad hobuseid , võtavad küüti ! ” 
35	NA	 “ Issand jumal ! ” jahmus Minna . “ Kust te seda kuulsite ? ” 
36	NA	 “ Praegu just olid Rogandikul . 
36	NA	 Võtsid kohe ise koplist hobuse , ei küsinud lubagi . 
36	NA	 Õnneks Leida-tädi nägi ning kutsus Rogandiku-isa . 
36	NA	 Hobune rakendati vankri ette ja Mart läks kaasa , et saab ehk pärast küüti hobuse veel tagasi , ” seletasid lapsed õhinal . 
37	NA	 “ Artur , võta ruttu Juka käekõrvale ja vii heinamaale endaga kaasa . 
37	NA	 Ega nad sinna ikka järele tea tulla . 
37	NA	 Ma ütlen , et läksid veskile . ” 
38	NA	 Artur läks . 
39	NA	 “ Püha jumal ! 
39	NA	 Neljakümne esimesel alles võeti hobune , nüüd jälle . 
39	NA	 Ei saa enam jalgu alla saamagi , ” hädaldas Minna . “ Minge lapsed , õue ja vaadake , kas tulevad siiapoole . 
39	NA	 Tulge mulle ütlema . ” 
40	NA	 Lapsed jooksid minema . 
40	NA	 Minna oli ärevil . 
40	NA	 Alles kolm aastat tagasi mobiliseeriti koos meestega ka hobused . 
40	NA	 Küla jäi tööloomadest tühjaks . 
40	NA	 Juka oli siis alles aastane sälg , seepärast jäi järele . 
40	NA	 Nüüd on hobuseks kasvatatud ja juba anna jälle ära . 
41	NA	 “ Tulevad ! 
41	NA	 Tulevad ! ” hüüdsid lapsed väljast . 
41	NA	 Minna astus õue . 
41	NA	 Kõige ees sammus pikakasvuline ohvitser , kaks sõdurit tema järel . 
41	NA	 Õnneks rääkis teine meestest eesti keelt . 
41	NA	 Ta selgitas olukorra ning tuleku põhjuse . 
41	NA	 Neil olevat vaja hobuseid moonavoori jaoks , et taganevatele sakslastele järele jõuda , kes põgenevat lääne suunas . 
41	NA	 Peremees võib ise kaasa tulla , siis on kindel , et saab oma hobuse tagasi . 
42	NA	 “ Peremees läks enne lõunat veskile ega ole veel koju jõudnud , ” valetas Minna , tundes oma ebaausa vastuse pärast piinlikkust . 
42	NA	 Sõdur tõlkis tema jutu ohvitserile . 
42	NA	 Vastus näis tõene ning kõik kolm astusid õueväravast välja . 
42	NA	 Seal märkas üks meestest eemal põllu servas Saarevälja hobust . “ Eto vaša ? ” pöördus ohvitser Minna poole . 
42	NA	 Minna raputas pead ning näitas Saarevälja suunas . 
42	NA	 Üks meestest sammus üle põllusiilu hobust võtma , ohvitser tõlgiga aga astus Saarevälja õueväravast sisse . 
42	NA	 Marta oli juba sõjaväelasi Künka õuel märganud ning tõttas neile vastu . 
42	NA	 Ka siin selgitati olukord , mispeale Marta hirmsasti hädaldama kukkus . 
42	NA	 Peremeest ei olevat momendil kodus ning tema hobust võõraste sõjaväelaste kätte ei usalda . 
42	NA	 Neljakümne esimesel aastal vast võeti hobune , selle kimli aga saanud nad sakslaste käest . 
42	NA	 Alguses ei osanud see kreksut ei vankrit vedada ega künnivaol käia . 
42	NA	 Küllap olid Wehrmachti-mehed ta kusagilt undrehti teel saanud . 
42	NA	 Marta hädaldamist ei võetud kuuldagi , vaid soldatid lükkasid vankri rehe alt välja ning rakendasid kimli aiste vahele . 
42	NA	 Nüüd aga haaras südi Saarevälja perenaine kreksutil suukõrvast kinni , ega mõelnudki lahti lasta . 
42	NA	 Tema enne hobust ära ei anna , kui peremees ükskord lagedale ilmub ja ise kaasa tuleb . 
43	NA	 “ Me ei saa seda teile lubada . 
43	NA	 Me jääme voorist maha . 
43	NA	 Tulge ise kaasa , ” tegi ohvitser lõpuks ettepaneku . 
44	NA	 Marta heitis vaid korraks pilgu ohvitseri jumekasse näkku ja ei tea mis meelemuutus tema hinges sel momendil toimus , kuid ta laskis järsku hobuse suukõrvast lahti ning lausus : “ Ma tulen . ” Mõne minuti pärast väljus ta käekoti ning üleriietega toast , ronis vankrile , võttis ohjad ning sõitis väravast välja . 
44	NA	 Künka teeotsast möödudes hüüdis ta Minnale : “ Kui Juhan poisiga tuleb , ütle talle , et venelased käsutasid mind hobusega küüti ! ” Naabrinaise imestusel polnud piiri . 
44	NA	 Saarevälja Marta , kes tänini vaevalt hobuse ligi läks , võttis järsku ohjad kätte ning sõitis Vene soldatitega teab kuhu ilmaotsa . 
44	NA	 Naabrinaise elevil olekust tegi Minna järelduse , et minek polnudki talle eriti vastumeelt . 
45	 4 	 4 
46	NA	 Päev kiskus juba õhtusse , kuid Künka Arturit polnud ikka veel kodus . 
46	NA	 Minna laskis lehmad koju , lüpsis ära ning otsustas soone peale vaatama minna , kuhu mees nii kauaks jääb . 
46	NA	 Ega selle aiajupikese tegemine küünisuu ette ometi nii kaua aega tohiks võtta . 
46	NA	 Juba eemalt nägi ta , et hobune oli soone peal keti otsas ning perenaise südant läbis rahuldustunne . 
46	NA	 Juka oli alles . 
46	NA	 Mida hakkaksid nad ilma hobuseta peale . 
46	NA	 Kuigi naabriperenaine ise oma kimliga kaasa läks , ei tähendanud see veel , et ta ükskord koos hobusega ka koju tagasi jõuab . 
46	NA	 Sõjaaja üle elanud inimesed olid umbusklikud ja arad , sest elu oli näidanud , et hädaoht võib ka seal varitseda , kus seda aimatagi ei osata . 
46	NA	 Perenaist nähes korsatas hobune ning kikitas kõrvu , nagu oleks ta järsku midagi ebatavalist märganud . 
46	NA	 Aiategu küüni suu ees oli alles pooleli . 
46	NA	 Maas vedeles teiba ümber keritud okastraadi-kera , sealsamas ka naelakast ning haamer , kuid Arturit mitte kusagil . 
46	NA	 Minna vaatas ümber . 
46	NA	 Mõnikümmend sammu eemal metsa serval oli paar-kolm langetatud noort kaske . 
46	NA	 Ja taas korsatas Juka . 
46	NA	 Minna süda aimas halba . 
46	NA	 Ta tõttas maharaiutud puude juurde ning tardus ehmatusest kohale . 
46	NA	 Valgete kasetüvede vahel angervaksas lamas Artur , saag kõrval . 
46	NA	 Minna haaras mehe käe , see oli külm . 
46	NA	 Artur oli silmili rohule kukkunud , seljas mitu veritsevat kuuliauku . 
46	NA	 Minna vajus oiates laiba kõrvale põlvili , sest ta tundis , et mõistus ja jõud ütlevad üles . “ Issand jumal ! 
46	NA	 Issand jumal ! ” ahastas õnnetu naine mehe surnukeha kõrval . 
46	NA	 Ilmselt oli Arturit tulistatud metsast , selja tagant . 
46	NA	 Kuid kes võis seda teha ? 
46	NA	 Ega ometi metsavennad ! 
46	NA	 Kuid miks ? 
46	NA	 Tema teada oli siinkandis liikumas neli-viis naaberküla poissi , kes neljakümne esimesel aastal kutsealustena Nõukogude armeesse minekust kõrvale hoidsid ning kellele Artur õige mitu korda sellesama küüni juurde toitu viis . 
46	NA	 Nemad seda vaevalt tegid . 
46	NA	 Aga kui ehk siiski sakslased , keda Saarevälja Marta üleeile soone peal nägi ! 
46	NA	 Küllap sattus Artur meestele peale ning kartuses , et ta nad üles annab , tulistasidki surnuks . 
46	NA	 Minna võttis veel kord rohul lamava mehe käe ning katsus pulssi . 
46	NA	 See ei töötanud . 
46	NA	 Polnud kahtlust , Artur oli juba mitu tundi tagasi surnud . 
46	NA	 Oli juba peaaegu päris pime , kui Minna endas lõpuks niipalju jõudu tundis , et üles jaksas tõusta . 
46	NA	 Ta viis hobuse koju , rakendas vankri ette , kutsus Arturi venna , Saarevälja Juhani appi ning tõi mehe surnukeha koju . 
46	NA	 Ka Juhan kinnitas Minna oletust , et tulistajateks polnud keegi muu kui metsas ringi hulkuvad sakslased , keda Marta paar päeva tagasi Vigi soone peal nägi . 
46	NA	 Tõenäoselt kohtas Artur neid heinamaal küüni lähedal ja see oligi põhjuseks , miks Wehrmachti-mehed talle otsa peale tegid . 
46	NA	 Ja kui Juhan küünis heinavirna otsa ronis , leidis ta sealt paar tühja konservikarpi saksakeelsete kirjadega ning muidki toidujäänuseid ja heinte sees ka kolm magamisaset , siis kinnitasid need tähelepanekud aina seda , et Arturi mõrtsukaid ei tule otsida kusagilt mujalt kui sealtsamast Muurapõllu metsast . 
46	NA	 Juhan teatas otsekohe nii venna tapmisest kui ka oma avastusest heinaküünis piirivalvekordonisse , kus asus sõjaväeosa , ning tegi ettepaneku , et mets läbi kammitaks . 
46	NA	 Haarang ei andnud soovitud tulemusi . 
46	NA	 Ilmselt olid sakslased selleks ajaks juba lahkunud . 
46	NA	 Paari päeva pärast aga teati rääkida , et Võsu poole viiva rannatee äärest on leitud kolme Saksa sõjaväelase laibad . 
46	NA	 Surnukehad lamanud üksteise otsas , kõige pealmise käes relv . 
46	NA	 Küllap olid nad oma lootusetut olukorda taibates endalt ise elu võtnud . 
47	 5 	 5 
48	NA	 Saarevälja Marta vabatahtlik küütiminek paistis naabrinaiste silmis lausa kangelasteona . 
48	NA	 Mõelda vaid ! 
48	NA	 Tema võtab ohjad pihku ning istub venelaste keskele vankrile ja kihutab teab kuhu ilmaotsa . 
48	NA	 Kas ta põrguline ei kartnud , et soldatid ta kusagil metsa vahel ära näruvad ning ise hobusega plehku panevad . 
48	NA	 Praegu vägede vahetuse aeg , maal ei kehti mingid seadused . 
48	NA	 Veel suurem oli aga naabrite hämmastus , kui Marta juba paari päeva pärast koju tagasi jõudis , ilus noor linalakk mära aiste vahel . 
48	NA	 Küsimuse peale , kuhu ta oma kimli kreksuti pani ning kust see verinoor paari-kolme-aastane linalakk pärit on , naeratas ta salapäraselt , ega lausunud alguses sõnagi . 
48	NA	 Alles hiljem , kui Juhan naisele kõvasti peale käis , et see asja selgituseks suu avaks , avaldas naine kogu tõe . 
48	NA	 Tema olevat sõita saanud ainult ühe päeva , kuhu poole , seda nendele keegi ei selgitanud . 
48	NA	 Hobuseid olnud arvutul hulgal , veel rohkem aga soldateid . 
48	NA	 Kõik noored ja lustakad mehed , kes aina naernud ning naljatanud . 
48	NA	 Õhtul , kui terve see hobuste- ja inimesterodu puhkama jäi , tulnud tema juurde keegi noor ja nägus ohvitser , seesama linalakk sälg käe kõrval ning seletanud midagi vene keeles , millest tema õhkagi aru ei saanud . 
48	NA	 Ohvitser tõstnud tema kimli jala üles ning koputanud jalarauale , siis võtnud aga linalaka , teinud sellega sedasama ning näidanud noore hobuse rautamata , kõvasti kulunud ning murdunud kapju . 
48	NA	 Ka viidanud ta korduvalt sadulale linalaka seljas . 
48	NA	 Taiplik Saarevälja perenaine teinud sellest järelduse , et ohvitseril oli vaja rautatud ratsahobust . 
48	NA	 Ja kui siis kõrge ülemus lõpuks oma hobuselt sadula maha võttis ning Saarevälja kimlile selga passitas , ei kahelnud Marta enam oma oletustes . 
48	NA	 Õnneks jõudis ka eesti keelt rääkiv tõlk kohale , kes seda oletust kinnitas . 
48	NA	 Ohvitser palunud väga viisakalt , et tema , Marta , tehinguga nõustuks ning hobused samas paigas ümber vahetaks , kuna rautamata sälg ei kõlbavat ratsahobuseks . 
48	NA	 Alguses olnud ta asjale nagu pisut vastu , kuna ei teadnud , mida peremees kodus selle kohta ütleb . 
48	NA	 Siis aga leidnud ta , et kaup on igati kasulik ja andnudki oma nõusoleku . 
48	NA	 Peaasi , et sellest vastikust kimlist , kes aeg-ajalt saba kergitas ning vett viskas , nii hõlpsasti lahti sai . 
48	NA	 Seepeale kirjutanud ohvitser spravka ning torganud selle Martale näpu vahele , kus olnud kirjas , et selle paberi ettenäitaja on juba sada kilomeetrit sõitnud ning tal on õigus koju tagasi pöörduda . 
48	NA	 Saarevälja perenaine lõpetas oma selgituse sõnadega : “ Küll olid head ja lahked härrad . 
48	NA	 Ei jäänud nad Saksa Wehrmachti omadest mitte mõhkugi maha , ei viisakuses ega milleski muus . ” 
49	NA	 Künka Minna oli inimene , kes polnud harjunud teiste ees pisaraid valama . 
49	NA	 Ka kõige raskematel silmapilkudel suutis ta endast jagu saada . 
49	NA	 Milleks on vaja maailmale näidata , mis sinu hinges toimub . 
49	NA	 Ei tunne teised inimesed sinu hädale kaasa . 
49	NA	 Ja kui tunneksidki , mis abi oleks sellest temale . 
49	NA	 Seepärast seisis Minna ka oma mehe puusärgi juures peaaegu kuivade silmadega . 
49	NA	 Naabrinaistes , eriti aga Saarevälja Martas , äratas niisugune asi suurt võõristust . “ Issand , kuidas ta küll suudab , et mehe pärast ainsatki tilka silmavett ei vala . 
49	NA	 Ma nutaksin enda pimedaks , kui Juhan praegu minu ees kirstus lamaks . 
49	NA	 Aga näe , Minna vahib , silmad tarakile peas , nagu polekski puusärgis mehe laip , vaid tühipaljas puuront , ” sosistas Marta Rogendiku Leidale . 
50	NA	 “ Kust meie seda teame , mida tema praegu oma hinges tunneb . 
50	NA	 Ta on võib-olla nii tugev inimene , et suudab endast ka kõige raskemal momendil võitu saada , ” arvas Leida . 
51	NA	 Martale ei meeldinud Rogendiku perenaise vastus ning ta avas suu , et Minna kohta veelgi halvemini öelda , kuid samal silmapilgul alustas õpetajahärra lauluga : “ Koju mind viige , kus see rahukallas kullana koidab , hingata seal ilus . ” Marta avas kähku laululehe ning hakkas valju häälega kaasa laulma . 
51	NA	 Tal oli külas kõige tugevam ja kriiskavam lauluhääl ja ta oli sellele väga uhke . 
51	NA	 Peiedel armastas ta alati nii valjusti laulda , et see terves külas kuulda oli . 
51	NA	 Ja silmavettki valas Marta Arturi haual . 
51	NA	 Nähku kogu ümbruskond nii ligidalt kui kaugelt , kes on võtnud vaevaks Künka peremeest tema viimasel teekonnal saatma tulla , kui leplik ja harras süda on Saarevälja Martal . 
51	NA	 Oma naine , Minna , ei nuta , seisab külma ja jäiga raidkujuna mehe lahtise haua juures , aga vennanaine Marta nutab , sest tal on hea ja ligimesi armastav süda sees . 
51	NA	 Muidugi ei pidanud tema meeleliigutus ja lein kauem vastu kui kiriku väravani ning koduteel oli Marta jällegi endine Saarevälja Marta , kes oli valmis nii leinavat leske kui ka kõiki teisi , kes talle ei meeldinud , oma terava keelega torkima . “ Küllap see Arturi surm ikka jumalast juhitud saatuse tahtmine oli , ega muidu . 
51	NA	 Ei tahtnud hobusega küüti minna , kartsid , et venelased võtavad hobuse ära , viisid Juka soone peale köide , et soldatid ei näeks , siis vana Minna sokutas minu , naisterahva , peru kimliga minema , et venelastest lahti saada , aga näe mis juhtus . ” 
52	NA	 “ Kas see ikka nõnda oli ? ” kahtles keegi . 
53	NA	 “ Muidugi oli . 
53	NA	 Ma ise nägin , kuidas ta käega meie kreksuti poole viipas . 
53	NA	 Puha selle pärast , et oma hobust hoida . ” 
54	NA	 “ Ei mina küll oska temast nii halvasti mõelda . ” 
55	NA	 “ Mina küll mõtlen , sest ma tunnen teda paremini kui teie . 
55	NA	 See oli kohe alguses , kui ma Saareväljale tulin , siis ta ässitas Juhani tütredki minu vastu üles . 
55	NA	 Aga ma ei lasknud ennast näägutada , lõin plikad uksest välja . 
55	NA	 Pärast Minna tänitas mu veel läbi , et miks ma lapsed kodunt ära ajasin , et mul polevat niisugust õigust . ” 
56	NA	 Teised peielised vaikisid , sest kõik nad arvasid teadvat , kuidas Saareväljal tegelikult lood olid . 
56	NA	 Ja Künka Minnatki tunti külas juba lapsest saadik , kui Kangru-Antsu Maria ja Andres teda kasvatasid . 
57	 6 	 6 
58	NA	 Südasuvine öö oli vaikne ja soe . 
58	NA	 Pikkamööda logistas viimse võimaluseni täiskiilutud rong Vaivara metsa vahel Narva poole . 
58	NA	 Noormeeste näod olid pinevil , kõigi peas tuikas üksainus sõna : mobilisatsioon ! 
58	NA	 Pealegi jätavad nad kodumaa maha ning rong viib neid aina edasi ja edasi . 
58	NA	 Kuhu ? 
58	NA	 Millele vastu ? 
58	NA	 Milline olukord ootab neid seal tundmata maal ees ? 
58	NA	 Võib-olla viiakse neid kusagile tagalasse rindejoone taha kindlustusi rajama , või ehk kohe lahingusse hitlerlaste vastu ? 
58	NA	 Keegi ei teadnud midagi konkreetset . 
58	NA	 Ja kui ei ole midagi konkreetset , tekivad kõhklused , oletused , vaidlused ning kuulujutud , mis omakorda sünnitavad segadust ning lahkarvamusi . 
58	NA	 Nad teadsid vaid seda , et alanud sõda kahe supervõimu vahel ning et üks nendest peab sellest välja tulema võitjana , teine kaotajana , kolmandat võimalust ei ole . 
58	NA	 Ja et nemadki on õige pea paisatud selle koleduse surmakeerisesse , mille on valla päästnud keegi võimuhull , kes unistab maailma vallutamisest ja valitsemisest . 
58	NA	 Mehed olid saanud sõjalise väljaõppe Eesti sõjaväes oma kodumaal . 
58	NA	 Üle idapiiri polnud neist keegi käinud . 
58	NA	 Seepärast tundus olevat kõik uus ja hirmutav . 
58	NA	 Võõras rahvas , võõras keel , võõras elulaad , millele lisandus veel sõjaolukord . 
59	NA	 Viis Kõrvenurga meest , Kalda vennaksed kolmekesi , Roopalu Jaak ning Jõepere Ülo olid sattunud ühte vagunisse ning hoidsid kokku . 
59	NA	 Osa mehi püüdsid lärmaka jutuga meeleolu üleval hoida , mis vägisi madalseisu kiskus . 
60	NA	 “ Kurat seda asja teab . 
60	NA	 Võib-olla oleks pidanud mobilisatsioonist hoopis kõrvale hoidma . ” sosistas Ülo oma kõrval istuvale Kalda Robile . “ Räägitakse , et sõda lõpeb õige pea . 
60	NA	 Hitler olla lubanud talveks Moskva välksõjaga ära võtta . 
60	NA	 Siis saavad kõik vallutatud riigid oma isesesvuse tagasi . ” 
61	NA	 “ Mine sa kuradit tea . 
61	NA	 Praegu paistab küll niimoodi , et venelased neid peatada ei suuda , aina taganevad . ” 
62	NA	 “ Mulle hakkab see minekuvärk üha rohkem vastu . 
62	NA	 See on ju kohe nagu lausa surmaminek ja mille või kelle nimel ! 
62	NA	 Mis kasu on meil venelaste või sakslaste võitudest . 
62	NA	 Iseasi , kui me oma maa ja rahva eest sõtta läheksime . 
62	NA	 Meile on nad ühesugused vallutajad mõlemad . ” 
63	NA	 “ Ma kuulsin linnas , et venelased ei pidavat eestlasi hästi usaldama . ” 
64	NA	 “ Muidugi ei usalda . 
64	NA	 See oli ju kevadel näha , kui kõik targemad inimesed ära korjati . 
64	NA	 Ikka seepärast , et keegi vastupanu ei organiseeriks . 
64	NA	 Küllap viib meidki seepärast ära , et kardab . 
64	NA	 Hakkame viimati veel sakslastega ühte mesti ja keerame püssitorud venelaste poole . ” 
65	NA	 “ Võib-olla ei anta meile üldse relva kätte . ” 
66	NA	 “ Mis nad meid siis sinna veavad ? ” 
67	NA	 “ Et tööle niisugustesse kohtadesse , kus ilma laskeriistadeta läbi saab . ” 
68	NA	 Sellele ei osanud teised Kalda Robile midagi vastata , sest Robi oli paar aastat Tallinnas elanud ning oli poliitiliselt teadlikum kui ta nooremad vennad ja Jõepere Ülo . 
68	NA	 Tükk aega vaikiti süngelt . 
68	NA	 Vagun oli talumatult palav ja tubakasuits ähvardas lämmatada hingamise . 
69	NA	 “ Poisid , ” sosistas Ülo uuesti . “ Kui saaks kuidagi vaguniukse lahti , mina hüppaksin maha ja kaoksin . 
69	NA	 Praegu oleme veel Eestimaa pinnal , metsad ja paigad enam-vähem teada ja tuntud . 
69	NA	 Kui Narva taha jõuame , katsu sa sealt veel ära karata . ” 
70	NA	 Ülo otsis mõttes võimalust , kuidas vaguniust seestpoolt avada saaks . 
70	NA	 Ta tundis ennast järsku trellide taha pistetud vangina ning kahetses hinge seest , et ta Sakrise Rolandiga koos ei läinud , kui see teda kutsumas käis . 
70	NA	 Umbes samasuguseid mõtteid mõtles ka Roopalu Jaak , Künka Minna noorem vend , kellel naine lastega koju jäi . 
71	NA	 Järsku kostis õhus lähenevate lennukite mürinat , mis oli nii võimas , et lämmatas kõik muud hääled . 
72	NA	 “ Sakslased ründavad ! ” karjus keegi . 
72	NA	 Rong vähendas kiirust , nagu kavatseks ta peatuda . 
73	NA	 “ Kurat , kui nüüd ukse lahti saaks ! ” arvas Ülo ning tõusis . 
74	NA	 Eemaldunud lennukid lähenesid taas , laskusid madalale , puude latvade kohale . 
74	NA	 Kostis kõrvulukustav vilin ning seejärel mitu pommiplahvatust . 
74	NA	 Rong raksus ning kolises ja nõksatas seisma . 
74	NA	 Pilguke hiljem avati väljast uks ning keegi karjus : “ Kahele poole teed ! 
74	NA	 Varjuda ! ” 
75	NA	 “ Lähme , poisid ! ” sosistas Ülo ning kõik viis Kõrvenurme meest hüppasid vagunist välja . 
75	NA	 Hääletult libisesid nad hämarasse võssa . 
75	NA	 Nendele järgnes veel teisigi . 
75	NA	 Ainult jalge all raksuvad oksad kõnelesid , muidu seisis mets tummalt ja võttis hellitava emana Eestimaa poegi oma varjavasse embusse . 
76	NA	 Õhus oli tunda meeldivat kaskede ja angervaksa lõhna . 
76	NA	 Taas lähenesid pikeerivad lennukid ja vihast vilinat saatvad plahvatuste tulesambad valgustasid hetkeks hämarat metsaalust . 
76	NA	 Poisid jooksid kõigest väest , sest nad kartsid , et nende põgenemist on märgatud ning rongi saatvad püssimehed avavad nende pihta tule . 
76	NA	 Kuid ilmselt polnud keegi nende kadumist tähele pannud ning nad peatusid . 
76	NA	 Lõhkekehadest vabanenud lennukid tõusid kiiresti kõrgemale ja kaugenesid . 
76	NA	 Vedur saatis suveöösse võika kiljatuse ning seisvat rongi läbis raksatus . 
76	NA	 Tasane mürin oli märgiks , et ta hakkas edasi liikuma . 
76	NA	 Pilguke hiljem kuulsid Kõrvenurme poisid kellegi eestikeelset hüüet : “ Kohtadele ! 
76	NA	 Ärasõit ! ” See oli nagu hüvastijätt nende poolt , kes praegu edasisõitva rongiga Eestimaa pinnalt lahkusid . 
76	NA	 Võib-olla ei näe nad neid mehi enam kunagi . 
76	NA	 Midagi süütunde taolist puges mahajääjate südametesse . 
76	NA	 Kas ei olnud see oma kaaslaste reetmine , mida nad praegu tegid . 
76	NA	 Kuid mine tea , ehk vajab Eestimaa oma poegi siin rohkem kui seal tundmatul maal , kuhu teised praegu sõidavad . 
76	NA	 Olid nad toiminud õigesti või valesti , kes oskas seda öelda . 
76	NA	 Kuid üks oli kindel : tehtut enam tegematuks teha ei saanud . 
77	NA	 Mehed varjasid end esialgu metsas , kuni kaasavõetud leivakott tühjaks sai . 
77	NA	 Siis läks igaüks oma koju , kuid avalikkuses ei julgenud ennast keegi näidata , sest mobilisatsioonist kõrvalehoidmine oli ikkagi riigivastane kuritegu , seda mõistsid kõik . 
77	NA	 Kui aga viimased Nõukogude väed lahkusid ning sakslased sisse tulid , ilmusid ka mehed metsast lagedale . 
77	NA	 Mõistagi oli koduste rõõm suur . 
77	NA	 Eriti rõõmustas Roopalu Linda , kes oli kolme lapsega maha jäänud . 
78	 7 	 7 
79	NA	 Künka Arturi salapärane surm täitis hirmu ja õudusega kogu küla inimeste südameid . 
79	NA	 Sõjasündmused ei olnud Kõrvenurme elanikke peaaegu üldse puudutanud . 
79	NA	 Kui uskuda kuulujutte , siis juhtus igal pool midagi , Kõrvenurmel aga mitte . 
79	NA	 Seepärast oli siis Künka peremehe mõrvamine , sest kuidas niisugust jubedat asja ikka teisiti nimetada kui mõrvamine , esimeseks sõjakoleduseks , kuigi sõda oli juba peaaegu lõppenud . 
79	NA	 Kõrvenurme elanikud olid ikka kokku hoidnud . 
79	NA	 Iga üksiku inimese mure oli kõikide mure . 
79	NA	 Eks võinud niisugune õnnetus igaühte tabada . 
79	NA	 Suured metsad küla taga pakkusid varjet kõikidele , kes seda vajasid . 
79	NA	 Ja nüüd , kus Nõukogude väed taas Eestis sees olid , oli neid palju , kes ühel või teisel põhjusel oma elu päästmiseks metsa pagesid . 
79	NA	 Metsa varjule läksid tihti isegi päris süütud inimesed . 
79	NA	 Surmahirm oli see , mis tõuke andis , sest paljudele viirastus taas neljakümne esimene aasta , kus eesti intelligents ära korjati , vanglatesse , sunnitöölaagritesse ning Siberisse saadeti . 
79	NA	 Kahtlemata oli see eesti rahva paremik , rahva kõige eesrindlikum osa . 
79	NA	 Koos Nõukogude vägede saabumisega hakkasid otsekohe liikuma ka kuulujutud hirmutegudest , mida venelased Alutaguse kandis toime olid pannud . 
79	NA	 Eriti suurt hirmu tundsid üksikud metsatalud . 
79	NA	 Algas ajajärk , kus inimesed tundsid end lindpriidena , väljaspool igasugust seaduse kaitset . 
79	NA	 See sõjajärgne periood tõi endaga kaasa tohutuid kannatusi , raskusi , hädasid , muret ning alandusi . 
79	NA	 Maad mööda liikusid ringi röövlid ja vargad , kotipoisid ning spekulandid . 
79	NA	 Kust nad kõik pärit olid , kes oskas seda öelda . 
79	NA	 Ilmselt pidi kusagil valitsema ääretu kaos ja korralagedus , nälg ning kohutav viletsus , mis sundis inimesi suutäie leiva pärast maad mööda ringi hulkuma ning almust paluma , varastama ja röövima . 
79	NA	 Kuid Eestimaal oli süüa , nii et jätkus linnarahvale ja almusepalujatelegi , kuigi ka talupidajad seisid pärast sõda silmitsi raskuste ja hädadega . 
79	NA	 Sõda oli paljudest piirkondadest üle käinud ning oma rüüstavad jäljed jätnud . 
79	NA	 Nii mitmedki majapidamised olid ilma jäänud meestööjõust , ilma hobustest , oli vähenenud kariloomade hulk . 
79	NA	 Suurtes taludes , kus enne sõda lüpsti kahtkümmet lehma , oli praegu raskusi , et kümnelegi heina jõuti teha . 
79	NA	 Kuid kõik lootsid , et aeg parandab sõjahaavad , annab võimaluse kosuda , toob maainimesed oma harjumuspäraseks saanud töö juurde tagasi ning sõja-aastad unustatakse pikkamisi . 
79	NA	 Paraku näitas aeg , et kõige koledamad katsumused seisid alles ees , kus valitsevad võimuorganid ei osanud ega tahtnud hinnata tööinimeste õilsaid püüdlusi elujärge parandada ja normaalsetesse rööbastesse juhtida . 
79	NA	 Võimumehed tahtsid millegipärast ise kõigil elualadel juhtida , kamandada ja õpetada . 
79	NA	 Algas ajajärk , kus inimeludel ei olnud mingit väärtust . 
79	NA	 Inimesi koheldi nagu kurjategijaid ning hirmu ja õudusega jälgiti külavaheteedel sõitvaid veoautolobudikke , kus lahtises kastis püssimeeste vahel kükitasid hirmu pärast tuhkjashallide nägudega süütud inimesed . 
79	NA	 Ja mida kõike sel ajal süüks ei pandud ! 
79	NA	 Piisas ainult sellest , et inimene oli Eesti Vabariigis töötanud kusagil juhtival kohal ja otsekohe oli ta kontrrevolutsionäär , kelle viibimine vabaduses ohustas nõukogude võimu . 
79	NA	 Varandused konfiskeeriti ja tihtipeale ei antud arreteeritutele isegi seda võimalust , et nad oleksid endale tükikese leiba kaasa võtnud . 
79	NA	 Umbes sama mõõdupuuga mõõdeti ka neid , kes Saksa okupatsiooni ajal avalikus elus oma aktiivsusega silma paistsid , rääkimata nendest , keda Saksa väeteenistusse värvati ja kes sealt kuidagiviisi olid suutnud põgeneda . 
79	NA	 Arreteerimise kartusel pagesid süütud inimesed metsadesse . 
79	NA	 Otsekohe hakati neid pidama kõige ohtlikumaks elemendiks , kes kavatsevad nõukogude võimu kukutada . 
79	NA	 Vaevalt aga sellele ükski metsa pagenu mõtleski . 
79	NA	 See oli elu alalhoiu instinkt , soov oma piinajate käest vabaneda , ellu jääda ning vabaduses elada , mille valisid meeleheitele viidud inimesed , sest see näis olevat viimane abinõu , viimane võimalus või vahend verisest terrorist pääsemiseks . 
79	NA	 Võimukandjad ise kutsusid välja sellise käitumise rahva poolt . 
79	NA	 Relvastatud kokkupõrked toimusid siis , kui neid ärahirmutatud inimesi ka metsas rahule ei jäetud , vaid relva jõul sealt välja püüti ajada . 
79	NA	 Keegi ei vaevunud analüüsima põhjuseid , miks keegi metsa varjule oli läinud . 
79	NA	 Piisas ainult faktist , et ta seal ennast varjas ja oligi kurjategija valmis , keda oli õigus ilma kohtuta maha lasta . 
79	NA	 Kurjategijateks tembeldati ka need , kes metsavendi toiduainetega varustasid . 
79	NA	 Neid ootasid vanglad , sunnitöölaagrid ning asumisele saatmine Siberisse . 
79	NA	 Ei ole raske mõista rahva meeleolu ja suhtumist võimuorganitesse sel raskel pimeduseajal . 
79	NA	 Alalises surmahirmus inimene oli asetatud raskemasse olukorda kui metsloom , kes niisugust surmahirmu mõistusega ei tunneta . 
79	NA	 Ja kõige selle juures pidid inimesed taolise olukorraga rahul olema ning seda isegi ülistama ja kiitma . 
79	NA	 Rahva ellusuhtumist , mõtlemisviisi ning käitumist hakkasid mõjutama vanglad , sunnitöölaagrid ja asumine Vasjukanje rabas . 
80	NA	 Kõik need mehed , kes neljakümne esimesel aastal mobilisatsioonist oma elu päästmiseks kõrvale hoidsid , püüdsid okupatsiooniajal samuti kuidagi puhtalt välja tulla , et mitte Saksa sõjaväkke sattuda . 
80	NA	 Mõistagi oli ka siin ainsaks lahenduseks metsa minna ja oodata , mida tulevik toob . 
80	NA	 Ja tulevik tõi kaasa Saksamaa lüüasaamise . 
80	NA	 Taas tulid mehed metsast välja ning igaüks läks heas lootuses oma koju , et nüüd on kõik vintsutused lõppenud ja võib ükskord ometi inimväärselt elama hakata , nagu see oli kodanliku korra ajal. 
80	NA	 Kuid mehed eksisid . 
80	NA	 Kui nõukogude võim mehi tööpataljonidesse hakkas värbama , lõi mõnigi jälle kahtlema . 
80	NA	 Jälle seisti silmitsi olukorraga , mida ette võtta , kuhu minna . 
80	NA	 Kas minna mobilisatsiooniga kusagile Venemaa põhja nagu neljakümne esimesel aastal , kus kuulujuttude kohaselt mehi nagu kärbseid nälga ning koledatesse tõbedesse suri , või jällegi metsa varjule ning oodata , mis aeg näitab . 
80	NA	 Liiga palju oli rahvas pärast Eesti Vabariigi kukutamist näinud pettust , valet ja ülekohut , mis oli võtnud usu igasse riigivõimu poolt antud korraldusse . 
80	NA	 Kuigi praegu polnud enam vaenutegevust , hirmutas mehi olukord sõjast laastatud maal , kus kuulduste kohaselt valitsevat lausa nälg ning sõnulseletamatu viletsus . 
80	NA	 Ja et kord niisugune usaldamatuse õhkkond rahva ning võimu vahele oli tekkinud , siis ei loodetud ka siit midagi mõistlikku . 
81	NA	 “ Kui teaks , kuhu meid viiakse ning mida tegema pannakse , siis võiks ju sinna tööpatti minna , sest ega see metsas hulkuminegi teab mis asi ei ole . 
81	NA	 Ja sõjaväes on kõik mehed käinud . 
81	NA	 See ju teatud määral nagu auasi . 
81	NA	 Minu isa räägib , et kodanlikul ajal olevat niisuguste meeste peale pisut nagu ülevalt alla vaadatud , kel sõjaväes käimata jäi . 
81	NA	 Aga kui ta meid kusagile Venemaa põhja kupatab , kus must maa , tuhk ning varemed sõjast maha on jäänud , kus süüagi pole , siis niisugusesse kohta küll minna ei tahaks . ” 
82	NA	 “ Kui leiduks selline mees , kes ütleks , mis edasi saab , jaksaks otsekohe otsustada , kuidas toimida . 
82	NA	 Mina ei usu , et venelane Eestist välja läheb , nagu paljud armastavad väita . 
82	NA	 See ei tule kõne allagi . 
82	NA	 Kui ta juba neljakümne esimesel aastal Eestimaa oma võimu alla võttis , miks peaks ta siis nüüdki selle käest ära andma . 
82	NA	 Ainult seda ei tea , milliseks siin elu kujuneb . 
82	NA	 Võib-olla viib kogu eesti rahva minema ja toob venelased asemele . ” 
83	NA	 “ Ka seda võib juhtuda . ” 
84	NA	 “ Terve sõjaaja oleme suutnud omal hinge sees hoida , pole teise omasuguse tapmiseks relva kätte saanud ja nüüd mine veel kurat teab kuhu . 
84	NA	 Kodus naine ja lapsed , kogu maa vajab tööinimesi , kes majanduse üles ehitaksid . ” 
85	NA	 “ Eks me kindlasti oleme võimu ees süüdlased , et sõjast osa ei võtnud . 
85	NA	 Ega meie peale hea pilguga küll ei vaadata . 
85	NA	 See on veel teadmata , kuidas meisse edaspidi suhtutakse . 
85	NA	 Võib-olla oleks tõesti ikkagi kõige õigem praegu ennast mobiliseerida lasta . 
85	NA	 Sellega saaksime oma mainet tõsta , ” arvas Kalda Robi . 
86	NA	 “ Aga mis siis , kui praegu sõjakomissariaadis meie aastakäiku vaadatakse ja küsitakse , kus sa neljakümne esimesel aastal olid , et mobilisatsiooniga kaasa ei läinud ? 
86	NA	 Mis siis peab kostma ? ” 
87	NA	 “ Räägid tõtt , mis muud . 
87	NA	 Millist valet sa siin välja mõtled , mida seal usutakse . ” 
88	NA	 “ Siis oled paugupealt väejooksik ning lähed seina äärde . ” 
89	NA	 “ See on tõepoolest niisugune asi , millele peaks põhjalikult mõtlema . 
89	NA	 Igal juhul on asi riskantne . ” 
90	NA	 “ Minul on oma põhimõtted ja mina talitan nende järgi , ” võttis Sakrise Ronald sõna . “ Mina ei läinud neljakümne esimesel aastal mobilisatsiooniga kaasa ega lähe ka nüüd . 
90	NA	 Kelle või mille nimel ma sõdin ? 
90	NA	 Meil , eestlastel , pole vaja ei venelast ega sakslast . 
90	NA	 Nägite küll , mida venelased neljakümne esimesel aastal meie rahvaga tegid . 
90	NA	 Ega nad nüüdki paremad pole . 
90	NA	 Stalin on ju pukis edasi . 
90	NA	 Kõik targemad inimesed arreteeriti , rööviti paljaks , siis lasti maha või küüditati Siberisse surema . 
90	NA	 Perekonnad lahutati . 
90	NA	 Mul tuleb niisugune viha peale , kui ma ainult sellele ülekohtule mõtlen . 
90	NA	 Mille eest me rahvast niisuguse ebainimliku toorusega koheldi ? 
90	NA	 Milles nad süüdi olid ? 
90	NA	 Kas selles , et me omal maal oma riigi seaduste järgi elasime ? 
90	NA	 Tuleb järsku mõni võõras vallutaja , talutab su seina äärde ning kõmmutab maha lihtsalt selle eest , et sa oled selle rahva liige . 
90	NA	 Ütle kus on kuradid ! 
90	NA	 Lausa mõrtsukad ! 
90	NA	 Minu arust on kõige õigem , kui iga eesti mees oma elu hoiaks , sest seda läheb meie rahval kõige rohkem tarvis . 
90	NA	 Mine tea , kuidas asjad võivad kujuneda , ehk on tõesti vaja vallutajatele ükskord vastu hakata . 
90	NA	 Aga kui maa meestest lage on , kelle kuradiga sa siis enam vastu hakkad . 
90	NA	 Mina igatahes lähen metsa tagasi , hoian seal oma elu ja kui paras aeg , tulen välja ja hakkan andma , ” lõpetas Sakrise Ronald . 
91	NA	 Veel tükk aega arutasid mehed , mida ette võtta või kuhu minna . 
91	NA	 Kalda vennaksed olid arvamusel , et tuleb ikka sõjakomissariaadi käsule järgneda ning väeteenistuses ära käia , olgu ta siis tööpataljon või miski muu , sest kaua sa seal metsas ikka redutad , alaline hirm ja mure võtavad närvid läbi . 
91	NA	 Roopalu Jaak oli aga Sakrise Rolandiga ühel arvamisel ning pooldas metsas varjamist , kuni asjad paremuse suunas lahenevad . 
91	NA	 Kuid põhjused , miks nad seda otsustasid , olid erinevad . 
91	NA	 Jaagul oli naine ja kolm last , keda ta ei tahtnud nii kauaks üksinda jätta , kuni tema ükskord väeteenistusest vabaneb , Sakrise Roland aga pooldas metsas varjamist põhimõtete pärast . 
91	NA	 Jõepere Ülo , kes oli teistest pisut vanem ning keda väeteenistusse kutsumine praegu ei puudutanud , otsustas jääda koju ning vaadata , tulgu mis tuleb . 
91	NA	 Kuid enne veel , kui Kalda vennaksed sõjakomissariaadi kutsel kodunt ära jõudsid minna , juhtus midagi niisugust , mis sundis ka neid oma esialgset otsust muutma . 
92	 8 	 8 
93	NA	 Kalda talu asus oma paar-kolm kilomeetrit külast eemal , suure metsa sees , üksikus kohas , kuhu harva võõraid inimesi sattus . 
93	NA	 Sõja ajal tuli niisugune eraldatus mõnikord isegi kasuks , sest talu poole minevat teeotsa vaevalt võõras inimene märkas . 
93	NA	 Eriti pärast sõda , kui külas igasugu kahtlase päritoluga rahvast ringi liikus , tuli see kasuks . 
93	NA	 Ei leidnud Kaldale teed ei kotipoisid , spekulandid ega röövlid . 
93	NA	 Kui aga oma mehed küladest metsadesse varjule läksid , ükskõik mis põhjusel seda siis keegi tegi , muutus asi põhjalikult . 
93	NA	 Kaldale hakkasid ilmuma mehed , kes küsisid süüa või vajasid sidepidajat välismaailmaga . 
93	NA	 Oli vaja kohta , kuhu omaksed neile toiduaineid tõid . 
93	NA	 Külas , kus oli palju silmi ja kõrvu kuulamas , seda teha ei saanud . 
93	NA	 Kalda Juljus ei öelnud ära , sest ka tema enda pojad võisid varsti jagada võõraste metsavendadega sama saatust . 
93	NA	 Kus või kui kaugel keegi ennast varjas , seda Juljus ei teadnud ega tahtnudki teada , sest tema põhimõte oli : mida vähem sa tead , seda vähem sa räägid . 
93	NA	 Kuuldused metsavendadest kandusid muidugi ka julgeolekumeeste kõrvu . 
93	NA	 Oli päevselge , et keegi pidi neid metsahulkureid söögipoolisega varustama . 
93	NA	 Ja kellel seda veel parem teha oli kui üksikutel taludel , nagu Jõepere , Kalda , Sooaluse ning Roostepõllu – kõik suures metsas laialipillatuna , üks siin , teine seal . 
93	NA	 Nimetatud talud langesidki kõige enam kahtluse alla ja julgeolekumehed hakkasid neil silma peal hoidma , sest teated metsadesse varjunud inimestest levisid rahva seas kiiresti . 
94	NA	 Jälle oli Kõrvenurme külas , millest rääkida , mille pärast üdini lõikuvat hirmu tunda . 
94	NA	 Künka Arturi tapmist kiputi juba unustama , sest midagi taolist polnud enam juhtunud . 
94	NA	 Kuid see , mis toimus nüüd , oli koledusest koledam , hirmsamast hirmsam . 
94	NA	 See lõi segi küla elurütmi , välistas kõik võimalused rahulikel inimestel ellu jääda ning oma igapäevast tööd segamatult teha . 
94	NA	 Näis , nagu oleks sõda alles nüüd siia , Kõrvenurme külasse jõudnud kogu oma alasti ebainimlikkuses , jõhkras tapmiseihas ja verejanus . 
94	NA	 Sakrise talu asus küla kõige idapoolsemas otsas , suure soostunud metsa ääres . 
94	NA	 Tema lähimaks naabriks oli Roopalu . 
94	NA	 Roland oli perekonnas ainuke poeg . 
94	NA	 Kaks vanemat tütart olid juba enne sõda abiellunud ja linna kolinud , kodus elas ema ja isaga koos peale Rolandi ka noorem tütar Salme . 
94	NA	 Sakrise Roland oli üks nendest , kes oma põhimõtete pärast ennast metsas otsustas varjata , kuni Eestimaal taas kõikide inimeste julgeolek on kindlustatud ning igaüks oma rahuliku töö juurde võib asuda . 
94	NA	 Ta armastas puhtaid vahekordi . 
94	NA	 Maad pidid valitsema seadused , mitte üksikisikud oma äranägemise järgi . 
95	NA	 Juba paar päeva tagasi oli külas mitu inimest märganud Arukuusiku kohal imelikke sirmitaolisi esemeid õhus rippumas , mis pikkamööda allapoole vajudes lõpuks Arumetsa heinamaade poole ära kadusid . 
95	NA	 Sõja ajal nii mõndagi näinud külaelanikud taipasid otsekohe , et need polnud miski muud kui lennukilt alla hüpanud langevarjurid ehk nõndanimetatud parašütistid . 
95	NA	 Miks aga nad nüüd veel , kui sõda Eestimaa pinnal tegelikult juba nagu lõppenud oli , siia kõrvalisse kolkasse ilmusid , seda ei suutnud lihtsad inimesed mõista . 
95	NA	 Kui Kõrvenurme sõja ajal nagu ära unustati , milleks oli parašütiste siis rahuajal enam vaja ? 
95	NA	 Keegi ei osanud arvata , et metsakülade aeg oli tulnud just nüüd , et alanud oli tagala puhastamine vaenulikust elemendist , kes võisid ohustada nõukogude võimu . 
96	NA	 Sakrise peremees tuli parajasti toast , kirves käes , et kuuri juurde puid lõhkuma minna , kui õueväravast astusid sisse sõjaväemundris mehed . 
96	NA	 Peremees jäi keset õue seisma ning silmitses tulnukaid jahmunult . 
96	NA	 Võõrad aga tõstsid laskeriistad üles ning käsutasid : “ Ruki verh ! ” Peremees oli kutsumata külalistest niivõrd kohkunud , et ei mõistnud kirvest maha visata , vaid tõstis käe koos kirvega . 
96	NA	 Samas aga kõlasid lasud ning Sakrise peremees langes mitmest kuulist tabatuna lumisele õuele maha . 
96	NA	 Sõjaväelased tungisid majja . 
96	NA	 Nendele ruttas vastu surmani kohkunud Salme . 
97	NA	 “ Mis paugud need olid ? 
97	NA	 Keda siin tulistati ? ” suutis ta vaevu kogeleda , ise ehmatusest näost kaame . 
98	NA	 Jõhkrad mehed haarasid ta käed ning painutasid selja taha . 
99	NA	 “ Kus on bandiidid ! ” käratati talle . 
100	NA	 Hirmust peaaegu mõistuseta tütarlaps ei saanud sõna suust . 
100	NA	 Ta ainult liigutas huuli ning vaatas suuril silmil meestele otsa . 
101	NA	 “ Ma küsisin , kus on bandiidid ? 
101	NA	 Vasta ! ” 
102	NA	 “ Siin ei ole kedagi , ” sosistas Salme pigem hingeõhu kui häälega . 
103	NA	 Üks meestest , nähtavasti mingi ülemus , istus laua taha ja silmitses abitut naist elajale omasel pilgugl . 
104	NA	 “ Veel kord ! 
104	NA	 Juhata meid bandiitide juurde . ” 
105	NA	 “ Ma ei tea neist midagi . ” 
106	NA	 “ Tead ! ” raksatas ülemuse rusikas lauale . 
106	NA	 Kui ka see ei aidanud , tõusis mees toolilt ning virutas tütarlapsele näkku . 
106	NA	 Salme karjatas ning kaotas tasakaalu . 
107	NA	 “ Alustada ! ” andis ohvitser kaaslastele pealiigutusega märku . 
107	NA	 Otse loomaliku toorusega käristasid jõhkrad mehed kaitsetul naisel riided seljast ning paiskasid ta põrandale maha . 
108	NA	 Sakrise perenaine oli parajasti aidas , kui kuulis väljast venekeelset kõnet . 
108	NA	 Samas lajatasid ka lasud . 
108	NA	 Avatud ukse vahelt nägi ta võõraid sõjaväelasi õuel ning valgel lumel lebavat verist peremeest . 
108	NA	 Kui mehed majja tungisid , jooksis perenaine väravast välja küla poole . 
108	NA	 Ta isegi ei teadnud , miks või kuhu ta jooksma peab , kuid instinkt ütles , et siia jääda praegu ei tohi . 
108	NA	 Ta peab minema abi otsima . 
108	NA	 Peab . 
108	NA	 Ja Sakrise perenaine jooksis mööda lumelobjakast pehmet külavaheteed , vaatamata oma aastatele , nii kuidas jalad võtsid . 
108	NA	 Ta ei suutnud sellele mõelda , kes teda praegu aitama peaks . 
108	NA	 Kes võiks see olla , kes astuks hambuni relvastatud sõjaväelastele vastu . 
108	NA	 See võiks olla ainult samasugune relvakandja nagu needki koletised , kes praegu süütu inimese oma koduõuel maha lasksid . 
108	NA	 Ja neid peaks olema mitu , vähemalt sama palju kui neid mõrtsukaidki , kes nüüdsama majja tormasid . 
108	NA	 Sakrise perenaine ei märganud , millal ta küla vahelt Arumetsa heinaveoteele keeras ning Suureõue talu hooned selja taha jättis . 
108	NA	 Ta taipas seda alles siis , kui tee ühe küüni juures otsa lõppes ning ta põlvist saadik poolsulas lumelobjakas sumas . 
109	NA	 “ Issand halasta ! 
109	NA	 Issand halasta ! 
109	NA	 Kas tõesti on aeg tulnud , kus metsaline maad valitsema hakkab , nagu piiblis seisab . 
109	NA	 Ega siis need ole enam inimesed , kes teisi niimoodi tapavad . ” 
110	NA	 Kui Roland õhtu eel juhuslikult koju tuli , et sealt täiendavaid toiduvarusid metsa kaasa võtta , avanes ta ees kohutav vaatapilt . 
110	NA	 Õues vereloigus lebas isa kägardunud laip , toas põrandal piinatud ning vägistatud õde . 
110	NA	 Salme elas veel , kuid oli meelemärkuseta . 
110	NA	 Ema ei leidnud ta mitte kusagilt . 
110	NA	 Roland aitas õde niipalju kui oskas ning suutis , kandis isa surnukeha tuppa koikule , kattis linaga ning läks siis ema otsima . 
111	NA	 Et Roopalu oli kõige lähemal , siis tõttas ta sinna , et naabrite käest küsida , kas nemad päeva jooksul midagi või kedagi ei märganud . 
111	NA	 Linda teadis vaid niipalju , et tema kuulnud enne lõunat tulistamist . 
111	NA	 Aga kus tulistati , sellest ei saanud aru , sest ta oli parasjagu toas . 
111	NA	 Kui ta õue jõudis , oli tulistamine lõppenud ning ta näinud , et keegi jookseb küla poole . 
111	NA	 Umbes Suureõue kohal keeranud jooksja külavaheteelt Arumetsa heinamaade suunas ning kadunud peagi metsa vahele ära . 
111	NA	 Kes ta oli ning miks ta nõnda metsa kiirustas , seda Linda ei teadnud . 
111	NA	 Küll aga tundunud talle , et põgeneja olnud naisterahvas . 
111	NA	 Roland leidis peaaegu elutu ema Arumetsa heinaküünist ning talutas ta suurte raskustega koju . 
111	NA	 Salme heitis järgmisel päeval hinge , ilma et oleks meelemärkusele tulnud . 
111	NA	 Mõrtsukad olid õnnetu tütarlapse kallal otse elajalikult vägivalda tarvitanud , liigesed välja väänanud , roided ning käeluud puruks peksnud . 
112	NA	 Oma isa ja õe surnukeha juures tõotas Roland Piip , et maksab nende eest kätte kümnekordselt , ka siis , kui ta selle eest oma elu peaks andma . 
113	 9 	 9 
114	NA	 Samal päeval , kui Kalda poisid sõjakomissariaadi kutsel Rakverre arstlikku komisjoni läksid , “ külastasid ” parašütistid ka Kalda talu . 
114	NA	 Nagu isa pärast poistele seletas , olnud nemad emaga parajasti lauda juures loomi talitamas , kui täies lahinguvarustuses sõjamehed maja tagant kuusikust õue tulid . 
114	NA	 Kõigepealt käsutati käed üles , siis viidud neid tuppa , kus hakati nõudma , et nad ütleksid , kus asuvad bandiidid . 
114	NA	 Sellele ei osanud kumbki vastata . 
114	NA	 See aga ajanud mehed hirmsasti vihale ning teda hakati peksma . 
114	NA	 Kui ka see ei aidanud , sidusid metslased isa voodi külge kinni ja hakkasid ema kallal vägivalda tarvitama , et sel teel isa rääkima sundida . 
114	NA	 Füüsiliselt tugeva talunaisena õnnestus emal momendiks oma häbistaja käest lahti rabeleda ning pliidi suu eest kiin haarata , millega ta esimesele ründajale pähe virutas . 
114	NA	 Seepeale võttis ohvitser relva ning tulistas ema surnuks . 
114	NA	 Isa peksti seni , kuni ta meelemärkuse kaotas . 
114	NA	 Kui Kalda Juljus teadvusele tuli , olid mõrtsukad oma teed läinud . 
114	NA	 Poisid leidsid õhtul koju tulles mõrvatud ema ning poolsurnuks pekstud isa voodi külge seotuna eest . 
114	NA	 Enamik toiduaineid , mida kaasa võtta sai , olid mõrvarid ära viinud . 
114	NA	 Poisid lasksid Rogandiku Mardil lihtsa puusärgi kokku lüüa ning matsid ema vaikselt maha , ilma kirikuta , ilma jumalasõnata . 
114	NA	 Aeg oli niivõrd ärev , et keegi ei julgenudki Kalda perenaist tema viimsele puhkepaigale saatma minna , sest kõik kartsid oma elu pärast . 
114	NA	 See sündmus otsustas kõik . 
114	NA	 Oma vanematele tehtud ülekohut ei suutnud pojad andestada . 
114	NA	 Kuritegu sünnitab kuriteo ja veri ihkab vere hinda . 
114	NA	 Kuigi see põhimõte oli ehk vale , sest nii ei lõpe kuritööde ahel kunagi , kuid teisiti nad praegu ei saanud . 
114	NA	 Liiga ebainimlik oli terror , mida teostati rahva kallal . 
114	NA	 Ja Kalda vennaksed läksid metsa , niipea kui isa tervis vähegi lubas , et ta suutis iseenda ja loomade eest hoolitseda . 
114	NA	 Kõik tajusid , et nende mõrtsukatöödega polnud asi veel lõpetatud . 
114	NA	 Rahva võitlusvaim oli vaja murda , totaalsele režiimile allutada . 
114	NA	 Ja mis on mõjuvõimsam vahend surmahirmust ! 
114	NA	 Seda on ajaloo vältel võimuhaarajad ikka kasutanud kui ainsat äraproovitud ja kindlat mõjutusvahendit , mis ilmeksimatult sihile viib . 
115	NA	 Niisugused terroriaktid kutsusid esile rahva üldise rahulolematuse , nördimuse ja viha . 
115	NA	 Selle asemel et alistatud elanikkonna usaldust võites oma võimu kindlustada , püüdsid vallutajad seda saavutada vanglate , sunnitöölaagrite , asumisele saatmise ning verevalamisega . 
115	NA	 Võib-olla ei pidanud idast tulnud okupandid seda rahva meeleolu eriti tähtsaks , sest miks nad muidu püüdsid tääkidele ning püssitulele toetuda . 
115	NA	 Kui naabrid omavahel kokku said , oli see siis töö juures või kusagil mujal , arutasid nad tekkinud keerulist olukorda , mille põhjusi lihtsad külainimesed mõista ei suutnud . 
115	NA	 Miks vallutajad valisid rahva poolehoiu saavutamiseks niisuguse verise terrori , kus laibad edasimineku suunda tähistasid , ei osanud keegi seletada . 
116	NA	 “ Ei tea , kas nad on tõesti nii kuradi lollid , või mis viga see on , et nad sellest aru ei saa , et ega siis niisuguse hirmuvalitsusega elu edasi ei vii . 
116	NA	 See maksab ükskord nendele enestele valusasti kätte . 
116	NA	 Lase inimestel rahulikult elada ja tööd teha , see on praegu kõige tähtsam . 
116	NA	 Ega siis niisugune alatises surmahirmus inimene pole töötegija . ” 
117	NA	 “ Ei mina ka seda mõista . 
117	NA	 Alguses , kui sisse tulid , karjusid , et me tulime teid päästma ! 
117	NA	 Et päästsime fašistide orjusest ! 
117	NA	 Aga kelle orjad me nüüd oleme ? 
117	NA	 Ühesugused anastajad mõlemad . 
117	NA	 Ei tule ükski vallutaja sulle midagi tooma , aina võtma . 
117	NA	 Kunagi tulid raudrüütlid ka eestlastele ristiusku tooma . 
117	NA	 Tegelikult tulid nad ju ainult saama , rahvast orjastama , et valitseda . 
117	NA	 Tahtmine nõrgema üle valitseda on ürginstinkt . ” 
118	NA	 “ Nojah , neljakümne esimesel aastal tulid venelased meile kultuuri tooma , mida neil enestelgi polnud . 
118	NA	 Meie kultuurikandjad aga , kellelt meilgi oleks võimalus olnud õppida , tapeti maha . 
118	NA	 Nüüd tulid uuesti vabadust tooma , mida neil samuti pole . ” 
119	NA	 “ Nad on nii umbusklikud , et lausa imesta . 
119	NA	 Igas inimeses näevad nad vaenlast , keda tuleb tappa . 
119	NA	 No ütle nüüd sinagi , mis vaenlane on see , kes ennast metsas varjab ? 
119	NA	 On siis metsloom küti vaenlane , või on saakloom kiskja vaenlane ? 
119	NA	 Otse vastupidi . 
119	NA	 Kiskja oma ohvrit ei vihka , vaid armastab , sest saagist oleneb tema elu . 
119	NA	 Aga inimene vihkab , kuigi vihatav võiks talle kasulik olla . 
119	NA	 Me pole ju tegelikult kaugemale jõudnud orjanduslikust korrast . 
119	NA	 Selle asemel et metsa varjule pugenud inimest jahtida , et teda maha lasta kui kõige koledamat kurjategijat , ilma süüd tõestamata , ilma kohtuta , püüa parem selgusele jõuda , miks ta sinna on läinud . 
119	NA	 Ega siis ükski inimene heast meelest oma kodu maha ei jäta ega metsa redutama ei lähe , kui tal selleks põhjust pole . 
119	NA	 See on surmahirm , mis neid sinna ajab . 
119	NA	 See on tahtmine oma elu hoida , elu alalhoiu instinkt . 
119	NA	 Aga mine sa tee neile selgeks . 
119	NA	 Sind ei lasta rääkidagi . 
119	NA	 Karjutakse peale , et fašist , kontrrevolutsionäär . 
119	NA	 Me ei tea , mida see sõna tähendabki . 
119	NA	 Nende arvates on niimoodi , et kui sa pole kommunist , siis oled sa ilmtingimata fašist , mingit kolmandat võimalust pole olemas . 
119	NA	 Aga mina ütlen , et enamik inimestest pole ei kommunistid ega ka fašistid , vaid inimesed , rahulikud kaine mõistusega inimesed , mitte mingi võimuhullu Stalini kummardajad ega ka mitte Hitleri pooldajad . 
119	NA	 Nad mõlemad on ju nii kohutavalt sarnased , nagu kaks tilka vett . 
119	NA	 Mis vahet neil on . 
119	NA	 Maailma vallutamisest ja valitsemisest unistavad mõlemad , inimvihkajad on nad ka mõlemad , nii et täielikud seltsimehed või kamraadid , nii nagu soovite . 
119	NA	 Ega nad siis muidu omavahel kiskuma poleks läinud , ikka sellepärast , et ühised huvid ja taotlused põrkusid kokku . 
119	NA	 Stalin ja Hitler on nagu kaks ühesugust elektrilaengut , mis omavahel ei klapi , kuigi nende iseloomujooned ja püüdlused on samad , ainult nimed on erinevad . ” 
120	NA	 Niisugused olid mõtted ja arvamused supervõimudest , kelle vahel alles äsja oli toimunud kõigi aegade kõige suuremaid ohvreid nõudnud verine sõda . 
120	NA	 Ning nüüd – vähemalt üks nendest püüdis pärast vaenutegevuse lõpetamist oma rahva vastu võitlusse astudes relva ja surmahirmu abil ka sõjas laostunud majandust üles ehitada . 
120	NA	 Ta ei hoolinud sellest , et rahvaga konflikti minnes loodetav efekt majanduselus tulemata jäi ja koguni vähikäiku kippus näitama , peaasi , et ta sai oma haiglast tapmiskirge rahuldada . 
120	NA	 Ja soojast inimverest nõretavate kätega Stalin saavutas selle , mida ta tahtis : kõige täiuslikuma totaalse orjariigi , mis andis oma tublid silmad ette isegi kunagisele Lääne-Rooma orjanduslikule riigile . 
121	NA	 Neil hirmu ja õudusaegadel oli see tavaline asi , et õhtul õue minnes võis kusagil näha kahjutule leegitsevat kuma . 
121	NA	 Üha uusi teateid tuli röövimistest , tapmistest ning põletamistest . 
121	NA	 Näis , et rahulike inimeste elu ei maksnud enam midagi . 
121	NA	 Mingi kirjutamata seadus oleks nad nagu lindpriiks kuulutanud . 
121	NA	 Keegi neid kuritegusid ei uurinud , nenditi ainult fakti , et see oli toimunud . 
121	NA	 Sõjaaja üle elanud inimesed seisid praegu olukorra ees , et keegi nende elu ega varandust ei kaitse . 
121	NA	 Vähe sellest , et riik talurahvale peale pani üle jõu käivad maksud , normid ning kohustused , nüüd liikusid maad mööda ringi ka veel bandiidid , kes röövisid ja tapsid ning lõpuks oma kuritöö jälgede segamiseks ka talud maha põletasid . 
121	NA	 Mis aga kõige hullem : keegi ei teadnud , kes olid niisuguste kuritegude toimepanijad . 
121	NA	 Võimukandjate arvates võisid sellega hakkama saada ainult nõndanimetatud metsavennad . 
121	NA	 Korraldati ulatuslikke haaranguid , metsad kammiti sõjaväeüksuste poolt läbi , võeti kinni ennast ühel või teisel põhjusel varjavaid inimesi , pandi nad vanglatesse ning saadeti sunnitöölaagritesse ja asumisele , kuid miski ei aidanud . 
121	NA	 Kuritegevus kestis edasi . 
121	NA	 Saksa okupatsiooniajal võisid külaelanikud , kes ennast mingisugustesse keelatud asjadesse ei seganud , rahulikult elada , ilma et keegi neid oleks tülitanud , nüüd aga , kus sõjast juba oma paar aastat möödas , elasid inimesed lakkamatus hirmus , värisedes oma elu ja varanduse pärast . 
121	NA	 Kuigi nendele püüti selgeks teha , et kogu selle äreva olukorra põhjustajateks on ei keegi muu kui metsavennad , ei tahtnud talupidajad seda uskuda . 
121	NA	 Miks pidid laantes ja heinaküünides ennast varjavad põgenikud rahulikke inimesi röövima ning tapma ? 
121	NA	 Olid ju külaelanikud need , kes neid toitsid . 
121	NA	 See polnud loogiline , et metsavennad oma heategijad maha lõid . 
121	NA	 Valla täitevkomitee esimees ning partorg sõitsid külast külasse ning talust tallu ja tegid selgitustööd , et lõpetataks metsavendade toiduainetega varustamine , mis sunniks neid metsast välja tulema , nimetades neid , kes ennast metsades varjasid , marutõbisteks koerteks , bandiitideks , rahvavaenlasteks – ühesõnaga – kõige koledamateks kurjategijateks , keda maailmas üldse kunagi on nähtud . 
121	NA	 Võimukandjate arvates olid metsavennad kõige kahjulikum element , kes takistab sotsialistliku majanduse ülesehitamist ning ohustab nõukogude korda . 
121	NA	 Kuid ka see selgitustöö ei kandnud vilja . 
121	NA	 Rahvale olid metsavennad südamelähedased süütud kannatajad , kellele on verist ülekohut tehtud . 
121	NA	 Nende seas oli inimesi , kes neljakümne esimese aasta massiliste arreteerimiste ning küüditamise ajal olid kaotanud oma perekonnaliikmeid , sugulasi ning sõpru , oli ka neid , kes mobilisatsiooni eest kõrvale hoidsid ning ka Saksa sõjaväejooksikuid . 
121	NA	 Üks oli aga kindel , et kõik , kes metsa varjule läksid – kartsid . 
121	NA	 Hirm valitseva korra ees oli see , mis sundis paljusid oma kodu maha jätma , metsa minema ning ennast seal varjama . 
121	NA	 Sõjajärgne olukord oli selline , mis sisendas inimestesse hirmu . 
121	NA	 Kõik lootsid , et see on ajutine nähe ning et elu õige varsti normaliseerub ja rahvale rahuliku ning julge olukorra tagab . 
121	NA	 Küllap siis ka kõik metsavennad ise välja tulevad ning oma igapäevast tööd jätkavad . 
121	NA	 Niisugune oli lihtsate inimeste arvamine ning seepärast hoolitseti ennast varjavate omaste eest edasi . 
121	NA	 Küll oli nii mõnelgi talumehel kange tahtmine võimukandjatele selgeks teha , et röövleid , mõrtsukaid ning tulesüütajaid ei maksa otsida mitte metsavendade seast , vaid nende hulgast , kes ausat nägu tehes teiste seas ringi liiguvad . 
121	NA	 Kuid kartes seega metsavendade abistajatena kahtluse alla sattuda , hoiti suud kinni . 
121	NA	 Oli palju juhuseid , kus üksikute metsatalude elanikud niisuguse kahtluse korral arreteeriti ja varandused ära võeti . 
122	NA	 Kõrvenurme külas nagu muiski Eestimaa paigus olid paljud talud naiste pidada . 
122	NA	 Juba neljakümne esimese aasta mobilisatsioon oli viinud nooremad mehed külast ära , samuti hobused . 
122	NA	 Sakslaste totaalne Wehrmachti värbamine ei säästnud ka vanemaidki mehi , rääkimata poisikeseohtu noorukitest . 
122	NA	 Ka Saksa sõjaväeteenistusest püüdsid mehed kõrvale hoida . 
122	NA	 Paljud mõtlesid nii , nagu Sakrise Roland ning läksid metsadesse , et seal ära oodata , kumb sõdivatest pooltest peale , kumb alla jääb . 
122	NA	 Rannaäärsete külade noormehi põgenes aga üle mere Rootsi ja Soome . 
123	 10 	 10 
124	NA	 Koos nõukogude võimuga ilmusid ka mitmesugused uued kohustused , mida eesti talurahvas varem ei tundnud . 
124	NA	 Tulid vilja- , liha- ja piimanormid , mida iga talupidaja riigile pidi andma , tuli ka metsaraie kohustus . 
124	NA	 Kõige vihatum kõikidest muudest oli viimane . 
124	NA	 Sellest ei pääsenud keegi . 
124	NA	 Seda , nagu kõiki muidki , kandsid kõik talumajapidamised , vaatamata sellele , kas majas tööjõudu oli või mitte . 
124	NA	 Naised jätsid lapsed koju vanaemade või vanaisade hoolde , mõnikord ka täiesti omapead , võtsid saed ja kirved ning sõitsid Alutaguse metsadesse puid lõikama . 
124	NA	 Keegi ei küsinud , kuidas nõder naine niisuguse tapva tööga toime tuleb . 
124	NA	 Metsavarumine oli rangelt ette kirjutatud riiklik kohustus , mille täitmata jätmine oli kohtu poolt karistatav kuritegu . 
124	NA	 Valla partorg Roodina käis ühest külast teise , perest peresse ning õhutas inimesi tagant riiklikku plaani enne tähtaega täitma ning ületama . 
124	NA	 Pidi olema iga inimese aukohustus . 
124	NA	 Isegi rahvamaja laulukoor saadeti metsa puid raiuma , kuigi paljud kooriliikmed raiekohustust juba oma talude järgi kandsid . 
124	NA	 Miks metsa nii tohutus ulatuses maha võtma pidi , sellest ei saanud taluinimesed aru . 
124	NA	 Kodanlik Eesti Vabariik oli metsa kui hinnalist loodusrikkust hoidnud ning seda kasutanud väga säästlikult . 
124	NA	 Miks aga nõukogude võim temaga nii pillavalt ümber käis , nagu ei läheks teda tulevastel põlvedel üldse enam vaja , seda metsavarujatele ei öeldud . 
124	NA	 Palkide koorimise ja ümbertöötlemisega ei paistnud olevat kellelgi kiiret . 
124	NA	 Need jäeti lihtsalt raielangile maha vedelema ning tormati ülepeakaela uut maha võtma . 
124	NA	 Kahjutundega vaatasid külamehed pehmesse pinnasesse vajunud toredat materjali , mida kellelegi ei paistnud vaja minevat . 
124	NA	 Juba aasta otsa koore all seisnud ja pehkinud palgid olid kaotanud tarbepuiduna oma väärtuse ning kõlbasid veel ainult kütteks . 
124	NA	 Põlistele talumeestele oli niisugune lagastav majandus täiesti vastuvõetamatu . 
125	NA	 Lõikavalt külm kirdetuul tuhises üle tohutusuure raielangi ning vihistas peenikest lund üle kändude , puusüldade ja maas vedelevate palkide taamal mustava kuusiku poole . 
125	NA	 Metsavarujad – Kõrvenurme külaelanikud – tammusid külmast lõdisedes Lippoja kitsarööpalise raudtee jaama lähedal ning ootasid brigadiri , kes uue raielangi kätte pidi näitama . 
125	NA	 Eile õhtuks oli vana metsatükk ära lõpetatud , kuid et isiklikud normid veel täis ei olnud , lubas brigadir , poisikeseohtu Ukraina noormees , uue reielangi kätte anda . 
125	NA	 Kokkulepitud ajast oli juba pool tundi möödas , kuid oodatavat polnud veel kusagil . 
126	NA	 “ Kuhu ta , kurat , siis jääb . 
126	NA	 Külmeta siin asja eest teist taga , oma kolmkümmend kraadi võib külma olla , vaata , et varbaid jäässe ei pane , ” siunasid mehed . 
127	NA	 “ Ehk hakkas jooma või jäi mõne naise juurde ankrusse , ” arvas keegi . 
128	NA	 “ Kes sedagi teab . 
128	NA	 Seal metsapunktis neid eitesid küll . ” 
129	NA	 “ Peaks õige vaatama minema , kaua me siin külmetame . 
129	NA	 Saaks langi kätte , hakkaks pihta , aeg muudkui jookseb . 
129	NA	 Vedele siin juba kolmandat nädalat , kodus kõik tööd tegemata . ” 
130	NA	 Jaanuarikuu päike tõusis vaevalt metsalatvadest kõrgemale ega suutnud isegi keskpäeval temperatuuri oluliselt tõsta . 
130	NA	 Mehed muutusid pahuraks . 
131	NA	 “ Suureõue Rein , sa oled kõva vene keele mees , mine ja vaata , mis seal punktis lahti on , et poiss siia ei tule . 
131	NA	 Unustas ehk ära ! ” 
132	NA	 Rein läks . 
132	NA	 Metsapunkt , poollagunenud barakk , kust kõik käsud ja korraldused tulid ning kus ka metsatöid juhtiv personal elas , asus ainult paari-kolmesaja meetri kaugusel Lippoja raudteejaamast . 
132	NA	 Tubakasuitsust sinine kitsukene ruum oli lämmatavalt palav . 
132	NA	 Ümmargune plekkahi ruumi ühes nurgas raksus ja ragises ning õhkas meeletult kuumust . 
132	NA	 Ilmselt oli üle köetud . 
132	NA	 Ruum oli rahvast täis , kõik karjusid läbisegi , naersid , vehkisid kätega ning püüdsid üksteisest üle rääkida . 
132	NA	 Väikese lauaigeriku taga istusid kõrvuti naine ja mees , nähtavasti mingid ametnikud . 
132	NA	 Jutuajamine toimus vene keeles . 
132	NA	 Ametnike ees seisis trussikutes ning maikas Kõrvenurme meeste brigadir Miša , tema kõrval noormehest tublisti vanem , pulstinud juuste ning sagris olemisega naisterahvas . 
132	NA	 Miša oli näost punane ja seletas midagi ärritatult , mida ametnikud laua taga jälgida püüdsid . 
133	NA	 “ Saage aru , ma ei saa ometi särgiväel välja külma kätte minna . ” 
134	NA	 “ Kus su riided siis on ? ” 
135	NA	 “ Selle käes , ” osutas Miša enda kõrval seisvale naisele . 
136	NA	 “ Miks sa tema riideid kätte ei anna ? ” pöördus laua taga istuv mees naisterahva poole . 
137	NA	 “ Maksku raha ära , siis annan . ” 
138	NA	 “ Mis raha ? 
138	NA	 Mitte midagi ei saa aru . 
138	NA	 Räägi , Miša , mis raha ta sinu käest nõuab , et ma midagi hakkaks taipama . ” 
139	NA	 “ Mis siin aru saada või taibata . 
139	NA	 Ma läksin õhtul tema juurde . 
139	NA	 Aga et mul raha polnud , siis küsis ta minult uue kimnastjorka , et siis võin terve öö kuni hommikuni tema juures voodis veeta . 
139	NA	 Nii ka oli . 
139	NA	 Tema aga pistis hommikul kisama , et ainult kimnastjorkast on üksi vähe ning võttis ka püksid ja puhvaika ära , ega andnudki enam tagasi , ” seletas Miša õnnetult . 
140	NA	 Ruum rõkkas meeste naerust ja nilbetest vahemärkustest . 
141	NA	 “ Oli see nõnda ? ” küsis ametnik naiselt . 
142	NA	 “ Muidugi oli . 
142	NA	 Mis ta siis mõtleb , nolk niisugune , et ma ainult kimnastjorka eest tema õpetamisega terve öö vaeva pidin nägema või ? 
142	NA	 Ma oleksin meelsamini raha tahtnud . 
142	NA	 Tema aga ütles , et tal raha ei ole . 
142	NA	 Siis ma võtsingi püksid ja puhvaika kimnastjorkale lisaks . 
142	NA	 Sain ehk niigi palju . ” 
143	NA	 “ Niisugust õigust sul ei ole , et sa temalt riided ära võtad . 
143	NA	 Sihukese asja eest tasu võtmine on seadusega keelatud . 
143	NA	 Sa lähed ja tood kohe Miša riided ära , tal on vaja tööle minna . ” 
144	NA	 Naine mõtles natuke , siis lipsas uksest kõrvalruumi ning tuli natukese aja pärast pükste ja puhvaikaga tagasi . 
145	NA	 “ Aga kus kimnastjorka on ? ” küsis Miša püksa jalga tirides . 
146	NA	 “ Kimnastjorkat ma ei anna . 
146	NA	 Selle andsid sa mulle ise , sinuga nähtud vaeva eest . ” 
147	NA	 Kuid nüüd puhkes sõnasõda , kus ei säästetud suid ega hoitud ka sõimusõnadega kokku . 
147	NA	 Ja kui Miša oli korduvalt naise peenele ametile vihjanud , millega viimane endale raha ja muudki vara kokku ajavat , ei suutnud ärritatud Njura ennast enam valitseda , vaid kargas kahe käega Miša sinkjasmustadesse juuksekahludesse kinni ning katkus nii kuis suutis . 
147	NA	 Peagi vähkresid mõlemad põrandal maas ning püüdsid rusikahoope jagades oma au ja õigusi jalule seada . 
147	NA	 Meestesumm vaatas naerust röökides lõbusat etendust pealt ja lahutas kaklejad alles siis , kui Njura ninast hakkas verd voolama . 
147	NA	 Mehed tirisid sipleva ja kõigest kõrist tänitava naise kõrvalruumi ning panid uksegi lukku , et ta enam ametiruumidesse ei pääseks . 
147	NA	 Miša aga lubas tollele pljädile ükskord niisuguse keretäie anda , et tal meeste röövimise isu alatiseks ära kaob . 
147	NA	 Kimnastjorka – kogu tüli peapõhjus – jäi Mišal saamata ja tal tuli maika peale tõmmatud puhvaikaga läbi ajada . 
147	NA	 Kõrvenurme mehed said alles lõunaks uue raielangi kätte ja asusid viivitamata tööle , et kaotatud aega tasa teha . 
148	NA	 Kui Künka Minna pärast kahe ja poolenädalast äraolekut metsavarumiselt tagasi tuli , leidis ta kodus kirjeldamatu olukorra eest . 
148	NA	 Poolnäljas lapsed olid haiged ja kasimata , loomatoit otsa lõppenud . 
148	NA	 Tükk aega seisis otse nõrkemiseni väsinud Minna keset tuba ega teadnud , kust otsast peale hakata . 
148	NA	 Oli siis niisugune meeletu metsa mahavõtmine tõesti tähtsam kui tema väikesed lapsed , kes selle aja ilma järelevalveta üksinda kodus pidid olema ja võib-olla kordagi selle aja jooksul sooja toitu polnud saanud . 
148	NA	 Nutvad poisid-tüdrukud toas ja söömata ning joomata loomad laudas tõid Minnale sünged mõtted pähe . 
148	NA	 Kõige vanem tütar Marju , kes ema äraolekul väiksemate õdede-vendade ning loomade eest pidi hoolitsema , oli paar päeva tagasi haigeks jäänud ja lamas praegu palavikuga voodis . 
148	NA	 Esimest korda elus tundis Minna , et ta hakkab väsima , hakkab elule jalgu jääma . 
148	NA	 Palju oli tal varemgi raskeid momente , maja põlemine , mehe surm , kuid ikka oli ta jõudu leidnud , et muredest ja hädadest jagu saada . 
148	NA	 Praegu aga tundis ta , et enam ei jaksa , jõuvarud hakkavad lõppema . 
148	NA	 Kuid juurdlemiseks ega arupidamiseks polnud aega . 
148	NA	 Laste nutt ja nälgivate loomade ammumine laudas kohustasid , sundisid tegutsema . 
148	NA	 Kuigi oli juba hilja , rakendas Minna hobuse ree ette , võttis kõige suurema poisi kaasa ning sõitis Mädapori metsast heinu tooma . 
148	NA	 Kui loomatoit kodus ja kõik pudulojused talitatud , siis tegi Minna tule pliidi alla ning keetis lastele sooja jahuputru . 
148	NA	 Alles pärast keskööd sai ta lõpuks puhkama . 
149	 11 	 11 
150	NA	 Roopalu Jaak oli kaua aega kahevahel , mida teha . 
150	NA	 Ükski võimumeestest polnud teda veel tülitanud , kuid rahutus ja närviline olek ahistasid pidevalt . 
150	NA	 Ühel õhtul hobust heinamaale köide viies kuulis ta metsa servas põõsaste sahinat ja kuivade okste praksumist , nagu oleks keegi seal liikudes nendele peale astunud . 
150	NA	 Hobune tõstis pea maast üles ning kikitas kõrvu , vaadates üksisilmi kuuldud häälte suunas . 
151	NA	 “ Kes seal metsas hulgub ? ” küsis Jaak , kes polnud kaugeltki mitte arg mees . 
152	NA	 Tükk aega valitses vaikus , siis sahisesid põõsad uuesti ning Jaak kuulis tasast vilet . 
152	NA	 Ta astus lähemale . 
152	NA	 Põõsaste varjus seisid kolm meest , vennad Roostepõllu metsatalust . 
153	NA	 “ Mis te siin teete ? ” 
154	NA	 “ Metsavennad oleme , ” vastasid poisid . 
155	NA	 “ Miks ? ” 
156	NA	 “ Kodus kippub palavaks minema . ” 
157	NA	 “ Mis mõttes ? ” 
158	NA	 “ Julgeolekumehed käisid eile , otsivad metsavendi . 
158	NA	 Nendel olevat andmeid , et Pilluri ja Põldaru metsades ning Arukuusikus mehed end varjavad . 
158	NA	 Pinnisid ema ja isa , et kas nemad ei tea , kes metsahulkureid toiduga varustavad . 
158	NA	 Olid küsinud ka meie järele . 
158	NA	 Kuulsime auto mürinat ning panime tagaukse kaudu ajama . ” 
159	NA	 “ Kes teab , mida nad teiega oleksid teinud ? 
159	NA	 Kas arreteerinud ? ” 
160	NA	 “ Mine tea . 
160	NA	 Ei oska ju arvata , mida nad kellelegi süüks panevad . ” 
161	NA	 Jaagul hakkas kõhe . “ Mul küll muud süüd midagi hingel ei ole kui neljakümne esimese aasta mobilisatsioonist kõrvale hoidmine , ” arvas Jaak . 
162	NA	 “ Kas sa mõtled , et see pole küllaldane või ? ” 
163	NA	 “ Kui lausa süütuid inimesi kurjategijateks peetakse , mis siis veel meid rääkida , ” mehed vaikisid süngelt . 
164	NA	 “ Kuhu te siis nüüd minemas olite ? ” 
165	NA	 “ Päeval redutasime Arukuusikus , nüüd katsume koju hiilida , et toidukraami kaasa võtta . 
165	NA	 Ma kardan , et nad tulevad varsti tagasi , ei jää see külaskäik viimaseks . ” 
166	NA	 “ Vihula kandis olevat kõik need mehed metsa läinud , kes neljakümne esimesel aastal Vaivaras ära kargasid , ” teadis Roostepõllu Armin . 
167	NA	 “ Ma ei tea , mida mina peaksin tegema , ” kõhkles Jaak . “ Ma kardan , et ega mulgi paremat ei tule , kui pean kõrvale hoidma . 
167	NA	 Kui julgeolekumeestel juba hais ninas on , siis on varsti uksel . 
167	NA	 Katsu siis veel kusagile pääseda . 
167	NA	 Mina ei mõista , kes need inimesed küll on , kes NKVD-le kõik teada annavad , aga nendel pidid olema iga inimese kohta täpsed andmed , mida ta teinud , kus ja kuidas elanud . ” 
168	NA	 “ Tuleb välja , et äraandjad on meie eneste seast . 
168	NA	 Ega siis venelased muidu ei teaks , kui meie omad ei räägiks . ” 
169	NA	 “ Tuleb välja , et usaldada ei või ka oma lihast venda ega kõige paremat sõpra . 
169	NA	 Aga sinule , Jaak , ütlen ma küll niipalju , et kui sulle elu armas on , siis ära jää koju kinnivõtjaid ootama , vaid hoia kõrvale . 
169	NA	 Otsusta kähku , enne kui on hilja . 
169	NA	 Tuleme paari päeva pärast uuesti siia ja kui pead paremaks julgeolekut ennetada , ole valmis , võtame kampa . ” 
170	NA	 Roostepõllu poisid läksid . 
170	NA	 Jaak tõttas erutatud südamega koju ja rääkis asjast naisele . 
170	NA	 Linda jahmus . 
171	NA	 “ Aga mis siis minust ja lastest saab ? ” 
172	NA	 “ Mis nad sulle , naisterahvale , ikka teevad . ” 
173	NA	 “ Kui nad sinu järele küsivad , mis ma nendele vastan ? ” 
174	NA	 “ Ütled , et ei tea . ” 
175	NA	 “ Sul hea öelda , aga kas see neid rahuldab . 
175	NA	 Võtavad kinni , hakkavad piinama . 
175	NA	 Ma kardan , et ei kannata seda välja . ” 
176	NA	 Terve järgmise päeva olid Roopalu Linda ja Jaak nagu tulistel sütel . 
176	NA	 Kumbki ei jaksanud otsustada , mida teha . 
176	NA	 Kuid saabuv öö lahendas kõik . 
176	NA	 Linda vähkres unetult voodis , Jaak oli juba uinunud , kui väljast kostis masina undamine . 
176	NA	 Auklikul põlluvaheteel logistas pikkamisi Sakrise talu poole lahtine veomasin . 
176	NA	 Nagu vedrust tõugatult kargas ehmunud Linda voodist välja . 
177	NA	 “ Jaak ! 
177	NA	 Venelased tulevad ! 
177	NA	 Hüppa ruttu aknast välja ja jookse metsa ! ” 
178	NA	 Unine mees ei taibanud nii paugupealt , mida naine temast tahab ning vaatas täis arusaamatust voodi kohale kummardunud Linda hirmunud näkku . 
179	NA	 “ Venelased tulevad kinni võtma ! 
179	NA	 Autoga ! 
179	NA	 Sakrise koerad hauguvad , praegu peatusid seal . 
179	NA	 Jookse kähku metsa . 
179	NA	 Ma teen akna lahti . ” 
180	NA	 Alles nüüd taipas Jaak , milles asi . 
180	NA	 Ta kiskus kiiruga püksid ja saapad jalga , Linda ulatas talle mütsi ja ülejäänud riided ning mees kadus akna kaudu ööpimedusse . 
180	NA	 Surmani erutatud naine kartis , et saab rabanduse . 
180	NA	 Ta piilus kardina vahelt Sakrise poole , kus valgustatud akende ees liikusid inimkogud . 
180	NA	 Ärritatud koerad karjusid nagu meeletud . 
180	NA	 Linda jälgis naabrite õue hinge kinni pidades , mõeldes , mida ta küll julgeolekule vastab , kui nad Jaagu järele küsivad . 
180	NA	 Pärast peremehe ja Salme mõrvamist parašütistide poolt elas Sakrise perenaine üksinda . 
180	NA	 Rolandit polnud peale isa ja õe matuseid keegi enam avalikkuses näinud . 
180	NA	 Minutid venisid ja Lindale näis , et aeg seisab paigal . 
180	NA	 Närvipinge oli nii tugev , et võttis jalad nõrgaks . 
180	NA	 Ta kartis kukkuda ning vajus peaaegu meelemärkusetult voodile . 
180	NA	 Kui kaua ta niimoodi lamas , midagi tajumata , hiljem ta enam ei mäletanud . 
180	NA	 Linda virgus sellest tardumusest väljast kostva automootori tugeva turtsatuse peale . 
180	NA	 Ehmatus tõi uuesti eluvaimu sisse ning ta ruttas aknale . 
181	NA	 “ Nüüd tulevad ! 
181	NA	 Issand jumal ! 
181	NA	 Mis ma nendele ütlen ! ” halises hirmunud naine . 
182	NA	 Kuid Sakrise õuel undav veomasinalobudik keeras väravast välja jõudes hoopis otsa küla poole ning sõitis tuldud teed tagasi . 
182	NA	 Üleelatud hirmust pooloimetu naine komberdas vaevaliselt voodini ning istus . 
182	NA	 Siis vallandusid pisarad . 
183	NA	 “ Jumal tänatud , jumal tänatud ! ” pomisesid huuled . 
184	NA	 Seekord läks see karikas mööda , aga kui kauaks ? 
184	NA	 Vastu hommikut kuulis Linda tasast koputust aknale . 
184	NA	 Seal seisis Jaak . 
185	NA	 “ Noh , ei tulnudki meile ? ” küsis mees . 
186	NA	 “ Seekord , jumal tänatud , küll mitte . ” vastas neine ning aitas mehe tuppa . 
187	NA	 Hommikul tõttas Linda Sakrisele , et küsida , kes seal öösi veomasinaga käis . 
187	NA	 Sakrise perenaine askeldas lauda juures . 
188	NA	 “ Kuulsime öösi auto mürinat , kartsime julgeolekut , et tulevad ehk arreteerima . 
188	NA	 Siis nägime , et peatus teie talu õues . ” 
189	NA	 “ Jah , julgeolekust olid need mehed tõesti ja eks nad oleks kinni võtnud ka , kui oleks olnud , keda võtta . ” seletas perenaine . 
190	NA	 “ Aga Roland ? ” 
191	NA	 “ Pole mina teda enam teab mis ajast saadik näinud . 
191	NA	 Varsti vist kuu aega juba . ” 
192	NA	 “ Kas nad küsisid tema järele ? ” 
193	NA	 “ Muidugi . 
193	NA	 Neil olevat andmeid , et poeg varjab ennast metsas . 
193	NA	 Ainult nad ei tea , kus . ” 
194	NA	 “ Ja mis sina neile vastasid ? ” 
195	NA	 “ Sedasama , mis praegu sinulegi , et ma ei tea . ” 
196	NA	 “ Kas nad jäid sellega rahule ? ” 
197	NA	 “ Kes seda võib teada . 
197	NA	 Ära nad siit läksid , kas nad rahul olid või mitte , kellele nad seda ütlesid . ” 
198	NA	 “ Kas nad kellegi teise järele ei küsinud ? ” 
199	NA	 “ Ei pannud nagu tähele . 
199	NA	 Aga seda nad rääkisid omavahel küll , et siin külas on teisigi kahtlaseid inimesi , keda peab kontrollima . 
199	NA	 Nad vist ei taibanud , et ma vene keelest aru saan . 
199	NA	 Ohvitseril oli käes mingi paber , sealt loeti nimesid . 
199	NA	 Minu arust nimetas ta ka Jaaku , Ülot ning Roostepõllu ja Kalda poisse , et polevat neljakümne esimese aasta mobilisatsiooniga kaasa läinud . ” 
200	NA	 Linda läks halbade uudistega koju . 
200	NA	 Nüüd polnud enam mõtet oodata , kuni NKVD-mehed arreteerima tulevad . 
200	NA	 Ta pakkis Jaagu jaoks seljakoti valmis , pani pesu , sokke , puhtaid pluuse ning toidukraami ja kui Roostepõllu poisid õhtul tulid , läka Jaak nendega ühes . 
201	NA	 Kaua seisis Linda keset tuba , kust Jaak alles äsja oli lahkunud , ja laskis kogu oma elu silme eest mööda . 
201	NA	 Jaak oli Künka Minna vend ning kasvanud lastekodus . 
201	NA	 Roopalule oli ta tulnud sulaseks . 
201	NA	 Linda oli oma vanemate ainuke laps ja kui isa vanaks jäi , oli tallu noort tööjõudu vaja . 
201	NA	 Kui isa ja ema surid , siis jäigi Jaak talusse peremeheks . 
201	NA	 Sellest oli juba kümme aastat möödas . 
201	NA	 Millegipärast tundis ta praegu oma hinges valusat pitsitust . 
201	NA	 Kas see oli ikka õige , et Jaak metsa läks . 
201	NA	 Võib-olla näevad nad mõlemad tonti seal , kus teda tegelikult pole . 
201	NA	 Hirmul on suured silmad , öeldakse . 
201	NA	 Järgmise päeva õhtul tõttas Linda Künkale , et ka Minna teaks , kuidas vennaga lood on . 
202	NA	 Minna tuli parajasti laudast lehmi lüpsmast , kui vennanaine väravast sisse astus . 
202	NA	 Linda erutatud ja murelikku nägu nähes taipas Minna , et juhtunud on midagi halba . 
202	NA	 Vennanaine astus kaevu juures piima kurnavale meheõele lähemale ning olles enne hoolikalt ringi piilunud , kas kedagi kuuldekauguses ei ole , sosistas : “ Jaak läks eile õhtul metsa , Roostepõllu poistega koos . ” 
203	NA	 Minna sai nagu hoobi pähe . “ Metsa ? 
203	NA	 Ja Roostepõllu poistega ? ” 
204	NA	 “ Jaa ! ” 
205	NA	 “ Miks siis ? ” 
206	NA	 “ Ta kardab selle neljakümne esimese aasta mobilisatsiooni pärast . 
206	NA	 Sa tead ju küll . 
206	NA	 Ta hüppas ju Vaivara metsa vahel rongilt maha , kui Saksa lennukid pommitasid , ega läinudki tagasi . ” 
207	NA	 Minna vaatas suuril silmil vennanaise erutatud näkku ega osanud midagi kosta . “ Kui kauaks siis ? ” 
208	NA	 Linda kehitas õlgu : “ Või me keegi oskame seda öelda . 
208	NA	 Kõik arvavad , et ega venelased kuigi kauaks Eestisse ei jää , lüüakse välja . ” 
209	NA	 “ Kes neid lööb . 
209	NA	 Kui sakslane neist jagu ei saanud , kui nad sülitsi koos olid , kes neid nüüd enam välja ajab , ” arvas Minna . 
210	NA	 “ Räägitakse , et välisriigid nõuavad . ” 
211	NA	 “ Nii võime ainult enda lohutuseks mõelda ja rääkida , aga ei usu mina , et välisriikidel niisugust võimu on , et venelasi siit välja ajada . 
211	NA	 Iseasi , kui ta oleks sõja kaotanud . 
211	NA	 Praegu ei loovuta ta jalatäitki maad , mis tema käes on . 
211	NA	 See olnud isegi ajalehes . ” 
212	NA	 “ Aga me olime ju kolmekümne üheksandal aastal iseseisev riik , kui venelane siia sisse marssis . 
212	NA	 Ja neljakümnendal aastal võeti meilt vabadus vale ja pettusega . ” 
213	NA	 “ Ei loe see midagi . 
213	NA	 Oleme nagu hiir lõvi käppade vahel . ” 
214	NA	 Minna sai piima kurnatud , pani ämbrid kaevu jahtuma ning läks vennanaist saatma . 
214	NA	 Mõlemad olid mures , sest keegi ei teadnud , mis aeg tuua võib , seepärast ei osatud ka seda ette näha , kui kauaks meestel metsa jääda tuleb . 
214	NA	 Praegu on sügis ja maa paljas , meeste toiduga varustamine kerge . 
214	NA	 Mis siis saab , kui asi talve tulekuks ei lahene ja metsa tuleb jääda pikemaks ajaks ? 
214	NA	 See pani mõlemad naised tõsiselt muretsema . 
215	NA	 “ Mis neil Roostepõllu poistel siis hinge peal võiks olla , et nad kolmekesi kõik metsa pugesid ? ” 
216	NA	 “ Eks noorematel poistel oli sama asi mis Jaagulgi , see neljakümne esimese aasta mobilisatsioon . 
216	NA	 Armin läks aga selle pärast , et oli sakslaste ajal omakaitses . 
216	NA	 See pidavat olema venelaste ees raske kuritegu . 
216	NA	 Eks nemadki poleks veel võib-olla läinud , aga julgeolekumehed olid käinud Roostepõllul ja nõudnud , et ema ja isa nendele metsavendade asukohad kätte juhataksid . 
216	NA	 Poisid said tagaukse kaudu välja ning jooksid metsa , ega julgegi enam koju minna . ” 
217	NA	 “ Omakaitses oli minu teada ka Suureõue Rein . ” 
218	NA	 “ Rein on praegu küll veel kodus . 
218	NA	 Alles täna nägin . 
218	NA	 Ega Jaakki veel oleks läinud , aga eelmisel ööl käis julgeolek ka Sakrise perenaist hirmutamas . 
218	NA	 Sõitsid südaöösi õue ning nõudsid , kus poeg on . 
218	NA	 Ma ärkasin masina mürina ja koerte haukumise peale üles ning äratasin ka Jaagu . 
218	NA	 See sai ruttu saapad jalga ning põgenes akna kaudu kuusikusse . 
218	NA	 Ma kartsin , et saan rabanduse , nii koledasti ehmatasin . 
218	NA	 Sakrise Manda käest kuulsin hommikul , et venelastel olnud kohe nimekiri kaasas , sealt lugenud ohvitser nimesid . 
218	NA	 Manda oskab ju vene keelt , seda mehed muidugi ei teadnud . ” 
219	NA	 “ Ah niimoodi ! 
219	NA	 Siis muidugi polnud enam mingit mõtet kodus NKVD-d ootama jääda . 
219	NA	 Mina veel alguses mõtlesin , et Jaak ilmaaegu kiirustas selle minekuga . 
219	NA	 Oleks võinud ehk veel oodata , et mine tea , kas asi ongi nii hull . 
219	NA	 Aga kui ikka nii mitmes kohas küsimas on käidud , siis muidugi , ” arvas Minna . 
220	NA	 “ Kas lapsed teavad , kuhu isa läks ? ” 
221	NA	 “ Ei . 
221	NA	 Püüan niikaua saladuses hoida kui võimalik . ” 
222	NA	 “ Kust Jaak süüa saab ? 
222	NA	 Ega ometi sa ise ? . . . ” 
223	NA	 “ Ei ma nüüd küll pidevalt , aga vahetevahel siiski . 
223	NA	 Ma ei tea , kes neid varustama hakkab . 
223	NA	 Vaevalt et Jaak seda isegi praegu teadis . 
223	NA	 Kui söögiga häda käes , küll ta siis teab , kelle juurest seda otsima läheb , ainult et seda peab tegema nii , et keegi ei näe ega kuule . ” 
224	NA	 Kuigi Linda isa salapärasest kadumisest lastele ei rääkinud , tuli see ometi õige pea välja . 
224	NA	 Juba mõne päeva pärast levis külas kuuldus uutest metsavendadest , kelleks olevat Roopalu Jaak ja Roosetepõllu poisid . 
224	NA	 Kes selle tõe kõige enne oma suust välja ütles , ei tea , kuid välja öeldud ta oli ning ringi liikuma hakkas , nagu kõik muud uudised , mis sel ajal külainimeste meeli kõige enam erutasid . 
224	NA	 Üks selline kuulduste levitaja oli Saarevälja Marta . 
224	NA	 Tema teadmata ei toimunud külas midagi . 
224	NA	 Küll näinud ta südaöösi Suureõue poole minemas võõraid tundmatuid noormehi , küll kuulnud ta Sakrise koerte haukumist niisugusel kellaajal , kus ükski õige ristiinimene väljas teedel ei liigu , vaid rahulikult oma unevoodis puhkab , küll paistnud tema magamistuppa , kui ta õhtul ennast magamaminekuks valmis sättis , Vigi soone peal sähkulambi välgatusi ja veel palju muudki , mis rääkivat aina selget keelt sellest , et külas liigub öösiti metsahulkureid , kes taludes süüa ning kurja ilma eest ka peavarju käivad otsimas . 
224	NA	 Ja kui siis mõnda meest juba pikemat aega külas näha polnud , hakatigi arvama , et kus mujal ta ikka on , kui varjab ennast metsas . 
224	NA	 Nõnda oli ka Roopalu Jaagu ja Roostepõllu poistega . 
224	NA	 Kalda talu oli külast liiga kaugel ning tema suhtlemine välismaailmaga juba eesti ajalgi teiste metsataludega võrreldes tagasihoidlik . 
224	NA	 Seepärast ei osanud ka praegu isegi Saarevälja Marta sugune kõiketeadja öelda , kuidas Kalda poistega lood on , kas istuvad kodus või varjavad ennast metsas . 
224	NA	 Kalda perenaise koledast surmastki kuulis Marta alles teisel-kolmandal päeval Rogandiku Mardi käest , kes lahkunule puusärgi valmistas . 
224	NA	 Aga kui Marta oma ülivalvsate meelte , kuulmise ja nägemisega , ühel õhtupoolikul selle momendi ära tabas , kui lahtine veomasinalobudik Kalda teeotsast metsa logistas , soldatid , püssid käes , peal , oli selle talu asjadest selge arusaam käes . 
224	NA	 Poisid on metsas ning NKVD käis neid otsimas . 
224	NA	 Ja seda uudist ei pidanud Saarevälja perenaine kuigi kaua ainult enda teada , vaid kuulutas seda igale vastutulijale , keda tal õnnestus kohata . 
224	NA	 Ning imelikul kombel oli Martal just siis külasse asja , küll kauplusesse , küll sidejaoskonda ja naabritegi juurde , kui tal mõni tähtis asi keelel kipitas . 
224	NA	 Ta ei läinud kunagi külasse mõne uudise enda pärast , et seda kellelegi edasi rääkida , vaid ta tundis , et tal on just siis vajalikud asjaajamised ees , uudiste levitamine tuli nagu muuseas , iseenesest . 
224	NA	 Ta ei tulnud kunagi selle peale , et ta oma agara suuvärgiga kellelegi kahju võiks teha . 
224	NA	 Otse vastupidi . 
224	NA	 Ta pidas ennast suureks heategijaks , kes asjaosalisi õigel ajal varitseva hädaohu ees hoiatab . 
224	NA	 Et tema levitatud poolikud tõed ja kuuldused aga ka mõne niisuguse inimese kõrvadeni võivad jõuda , kes neid kurjasti kasutab , selle peale ei tulnud ta oma lihtsameelsuses kunagi . 
225	NA	 Pärast Roopalu Jaagu metsa minemist ei saanud Künka Minna kusagil rahu . 
225	NA	 Ta teadis , mida küla neist rääkis , kes ennast metsa varjasid . 
225	NA	 Juba õige pea märkas ta , et naabrite , eriti Saarevälja Marta hoiak tema suhtes oli muutunud . 
225	NA	 Kui üleaedne varem teda ja ta perekonda oma terava keelega salvata püüdis , kus aga vähegi sai , siis nüüd kõndis Marta ringi kõike mõistva ja kõike teadva näoga ega vahetanud Minnaga enam sõnagi . 
225	NA	 Millest selline meelemuutus , taipas Künka perenaine otsekohe . 
225	NA	 Ta teadis , et Marta seda kuigi kaua enda teada hoida ei jaksa , vaid õige pea ka temale märku annab , et ta külauudistega , eriti aga nendega , mis naabrit puudutavad , ülihästi kursis on . 
225	NA	 Minnal tuli nüüd sagedamini leiba küpsetada kui varem , sest ta pidi vahetevahel ka venda toiduga varustama . 
225	NA	 Kartusel , et Roopalu talu tema pärast valvatakse , ei julgenud Jaak koju minna , vaid ilmus pimedatel sügisöödel Künkale , kus õde talle seljakoti nädalase moonaga valmis pani . 
225	NA	 Pealegi oli ka Roopalu lähim naaber Sakrise NKVD-s ammu ülimustas nimekirjas . 
225	NA	 Kõik see polnud Saarevälja Martal teadmata ja ta passis parajat silmapilku , et sellest Minnale märku anda , kui põhjalikult ta ikkagi külas toimuvaid asju teab . 
225	NA	 Ühel õhtupoolikul , kui naabrinaine , korv käes , aiast kapsalehti läks võtma , et neid sigadele ette viia , ilmus ka Marta piiriaia taha , nägu laia irvitust täis . 
226	NA	 “ Mida siis külapeal ka uudist on ? ” küsis ta Minnalt , kes teisel pool aeda parajasti kapsalehti katkus . 
227	NA	 “ Ei tea ma uudistest midagi . 
227	NA	 Pole mul aega küla mööda ringi laduda , ühest uksest sisse , teisest välja , ” oli Minna ebasõbralik vastus . 
227	NA	 Talle ei meeldinud üleaedse uudishimu ega tema pisut irooniline toon . 
228	NA	 “ Ega sul ole vajagi endal külasse minna uudiseid kuulama . 
228	NA	 Sulle tuuakse need ju koju kätte . ” 
229	NA	 Minna neelas valusa torke vaikides alla , lootes , et Marta siis ära läheb , kui ta talle vastu ei ütle , sest naabri sissejuhatav toon oli selline , mis eeldas , et sealt võib kõike oodata . 
230	NA	 Kuid üleaedne ei mõelnudki Minnat rahule jätta , vaid torkis edasi : “ Kuidas siis Roopõllul ka elatakse ? 
230	NA	 Näen , et Linda käib aiva tihti sinu pool . 
230	NA	 Varem polnud nädalate kaupa näha . ” 
231	NA	 Kuid ka sellele ei vastanud Minna midagi . 
232	NA	 “ Ei tea , mida need koerad küll öösiti nii hirmsasti hauguvad . 
232	NA	 Ma ei saa viimasel ajal enam silmigi kinni . 
232	NA	 Meie omad on nagu meelest ära . 
232	NA	 Polla karjub ja hüppab kuudi ees , nii et kett raksub . ” 
233	NA	 “ Ehk kolavad hundid öösi aia taga ringi , ” arvas Minna . 
234	NA	 “ Näh , näh , seda minagi , et hundid . 
234	NA	 Kuid mulle tundub , et need on rohkem nagu kahejalgsete huntide moodi . 
234	NA	 Värske leiva lõhn meelitab ligi . 
234	NA	 Ma näen , et teed teist aiva tegu teo peale . 
234	NA	 Kuhu sa ta paned ? 
234	NA	 Kas ta sul hallitama kätte ei lähe , sügisel niisked ilmad ? ” õrritas Marta aia taga edasi . 
235	NA	 “ Ei ta lähe , kui tegu on õigesti tehtud . ” 
236	NA	 “ Ma kuulsin , et Roostepõllu poisid olevat Pajunõmme soosse varjule läinud ja soldatid käinud metsa kammimas , et bandiite tabada . 
236	NA	 Ähvardanud kõik arreteerida , kes metsavendi toiduga varustavad . ” 
237	NA	 Ja kui Minna ka selle peale midagi ei vastanud , küsis Marta : “ Kas sinu Jaak pole sulle rääkinud , kui ta öösiti leiba käib võtmas . 
237	NA	 Ma ju kuulen , kuidas meie koerad ragistavad , nagu võõra peale ikka , sinu omad ei tee aga väljagi . ” 
238	NA	 Enam ei suutnud Minna ennast pidada . 
238	NA	 Ta tõusis kapsapeenarde vahelt püsti , vaatas naabrinaisele julgelt silma ning vastas : “ Ei , sellest ta küll rääkinud pole , aga seda ütles küll , et kõik need külanaised , kes liiga palju oma keelt nende kallal lõksutavad , nii et NKVD-mehedki seda kuulevad , teevad nad ükskord vagaseks ning pistavad tulegi räästasse . ” 
239	NA	 Seda öelnud , võttis ta korvi ning läks . 
239	NA	 Marta oli üleaedse otsekohesusest nii rabatud , et ei osanud muud teha kui suud maigutada . “ Püha jumal ! 
239	NA	 Või tule räästasse ! ” Ta ei kahelnud Minna sõnades , sest ta oli harjunud tema suust kuulma alati sulatõtt . 
239	NA	 Küllap see on siis ikka õige , mida partorg , vana joodik Roodina , temale ütles , kui ta viimati vallamajas käis , et metsavennad tapavad ja põletavad . 
239	NA	 Ja Marta tuhistas tuppa , et kuuldud uudisest ka Juhanit informeerida . 
239	NA	 Kuid seekord mõtles ta siiski ümber , sest ta tundis oma mehe õiglast ja äkilist meelt . 
239	NA	 Kui Juhan kord millegi üle tõsiselt vihastas , oli ta valmis teist inimest kasvõi maha lööma . 
239	NA	 Mine tea , ehk läheb mees tõesti Minna käest aru pärima ning ajab selle omakorda vihale . 
239	NA	 Kuid Minnat ärritada ei oleks praegu kuigi tark tegemine , sest kui tal on metsavendadega sidemeid , mida Marta muide surmkindlalt uskus , siis tähendaks naabrinaise torkimine seda , et õige pea võivad Saarevälja hooned tuleroaks saada , tema perekond aga bandiitide ohvriks langeda . 
239	NA	 Millegipärast tunnetas Marta , et selles asjas on trumbid praegu Minna käes . 
239	NA	 Nõnda arutles Saarevälja perenaine uut tekkinud olukorda , kui ta õhtuseid toimetusi tegi ning kiiresti-kiiresti toa , aida ning lauda vahet traavis , et mitte töödega pimeda kätte jääda , mida õige ristiinimene praeguste segaste aegade tõttu kartma pidi . 
239	NA	 Kuid oma suu hoidis ta nüüdsest peale selle koha pealt kinni ega paotanud ainsatki sõna nende kohta , kes ennast valitseva võimu eest varjasid . 
239	NA	 Surmahirm tegi isegi Saarevälja Marta juures oma töö . 
240	 12 	 12 
241	NA	 Kohe peale Saksa okupatsioonivägede lahkumist Eestimaa pinnalt algasid maainimeste elus igatsugu uuendused . 
241	NA	 Koos nõukogude võimuga ilmusid riiklikud müügikohustused põllumajandussaadustes , mis alguses ei olnud eriti suured ning millega enam-vähem toime tuldi . 
241	NA	 Ka põllumajandusmaks ei käinud kuni neljakümne kuuenda aastani veel kellelegi üle jõu , sest vabaturu hinnad püsisid endiselt võrdlemisi kõrgetena ning talumajapidamistel oli võimalus oma põllumajandussaaduste ülejääke turul realiseerida . 
241	NA	 Kuid juba aasta pärast muutus olukord talupidajate kahjuks . 
241	NA	 Uus NSV Liidu Ministrite Nõukogu määrus , mis kehtestati neljakümne seitsmenda aasta augustis , tõstis järsult põllumajandusliku maa tulumaksunorme ning sellega seoses ka põllumajandusmaksu suurust . 
241	NA	 Ja kui siinjuures arvestada ka veel asjaolu , et vabaturu hinnad näitasid pidevalt langust , tekkis neljakümne seitsmendal aastal nii mõnelgi majapidamisel põllumajandusmaksu tasumisega tõsiseid raskusi . 
241	NA	 Aasta pärast aga olid juba paljud talud võlas . 
241	NA	 See kõik rääkis selget keelt , et Eestimaa talupidajad ei suuda üksiktaludena enam kuigi kaua niisuguste maksukohustuste ja põllumajandussaaduste normide juures eksisteerida . 
241	NA	 Eriolukorras ja kahjuks veelgi halvemas olid aga kulakuteks tunnistatud majapidamised , kelle põllumajandusmaks ületas keskmiktalupidaja oma mõningal juhul isegi viiekümne protsendi võrra . 
241	NA	 Olgu näitena öeldud , et kahekümne viie tuhandelise talu juures maksis keskmiktalupidaja põllumajandusmaksu neli tuhat kuussada üks rubla , kulak aga sama suure talu pealt üksteist tuhat kaheksasada viiskümmend viis rubla . 
241	NA	 Sellist laastavat poliitikat ei kannatanud Eesti talumajapidamised välja ning oli ette näha , et see lõpeb põllumajanduse täieliku kokkuvarisemisega . 
241	NA	 Ei antud armu ka uusmaasaajatele , kes kuni neljakümne seitsmenda aastani olid veel maksuvabad , kuid mainitud aastast alates maksustati ka nemad . 
241	NA	 Paljud talumajapidamised , kus sõjakeerises tööjõud kaotsi oli läinud ja talu pidasid surmaga võlgu olevad raugad , esitasid kohalikele nõukogude organitele avaldused maast loobumiseks ning hoonete ja inventari rendile andmiseks , mida neil ei lubatud aga teha . 
241	NA	 Üldse esines kulakuteks tegemise juures palju omavoli . 
241	NA	 Ei olnud harvad juhud , kui kulakuks tunnistati niisugunegi majapidamine , kus juba aastates , tervise ja tööjõu kaotanud isa kasutas talu korras hoidmiseks võõrast tööjõudu , kuna pojad olid langenud Nõukogude armees . 
241	NA	 Kulakuteks tunnistamine valla täitevkomiteede poolt oli aktsioon , mis avas suurepärased võimalused arveteõiendamiseks nende majapidamiste , eeskätt aga nende peremeeste vastu , kes ühel või teisel põhjusel valla täitevkomiteede sekretäridele ei meeldinud . 
241	NA	 Ei ole ka mingi saladus , et sel ajal istusid nendel , eeskätt just esimeeste ametikohtadel pahatihti vähese hariduse ning kitsa silmaringiga inimesed , kes pärast sõda nõukogude võimu poolt pukki upitati , kuna just niisugustes inimestes nähti kõige ustavamaid nõukogude korra pooldajaid . 
241	NA	 Ja kui valla täitevkomitee esimehe kohale sattus talusulane , kellele tema arvates tema endine peremees verist ülekohut oli teinud , siis oli tal praegu paras juhus seda otse kuhjaga kätte tasuda . 
242	NA	 Et paljud kulakuteks tunnistatud majapidamised enam neljakümne kaheksandal põllumajandusmaksu tasuda ei suutnud , sest see moodustas juba seitsekümmend viis protsenti arvestatavast kogutulust ning ulatus keskmiselt seitsmeteistkümne tuhande rublani ning veel enamgi , siis ei pidanud paljud talud sellele majanduslikule survele vastu ja hakkasid oma majapidamisi likvideerima . 
242	NA	 Mõned asusid tööle tehastes , mõned jätsid maha oma kodumaa ja asusid elama teistesse liiduvabariikidesse , et pääseda vanglatest , sunnitöölaagrist ja Siberist , sest riiklike normide ja maksukohustuste mittetäitmise pärast võeti kriminaalvastutusele ja anti kohtu alla sadu talupoegi . 
242	NA	 Oli ka neid , kes põgenesid ülekohtu eest metsadesse , ühinesid seal metsavendadega ja hakkasid ennast varjama . 
242	NA	 Algas maa tühjenemine töötajatest ning kahtlemata põllumajandusele just kõige vajalikematest inimestest . 
242	NA	 Suurte maksudega loodeti murda eesti talurahva vastuseis kolhoosidevastases võitluses . 
242	NA	 Et aga ka see ei andnud paugupealt käegakatsutavaid tulemusi ning kolhooside asutamine toimus väga visalt , otsustati neljakümne üheksanda aasta märtsis likvideerida kulaklus kui klass ja seda teha ilmtingimata juba enne kevadkülvi . 
242	NA	 Kulakute varandus pidi jääma kolhoosidele , välja arvatud see osa , mis läks kulakute võlgade katteks . 
242	NA	 Sel teel laostati eesti põllumajandus täielikult . 
242	NA	 Juba neljakümne esimesel aastal alustatud maareform tõi endaga kaasa negatiivseid tagajärgi . 
242	NA	 Kuid et sõda peale tuli , jäi reform lõpule viimata . 
242	NA	 Nüüd , neljakümne neljandal alustati sellega uuesti . 
242	NA	 Valdadesse ilmusid partorgid , varumisvolinikud , küladesse külavolinikud . 
242	NA	 Kõik nad olid ametisse seatud talurahvast kontrollima , kamandama , agiteerima . 
242	NA	 Vana elulaad külas , mille järgi maainimesed aastasadu olid elanud , ei kõlvanud enam kusagile . 
242	NA	 Suurematelt taludelt võõrandatud maa anti endistele sulastele ja maatameestele , ka vähese maaga talupidajatele , kes tihti polnudki sellest eriti huvitatud ning sattusid kohe alguses majanduslikesse raskustesse . 
242	NA	 Koos maaga võeti taludelt ära ka hobuseid , kariloomi , põllutööriistu ning seemnevilja , vastavalt võõrandatud maa suurusele . 
242	NA	 Kõik need uuendused halvasid üldist põllumajanduslikku olukorda ja viisid kogutoodangu alla . 
242	NA	 Ja seda kõike ajal , kui sõjajärgne olukord niigi raske ja keeruline oli . 
242	NA	 Talurahva tagakiusamise asemel oleks pidanud nende elujärge püüdma parandada , sest põllumees on olnud iidsetest aegadest rahva toitja . 
242	NA	 Ja kui siis sügisel üldine viljasaak loodetust palju madalamaks osutus , olid põllumajanduse juhtorganid suuresti pettunud , miks see küll nõnda oli . 
242	NA	 Eks teinud ju nemad küll kõik võimaliku , et näitajad oleksid pidanud tõusma , aga ei . 
242	NA	 Küll võõrandati kulakutelt maa , sadade kaupa saadeti neid trellide taha , sundkorras asumisele , et nad oma õõnestustööga sotsialistliku põllumajanduse ülesehitamist ei segaks , maa anti endistele sulastele ning maatameestele , küll võeti ära kariloomi ja hobuseid , põllutööriistu ning viljaseemet , täpselt nii , nagu seda ette nägid kõrgemalt poolt ette antud juhised , kui miski ei aidanud , saagid olid väikesed ja põllumajanduslik kogutoodang enneolematult madal . 
242	NA	 Jällegi olid süüdi kulakud , keda juhtivorganite arvates oli ikka veel liiga palju , kes oma õõnestustööga talurahva seas ausaid tööinimesi eksiteele viisid . 
242	NA	 Süüdi leiti olevat ka valla partorgid . 
242	NA	 Kus tehtud vead olid eriti suured ja silmatorkavad , asendati partorgid uute meestega , kellelt loodeti paremat poliittööd . 
242	NA	 Kõik see oli ettevalmistus kulakliku klassi likvideerimiseks . 
242	NA	 Ja taas tulid kõrgemalt poolt direktiivid põllumajandusmaksude suurendamise kohta ja see ei puudutanud mitte üksnes kulaklikke majapidamisi , vaid kõiki põllumehi . 
242	NA	 Tolleaegsed võimukandjad , eriti põllumajanduse alal , ei vaevunud analüüsima eesti talupoegkonna koosseisu sügavamalt kui ainult selle järgi , mida üks või teine omas . 
242	NA	 Kui ta oli varakas , oli ta kulak , oli ta aga kehv , siis oli ta vaene kannataja , keda tema rikkad naabrid olid ekspluateerinud . 
242	NA	 Et head elujärge võis saavutada ka oma ausa , ennastsalgava tööga , seda tol ajal ei tunnistatud . 
242	NA	 Niisuguse nõmeda suhtumise tagajärg oli aga see , et põllumajandus kaotas kõige eesrindlikumad talupojad , niiöelda põllumeeste koorekihi , kes oleksid sõjajärgses olukorras võinud põllumajandust kõige olulisemalt tõsta , mitte teda pidurdada . 
242	NA	 Ekslikult arvati , et kehviktalupojad nüüd suure vaimustuse ja innuga tööle hakkavad , kuna kõrvaldatud on rahvavaenulik element , kulakud . 
242	NA	 Laisad ja väheste võimetega talupojad aga , kes kodanlikul ajal kadedusega oma naabreid vaatasid , kasutasid tekkinud soodsa olukorra ära ning tunnistasid ennast vabatahtlikult kehviktalupidajateks , et sel teel võimude silmis armu leida . 
243	 13 	 13 
244	NA	 Vareselja Jaan oli üks esimesi , kes ennast kehviktalupidajaks tunnistas , sest kulakud olevat teda puruvaeseks kurnanud . 
244	NA	 Et sel ajal isiklikud kaebused olid väga moes , võiks öelda , isegi suures lugupidamises , võeti teda ka kuulda . 
244	NA	 Et määrus nägi ette kehviktalupoegade igakülgset abistamist valla täitevkomitee poolt , siis pöördus ka Vareselja Jaan sinna , kuna tal järjekordselt oli kevadel loomatoit otsakorral . 
244	NA	 Kui tema käest küsiti , kellel võiks külas heinte ülejääki olla , vastas Vareselja kõhklemata , et tema teada kindlasti Künkal . 
244	NA	 Sellepärast siis määraski valla täitevkomitee esimees Jaanile Künka Arturi heinaküünist kaks koormat kõige paremat aasaheina . 
244	NA	 Vareselja peremees tegi naabri küünist koormad peale , ilma et silmgi oleks pilkunud , ning tõstis valla täitevkomitees veel kaebust pealegi , sest küüni põhjast võetud heinad olevat tugevasti tolmanud ning pannud tema hobuse süües läkastama . 
244	NA	 Artur kutsuti valla täitevkomiteesse aru andma , sest korraldus oli : kaks koormat kõige paremat aasaheina ! 
244	NA	 Künka peremees ei hoidnud vallas oma suud lukus , vaid tegi sealsetele võimukandjatele selgeks , et temal enam paremaid heinu ei ole . 
244	NA	 Kõik on talve jooksul oma loomadele söödetud . 
244	NA	 Ja Vareselja Jaanile ta oma heinu hoida ei teadnud , sest see igakevadine loomatoidu puudus on Vareseljal päris tavaline nähe . 
244	NA	 Ning tuleb see sellest , et Vareselja peremees kõige parema heinaaja niisama mööda laseb minna ning sellega alles siis alustab , kui teised juba lõpetavad . 
244	NA	 Õnneks oli valla täitevkomitee esimees aus ja asjalik mees ning paistis Künka Arturit rohkem uskuvat kui Vareselja Jaani . 
244	NA	 Küllap temagi taipas , et üks korralik ja töökas taluperemees ei lase niisugust olukorda tekkidagi , et loomatoit kevadel teedelagunemise ajal nii jäägitult otsa saab , et loomadele enam midagi ette anda pole . 
244	NA	 Sellest ajast peale jäi aga Künka ja Vareselja omade vahele vaen püsima , mis küll lausa suureks vihaleegiks ei lahvatanud , kuid pikkamisi nagu tuli tuha all muistegi edasi imbus . 
244	NA	 Kui neljakümne esimesel aastal nooremad mehed külast mobilisatsiooniga ära korjati , kadus ka Vareselja Jaan , kuigi ta oli juba niisugustes aastates , et väeteenistusse võtmine teda ei oleks tohtinud enam puudutada . 
244	NA	 Pärast sõja lõppu ilmus Vareselja peremees koos Eesti Laskurkorpuse meestega priske jõu ja tervise juures külasse tagasi ning ajas rinna uhkelt ette , nagu oleks sõja võidukas lõpp ainuüksi temast olenenud , kuigi teised rindemehed kindlalt väitsid , et nad Vareselja Jaani laskurkorpuse ridades ei näinud ega ka kusagil mujal ei kohanud . 
244	NA	 Oli nüüd kuidas oli , kuid Vareselja Jaan oli tehtud mees , kellega kõigil tuli arvestada . 
244	NA	 Ilma tema teadmata ei toimunud külas enam midagi . 
245	NA	 Ühel õhtul , kui Künka Minnal juba välised toimetused kõik tehtud ning ta parajasti tuppa oli minemas , tuli ootamatult Sakrise perenaine õueväravast sisse . 
245	NA	 Minna oli üllatunud , sest Sakrise perenaist nähti harva väljaspool oma koduõue liikumas , eriti pärast parašütistide poolt toimepandud koledat kuritööd . 
245	NA	 Minna süda aimas halba . 
245	NA	 Sakrise perenaine tõmbas korraks hinge , vaatas kartlikult ringi , kas kedagi kuulamas pole , istus siis trepinurgale , viipas Minna enda juurde ning sosistas : “ Kui sul aega on , tule korraks Roopalule , seal on lapsed juba teist päeva omapead , loomad talitamata . 
245	NA	 Ma täna lüpsin lehmad ära ja andsin ka sigadele ette . ” 
246	NA	 “ Lapsed omapead ! 
246	NA	 Kus siis Linda on ? ” jahmus Minna . 
247	NA	 “ Ei tea . 
247	NA	 Eks soldatid käinud teda vist üleeile hirmutamas . 
247	NA	 Ma nägin , kuidas veomasin Roopalule sõitis , püssimehed peal . 
247	NA	 Ma algul arvasin , et tulevad mind ära viima , aga seekord ei teinud minust väljagi , vaid keerasid kohe Roopalule . 
247	NA	 Lapsed ütlesid , et ema jooksnud metsa , enne kui auto õue jõudis , ega tulnudki enam tagasi . 
247	NA	 Toas oli kõik pahupidi pööratud , aidauksed lahti kistud , talli ja rehetoa lakad läbi tuhnitud . 
247	NA	 Olevat lastele öeldud , et nemad otsivad bandiite . 
247	NA	 Küsinud isa järele ja lapsed vastanud , et isa on metsas ning ema jooksnud ka isa juurde . ” 
248	NA	 “ Issand jumal ! ” Minna oli ehmatuse pärast keeletu . “ Mis siis nüüd saab ? ” 
249	NA	 “ Ei oska mina sulle nõu anda , mis saab . 
249	NA	 Aga ega lapsi kauaks küll niimoodi üksinda või jätta . 
249	NA	 Ja loomad tahavad talitada . 
249	NA	 Mul pole ka seda jõudu et aitaksin . 
249	NA	 Kui Salme alles oleks , poleks mingit muret , aga nüüd . . . ” 
250	NA	 Sakrise perenaine vaikis ning üle kortsuliste põskede veeresid pisarad . 
251	NA	 “ Olen jumalat palunud , et see kole aeg ükskord ometi ümber saaks . 
251	NA	 Kui kaua me niimoodi suudame kannatada . 
251	NA	 Inimene on hullemas olukorras kui jahiloom , aina oota ja värise , millal tapma ja ära viima tullakse . 
251	NA	 Poiss jumal teab kus , kas on süüa või ulualust . 
251	NA	 Juba mitu kuud pole näinud . 
251	NA	 Kui keegi ometi ütleks , mis on meie süü , et meid niimoodi taga kiusatakse . 
251	NA	 Kas siis niisugune ongi see helge tulevik , mida Vallneri Sass neljakümnendal aastal taga igatses . ” 
252	NA	 Ja Minna poole pöördudes küsis Sakrise perenaine : “ Mida siis nüüd mõtled teha ? ” 
253	NA	 “ Ma arvan , et tulen esialgu ja vaatan Roopalul olukorra üle ja eks ma pea siis ikka midagi välja mõtlema , kui Linda metsast tagasi ei tule . 
253	NA	 Ega lapsi või ilmahooleks jätta . ” 
254	NA	 Ning naised läksid . 
254	NA	 Et oli juba hilja , olid Roopalu lapsed magama läinud . 
254	NA	 Minna püüdis olukorrast mingit ülevaadet saada . 
254	NA	 Tundus , et läbiotsijad midagi olulist kaasa polnud viinud , kuigi kõik oli segamini paisatud . 
254	NA	 Minna sulges aidauksed , vaatas loomad üle , pani hobusele ketitäie uut söögimaad ning lubas Sakrise perenaisele , et tuleb hommikul uuesti , kui lapsed üles on tõusnud . 
254	NA	 Küllap ta siis ka lehmad ning sead söödab . 
254	NA	 Ning Minna hakkas astuma pimenevas sügisõhtus koju poole . 
255	NA	 Aeg kaldus juba üle kesköö , kui Minna virgus . 
255	NA	 Saarevälja koerad karjusid nagu meeletud . 
255	NA	 Ta kohmitses enda pimedas toas käsikaudu riidesse , sest millegipärast tundus talle , et keegi on väljas . 
255	NA	 Ta astus kööki ja kuulis nõrka koputust aknale . 
255	NA	 Väljas seisid Jaak ja Linda . 
256	NA	 “ Oled sa juba kuulnud , et meil käisid venelased läbi otsimas ? ” 
257	NA	 “ Jah , õhtul tuli Sakrise perenaine siia ning rääkis . 
257	NA	 Tema oli eile lastele süüa teinud ning lehmad lüpsnud . 
257	NA	 Ma käisin õhtul temaga ühes , kuid lapsed juba magasid . 
257	NA	 Hommikul lähen uuesti , siis kui nad juba ärganud on . 
257	NA	 Soldatid olid öelnud , et nad otsivad bandiite ning küsinud , kus isa ja ema on . 
257	NA	 Lapsed tunnistanud puhtsüdamlikult , et isa on metsas ja ema läinud talle järele . ” 
258	NA	 “ Ega tea , kas midagi ära ka viisid ? ” 
259	NA	 “ Aru küll ei saa , kui ehk midagi väiksemat asja , mida ma ei tea . 
259	NA	 Aga mida te nüüd mõtlete , kas jääte mõlemad metsa ? 
259	NA	 Siis peab aru pidama , kuidas laste ja loomadega ? ” 
260	NA	 “ Mina küll enam koju ei julge minna , ” arvas Linda . “ Ma kardan kõige rohkem seda , et võtavad kinni ja hakkavad piinama . 
260	NA	 Ma ei kannata seda välja . 
260	NA	 Teevad nii nagu Sakrise Salmega . ” 
261	NA	 “ Ega sa ei oska arvata , kas Roopalu on salajase valve all ? ” küsis Jaak . 
262	NA	 “ Mina küll midagi kahtlast ei märganud . 
262	NA	 Ka koerad olid täiesti rahulikud , ” seletas Minna . 
263	NA	 “ Linda tuli ju päris paljalt , ilma riieteta , oleks vaja midagi kaasa võtta . 
263	NA	 Ei tea , kui õige riskiks kodus ära käia . ” 
264	NA	 “ Minu arust küll , ” arvas Minna . 
265	NA	 Ning Linda ja Jaak läksid , lubades järgmisel ööl tagasi tulla . 
266	NA	 Terve öö piinles Minna unetult voodis , sest Roopalu olukord oli enam kui keeruline . 
266	NA	 Kui Linda Jaagu juurde metsa jääb , peab ta lapsed Künkale , enda juurde tooma . 
266	NA	 Ei ole ju mõeldav , et nad teab kui kauaks Roopalule omapead jäävad . 
266	NA	 Ja ega loomadega paremat pole , ei jõua tema kaks korda päevas neid talitamas ning lüpsmas käia . 
266	NA	 Hein on talveks tehtud , Künka tallis ruumi jätkub . 
266	NA	 Ning Minna otsustas juba homme kohe tasapisi Roopalu majapidamist likvideerima hakata . 
266	NA	 Kõigepealt lapsed ära tuua , siis loomad , toidutagavarad , pesu ning üldse kõik , mis ära tuua annab . 
266	NA	 Mine tea , kui kauaks Jaak ja Linda metsa peavad jääma . 
266	NA	 Kui see hirmus jaht inimeste peale ei lõpe , pole neil kusagile tulla . 
266	NA	 Iseasi , kui midagi oluliselt muutub . 
266	NA	 Kuid sellele viimasele lootis Minna kõige vähem . 
266	NA	 Enne aga tahtis ta venna ning vennanaisega nõu pidada ja nende arvamist kuulda . 
267	NA	 Kokkulepitud ööl tulid Künka akna taha Jaak ja Linda . 
267	NA	 Et naabrite tähelepanu mitte liialt äratada , oli Minna juba asunud Roopalu majapidamist tasapisi likvideerima . 
267	NA	 Kõige rohkem kartis ta muidugi oma naabrinaist , Saarevälja Martat . 
267	NA	 Kuid lapsed magasid ikka veel oma kodus , Roopalul , sest Minnal polnud neid lihtsalt kusagile panna , kuna väikeses saunakambris ei jätkunud ruumi . 
268	NA	 “ On teil nüüd midagi selgunud , kui kauaks metsa tuleb jääda ? ” küsis Minna . 
269	NA	 “ Ega me päris täpselt seda küll öelda ei oska , aga kui välismaa raadiot uskuda , siis eriti kauaks küll mitte . 
269	NA	 Lubavad abi ja julgustavad kõiki , kes end metsas varjavad , et ei maksa väljatulekuga kiirustada ja et kõik oleksid rahulikud , ” seletas Jaak . 
270	NA	 “ Mina sellesse abisse küll ei usu , ” arvas Minna . “ Nad tahavad lihtsalt inimesi rahustada , et vältida segadust ning võib-olla ka asjatut verevalamist . ” 
271	NA	 “ Mulle tundub see jutt ka kahtlane , aga välja tulla küll veel praegu ei julge . 
271	NA	 Asi on liiga värske . 
271	NA	 Vaatame veel . 
271	NA	 Kui sa ikka lapsed enda juurde saaksid võtta ja loomad ka ära korjata , ” rääkis Linda , endal pisarad kurgus . 
272	NA	 “ Kui lumi maha tuleb , läheb lugu halvemaks . 
272	NA	 Ega me siis enam siia sinu juurde julge tulla . 
272	NA	 Roostepõllu poistel pidi olema keegi , kes raha eest toitu muretseb . 
272	NA	 Meil on ka kaasas , võtsime kodunt kõik mis oli . 
272	NA	 Tead sa , Minna , katsu üks lehm maha müüa , saaksime natuke raha juurde . 
272	NA	 Kui ükskord metsast välja tuleme , eks me siis kasvata uue asemele . 
272	NA	 Praegu aitab kolmest lehmast küll . 
272	NA	 On sul ka vähem lüpsta ning talitada . ” 
273	NA	 “ Kui lastega midagi peaks juhtuma , kuidas ma teile teatada saan ? ” küsis Minna . 
274	NA	 “ Seda ma küll ei oska öelda . 
274	NA	 Esialgu on parem , kui ka sina ei tea , sest kui sa lapsed enda juurde võtad , saadakse ju kohe aru , et me omavahel sidet peame . 
274	NA	 Kui sind kimbutama tullakse , ei tea sa nendele midagi konkreetset vastata . ” 
275	NA	 “ Sul on õigus , Jaak , sest ega mina ise ka ei tea , kui tugev ma olen ja kuidas piinamisele vastu suudan panna . 
275	NA	 Igale asjale peab praegu kainelt mõtlema . ” 
276	NA	 Sellega oli asi otsustatud . 
276	NA	 Ning Minna saatis venna ja vennanaise raske südamega ära . 
277	NA	 Minna müüs Roopalu kõige vanema lehma ning laskis Rogandiku Mardil tappa ka mõlemad sead , sest neid elusast peast Künkale vedada olnuks liiga tülikas . 
278	 14 	 14 
279	NA	 Nagu juba öeldud , sattus sõjajärgsetel aastatel valla täitevkomitee ning ka külanõukogude esimeeste kohtadele palju juhuslikke inimesi , kellel puudus vajalik haridus ning ka igasugused eeldused ja kõige elementaaarsemad kogemused sellise ametikoha edukaks pidamiseks . 
279	NA	 Vähese kirjaoskusega talusulased ning vabrikutöölised , kuid ka igatsugu juhuseotsijad , kes oskasid uue võimu ees enda vastu usaldust äratada , määratigi valla täitevkomiteede ning külanõukogude esimeeste kohtadele . 
279	NA	 Oma nõmeduses tekitasid nad suurt segadust . 
279	NA	 Puuduliku ning madala kvalifikatsiooniga olid tihtipeale ka sõjajärgsed partorgid . 
279	NA	 Seetõttu oli asjaajamine juhuslik ning ebaõiglane , tihti allpool igasugust arvestust . 
279	NA	 Segadust aitas suurendada ka veel asjaolu , et saades võimu juurde , hakkasid madala intelligentsi ning haridusega juhid väga sageli oma võimu kuritarvitama . 
279	NA	 Ilmnes onupojapoliitika , hakkas lokkama altkäemaks , ühesõnaga kõik pahed , mida võis kaasa tuua kaadri mitteküllaldane ettevalmistus ning madal poliitiline teadlikkus . 
279	NA	 Sedasama võis öelda ka miilitsatöötajate kohta . 
279	NA	 Nähes ja kogedes valitsusmeeste ebaõiglast suhtumist ning omavoli , sattus rahvas võimukandjatega sageli konflikti . 
279	NA	 Neid hakati vihkama , mis viis sageli veriste kokkupõrgeteni . 
279	NA	 Kõige enne astusid kohalike võimuorganite vastu välja metsavennad , kes tihti nägid oma ebatavalises olukorras süüd just valla täitevkomitee ja külanõukogu esimeestes . 
279	NA	 Neid hakati kimbutama teedel ja kodudeski . 
279	NA	 Et oma elu kindlustada ja julgeolekut tagada , otsisid valdade ja külanõukogude töötajad abi NKVD- lt . 
279	NA	 Ja nõnda puhkeski võitlus metsadesse varjunud tihti täiesti süütute inimeste ning julgeolekumeeste vahel , milles kannatada saanuid oli mõlemal poolel . 
280	NA	 Seljandiku talu asus tükk maad suurest teest eemal , paksu põlismetsa ääres . 
280	NA	 Et talu oli suur ja võrdlemisi jõukas , siis sattus tema peremees , kes ise elas linnas ja kohta pidas sulaste ning tüdrukutega , juba neljakümne esimesel aastal , nõukogude võimu alguses kohe põlu alla , tunnistati kulakuks ning arreteeriti koos perekonnaga ja saadeti Siberisse asumisele kui ohtlik poliitiline kurjategija , kes pidi takistama sotsialistliku põllumajanduse ülesehitamist eesti külas . 
280	NA	 Tema kohale jäämine oleks võinud rängalt ohustada ka nõukogude võimu . 
280	NA	 Et aga talu tühjaks ega maja pidamata ei jääks , anti kogu eeskujulikus olukorras virtsahvt tema endisele sulasele , Vahtra Riksile . 
280	NA	 Riks pidas talu ning oli peremees Saksa okupatsiooni ajal , mil teda keegi ei puudutanud . 
280	NA	 Olles üleöö ilma vaevata rikkaks saanud , soetas Riks endale talu lähedale kuusikusse tolle aja kohta kõige täiuslikumate seadmetega puskarivabriku ning elas võõra varanduse otsas võrdlemisi lahedat ja rahulikku elu . 
280	NA	 Peale sõda aga , kui nõukogude võim taaskehtestati , upitati Riks , kes kodanlikul ajal oma leivaisa poolt verist ülekohut pidi taluma , valla täitevkomitee esimeheks , sest keda siis veel niisugusele ametikohale määrata kui mitte sellist äraproovitud , otsast otsani poliitilist valvsust täis proletaarlast nagu Vahtra Riks , kes kogu oma senise elu oli kulakut orjanud . 
280	NA	 Et aga joodik ning pururumal , ilma hariduseta Riks võimu juurde saades seda enda ja oma sõprade huvides ning vaenlaste kahjuks kuritarvitama hakkas , sattus ta ümbruskonna üldise põlu alla . 
280	NA	 Kuna kadedus on läbi aegade inimestevahelisi suhteid ning tõe ja õiguse tunnetamist väga tugevasti mõjutanud , siis lõi see nüüd , kus pealekaebused inimsuhetes väga tähtsat rolli mängisid , eriti lõkkele . 
280	NA	 Ja et valla täitevkomitee esimehe kohal istus Seljandiku talu endine sulane , Vahtra Riks , kelle arusaamine tõest ja õigusemõistmisest oli üsna ähmane , hakkasid seda kasutama tema endised võitluskaaslased . 
280	NA	 Kui Riks sai Seljandiku talu endale selle pärast , et peremees kulakuks tunnistati , miks ei või siis keegi teine-kolmas sedasama . 
280	NA	 Mille poolest on siis teised Riksist halvemad ? 
280	NA	 Miks peavad nemad vaeste päevilistena edasi virelema , kui Riks Seljandiku talu peab ! 
280	NA	 Ja Riksi jutule ilmusid mehed , puskaripudelid taskus , ning kuulutasid talle oma solidaarsust ning poliitilist ühtekuuluvust . 
280	NA	 Suure sõpruse märgiks ning kinnituseks liikus puskaripudel ringi ja kui paras moment käes , tulid võitluskaaslased lagedale oma alatute plaanidega . 
280	NA	 Et kuidas oleks , kui saaks selle ja selle jõuka talupere kulakute nimekirja sokutada , nii et tal talu käest ära võetakse ning ta ise koos perekonnaga kusagile mujale ümber asustatakse . 
280	NA	 Riks ei olnud vastu , vaid ajas asjad õige pea joonde , nii nagu sõbrad seda soovisid . 
280	NA	 Kulakuteks tunnistatud peremehed viidi sundkorras oma kodudest minema , kuhu õige varsti elama asus sama talu kunagine sulane või mõni kaugemalt tulnud maatamees . 
280	NA	 Et kõik ebaseaduslikud ja ülekohtused asjad lõpuks avalikkuse ette tulevad , siis tulid ka Vahtra Riksi sulitembud ning omavolilised kulakuteks kuulutamised päevavalgele ja Seljandiku uut , isehakanud peremeest ning nüüd ka veel valla täitevkomitee esimeest hakati kimbutama , sest tihti olid kulakuks tehtud just metsavendade kõige suuremad sõbrad ja abistajad . 
280	NA	 Metsavennad ei säästnud ka Riksi perekonnaliikmeid . 
280	NA	 Naine ja meheleminekueas kolm tütart elasid alatises hirmus . 
280	NA	 Riks ise liikus ringi relvastatult ning olevat isegi magama heites kuulipritsi voodi kõrvale valmis pannud , et vajaduse korral oleks hea hõlpus võtta . 
280	NA	 Pimedatel sügisöödel klopiti ustele ning akendele , nõuti sisselaskmist ning toiduaineid . 
280	NA	 Et talu asus suurest teest tükk maad eemal , paksu põlismetsa ääres , tundsid metsavennad ennast võrdlemisi julgetena . 
280	NA	 Hirmunud naispere püüdis alguses kimbutajaid toidukraamiga lepitada , kui aga metsavennad aina sagedamini tallu leiba ja seapekki nõudma ilmusid ja keeldumise korral tule räästasse ähvardasid torgata , haaras vana Riks püssi ning tulistas väljapressijate pihta . 
280	NA	 Mõneks ajaks jäeti talu rahule ning pererahvas muutus julgemaks . 
280	NA	 Siis aga ilmusid nad uuesti ning hoopis arvukamalt . 
280	NA	 Ka ei rahuldanud neid enam söögipoolis , vaid nad nõudsid peremeest , Vahtra Riksi ennast , kellega neil olevat arveid õiendada . 
280	NA	 Kuid Seljandiku peremees ei mõelnudki nii kergesti alla vanduda . 
280	NA	 Taas tõstis ta relva palge ning kõmmutas nurga tagant nina pistnud metsavenna maha . 
280	NA	 Jälle võidi mõnda aega talus kergemalt hingata . 
280	NA	 Naispere arvates olid nad tülikatest külalistest igaveseks vabanenud . 
280	NA	 Riks ise mõtles aga teisiti ning oli endiselt valvas . 
280	NA	 Ühel vihma uitsataval novembriõhtul , kui talupere magamaminekuks valmistus , kostsid väljast taas inimhääled ning sammude müdin . 
280	NA	 Maja oli pime , sest ründajate kartusel ei juletud tuld üles võtta . 
281	NA	 “ Tulevad , raisad ! ” urahtas Seljandiku peremees ning kobas relva järele , et rahurikkujaid taas pisut õpetada . 
281	NA	 Kuid seekord ei klopitud uste ega akende pihta , ega nõutud ka leiba ja seapekki , nagu tavaliselt , vaid öised külalised askeldasid elutubade-poolses maja otsas , kust kostsid kõmatavad kirvehoobid . 
282	NA	 “ Nüüd lõhuvad kuradid vist maja seina maha ning ronivad sisse , ” sosistas hirmunud perenaine . 
283	NA	 Kuid Riks ei jäänud ootama ei seina mahalõhkumist ega ka mingit muud rünnakut , vaid tegi ise akna lahti ja avas meeste häälte suunas tule . 
283	NA	 Väljast kostis karjatusi ning vihast sõimu . 
283	NA	 Surmani kohkunud naispere pages kööki ning sealt maja alla keldrisse . 
283	NA	 Riks ragistas kuulipritsiga edasi , kuni väljas kõik vaikseks jäi . 
283	NA	 Siis aga välgatas akna taga tohutusuur tulesammas ning võimas plahvatusemütsakas pani hoone kõikuma . 
283	NA	 Elutubade poolne majaots vajus ragisedes kokku . 
283	NA	 Miski lendas suure hooga Riksile vastu õlga ja ta kukkus saadud löögist maha . 
283	NA	 Õnneks oli ta sel momendil jõudnud juba akna juurest eemalduda . 
283	NA	 Otsekohe süttis kahjutuli . 
283	NA	 Kõrged leegid tõusid ragisedes õhku ning valgustasid Vägeva raudteejaama ümbruse teid . 
283	NA	 Hilised sõitjad teel ei julgenud õnnetuspaigale lähedale minna , sest kõik kartsid oma elust ilma jääda . 
283	NA	 Kuna taolised öised tulekahjud ning tulistamised ei olnud sel segaduste ajal hoopiski mitte haruldased , siis ei pööratudki sellele erilist tähelepanu , vaid püüti võrdlemisi kähku ohtlikust paigast kaugemale jõuda . 
283	NA	 Keldrisse varjule pugenud perenaine ja tütred taipasid õige pea , milles asi seisab , ning ruttasid põlevast majast välja . 
283	NA	 Ka tugeva löögi saanud pooloimetu Riks talutati õuele . 
283	NA	 Köögist ja sahvrist , mida tuli polnud veel haaranud , kanti välja mis kätte juhtus . 
283	NA	 Taibukas perenaine päästis laudast ka loomad ning kihutas metsa , et nad lauda süttimise korral tules otsa ei saaks . 
283	NA	 Hiljem ei suudetudki kõiki enam leida . 
283	NA	 Küllap sattusid hulkudes metsavendade kätte , kes nad maha lõid ning praeks tegid . 
283	NA	 Vahtra Riks aga jättis järgmisel päeval talu maha ning ostis endale ning oma perele Rakkesse korteri . 
283	NA	 See oli ainuke teadaolev juhus Kõrvenurme kandis , kus metsavennad rahulikke inimesi kimbutasid ning talu maha põletasid 
284	 15 	 15 
285	NA	 Jõepere Ülo oli nendest meestest , kes neljakümne esimese aasta mobilisatsiooni ajal Vaivara metsas rongilt maha hüppasid ning metsa põgenesid , kõige julgem ning jäi koju , samal ajal kui Kalda ja Roostepõllu poisid ning Roopalu Jaak ja Sakrise Roland ennast metsas varjata otsustasid , et mitte vanglasse või sunnitöölaagrisse sattuda . 
285	NA	 Kui Roostepõllu omad , kes olid Jõepere naabrid , Ülot kaasa tulema keelitasid , vastas ta : “ Kui me kõik metsa läheme , kes meid seal siis toiduga varustama hakkab . 
285	NA	 Keegi peab ometi sidepidajaks jääma . 
285	NA	 Võib-olla pannakse talud salajase valve alla ja niipea , kui nina metsast välja pistad , oledki kohe sees . ” 
286	NA	 Sellega olid ka teised päri ning Ülo jäi koju , lubades naabripoisse toiduga varustama hakata . 
286	NA	 Kuid paraku polnud see ülesanne kaugeltki nii kerge , nagu alguses paistis . 
286	NA	 Et Ülo oli metsavaht , tulid julgeolekumehed varsti tema juurde nõu ja abi saama , kuidas metsavendade vastu ühiselt võitlust pidada . 
286	NA	 Metsavaht pidi ju ometi teadma , mis tema hoolde usaldatud territooriumil toimub . 
286	NA	 Kus asuvad punkrid , kes bandiite toiduga varustab , kas nad kodudega sidet peavad , kui suured on nende võitlussalgad ja milline on relvastus ? 
286	NA	 Ülo oli kimbatuses . 
286	NA	 Mida pidi ta julgeolekumeestele vastama ? 
286	NA	 Ei võinud ju ometi oma naabreid ja tuttavaid omaküla mehi üles anda ning venelasi punkrite juurde juhatada . 
286	NA	 Kui ta tahtis ise puhtalt välja tulla ning ka metsavendadele julgeolekut tagada , pidi ta laveerima . 
286	NA	 Et Kõrvenurme küla asus rannale võrdlemisi lähedal , nõndanimetatud piiritsoonis , siis paiknes kordonis alaline väeosa , kes rannas valveteenistust pidas ning keda ka julgeolek haaranguteks kasutas . 
286	NA	 Ülo kutsuti kordonisse , kus ta pidi aru andma olukorra kohta oma vahtkonnas . 
286	NA	 Esimene kord vabandas ta enda välja sellega , et ta ei tea täpset olukorda , kuna pole seda asja teadnud nii põhjalikult uurida , sest keegi pole temalt seda nõudnud . 
286	NA	 Ka polevat ta ise selle peale tulnud , et niisugune asi tema kompetentsi üldse võiks kuuluda . 
286	NA	 Aga kui ta midagi konkreetset teada saab , kannab ta sellest otsekohe ette . 
286	NA	 Ülot usuti ning tal lasti minna , lootuses , et ta oma ülesannete kõrgusel seisab ning lähematel päevadel kordonisse aru tuleb andma , kuidas on olukord tema vahtkonnas . 
286	NA	 Ülo ei teadnud , mida teha . 
286	NA	 Ta tõttas otsemaid metsa poiste juurde ning rääkis , mis tal rääkida oli . 
286	NA	 Kui ta nüüd venelastele teatab , et tema vahtkonnas metsavendi ei ole ning tema ühegi punkri olemasolust midagi ei tea , kas teda usutakse ? 
286	NA	 Võidakse uskuda , kuid ka mitte . 
286	NA	 Kui julgeolek siiski haarangu korraldab ning punkri avastab , on tema sees . 
286	NA	 Oli vaja midagi välja mõelda ning venelased ninapidi vedada . 
286	NA	 Ülo ise tuli heale mõttele . 
286	NA	 Tuleb lihtsalt praegune punker Arukuusikus maha jätta ning hoopis vahtkonna teise serva , Pajanõmme soosse kolida . 
286	NA	 Julgeolekule aga teatab Ülo , et ta on punkri leidnud . 
286	NA	 Mida venelased selle peale ette võtavad , jäägu juba nende asjaks . 
286	NA	 Nõnda ka tehti . 
286	NA	 Et asi oleks veelgi kindlam ja ka usutavam , otsustas Roopalu Jaak , kes oli väga tugev , julge ja vastupidav mees ning ka hea jooksja , ennast julgeolekumeestele kusagil sihi peal ohutus kauguses näidata ning teiste meeste asukohale vastassuunas liikudes tagaajajad eksiteele viia . 
286	NA	 Jaak lootis oma tugevale tervisele ning headele jalgadele , sest ega haarajadki metsas mingit liiklusvahendit kasutada ei saanud , ka nemad olid jalgsi . 
286	NA	 Kõige rohkem muret tekitas Linda , kellest polnud ei õiget põgenejat ega vajaduse korral ka enda kaitsjat . 
286	NA	 Mehed lahkusid Arukuusikust Pajanõmme soosse , mis oli juba selle poolest nagu kindlam koht , et asus väga kaugel inimasulatest . 
286	NA	 Ei peetud tõenäoseks , et sinna ükski metsavend ennast varjama läks , sest kes oleks talle niisuguse kauguse taha toitu läinud viima . 
286	NA	 Praktika näitas , et punkrid asusid ikka üksikutele taludele võrdlemisi lähedal , kus sidepidamine välismaailmaga hõlpsam . 
287	NA	 Kokkulepitud päevaks lahkusid teised mehed ja Linda Arukuusikust , haarangut ootama jäi ainult Jaak . 
287	NA	 Juba hommikul vara sõitis lahtine veomasin külast läbi Arukuusiku poole . 
287	NA	 Kõik , kes juhtusid seda nägema , teadsid , mis tulekul on . 
287	NA	 Sõjaväelastega koos istus autos ka metsavaht Jõepere Ülo , mis äratas külarahva seas suurt võõristust . 
287	NA	 Kõik laabus nii , nagu oli planeeritud . 
287	NA	 Ülo sammus sihti mööda kõige ees , tema järel soldatite rivi . 
287	NA	 Korraga vilksatas ees puude vahel inimkogu . “ Stoi ! 
287	NA	 Stoi ! “ karjusid venelased ning pistsid punuma . 
287	NA	 Kõlasid lasud . 
287	NA	 Põgeneja oli aga liiga kaugel , et teda puude vahel tabada . 
287	NA	 Haarangut juhtiv ohvitser käsutas mehed ahelikku , ning metsavenna jälitamine algas . 
287	NA	 Peagi jõudsid tagaajajad metsast välja kitsale heinamaasoonele ning peatusid . 
287	NA	 Kuhu nüüd ? 
287	NA	 Tekkis segadus . 
287	NA	 Küsiti Ülo arvamust , kes püüdis julgeolekumehi Jaagu jälgedelt kõrvale juhtida ning soovitas otsekohe punkri juurde kiirustada , ohvitser oli aga sellele vastu . 
287	NA	 Millegipärast väitis ta , et põgeneja liikus heinamaa äärt mööda lääne poole , kasutades lagedat maastikku suurema edumaa saavutamiseks , kuna tihedas kuusikus oli liikumine raskendatud . 
288	NA	 “ Kus punker asub ? ” küsis ohvitser . 
288	NA	 Ülo näitas ida poole , kus mets kõige tihedam ning raskesti läbitav . 
288	NA	 Mehed kutsuti kokku ning koostati lühike plaan . 
288	NA	 Kui punkris oli rohkem mehi kui ainult see , kes praegu nende nina alt ära lipsas , siis püüab põgeneja praegu iga hinna eest punkrini jõuda ning teisi ähvardava ohu eest hoiatada . 
288	NA	 See oli Ülo arvamine . 
288	NA	 Ohvitser mõtles veidi , siis küsis : 
289	NA	 “ On ikka punker tõesti seal ? ” 
290	NA	 “ On , ” vastas Ülo . “ Ja kui te sealt kedagi leida tahate , peate kiirustama , enne kui see mees haarangust neile teatada jõuab . ” 
291	NA	 Ohvitser kõhkles veel , siis käsutas mehed liikvele , kuigi asi talle ei paistnud meeldivat . 
291	NA	 Alguses liiguti tuldud teed pisut tagasi ning pöörduti siis otse itta. Keegi leidis kuusetihnikust meesterahva mütsi . 
291	NA	 Oli see meelega maha visatud või kiskusid kuivanud oksad selle põgeneja peast , ei teadnud keegi . 
291	NA	 Ülo aga tundis selle ära , see oli Roopalu Jaagu oma . 
291	NA	 Punker asus metsasihist umbes kilomeetri kaugusel , kuid nagu arvata võis , oli see tühi . 
291	NA	 Kõik märgid aga näitasid , et sealt on alles äsja ülepeakaela põgenetud . 
291	NA	 Ohvitser oli maruvihane ning vandus tulist kurja , üks vandesõna koledam kui teine . 
291	NA	 Ilmselt süüdistas ta iseennast , et ta metsavahi nõuannet kohe kuulda ei võtnud , vaid üksiku mehe tagaajamisega asjatult aega viitis . 
291	NA	 Ülo aga tuli sellest ohtlikust situatsioonist puhtalt välja . 
291	NA	 Tema püüdluste tõepärasuses ei kahelnud keegi . 
291	NA	 Mõnda aega teostas piirivalve punkri lähistel salajast valvet , et aga kedagi sinna ei ilmunud , lõid venelased käega ning jätsid asja sinnapaika . 
292	NA	 
293	NA	 Kui Künka Minna lõpuks Roopalu majapidamise likvideerimisega nii kaugel oli , et võis ka lapsed enda juurde tuua , ei olnud Saarevälja Marta imestusel piire . 
293	NA	 Kuigi ta endale oli tõotanud , et ta midagi niisugust enam oma elueaski suust välja ei ütle , mis metsavendi puudutab , oli Jaagu ja Linda laste saabumine Künkale Marta arvates ometi nii põrutav uudis , et ta seda kuigi kaua ainult enda teada ei suutnud pidada . 
293	NA	 Silmapilk leidis ta , et tal on ilmtingimata praegu Rogandikule asja , kuna Leida lubanud talle eelmisel nädalal noore kuke anda . 
293	NA	 Rebane oli Saarevälja kuke ära viinud ning kanad ei osanud Marta arvates ilma kuketa kuidagi elada ega olla . 
293	NA	 Saarevälja perenaine võttis korvi ja rätiku näpuotsa ning kihutas tuhatnelja külasse . 
293	NA	 Kuid enne veel , kui ta Rogandikul oma tuleku peapõhjusest jõudis rääkima hakata , kuulutas ta juba pooleldi trepil : “ Sa kujuta ette ! 
293	NA	 Künka Minna tassis Roopalu Linda ning Jaagu lapsed enda juurde ! 
293	NA	 Ma pidin ehmatusest pikali kukkuma , kui ta eile õhtul selle lipkonnaga väravast sisse rühkis . 
293	NA	 Issand jumal ! 
293	NA	 Tal endal neid juba kaheksa tükki , nüüd veab veel kolm võõrast väntsikut juurde ! 
293	NA	 Kuhu ta nad paneb ning mida ette annab , ” laskis Marta ühe hingetõmbega . 
294	NA	 Kuid Rogandiku Leida oli siiski pisut teisest puust ega olnud Martaga nii paugupealt samal arvamisel . 
295	NA	 “ Ega need Jaagu ja Linda lapsed siis nii väga võõrad olegi , oma lihase venna omad . 
295	NA	 Kuhu ta nad siis pidi jätma . 
295	NA	 Sa näed ju isegi , mihuke kole aeg on praegu . 
295	NA	 Lapsed ju väikesed alles . ” 
296	NA	 “ Aga riided , jalavarjud , söök . 
296	NA	 Kust ta selle võtab ! 
296	NA	 Jaak ja Linda mõlemad metsas , jumal teab kas tulevadki tagasi . 
296	NA	 Metsas ilmast ilma haarangud , seal võib ei tea mis juhtuda . 
296	NA	 Sa mõtle ise , kaksteist inimest asub korraga laua taha sööma , seal peab ikka toitu olema , mida ette anda . 
296	NA	 Kui nad nälga jäävad , hakkavad ju vargile . 
296	NA	 Mina igatahes ei julge enam jalgagi kodunt välja tõsta . 
296	NA	 Jumal hoidku ! 
296	NA	 Kui sihuke rohutirtsuparv ründama hakkab , pole muud kui must maa järel . ” 
297	NA	 Niisuguse jutu peale ei osanud Rogandiku Leida midagi vastata . 
297	NA	 Teatud määral võis ju Martal õiguski olla . 
297	NA	 Kuid leiba , piima ning kartuleid peaks ikka jätkuma . 
297	NA	 Taludele peale pandud maksud ning põllumajandussaaduste normid olid suured ja nende tasumata jätmine võis kaasa tuua koguni vanglakaristuse . 
297	NA	 Ja Leida arvates ei söötnud sellega , mis normidest üle jäi , niisugust peret nagu Minnal praegu , mitte kuidagi ära . 
297	NA	 Kuid Minna ise ei kurtnud . 
297	NA	 Ta laskis Rogandiku Mardil oma laste naridele teised korrused peale teha ja paigutas venna lapsed kuidagimoodi ära , sest põrandal ei olnud magamisasemete jaoks ruumi . 
298	NA	 Üha uusi teateid hakkas tulema bandiitide sooritatud kuritegudest . 
298	NA	 Kus murtud sisse kauplusesse , kus tungitud kallale valla täitevkomitee esimehele , kus mõrvatud ja röövitud rahulikke talupidajaid . 
298	NA	 Ja küsimusele , kes on nende rohkearvuliste kuritegude toimepanijad , oli üksainus vastus : bandiidid , see tähendab metsavennad , sest ikka sagedamini hakati metsadesse varjule läinud süütuid inimesi nimetama bandiitideks . 
298	NA	 Minnal katkes Jaagu ja Lindaga side , sest talvel ei tohtinud nad Künkale tulla , kuna lumele jäetud jäljed oleksid võinud Minna julgeolekut ohustada . 
298	NA	 Ta piinles ja muretses , sest polnud kusagil mingit märki sellest , et metsavendade olukord oleks võinud nende kasuks laheneda . 
299	NA	 
300	NA	 Mööda auklikku kruusateed sõitis villis . 
300	NA	 Pilvise taevaga novembriöö oli pime ja tuuletu . 
300	NA	 Sõitjad olid süngevõitu ja vahetasid omavahel harva mõne sõna . 
300	NA	 Aeg-ajalt suunati pilgud kottpimedasse sombusesse sügisöösse ning püüti mõistatada , kus nad parajasti on . 
300	NA	 Peagi lõppesid lagedad põllud ning heinamaad ja kurviline tee suundus tihedasse metsa . 
301	NA	 “ Siin peab hästi valvas olema . 
301	NA	 Seadke relvad valmis . 
301	NA	 Niipea kui metsast tulistatakse , tuleb kohe vastu anda . 
301	NA	 Alles möödunud nädalal olevat siin lähedal metsast ühe miilitsaauto pihta tuli avatud . ” 
302	NA	 “ Mina ei saa sellest aru , kes bandiitidele metsa teateid viib , nii et nendel on iga meie sõit ette teada . 
302	NA	 Mäletate , see oli nii kuu või poolteist tagasi , kui Prillapatsi metsavahel madinaks läks . 
302	NA	 See pidi olema ette susitud , muidu poleks meid teatud seal passida . ” 
303	NA	 “ Äraandja peab olema meie eneste seas . 
303	NA	 Ega võõras meie asju nii täpselt ei tea . ” 
304	NA	 “ No aga kes ? 
304	NA	 On sul midagi teada , et nii kindlasti võid öelda ? ” 
305	NA	 “ Veel mitte , aga kui pisut tähelepanekuid teha , siis ehk tuleb välja ka , kes keelt kannab . ” 
306	NA	 “ Tänane käik peaks olema küll rangelt salastatud . 
306	NA	 Kui siit ka midagi läbi imbub , siis istub praegu meie seas äraandja . ” 
307	NA	 Mehed vaikisid ning sorisid mõttes kõik masinas istujad ükshaaval läbi , püüdes ära arvata , kes võiks olla reetur . 
307	NA	 Kuid mitte keegi ei leidnud teistel pisimatki kahtlusevarjundit . 
307	NA	 Kuid kõiki mehi , kes selles süsteemis töötasid , polnud ju momendil kohal , ei istunud praegu nende kõrval autos . 
307	NA	 Ilmselt oli keelekandja nende seas . 
307	NA	 Kottpime metsasein lõppes järsku ning ees avanes sombuses öös tukkuv asula . 
307	NA	 Siin-seal vilkusid veel üksikud tulesilmad , enamik maju olid aga juba pimedad , sest aeg kiskus üle kesköö . 
307	NA	 Masin sõitis teest pisut kõrvale ning jäi metsa ääres seisma . 
307	NA	 Kõik väljusid autost ning kogunesid kõige pikema mehe ümber , jäädes teenistusvalmilt ootama . 
308	NA	 “ Ma tuletan veel kord meelde : rangelt kinni pidada tegevuskavast ning antud ülesannetest . 
308	NA	 Väiksemgi kõrvalekaldumine võib teiste tegevust segada ning operatsioon võib nurjuda . 
308	NA	 Teil on teada täpsed kellaajad , märgusõnad ja hoiatussignaalid hädaohu korral , nii et veel kord : absoluutne täpsus ! 
308	NA	 Ei mingit juhuslikku omaalgatuslikku tegutsemist . 
308	NA	 Ja nüüd , maskid ette , ning pidage meeles : relva kasutada ainult eriolukorras , siis kui kedagi teist segama tullakse ning teil enam muud pääseteed pole . 
308	NA	 Kogunemine siinsamas , kindlaks määratud tänavaid mööda . ” Mehed valgusid laiali ning kohtusid taas asula keskel kahekorruselise maja taga , hoides hoone esikülje valgusalasse sattumast . 
309	NA	 “ Pidage , ” sosistas kõige pikem , operatsiooni juhtiv mees , sest peatänavat mööda lähenesid kaks inimest . 
309	NA	 Nad astusid kaupluse valgustatud akende alla ning silmitsesid reklaami . 
309	NA	 Pimeduses varjunud maskides mehed seisid liikumatult , kuni juhuslikud teekäijad eemaldusid . 
310	NA	 “ Alustada ! ” anti käsklus edasi . 
310	NA	 Mõne minuti pärast kustusid kaupluses tuled . 
310	NA	 Mehed asusid igaüks oma ülesannete juurde . 
310	NA	 Tagauks avati ning sissepääs kauplusesse oli vaba . 
310	NA	 Kõik toimus käratult , hästi läbi mõeldult ning ruttu . 
310	NA	 Tühjendati kassa , laoti kottidesse hinnalisemad ning defitsiitsemad kaubad , lõigati läbi telefonijuhtmed . 
310	NA	 Kui kõik valmis , lahkuti taas vaikselt . 
310	NA	 Kohtuti metsa ääres masina juures , kuhu kõik asjaosalised tulid erinevaid teid pidi . 
310	NA	 Natukese aja pärast sõitis Jõgeva suunas asulast läbi miilitsa villis . 
310	NA	 Oli masin sama , mis kaupluse röövijatega asulasse sõitis , kes seda oleks osanud öelda . 
310	NA	 Üks oli aga kindel , et samal ööl rüüstati naaberasulas veel teinegi kauplus sama kruusatee ääres . 
310	NA	 Kuid seal ei saadud läbi ilma inimohvriteta . 
310	NA	 Kaupluse juhataja , kelle elukorter asus samas majas kus kaupluski , oli nähtavasti kusagil väljas ning saabus koju just momendil , kui kurjategijad kauplust rüüstasid . 
310	NA	 Arvatavasti tahtis ta röövleid takistada ning lülitas välisvalgustuse sisse , mille kurjategijad olid unustanud välja võtmata . 
310	NA	 Ilmselt polnud bandiitidel märkamatuks põgenemiseks enam muud võimalust , kui tulistasid kaupluse juhataja surnuks , et kõrvaldada teelt ohtlik tunnistaja . 
310	NA	 Kõik see oli muidugi oletus , sest miks muidu olid kaupluse tuled lülituskilbist välja võetud , tagaukse tuli aga mitte . 
310	NA	 Järgmisel päeval teadsid kõik rääkida kaupluste röövimisest , mis bandiidid Jõgeva tee ääres toime panid . 
310	NA	 Korraldati haarang ning tabati kaks metsavenda , kuid röövitud esemeid nende juurest ei leitud . 
310	NA	 Miilitsad suhtusid kuritegudesse pealiskaudselt ning püüdsid asja pigem summutada kui aktiivselt uurida . 
310	NA	 Küll näitasid kohalikud elanikud kätte villise peatuskoha ning meeste jäljed , mis läksid kokku kaupluse tagaukse juurest leitud jälgedega ning ka villise sõidusuunad , mis viis järgmise asula poole , kus samuti kauplusesse sisse murti ning püüti neid kahte asja seostada . 
310	NA	 Kuid miilitsatöötajad ei pidanud neid tähelepanekuid oluliseks ega pööranud nendele ka mingit tähelepanu . 
310	NA	 Nende arvates olid kuritöö toimepanijateks metsavennad ehk bandiidid ja mingit muud versiooni ei pidanud nad võimalikuks . 
310	NA	 Uurimine lõpetati ning nõnda kõik pikkamööda vaibuski . 
311	 16 	 16 
312	NA	 Juba ammu liikusid rahvasuus jutud ühismajandite ehk nõndanimetatud kolhooside asutamisest , kus talurahvalt maa ja loomad käest ära võetakse . 
312	NA	 Venemaal polevat enam ainsatki talu . 
312	NA	 Kõik olevat liidetud suurteks mõisa moodi kolhoosideks , mida juhtivat rahva poolt valitud esimees . 
312	NA	 Talurahval ei olevat niisuguses majapidamises mingit muret . 
312	NA	 Ainult käi tööl ja võta palka , mida makstavat tehtud tööpäevade alusel . 
312	NA	 Ka ei nõutavat niisuguses kolhoosis inimeste käest mingisuguseid makse ega norme nagu praegu . 
312	NA	 Kõik kohustused riigi vastu tasuvat majand . 
312	NA	 Ikka oli seda olukorda kardetud nagu uut ja harjumatut asja kunagi ja inimesed rääkisid kolhoosidest suure mure ning hirmuga . 
312	NA	 Esimesel sõjajärgsel aastal ei olnud põllumajandussaaduste kohustuslikud müüginormid eriti suured ning nende tasumisega tulid talud enam-vähem toime . 
312	NA	 Ka põllumajandusmaks ei käinud veel üle jõu , sest vabaturul oli võimalus soodsate hindadega toiduainete ülejääke müüa . 
312	NA	 Kuid juba neljakümne viiendaks aastaks tõsteti kohustuslikke müüginorme , eriti piima osas . 
312	NA	 Talurahvas muutus murelikuks , sest normideks tuli anda tähtsamate põllumajandussaaduste näol oma kogutoodangust kuni viiendik ja rohkemgi . 
312	NA	 Suurematel taludel aga , mis olid maksustatud kõrgemate normidega , kuni veerand kogu saagist , tihti enamgi . 
312	NA	 Sõja ajal oli taludes tööjõu ning tööloomade puudusel palju põllumaid sööti jäänud , sest sõjategevus oli viinud meestööjõu maalt minema . 
312	NA	 Talusid pidasid peamiselt naised ja vanurid . 
312	NA	 Teravilja- ning kartulinorm nõuti aga põllumaa hektarilt , vaatamata sellele , kas põld oli üles haritud või mitte . 
312	NA	 Liha tuli anda eluskaalu kilogrammides iga maa hektari kohta . 
313	NA	 Künka Minna oli üks nendest , kellel normid hakkasid üle jõu käima , sest pärast Arturi surma , järgmisel kevadel kohe , jäi palju põldu kündmata ja külvamata , kuna puudus meestööjõud . 
313	NA	 Seepärast hakkas Minna mõtlema kolhoosile kui ainsale päästvale olukorrale selles ummikus , milles ta praegu rabeles . 
313	NA	 Mis sest , et maa ja loomad käest ära võetakse . 
313	NA	 Selle kaotusvalu raskuse elad läbi üksainus kord , hiljem unustad , peaasi et vabaneks sellest alatisest murest ja hädast , kuidas riiginormid tasutud ning metsaraie ja veokohustused täidetud saaks . 
313	NA	 Kuid esialgu ei julgenud Minna sellest kellelegi rääkida . 
313	NA	 Ta teadis väga hästi , mida küla kolhoosidest mõtles . 
313	NA	 Seepärast ei tahtnud ta olla mingi erand . 
313	NA	 Kui suudavad teised kõik raskused ära kannatada , suudab ka tema . 
313	NA	 Ja Minna vaikis edasi , kuid kandis kolhooside asutamise mõtet endas nagu mingit kinnisideed , millest enam lahti ei saa . 
313	NA	 Et asi ei tuleks mitte liiga järsku ja et ühismajandi asutamisega seotud ebameeldivused eriti rängalt ei üllataks , hakkas ta ennast selles asjas aegsasti ette valmistama . 
313	NA	 Mingi sisemine hääl ütles talle , et tulemata kolhoosid ei jää . 
313	NA	 Seda oli ka valla partorg Roodina hiljuti Rogandiku Mardile öelnud . 
313	NA	 Kui Minna kord Kohala püüliveskil koos Sooaluse Leeniga järjekorda ootas , kaldus jutt võimalikule kolhooside asutamisele . 
313	NA	 Leeni talu asus mitu kilomeetrit külast eemal , metsas . 
313	NA	 Mees oli neljakümne esimesel aastal mobilisatsiooniga ära läinud ega tulnudki enam tagasi . 
313	NA	 Hiljem sai Leeni surmateate , et mees oli langenud Velikije Luki all . 
313	NA	 Nüüd pidas Leeni talu ilma peremeheta ning kasvatas oma lapsi üksinda , nagu Minnagi . 
314	NA	 “ Kas sa , Leeni , oled kuulnud midagi kolhooside asutamisest ? 
314	NA	 Külas käivad kõvad jutud , et kõik talud peavad ühismajandiks kokku minema , nii nagu Venemaalgi . 
314	NA	 Pidavat olema Stalini käsk . ” 
315	NA	 “ Olen kuulnud küll , kuid ma pole sellele veel tõsiselt mõelnud . 
315	NA	 Niikaua kui ikka veel riiginormid ära jõuan maksta ja kui midagi endale ja lastele ka jääb , mina küll kolhoosi ei astu . ” 
316	NA	 “ Arvad , et nii on parem ? ” 
317	NA	 “ Ikka parem . 
317	NA	 Mõtle ise : maa , loomad , põllutööriistad , kõik võetakse ära . 
317	NA	 Kuidas ma seal metsa sees elan , kui mul enam midagi ei ole . ” Minna vaikis , sest Leenil oli selles asjas õigus . 
318	NA	 “ Aga tead , Leeni , mina olen hakanud viimasel ajal teisiti mõtlema . 
318	NA	 Kas see kolhooside värk nii hirmus ongi , kui inimesed räägivad . ” 
319	NA	 “ Ega minagi tea , aga juba see , et ma kogu oma varanduse käest ära pean andma , ajab mulle hirmu peale . ” 
320	NA	 “ Mina jälle tunnen , et niimoodi teab kui kaua ka enam elada ei saa . ” 
321	NA	 “ Ja sa tahad tõesti kolhoosi astuda ? ” küsis Leeni ning vaatas Minnat arusaamatuses . 
322	NA	 “ Ma ei tea seda isegi . 
322	NA	 Ma olen lihtsalt väsinud . 
322	NA	 Ma ei jaksa enam . 
322	NA	 Need normid , mida riigile tuleb anda , ületavad ju igasugused piirid . 
322	NA	 Usu mind , mul on tõesti ükskõik . 
322	NA	 Meid , talupidajaid , koheldakse ju nagu suuri kurjategijaid . 
322	NA	 Kogu aeg püütakse sulle selgeks teha , et varanduse , mis sul on , oled sa saanud ülekohtusel teel , kellelegi liiga tehes , kedagi kurnates . 
322	NA	 Ütle nüüd sinagi , keda olen ma kurnanud ? 
322	NA	 Või kui tõesti kedagi , siis ainult iseennast . 
322	NA	 Kuid imelikul kombel kõlbab minu varandus igaühele , kes selle heaks sõrmegi pole liigutanud . 
322	NA	 Piim , liha , kartulid , teravili – muudkui anna . 
322	NA	 Vareselja Jaan , kes elueas pole endale tööga liiga teinud , on nüüd valla täitevkomitees suur asjamees , varumisvolinik . 
322	NA	 Temal on minu varanduse üle suurem õigus kui mul endal . ” 
323	NA	 “ Viimasel koosolekul rääkis valla partorg , vana Roodina , et linnad on näljas , vajavad toitu . ” 
324	NA	 “ Ma usun seda , kuid kas talupidajad ise ei taha süüa ? 
324	NA	 Oma ülejäägid annan ma nagunii ära . 
324	NA	 Ega ma toitu minema viska ega sõnnikusse talla . 
324	NA	 Miks peab seda võtmist siis niimoodi alandavalt tegema , jumala muidu käest ära kiskuma . 
324	NA	 Niimoodi ei taha lõpuks enam mitte keegi tööd teha ega midagi toota . ” 
325	NA	 “ Seepärast löödavatki kõik kolhoosidesse , et siis saab rahva käest varanduse tõrkumata kätte . ” 
326	NA	 “ Ei mina usu , et sellest midagi mõistlikku tuleb . 
326	NA	 Siis löövad kõik käega ja vaatavad , kuidas päeva õhtusse saavad . 
326	NA	 Venemaa kolhoosidest on kuulda , et seal inimesed puhta näljas . ” 
327	NA	 Naised vaikisid pisut , siis jätkas Minna pisut erineval teemal : “ See lihtne taluinimene on olnud iga valitsuse ajal tõugata ja tallata , aga ometi on põllumees see , kes kõikide toidulauda katab . 
327	NA	 Kuid selle peale ei mõtle keegi . 
327	NA	 Ja siis veel see hirmus riigilaen ning metsaraie kohustus . 
327	NA	 Tule jumal appi ! 
327	NA	 Nõder naisterahvas saadetakse tont teab kuhu Alutaguse pärapõrgusse puid lõikama ja palke vedama . 
327	NA	 Ma jätsin väikesed lapsed üksinda koju ning kogu majapidamise nende hooleks ja olin ise kaks ja pool nädalat kodust ära . 
327	NA	 Sinna ma oma tervise jätsin . 
327	NA	 Peaaegu aasta juba sellest möödas , kui koju tulin , aga ikka virelen , ei ela ega sure . 
327	NA	 Raiusin vettinud palke jäätanud pori seest lahti ning tõstsin üksinda koormasse . ” 
328	NA	 “ Mäe Liide olevat lausa minemas , arst ei andvat enam mingit lootust . 
328	NA	 Katkestas enda palgiveol ära . 
328	NA	 Ta ju nii väikese kasvuga ja nõrgakene . 
328	NA	 Veonorm olevat jäänudki täitmata . ” 
329	NA	 “ Mis palgid need enam on . 
329	NA	 Juba kaks aastat metsas vedelenud , koore all kopitama läinud . 
329	NA	 Hale vaadata , kuidas metsa lagastatakse . 
329	NA	 Mis tarbepuitu enam niisugusest rämpsust saab . 
329	NA	 Kuidas võivad juhid ometi nii nõmedad olla ! 
329	NA	 Kasuta enne vana materjal ära , alles siis hakka uut juurde varuma . 
329	NA	 Aga ei , muudkui maha ja maha , üks raielank teise järel . 
329	NA	 Et plaan , seda ei tohtivat jätta täitmata . 
329	NA	 Imelik asi küll , maha võtmise plaan on , kasutamise plaani aga mitte . 
329	NA	 Niisuguse lagastamise juures pole mõne aasta pärast enam puujuppigi metsas kasvamas . 
329	NA	 Mehed teadsid rääkida , et kõik raielangid pole veel nii vanadki , et kõlbaks maha võtta . 
329	NA	 Aga mine sa tee lollidele selgeks . 
329	NA	 Targemad inimesed viidi neljakümne esimesel aastal kõik minema , et rahvavaenlased , nüüd võim ilma hariduseta vabrikutööliste ning talusulaste käes , mis siin imestada . 
329	NA	 Mida teab harimata inimene valitsemisest või juhtimisest . ” 
330	NA	 “ Kas sa pole kuulnud vanasõna : lase inimene võimu juurde , siis alles näed , kes ta on . 
330	NA	 Eks nüüd olegi käes . ” 
331	NA	 “ Seepärast ma mõtlesingi , et astuksin parem kolhoosi , saaks nendest hirmsatest kohustustest lahti , mida tobedad üksteise võidu välja mõtlevad , ” arvas lõpuks Künka Minna . 
332	 17 	 17 
333	NA	 See võis olla veebruari keskpaiku , kui Kõrvenurme , Marino ja Andja külade elanikud taas valla täitevkomiteesse käsutati , et neid seal viimastest sündmustest informeerida . 
333	NA	 Nimelt oli Andjal järjekordselt toime pandud metsik kuritöö . 
333	NA	 Terve perekond tapetud , varandus aga röövitud . 
333	NA	 Paluti abistavat selgitust kõigilt , kes mõrtsukatööle eelnevatel või järgnevatel päevadel külas kahtlaseid inimesi juhtusid nägema . 
333	NA	 Keegi ei teadnud midagi , polnud kuulnud ega näinud . 
333	NA	 Jällegi langetati üksmeelne otsus : metsavennad ! 
333	NA	 Korraldati haarang , kammiti läbi Pilluri ja Põldaru metsad , Arumetsa heinaküünid ning kuusik – tulemusteta . 
333	NA	 Ei leitud isegi ainsat mahajäetud punkrit , mis oleks andnud tunnistust seal kunagi peatunud metsavendadest . 
333	NA	 Ka polnud metsas ainsatki inimjälge talvisel lumel . 
333	NA	 Küllap tulid seekord neetud bandiidid kusagilt kaugemalt , sooritasid kuritöö ning kadusid , arvas lõpuks valla partorg Roodina , kes oli metsavendade kõige verisem vihkaja . 
334	NA	 Künka Minna seekord koosolekule ei läinud , kuna oli pisut haiglane ega tahtnud pikal teel hobuse peal istudes külmetada . 
334	NA	 Et aga teada saada , mida koosolekul räägiti , lippas ta pärast õhtuseid toimetusi Metsanurgale , kes oli teisel pool Saarevälja , Künka teine lähim naaber . 
334	NA	 Metsanurga Evald oli vallamajja sõites Künkal sees käinud ja ka Minnat kaasa kutsunud , kuid Minna ütles ära , kuna tervis ei olnud korras . 
334	NA	 Metsanurga oli suur ja jõukas talu , peremees ja perenaine mõlemad väga töökad ning majapidamine seetõttu ka väga heal järjel . 
334	NA	 Alles eesti aja lõpul valminud uus elumaja , tallid , kaev ning kõik kõrvalhooned asusid ühe katuse all , seega igapäevaste toimetuste tegemine selle aja kohta võrdlemisi hõlpus ja mugav . 
334	NA	 Tuisu ning tugeva pakase korral polnud vaja väljas kariloomadele kaevust vett vinnata ega puid tuppa tassida . 
334	NA	 Peremees ja perenaine olid just äsja koju jõudnud ning asusid loomi talitama . 
334	NA	 Minna istus köögis ning ootas , kuni pererahvas loomad talitatud sai ning mõlemad tuppa tulid . 
335	NA	 Kui Minna vallamajast saadud uudised ära oli kuulanud ning minekule asus , kostis väljast inimhääli ning müdinat , nagu oleks keegi hobusega õue sõitnud . 
335	NA	 Õige pea kolksatas ka välisuks ning kööki astus ilma koputamata Vareselja Jaan. 
335	NA	 Minnat nähes sattus ta pisut nagu segadusse , kogus end aga ruttu ning teatas ka oma tuleku põhjuse . 
335	NA	 Tema tahtnud küsida , millal Evaldil aega on oma rehepeksumasinaga Vareseljale tulla , sest temal seisvat ikka veel mõni kaerakärbik põllul ning ootavat masindajat . 
335	NA	 Sügisel olnud tal nii kiire , et ei saanud oma majapidamisele mõeldagi , kuna pidi iga päev mööda küla ringi laskma ning kulakuid taga sudima , et nad riiginormid õigeaegselt ära tasuks . 
335	NA	 Seepärast siis jäänudki kaerakärpad läbi laskmata . 
335	NA	 Kuigi Evaldile ei paistnud asi eriti meeldivat , lubas ta siiski tuleval nädalal , kui talvine ilm vähegi lubab , Vareseljal ära käia ning kaerakärbikud ära masindada . 
335	NA	 Ja kui ka kindla kuupäeva suhtes lõpuks kokku lepitud , lahkus Jaan. 
335	NA	 Keegi kolmest , ei Metsanurga perenaine ega peremees , ei ka Künka Minna kahelnud Jaani tuleku põhjuses , sest sellega olid kõik harjunud , et Vareselja talus asju teisiti aeti kui mujal . 
336	NA	 “ Varsti kevad ukse ees , teised peremehed hakkavad juba uuele külvile mõtlema , tema alles masindab eelmise aasta kaerakärpaid , ” torises Metsanurga perenaine . 
337	NA	 “ Ei tea , mida seal enam masindada ongi . 
337	NA	 Tuuled ja sajud vilja ära rikkunud , vastu lund ta selle üles korjas , aga noh , eks ma käi ära . 
337	NA	 Ta ju nüüd võimukandjatega ühes mestis , suur varumisvolinik vallas , ega niisugusele tohi vastu hakata , ” arvas Metsanurga peremees . 
338	NA	 “ Neljakümne esimesel aastal , kui meie talle heinu andsime , käis vallas kaebamas , et Künka Artur andnud talle hallitanud rämpsu , mis pannud tema hobuse köhima . 
338	NA	 Vallast olevat talle lubatud aga kõige paremaid aasaheinu . 
338	NA	 Kuidas võisime meie teada , et peame Vareselja Jaani jaoks oma kõige paremat loomatoitu hoidma . 
338	NA	 Niisuguse korralduse mittetäitmise eest lubanud ta sellele Künka kulakule veel näidata . 
338	NA	 Sellest ajast peale on mul ebameeldiv temaga tegemist teha . ” 
339	NA	 Minna soovis Metsanurga pererahvale head ööd ning läks . 
339	NA	 Õues märkas ta äsjasel sajulumel värskeid reejälgi , mis aga millegipärast elumaja taha viisid . 
340	NA	 “ Imelik , mida see Evald selle hobusega seal maja taga umbes lumes keerutas , et kohe talli ukse ei sõitnud , kui koosolekult ära tuli , ” mõtles Minna endamisi . 
340	NA	 Kõrvalhoonest möödudes kuulis ta selle taga hobuse puristamist . 
341	NA	 “ Küllap oli talliaken lahti unustatud , ega muidu kõik hääled laudast niimoodi välja ei kostaks , ” oli uus mõte ning Minna lisas sammu , et rutem üle lageda välja vinge kirdetuule käest koju jõuda . 
342	NA	 Kodus mõtles Minna veel kord Andjal toimepandud mõrtsukatöö üle järele . 
342	NA	 Kes võis küll olla kuriteo sooritajaks ? 
342	NA	 Enamus külaelanikest ei kahtlustanud sellistes asjades metsavendi . 
342	NA	 Olid ju kohalikud talumehed need , kes metsadesse varju pugenud inimesi toitsid . 
342	NA	 Miks pidid nad siis neid tapma ning riisuma ? 
342	NA	 Ja kuhu panid metsavennad röövitud varandused ? 
342	NA	 Mida nad nendega metsas peale hakkasid ? 
342	NA	 Nad olid huvitatud ainult toiduainetest ning äärmisel juhul võib-olla ka mõningatest riietusesemetest ning jalanõudest . 
342	NA	 Haarangutel leitud punkrites , kus metsavennad ennast varjasid , ei olnud mingisuguseid varandusi peale kõige hädavajalikumate esemete , mida põgenemise korral ei suudetud kaasa võtta . 
342	NA	 Ja imelikul kombel langesid röövlite ja mõrtsukate ohvriks just kõige rikkamad talud , vaatamata sellele , kas asusid nad siis keset küla või kusagil kõrvalises metsakolkas . 
342	NA	 Muidugi teati ka niisuguseid juhuseid , kus rahulikke elanikke tõesti metsavennad kimbutasid . 
343	NA	 Selliseid mõtteid mõtles Künka Minna , kui ta Metsanurgalt tulles köögis toidunõusid pesi ja ennast magamaminekuks valmistas . 
343	NA	 Kuid uni ei tahtnud seekord tulla . 
343	NA	 Ikka ja jälle ründasid teda hirmusegased mõtted , mida nähtavasti põhjustasid naabritelt kuuldud uudised . 
343	NA	 Ka Minna oli arvamisel , et Andjal toimunud mõrtsukatöös ei võinud metsavennad süüdi olla , sest lisaks muule varandusele oli tallist kadunud ka mitu lehma ning siga . 
343	NA	 Ei olnud ju mõeldav , et neid elusast peast metsa viidi , kuna selle kohta mingeid jälgi polnud , et loomad kohapeal oleks tapetud . 
343	NA	 Kuid võimukandjate arvamine oli ühene ning kindel ja kui selle kohta ka keegi vastu vaielda püüdis , ei võetud teda lihtsalt kuulda . 
343	NA	 See aga suurendas lahkhelisid ning usaldamatust valitseva korra ja võimuorganite ning kohaliku elanikkonna vahel . 
343	NA	 Juba see , et ainsatki kuritegu ei suudetud paljastada , tekitas rahva seas võõristust . 
343	NA	 Kuidas siis ikka niimoodi , et ükski asi välja ei tule . 
343	NA	 Ja Minna vähkres voodis unetult edasi . 
343	NA	 Oli juba tublisti üle kesköö , kui ta lõpuks üürikeseks ajaks suikus . 
343	NA	 Umbes kella kolme paiku virgus ta uuesti . 
343	NA	 Teda üllatas erakordne valgus akna taga . 
343	NA	 Ega ometi hommik ? 
343	NA	 Kuidas see küll juhtus , et ta õigel ajal ei ärganud ? 
343	NA	 Minna tõusis voodist ilma lampi läitmata , toppis ennast kiiruga riidesse ning heitis pilgu aknast õue . 
343	NA	 Ta tardus kohale , sest erakordne valgus väljas polnud miski muu kui kahjutule kuma . 
343	NA	 Metsanurga talu põles . 
343	NA	 Terve suur hoone oli juba üleni leekides . 
343	NA	 Minna tormas õue ning hakkas üle välja jooksma . 
343	NA	 Sädemed ning põlevad katuselaastude tükid lendasid üle pea , vajusid jõuetult allapoole ning kustusid susisedes valges lumes . 
343	NA	 Tallist kostis loomade meeleheitlik ammumine ning hobuste hirnumine . 
343	NA	 Kuid ei ainsatki inimest olnud näha . 
343	NA	 Tuli möllas kohutava raginaga . 
344	NA	 “ Evald , Liide ! 
344	NA	 Kus te olete ! 
344	NA	 Tulge välja ! 
344	NA	 Te põlete elusalt sisse ! ” karjus Minna . 
344	NA	 Põlevale hoonele läheneda polnud võimalik , sest kuumus oli suur . 
345	NA	 “ Issand jumal , halasta ! 
345	NA	 Issand jumal , halasta ! ” ahastas ta . 
345	NA	 See oli ka kõik , mida ta suutis teha . 
345	NA	 Lauda katus vajus sisse , tohutu sädemetepilv paiskus taevasse ning loomade hädakisa vaibus . 
345	NA	 Minna taandus , sest ta kartis , et võib põlema süttida . 
345	NA	 Kas Metsanurga peremees ja perenaine tõesti ei suutnud põlevast majast pääseda ning hukkusid ? 
345	NA	 Mis seal ometi võis juhtuda ? 
345	NA	 Ta ju nägi neid mõlemaid õhtul , alles mõni tund tagasi . 
345	NA	 Loomad olid talitatud ja kõik paistis olevat korras . 
345	NA	 Küllap unustasid põleva laterna lauta või heinakuuri , sealt see algaski , tegi Minna järelduse . 
345	NA	 Suur hooneterühm põles kaua . 
345	NA	 Talvine öö kaldus hommikusse ja üksteise järel süüdati külas lambid . 
345	NA	 Ilmselt märkasid naabrid kahjutuld ning ruttasid kohkunult õnnetuspaigale . 
345	NA	 Tulid Saarevälja , Suureõue ning Rogandiku omad , Sakrise perenaine ja Alatalu Piret . 
345	NA	 Kõikide suul oli üksainus küsimus : kuidas see juhtus ? 
345	NA	 Kas metsavennad ? 
345	NA	 Ja et oma oletustele õigustust leida , meenutati taas sügisel maha põletatud Seljandiku talu . 
346	NA	 “ Ei mina usu , et metsavennad seda tegid . 
346	NA	 Minu teada varustasid Evald ja Liide neid pidevalt toiduga , ” arvas Rogandiku Mart . 
347	NA	 “ Aga kus nad siis ise on ? 
347	NA	 Millal keegi neid viimati nägi ? ” Alatalu Piret oli tulnud Metsanurga omadega koosolekult pisut varem ära. Tema keeranud oma teeotsas Arukuusiku poole , Evald ja Liide sõitnud aga edasi . 
348	NA	 “ Kuidas sa Metsanurga omadega koos said tulla ? ” imestas Rogandiku Mart . “ Mina olin koosolekul lõpuni , siis käisin veel Nigula-rahval sees ja viitsin seal oma tunni-poolteist aega ning alles siis sõitis Metsanurga Evald kodu poole . ” 
349	NA	 “ No kuule , kumb meist siis nüüd rumalat juttu ajab , kas mina või sina , Mart . 
349	NA	 Ma ju ometi rääkisin nendega , kui teeotsas lahku läksime . ” vaidles Piret vastu . 
350	NA	 “ Kas sa tead kindlasti , et need olid Metsanurga Evald ja Liide , kes sinu ees sõitsid ? ” küsis Minna . 
351	NA	 “ Ei ma seda vanduda küll ei või , kuid Metsanurga teeotsas nad sinnapoole keerasid , kes nad siis ikka võisid olla . 
351	NA	 Ma andsin veel oma Miirale piitsa , et saan Evaldi kätte , aga tema pani samuti oma kõrvile head paarud peale ja mina jäin maha , ” seletas Mart . 
352	NA	 “ Nii et sa neid ei näinud ega või ka seepärast surmkindlalt öelda , et nad olid Metsanurga omad ? ” 
353	NA	 “ Ei . ” 
354	NA	 “ Hea küll . 
354	NA	 Mina räägin siis nüüd ka , mida mina tean . ” Ning Künka Minna jutustas kogu loo algusest lõpuni , kuidas tema Metsanurgale koosoleku uudiseid läks kuulama ning kuidas pisut enne tema äratulekut Vareselja Jaan järsku köögiuksest ilma koputamata sisse astus ning Evaldit oma kaerakärpaid masindama kutsus . 
354	NA	 Enne seda aga kuulnud nad väljas inimhääli ning kobistamist , nagu oleks keegi hobusega õue sõitnud . 
355	NA	 “ Kas oli siis hobune õues , kui sa välja läksid ? ” 
356	NA	 “ No ei olnud . 
356	NA	 Aga seda ma panin küll tähele , et värsked reejäljed viisid paksus tuisulumes maja taha , kus keegi hobusega ei käi . 
356	NA	 Jaan tuli natuke aega enne mind välja . 
356	NA	 Selle ajaga jõudis ta küll maja taha sõita , ” arvas Minna . 
356	NA	 Kõik vaikisid järsku . 
356	NA	 Võib-olla et nad mõtlesid praegu üht ja sama mõtet , mida aga keegi välja ei öelnud . 
357	NA	 Lõuna paiku , kui suur tuli raugenud , sõitsid NKVD-mehed kohale , kaasas valla partorg . 
357	NA	 Mingisuguseid jälgi metsast talu poole ei tulnud . 
357	NA	 Arumets oli vast hiljuti julgeolekumeeste poolt läbi kammitud . 
357	NA	 Sealt ei leitud ühtegi punkrit . 
357	NA	 Jäi üle ainus võimalus , et röövlid tulid tallu suurt teed mööda ning läksid sealtkaudu ka tagasi . 
357	NA	 Kuulati üle naabrid : Künka , Saarevälja ning Rogandiku omad . 
357	NA	 Ka Alatalu Piret rääkis , mida ta Metsanurga peremehe ja perenaise kojutulekust teadis . 
357	NA	 Kõige väärtuslikum oli muidugi Künka Minna seletus , mis oleks võinud uurijaid kurjategijate jälgedele juhatada , kuid sellele ei omistatud millegipärast küllaldast tähelepanu . 
357	NA	 Niisugune poliitiliselt ustav mees nagu Vareselja Jaan ei võinud mingil juhul olla asjasse segatud . 
357	NA	 Et aga kõik oleks selge , kutsuti ta siiski kohale omapoolset tunnistust andma . 
357	NA	 Vareselja Jaan laiutas käsi ja tema sügavas leinas ning õnnetutele kaasatundmises ei kahelnud keegi . 
357	NA	 Eks olnud ju tema üks viimaseid , kes Metsanurga perenaist ning peremeest eile õhtul nägi . 
357	NA	 Ja Minna poole viidates lausus ta : “ Künka perenaine peaks ju seda mäletama . ” 
358	NA	 Pilk , mille Vareselja peremees neid sõnu öeldes Minnale saatis , ajas viimasele hirmu peale ning sundis hiljem suu kinni hoidma . 
358	NA	 Kuid Künka perenaine mäletas . 
358	NA	 Mäletas seda , et Vareselja Jaan ilma koputamata Metsanurga köögiuksest sisse astus ning Evaldit oma kaerakärpaid masindama kutsus , mäletas seda , et Metsanurga õuel värskeid reejälgi tuisuhanges maja taha minemas nägi , kuulis talli taga hobuse puristamist , kui ta sealt möödus , nagu oleks lauda aken lahti unustatud , kust kõik loomade häälitsused välja kostavad , ning mäletas sedagi , et ta kõiki neid mõtteid üle lumise , vinge kirdetuule võimuses lageda välja minnes mõtles . 
359	NA	 Kuid kuhu said ikkagi Metsanurga peremees ja perenaine ? 
359	NA	 See küsimus vaevas kõiki . 
359	NA	 Tuleaset põhjalikumalt uurides leiti mõlemate laibad . 
359	NA	 Nad lamasid köögi põrandal keldriluugi peal , peremees kummuli all , perenaine risti tema üle . 
359	NA	 Peremehel puudus üks käsi , perenaisel jalg , need leiti esiku paekivist põrandalt rusude alt . 
359	NA	 Mõlemad laibad olid ilma peata . 
359	NA	 Ilmselt olid mõrtsukad oma ohvreid enne mõrvamist metsikult piinanud . 
359	NA	 Surnukehad olid peale langenud rusude all võrdlemisi hästi säilinud . 
359	NA	 Et Künka Minna oli Metsanurga peremehe sugulane ja läbisaamine omavahel hea , siis teadis ta peaaegu täpselt , millist varandust nad omasid . 
359	NA	 Hõbedast , roostevabast materjalist ja portselanist kallihinnalised lauanõud asusid tammepuust puhvetkapis , suured voodipesu tagavarad ning kangapakud magamistoas kohvris ja kummutis . 
359	NA	 Kuid ei mingit jälge nendest . 
359	NA	 Polnud kahtlust , mõrtsukatöö oli toime pandud röövimise eesmärgil . 
359	NA	 Alles jäi ainult kelder , kuna see asus elumajast pisut eemal . 
359	NA	 Keldris asuvad toiduained konfiskeeris aga valla täitevkomitee ning viis minema . 
359	NA	 Künka Minnale andis partorg Roodina paar-kolm kilo soolast seapekki matuste korraldamiseks . 
359	NA	 Kuriteopaigalt lahkudes tõotasid vallasaksad metsavendadele kõige koledamat surma ning kättemaksu , sest kes muu võis niisuguse ebainimlikkusega hakkama saada kui metsadesse varjule pugenud kontrrevolutsionäärid , kulakud ja nende sabarakud . 
359	NA	 Mida aga külaelanikud mõtlesid , kes seda võis teada . 
359	NA	 Kellele julgesid nad seda öelda . 
359	NA	 Keegi ei tahtnud olla järgmine ohver . 
360	 18 	 18 
361	NA	 Sakrise talu perepoeg , Roland Piip , oli ennast juba üle aasta metsas varjanud . 
361	NA	 Et emale mitte ebameeldivusi valmistada , ei näidanud ta ennast Kõrvenurme kandis vahel mitme kuu vältel . 
361	NA	 Ta oli endale eesmärgiks seadnud kätte maksta oma isa ning õe eest . 
361	NA	 Ikka ja jälle viirastusid talle kaks surnukeha : valgel lumel kägardunud verine isa ning toas põrandal puruks pekstud luudega ning häbistatud veel lapseohtu õde . 
361	NA	 Ja Roland Piip oli oma tõotust võimaluste piires täitnud . 
361	NA	 Ta ei pidanud arvestust nende kohta , kes tema käe läbi oma elu kaotasid . 
361	NA	 Samuti ei pidanud ta vajalikuks eriti põhjalikult uurida , kui suured süüdlased nad tema perekonnaliikmete surmas võisid olla . 
361	NA	 Ta laskis maha peaaegu et valikuta kõik võimukandjad , kes tema teele sattusid , sest ta nägi kõigis nendes oma ja üldse kogu eesti rahva vaenlasi , kes lubavad süütute inimeste kallal toime panna niisuguseid barbaarseid kuritegusid , nagu tema perekonna kallal seda tehti . 
361	NA	 Elu oli teda õpetanud mitte kedagi usaldama . 
361	NA	 Seepärast liikus ta ringi kõige meelsamini üksinda . 
361	NA	 Üksiku võõra inimese ilmumine avalikku kohta , kus teda ei tunta , ei ärata kahtlust . 
361	NA	 Ta jälgis hoolega , mis toimus mingis asulas või külas , mille ümbruses ta parajasti viibis . 
361	NA	 Andmeid oma võimalike vaenlaste kohta hankis ta endale ise . 
361	NA	 Ja kui ta juba mõnda aega teatud piirkonnas oli viibinud , teadis ta täpselt , keda tuleb karta , keda mitte . 
361	NA	 Roland Piip oli harjunud oma otsuseid langetama kiirelt ja ilma südametunnistuse häälele sõnaõigust andmata . 
361	NA	 Ta teadis , et ta käed on määritud verega ja et ta toimib nagu vilets mõrtsukas kunagi , kuid ta ei saanud teisiti . 
361	NA	 Ta passis varjulistel teekäänakutel ja majade lähedal , kus lootis kohata võimukandjaid , külastas kauplusi ja sööklaid , kino ning rahvamaju , kus toimusid üritused . 
361	NA	 Kusagile ei ilmunud ta teist korda . 
361	NA	 Ja kui tal õnnestus mõni valla täitevkomitee või külanõukogu esimees , või ka NKVD ohvitser teise ilma saata , lahkus ta sellest piirkonnast kähku ega tulnud enam tagasi . 
361	NA	 Pikkamisi levis rahva seas kuuldus salapärasest mõrvarist , keda keegi polnud näinud , kuid kes peab jahti täitevkomitee esimeestele , partorgidele , NKVD ohvitseridele ning üldse igatsugu nõukogude võimu esindajatele maal . 
361	NA	 Ametiasutused muutusid valvsaks . 
361	NA	 Paljudes külanõukogudes ning valla täitevkomiteedes seati sisse salajane relvastatud valve , kes pidi tagama täieliku ohutuse antud ametiasutuses , kuid salapärane võimuesindajate jahtija leidis ikkagi niisuguse momendi , mil valve ennast unustas ja ohjad lõdvaks laskis . 
361	NA	 Tagajärjeks oli aga see , et koguni mõlemad , nii valvur kui ka valvatav oma maise teekonna pealepassija käe läbi lõpetasid . 
361	NA	 Puhuti tundis Roland Piip sellest isegi rahuldust , et sai mõne võimukandja maha kõmmutada . 
362	NA	 Raske ja ohtuderikas talv oli seljataga . 
362	NA	 Eestimaa metsad varjasid ikka veel inimesi , kes ühel või teisel põhjusel ei julgenud välja tulla ega ennast võimudele üles anda . 
362	NA	 Palju oli talvistel haarangutel tabatud , nii mõnedki olid endale oma lootusetut olukorda tunnetades otsa peale teinud . 
362	NA	 Kuid tuli ka uusi juurde . 
362	NA	 Seoses kulakuks tunnistamisega jättis nii mõnigi oma eluaseme maha ning pages metsa , et aga pääseda arreteerimisest ning vanglast ja sunnitöölaagrist . 
362	NA	 Ka ähvardas neid , kes põllumajandusmakse ja riiginorme täita ei suutnud , kohtu alla andmine . 
362	NA	 See tähendas aga seda , et talle olid avatud nii vanglauksed kui ka sundkorras asumine Siberi mõõtmatutel avarustel . 
363	NA	 Eredas aprillikuu päikeses vaiku tilkuva kuusetüve najale toetus õlakas pikakasvuline mees , Saksa automaat rinnal , ning silmitses sügavsinist taevast . 
363	NA	 Mitte kunagi ei tundu atmosfäär nii kõrge ja puhassinine kui just kevadel , mil õhuniiskuse protsent on langenud miinimumini . 
363	NA	 Kuusikualune valendas massiliselt õitsele puhkenud ülastest ning õhus tundus kevadele omaseid lõhnu . 
363	NA	 Eemal , metsalagendiku äärses kraavis krooksusid ning solistasid konnad , pidades oma pulmapidu . 
363	NA	 Porilombi kohal sagis surusääskede parv . 
363	NA	 Kuusetüvele toetuv mees vaevalt nägi enda kohal kummuvat kõrget sügavsinist taevast või tundis kevadlõhnu , mis teevad joobnuks ning äratavad igas noores inimeses helisema kõige õrnemad tunded ja igatsused . 
363	NA	 Temal olid omad mõtted . 
363	NA	 Tundemaailm oli tema jaoks juba üsna pikka aega surnud . 
363	NA	 Juba teist aastat oli ta sunnitud hulkuma metsi mööda , sest avalikkuses elada ta ei tohtinud , aeg oli niisugune . 
363	NA	 Ja ikka kindlamini hakkas ta taipama , et tema jaoks niisugust aega enam ei tulegi . 
363	NA	 Selle aasta jooksul oli ta sellise võimaluse ise käest andnud . 
363	NA	 Ei saa inimene elada vabalt teiste inimeste seas , kui on oma käsi verega määrinud . 
363	NA	 Ei ole mõrtsukal kohta ausate ja süütute hulgas . 
363	NA	 Ja tema ei ole enam ammu ei aus ega süütu , vaid verest nõretavate kätega tasuja – kättemaksja . 
363	NA	 Lähenev automürin äratas noormehe süngetest mõtetest . 
363	NA	 Ta tõmbus kiiresti puude vahele , et ennast mitte näidata . 
363	NA	 Metsavahelisel teel ilmus nähtavale sõjaväemasin . 
363	NA	 Vastu juhikabiini toetudes seisid kaks sõjaväelast , püssid käes . 
363	NA	 Kasti põhjas kükitas mitu inimkogu , paistsid ainult pead . 
364	NA	 “ Jälle ühed õnnetud , ” jõudis kuuskede vahele varjunud mees mõelda . 
364	NA	 Temas valmis kiire otsus . 
364	NA	 Ilma endale aru andmata kiskus ta automaadi rinnalt , laskis masina endale veelgi lähemale tulla ning tulistas autos seisvate püssimeeste pihta . 
364	NA	 Mõlemad vajusid kasti põhjas istuvate inimeste peale . 
364	NA	 Teine , hästi sihitud valang autokummidesse peatas masina . 
364	NA	 Auto tegi paar-kolm ebamäärast pööret vasakule ja paremale ning jäi seisma . 
364	NA	 Autouks avanes ning välja hüppas ohvitser , kuid enne veel , kui ta tulistamiseks kätt jõudis tõsta , niitis automaadivalang ta maha . 
364	NA	 Salapärane tulistaja tuli kuusetüve tagant välja ning liikus ettevaatlikult masina poole , sest autojuht istus alles kabiinis . 
364	NA	 Nähes laskevalmis relvaga meest lähenemas , tuli ta välja ning tõstis käed alistumise märgiks üles . 
364	NA	 Roland Piip ei pidanud vajalikuks sellele reageerida ning vajutas päästikule . 
364	NA	 Taas ragises automaat ning veel üks inimelu kustus . 
365	NA	 “ Tulge maha ! 
365	NA	 Võtke oma asjad ning põgenege ! ” hüüdis metsavend autokastis kükitavatele vangidele . 
365	NA	 Alles nüüd hakkasid nad ennast pikkamööda liigutama . 
365	NA	 Ilmselt ei taibanud nad uut olukorda , ega julgenud ennast püsti ajada , kartes saada märklauaks . 
365	NA	 Nad lükkasid enda peale vajunud laibad kõrvale ning ronisid autokastist maha , tõstsid ka oma kompsud ning kiirustasid metsa poole . 
365	NA	 Üleni verised , üleelatud hirmust ja ootamatust pääsemisest peaaegu mõistuseta mees ja naine ning kaks last ei taibanud esialgu muud teha , kui püüdsid metsasügavusse jõuda , sest elu alalhoiu instinkt ütles neile : mida kiiremini ja mida kaugemale sellest ohtlikust paigast , seda parem . 
365	NA	 Nad jooksid , komistasid ja kukkusid , ning lohistasid oma pampusid enda järel , kuni jõud otsa lõppes . 
365	NA	 Siis vajusid hingeldades rohelisele samblale keset valgeid õitsvaid ülaseid . 
365	NA	 Ümberringi mühises tume kuusik ja siinsamas , üsna lähedal , teistest kõrgemale ulatuva kuuse ladvas laulis laulurästas . 
365	NA	 Vaevalt , et nad seda kuulsid , sest sellel perekonnal , kes äsja lausa ime läbi NKVD-meeste käest suutsid põgeneda , oli muule mõelda . 
366	NA	 Roland Piip korjas autost relvad ning kiirustas metsa , sest teed mööda lähenes metsalagendikule talumees hobuveokil . 
366	NA	 Jõudes autoni , peatus ta , ronis sõidukilt maha ning nähes veriseid laipu maas vedelemas , hüppas kähku vankrile , keeras hobuse ringi ning kihutas tuldud teed tagasi , nii hästi kui metsavahetee seda võimaldas . 
367	NA	 Sakrise perepoeg ei tundnud huvi selle vastu , keda ta NKVD-meeste käest ja võib-olla ka võimalikust sunnitöölaagrist või Siberisse saatmisest päästis . 
367	NA	 Kes nad olid , kust tulid või mispärast neid arreteeriti , seda ei pidanud ta tähtsaks . 
367	NA	 Seepärast ei tahtnud ta ennast ka nendele inimestele näidata . 
367	NA	 Mida vähem teda tuntakse , seda parem . 
367	NA	 Tal oli hea meel sellepärast , et taas avanes tal suurepärane võimalus oma perekonnaliikmete mõrvamise eest kätte maksta , nendele , kes neid ebainimlikke aktsioone teostasid . 
368	NA	 Kuuldus kallaletungist julgeolekumasinale , kus surma sai neli sõjaväelast , tekitas taas suurt segadust . 
368	NA	 Meelega oli teostatud rahvavaenuliku perekonna arreteerimine keset päeva , et ära hoida öist kallaletungi metsavahelisel teel . 
368	NA	 Julgeolekuvõimud ei tulnud selle peale , et niisugusel kellaajal neid oht võiks varitseda , sest tavaliselt liikusid metsavennad ikkagi öösiti ning kimbutasid teedel sõitvaid masinaid . 
368	NA	 Jällegi pandi see ebatavaline juhtum tolle salapärase mehe arvele , keda keegi ei tundnud , keda keegi polnud näinud ega kohanud . 
368	NA	 Sündmuspaigale juhuslikult peale sattunud talumees ei näinud muud kui vaid veriseid laipu . 
368	NA	 Ei kuulnud ta laskmist ega muud lahingukära . 
368	NA	 Kui tema autoni jõudis , olnud seal kõik vaikne ja rahulik . 
368	NA	 Tema ehmatanud koledasti ära ning katsunud , et tulema sai . 
368	NA	 Talumehe tunnistus ei viinud mingisugustele jälgedele . 
368	NA	 Kuid jäljed oli vaja leida . 
368	NA	 Ja mitte üksi jäljed , vaid see mees ise , kes juba päris pikka aega kogu ümbruskonna võimuesindajaid hirmu all hoidis . 
368	NA	 Tegutses ta tõesti üksinda või oli tegemist mõne bandega ? 
368	NA	 Kuidas see ikka oli võimalik , et keegi teda kordagi polnud kuriteolt tabanud ? 
368	NA	 Kutsuti kokku valla täitevkomiteede , külanõukogude ja julgeoleku töötajad ning peeti ühiselt nõu , kuidas kurjategijat kätte saada . 
368	NA	 Leiti , et oleks vaja rahvas kaasa tõmmata , ilma elanikkonna abita bandiite ei taba . 
368	NA	 Kuid rahvas vaikis , ei tulnud kaasa , oli üleskutsele kurt ja tumm . 
368	NA	 Lõpuks kuulutas julgeolek välja preemia sellele , kes toob ohtliku mõrtsuka elusalt võimude kätte . 
368	NA	 Samal ajal aga toimusid kuriteod edasi . 
368	NA	 Kui täna külanõukogu esimees kusagil surnult leiti , siis võis taoline asi juhtuda juba homme kümme-viisteist kilomeetrit eemal . 
368	NA	 Kuid et raha on olnud läbi aegade selleks vahendiks , mis on sundinud inimesi unustama oma väärikust , siis pani ka nüüd nii mõnigi mees viie tuhande rubla eest , mida julgeolek Roland Piibu pea eest lubas , oma aususe ja inimväärikuse vaekausile . 
369	 19 	 19 
370	NA	 Suureõue Edgar oli väejooksik . 
370	NA	 Ta läks neljakümne esimesel aastal mobilisatsiooniga kaasa ning sattus nagu enamus Eestist mobiliseerituid NSV Liidus esialgu tööpataljoni . 
370	NA	 Ta oli üks neist vähestest , kes sellest puhastustulest , kui neid tingimusi , mis seal valitsesid , nii võib nimetada , eluga välja tuli . 
370	NA	 Hiljem võeti ta tegevväkke ning saadeti ka rindele . 
370	NA	 Seal aga arvas Edgar paremaks vaenlaste poolele üle jooksta ning ta hakkas Saksa sõjaväes Hitleri huve teenima . 
370	NA	 Kui teda ennast uskuda , olevat Saksa Wehrmacht teda teenete eest isegi auastmelt ülendanud . 
370	NA	 Oli nüüd kuidas oli , kuid Suureõue Edgar ilmus koos taganevate Saksa väeüksustega neljakümne neljanda aasta sügisel koju tagasi ega läinudki enam lääne poole põgeneva väeüksusega kaasa , vaid jäi maha . 
370	NA	 Kui Nõukogude armee külast küüdi tarvis hobuseid käis otsimas , oli Suureõue Edgar taas kadunud . 
370	NA	 Arvati , et ta läks koos põgenevate sakslastega ära . 
370	NA	 Kuid Suureõue perepoeg ei läinud ei sakslastega ega ka venelastega , vaid varjas ennast lihtsalt metsas , et segaste aegade möödudes sealt elu ja tervisega välja tulla . 
370	NA	 Kodused hoidsid asja suures saladuses ning vanemad hoolitsesid tema eest nii nagu kadunud ja jälle ülesleitud poja eest kunagi . 
370	NA	 Mõistagi oli Edgar külas ja üldse kogu ümbruskonnas toimunud ning toimuvatest sündmustest oma kodupere kaudu hästi informeeritud . 
370	NA	 Muu hulgas kuulis ta ka Sakrise talu tabanud õnnetusest , Rolandi tõotusest isa ja õe surnukehade juures vaenlastele kümnekordselt kätte maksta ning ka Roopalu Jaagu ja Linda ühisest otsusest ennast seni metsas varjata , kuni ajad rahunevad ja elu külas taas normaalseks muutub . 
370	NA	 Ei ükski nendest sündmustest pannud Edgarit sügavamalt olukorra üle järele mõtlema ega asjaosalistele kaasa tundma . 
370	NA	 Ta ei otsinud teiste metsavendadega sidet ega näidanud ennast kunagi avalikkuses , nii nagu Sakrise Rolandki . 
370	NA	 Erinevalt Sakrise perepojast , kes tegutses kodust võrdlemisi kaugel , eelistas Edgar aga kodulähedasi metsi , Arukuusikut ning Arumetsa heinaküüne , tihti aga isegi kodust heinavirna tallilakas ning soojaks köetud sauna . 
370	NA	 Kuid nagu ütleb vanasõna : unustab hoidja , tabab püüdja . 
371	NA	 Ei tea päris täpselt , millisel kaalutlusel see juhtus , et Arukuusikus ja Arumetsa heinamaadel korraldati haarang . 
371	NA	 Arvatavasti andis selleks põhjust asjaolu , et Kõrvenurme kandist oli päris palju mehi kadunud , kelle kohta julgeolekul oli kindlaid andmeid , et nad ennast metsas varjavad . 
371	NA	 Haarangul kedagi ei tabatud , samuti ei leitud ka ainsatki asustatud punkrit . 
371	NA	 Kuid ometi leidus keegi , kes sellel haarangul kannatada sai , kuigi tema olemasolu ja asukohta ei avastatud . 
371	NA	 Ja see mees oli Suureõue Edgar . 
371	NA	 Nii nagu ikka , külitas ta ka sel päeval pahaaimamatult ühes Arumetsa heinaküünis . 
371	NA	 Haarangut teostas julgeoleku juhtimisel väike väesalk piirivalvekordonist . 
371	NA	 Ilmselt ei olnud nad sellest aktsioonist eriti vaimustatud ning tegid oma tööd võrdlemisi pealiskaudselt . 
371	NA	 Mille muuga seda siis seletada , et metsavend , kes küünis heinavirnas redutas , küll jalast haavata sai , kuid haarajate poolt teda ei avastatud . 
371	NA	 Edgar ise oli muidugi surmani kohkunud , kui väikese küüniubriku pihta tuli avati ning üks kuulidest täiesti juhuslikult tema jalga tabas . 
371	NA	 Ta nägi juba paradiisiväravaid enda ees avanemas , sest ta oli surmkindlalt veendunud , et tema hing pärast maise virvarri lõpetamist sinnapoole rühib , kuna ta ei teadnud endal olevat ühtegi veresüüd , mis Elüüsiumi väljadele jõudmist oleks võinud takistada . 
371	NA	 Kuid nii nagu varemgi , oli saatus talle ka seekord armuline ja juhatas venelased oma püssidega tema peiduurkast mööda järgmise küüni juurde , mille pihta samuti tuli avati , kuid ka pärast kontrolliti , kas seal tõepoolest mõni metsavend haavatuna või koguni surnuna heintel ei leba . 
371	NA	 Et aga kedagi ei leitud , siirdusid soldatid metsa ja Suureõue Edgar pääses üle noatera surmasuust . 
372	NA	 Suureõue peremees ja perenaine elasid üle hirmu- ja murerohke päeva . 
372	NA	 Nad teadsid , et poeg ennast Arumetsa heinaküünis varjab ning nägid ka seda , kuidas sõjaväelased relvadega lahtisel veomasinal sinnapoole sõitsid . 
372	NA	 Ja kui natukese aja pärast laskmist kuulsid , oli neile selge pilt , mis Arumetsa heinamaadel toimub . 
372	NA	 Õhtu jõudis juba kätte , kuid Suureõue peremees ja perenaine ei julgenud Edgarit otsima minna . 
372	NA	 Peremees püüdis pisaratesse uppuvat ema sellega lohutada , et kui poeg elus on , siis tuleb ta ise salamahti koju , aga kui ta haarangul tabati , ei aita ka otsimine enam midagi . 
372	NA	 Õnnetu ema vaevles terve öö hingepiinades , sest poega ei tulnud . 
372	NA	 Hommikul välja minnes leidis ta ukse vahele torgatud paberilehe , millele oli kirjutatud : “ Edgar on Sakrise heinaküünis haavatuna ning vajab abi . ” Allkiri puudus . 
372	NA	 Kaua arutasid Suureõue omad , mida ette võtta . 
372	NA	 Perenaine oleks muidugi kohe Arumetsa tõtanud haavatud pojale abi andma , kuid peremees manitses ettevaatusele . 
372	NA	 Mine tea , ehk on järsku provokatsioon . 
372	NA	 Ei võinud ju keegi teada , kes kirja Suureõue ukse vahele sokutas . 
372	NA	 Väga võimalik , et tõesti venelased ise . 
372	NA	 Võib-olla passivad praegu peale ning ootavad , kuni ema ja isa poega vaatama tulevad ja siis arreteerivad kõik kolm . 
373	NA	 Haarang Arumetsa heinamaadel ning kuusikus oli juba ammu lõppenud ning sõdurid oma teed läinud . 
373	NA	 Kedagi ei tabatud , mingit kahtlast jälge metsavendade kohta ei leitud . 
373	NA	 Suureõue Edgar lamas endiselt oma peiduurkas ning murdis pead , kuidas oma olukorrast koju teatada . 
373	NA	 Haavatud jalg valutas , kuigi ta seda oli püüdnud seljast võetud särgiga pisut siduda . 
373	NA	 Aeg-ajalt piilus ta hõredate seinapalkide vahelt välja , kas ehk kedagi liikumas pole , keda võiks asjasse pühendada , kuid heinamaale ei tulnud terve päeva jooksul kedagi . 
373	NA	 Isegi karjalapsed hoidusid täna Arumetsast eemale , kuna kuulsid seal enne lõunat laskmist ja automürinat . 
373	NA	 Ja Edgar otsustas lõpuks ise selle teekonna pimeduse saabudes ette võtta . 
373	NA	 Suureõueni oli Sakrise heinaküüni juurest oma kilomeeter maad . 
373	NA	 Õhtu eel märkas ta , et juba hämarduma kippuva metsa all keegi liigutas . 
373	NA	 Edgar muutus valvsaks , sest esimesel pilgul arvas ta , et venelased on salajase valve küüni juurde sisse seadnud . 
373	NA	 Natukese aja pärast astus aga kuusetüvede vahelt välja pikakasvuline õlakas mees , automaat rinnal . 
373	NA	 Ta seisatas ning uuris tükk aega ümbrust , astus aga siis Sakrise küüni poole . 
373	NA	 Edgar jahmus . 
373	NA	 Taas tundis ta endal võimaliku surma ängistavat hõngu , sest automaadiga metsahulkur ei tõotanud midagi head . 
373	NA	 Ta arutles kiiresti : kui ta endast tulijale õigel ajal märku ei anna , võib niimoodi juhtuda , et võõras mees ta maha kõmmutab , kui märkab , et küünis keegi ennast varjab . 
373	NA	 Mehe habemesse kasvanud nägu tundus talle kuidagi imeliselt tuttav . 
373	NA	 No muidugi , see oli ju ei keegi muu kui Sakrise Roland . 
373	NA	 Nüüd tundis ta naabripoisi kindlasti ära . 
373	NA	 Tema avar laup , mustad , teineteisega peaaegu kokkukasvanud tugevad kulmud ning kõrged põsesarnad ja võimasad , loomult lokkis juuksekahlud . 
373	NA	 Ema ja isa käest oli Edgar kuulnud Sakrise perekonna tragöödiast ning ka sellest , et Roland isa ja õe matustest saadik ennast varjab . 
374	NA	 Ja Edgar hüüdis : “ Roland ! 
374	NA	 Ära tulista ! 
374	NA	 See olen mina , Suureõue Edgar ! 
374	NA	 Ma olen haavatud . ” 
375	NA	 Küünile lähenev mees tegi järsku kiire hüppe kõrvale ning tormas siis , jooksul siksakke tehes puude vahele tagasi . 
375	NA	 Ilmselt tuli talle kõik liiga ootamatult . 
376	NA	 “ Roland ! 
376	NA	 Tule tagasi ! 
376	NA	 Usu mind , ma olen Edgar ja ma ei tee sulle midagi paha ! 
376	NA	 Mine Suureõuele ja ütle emale ja isale , kus ma olen ! ” 
377	NA	 Mets jäi aga endiselt vaikseks . 
377	NA	 Veel mitu korda püüdis ta naabripoissi metsast välja meelitada , kuid tagajärjetult . 
377	NA	 Tulija oli kuusetüvede vahele ära kadunud ega ilmutanud ennast enam . 
377	NA	 Edgar lõi kartma . 
377	NA	 Kui ta ehk siiski eksis ? 
377	NA	 Polnud ta ju Rolandit kaua aega näinud . 
377	NA	 See oli neljakümne esimesel aastal , kui mobilisatsioonikäsk toodi . 
377	NA	 Siis sõitis tema Venemaale , Roland jäi aga koju ning püüdis temalegi selgeks teha , et võõra võimu eest võitlema minna polevat sügavat mõtet , vaid kõige õigem on oma elu hoida , mida meie oma rahval ükskord vaja võib minna . 
377	NA	 Temal polnud seekord niisugust julgust ega ettevõtlikkust ning tema läks . 
377	NA	 Alles vangilaagriga sarnanevas tööpataljonis , kus eesti poisid massiliselt nälga ja haiguste kätte surid , hakkas ta taipama elu ja surma hinda . 
377	NA	 Ning seal , olemise ja olematu vahel heideldes , väärtustas ta paljud asjad ümber ja hakkas otsima võimalusi , kuidas kodumaale tagasi jõuda . 
377	NA	 Saatus oli talle armuline ning praegu seisis ta samas paigas , kust neljakümne esimesel aastal nüüd mõttetuna näivat teekonda Venemaa poole alustas . 
377	NA	 Kes teab , millist elu Sakrise Rolandki vahepeal oli elanud . 
377	NA	 Ehk on ka tema toonased tõekspidamised muutunud . 
377	NA	 Võib-olla teostas ka naabripoiss endas samasugused ümberhindlused , nii nagu temagi . 
378	NA	 Kui Edgar õhtul pimeduse saabudes midagi kahtlast küüni ümbruses ei märganud , ronis ta vaevaliselt unkaaugust välja ning hakkas roomates kodu poole liikuma . 
378	NA	 Küll ta ükskord ikka pärale jõuab . 
378	NA	 Vaevalt oli ta poole teest edasi ukerdanud , kui Suureõue koerad raginal haukuma pistsid . 
378	NA	 Edgar jahmus , pööras otsa ümber ning roomas küüni juurde tagasi . 
378	NA	 Ei , praegu ei tohi ta mingil juhul külasse minna . 
378	NA	 Võib-olla valvatakse talusid NKVD poolt ning võetakse kinni kõik , kes öösi teedel liiguvad . 
378	NA	 Ja temasugune haavatud mees on enam kui kahtlustäratav . 
378	NA	 Ning Edgar tegi endale heintesse mugava aseme ja püüdis uinuda . 
378	NA	 Terve öö vaevasid teda hirmusegased mõtted ning painajalikud unenäod . 
378	NA	 Ta virgus lõplikult hommikul , kui päike unkaaugust sisse piilus . 
378	NA	 Küla poolt lähenesid karjalapsed . 
378	NA	 Kostis koerte haukumine ning karjakellade kõlin . 
378	NA	 Edgar piilus seinapalkide vahelt välja . 
378	NA	 Jah , ta polnud eksinud . 
378	NA	 Metsa äärt mööda sammus heinamaadele Suureõue kari . 
378	NA	 Kõige ees astus majesteetlikult karja juht , vana Päitsik , kell kaelas , tema järel hanereas teised . 
378	NA	 Kõige lõpus lonkis Edgari noorem vend Aadu koeraga . 
378	NA	 Ta laskis poisil lähemale tulla ning hüüdis siis tasa : 
379	NA	 “ Aadu ! 
379	NA	 Tule siia ! ” Poiss nagu jahmus pisut , seisatas ja vaatas enda ümber , sest ta ei jaganud , kustpoolt hääl tuli . 
379	NA	 Edgar küünitas pea unkaaugust välja . 
380	NA	 “ Aadu , ära karda , see olen mina , Edgar . 
380	NA	 Tule siia . ” Nüüd taipas poiss , kust hääl tuli ja kes hüüdis , ning läks küüni juurde . 
381	NA	 “ Tead , Aadu , ma olen haavatud . 
381	NA	 Venelased lasksid haarangul jalga . 
381	NA	 Kätte nad mind ei saanud , sest ma pugesin heintesse . 
381	NA	 Mine varem lõunale ja küsi ema käest sidemeid ning rivanoolilahu ja too mulle . 
381	NA	 Tahan haava puhastada ning korralikult siduda , sest ma kardan , et muidu võtab põletiku sisse . 
381	NA	 Nüüd aga mine karjaga küüni juurest ära , et keegi midagi kahtlast ei märkaks . 
381	NA	 Ja pea meeles : mitte kellelegi peale ema ja isa ainsatki sõna . ” 
382	NA	 Aadu läks ning ajas ka loomad eemale , Suureõue heinamaale , mis asus Sakrise omast tükk maad kaugemal . 
383	NA	 Suureõue perenaisel langes nagu kivi südamelt , kui Aadu lõunale tulles teatas , et Edgar on elus ning et küüni juures mingit valvet polnud märgata . 
383	NA	 Ta saatis Aaduga sidemeid , vatti , rivanoolilahu ning piiritust , et poeg võiks haavatud jalga korralikult arstida . 
383	NA	 Õhtul otsustas ta aga ise haiget vaatama minna . 
384	NA	 Õhtu oli soe ja tuuletu . 
384	NA	 Madala heinamaa kohale kerkis tihe piimjas udu . 
384	NA	 Oli juba peaaegu kesköö , kui Suureõue perenaine tasahilju toast välja hiilis ning Arumetsa poole seadis . 
384	NA	 Peremehele ei rääkinud ta oma minekust sõnakestki , sest mees paistis olevat otse naeruväärselt arg ning ettevaatlik . 
384	NA	 Aina nägi tonti seal , kus teda tegelikult polnud olemaski . 
384	NA	 Mitte millegagi ta ei riskinud , nagu poleks tal üldse armastavat isasüdant sees . 
384	NA	 Tema pärast võis poeg Sakrise heinaküünis kasvõi surra , tema abi andma ei läinud . 
384	NA	 Niisuguseid oma meest süüdistavaid mõtteid mõtles Suureõue perenaine , kui ta kiirel sammul , toidukomps käe otsas , Arumetsa heinamaade poole tõttas , et seal oma pojaga kokku saada ning teda vajaduse korral ka aidata . 
384	NA	 Ta oli Sakrise heinaküünile juba päris lähedal , kui järsku kitsal jalgrajal tihedast udumassist välja ilmus pikakasvuline mehekogu . 
384	NA	 Perenaine kiljatas ning pillas toidukompsu maha . 
384	NA	 Momendiks seisatasid mõlemad ning silmitsesid teineteist tardunult , siis hüppas mees kähku kõrvale ning kadus . 
384	NA	 Suureõue perenaine kartis , et saab rabanduse . 
384	NA	 Ta pööras kähku ümber ning hakkas kodu poole jooksma . 
384	NA	 Ta jooksis , kuni erutusest värisevad jalad teda enam ei kandnud ning jõuetuna vajus ta niiskele rohule . 
384	NA	 Mis see siis nüüd oli ? 
384	NA	 Kust ilmus see mees järsku tema ette ? 
384	NA	 Kes ta oli , kas sõber või vaenlane ? 
384	NA	 Ning Suureõue perenaine arutles : kui ta oli vaenlane , miks ta siis tema , kaitsetu naisterahva eest põgenes ? 
384	NA	 Sest ainuke asi , mida perenaine tema juures märkas , oli habemesse kasvanud nägu ning automaat risti rinnal . 
384	NA	 Mees oleks pidanud ju seda nägema , et temal relva ei olnud , seega jõudude ülekaal vaieldamatult tema enda poolel . 
384	NA	 Kuid ometi pani ta jooksu . 
384	NA	 Aga kui ta oli sõber , miks ta siis seisma ei jäänud ning teda ei julgustanud . 
384	NA	 Suureõue perenaine oli täielikus segaduses . 
384	NA	 Kas too salapärane võõras teadis , et Edgar lamab haavatuna Sakrise heinaküünis ? 
384	NA	 Ja nüüd meenus Suureõue perenaisele eelmisel ööl nende ukse vahele torgatud kiri . 
384	NA	 Ei keegi muu kui see mees ongi kirja tooja . 
384	NA	 Tähendab , ta oli siiski sõber , mitte vaenlane . 
384	NA	 Ning Suureõue perenaine tõusis täis otsustavust niiskelt rohult ja hakkas taas Sakrise heinaküüni poole astuma , tulgu mis tuleb . 
384	NA	 Ta leidis jalgrajalt toidukompsu ning jõudis peagi küüni juurde . 
384	NA	 Seal äratas ta ettevaatlikult poja ning jutustas talle , mis temaga siia tulles juhtus . 
384	NA	 Nüüd rääkis ka Edgar omakorda kõigest sellest , mida temal haarangupäeval ning sellele järgneval õhtul läbi tuli elada . 
385	NA	 “ Minu arust polnud see keegi muu , kui Sakrise Roland . 
385	NA	 Miks ta ennast aga niimoodi kõrvale hoiab , ega kellelegi näole anda ei taha , sellest ei saa ma aru . ” 
386	NA	 Ema oli Edgariga samal arvamisel . “ Ma usun , et ka selle kirja tooja pole keegi muu kui Roland . ” 
387	NA	 “ Kindlasti . 
387	NA	 Sest ükski teine ei teadnud ei minu asukohta , ega ka minu olukorda peale tema . ” Ja Suureõue perenaine lahkus poja juurest kerge südamega , sest ta oli kindel , et vähemalt praegu Edgarit ükski oht ei varitse . 
388	 20 	 20 
389	NA	 See , mis kuulujuttude näol juba pikka aega rahva seas ringi liikus , hakkas lõpuks tõeks saama . 
389	NA	 Kolhoosid tulid . 
389	NA	 Tulid vastu rahva tahtmist , sest selle järele ei küsitud . 
389	NA	 Nad ei tulnud küll veel nii massiliselt , nagu võimukandjad seda oleksid soovinud näha , kuid nad tekkisid siin-seal nagu väikesed saarekesed keset merd ja hirmutasid oma olemasoluga neid , kes sinna minna ei tahtnud . 
389	NA	 Sõna kolhoos kätkes endas lihtsate külaelanike meeltes ja mõistuses kõikvõimalikke koledusi . 
389	NA	 See kõlas nagu surmaotsus , langes ragisedes nagu giljotiin ohvri kaelale ja tegi lõpu senisele elule . 
389	NA	 Talumehed , kes mitme inimpõlve kestel oma maalapi pärast visa ja verist võitlust olid pidanud , peavad selle nüüd vabatahtlikult käest ära andma . 
389	NA	 Ja mitte üksi maa , vaid ka oma varanduse . 
389	NA	 See oli loomuvastane , see oli mõistust ületav teguviis , see oli barbaarsus . 
389	NA	 Kuid nõukogude võim nägi seda niimoodi ette ning kaitsetutel inimestel tuli sellele alistuda , sest teist võimalust ei olnud . 
390	NA	 Kui võimuorganid siiani olid leppinud kulakluse kui klassi piiramise poliitikaga , siis nüüd tõstatati päevakorda kulakluse kui klassi täieliku likvideerimise küsimus . 
390	NA	 Taolise pöörde vajalikkust näitasid selgelt kohalike parteiorganisatsioonide ettepanekud . 
390	NA	 Põllumajanduse kollektiviseerimisega seoses töötati välja määrus , mis nägi ette kolhoosidesse mitte võtta kulakuid , rahvavaenlasi ning nende sabarakke , ei bandiite ega nende toetajaid . 
390	NA	 Kehtestati ka määrus , mis keelas nende majapidamiste valdajatel tappa ning müüa sarvloomi , hobuseid , maha sahkerdada põllumajanduslikku inventari . 
390	NA	 Selline teguviis võis tuua kaasa kriminaalkaristuse . 
390	NA	 Esialgu lepiti sellega , et teostati kulakute ning rahvavaenlasteks tunnistatud perekondade ümberasustamine vabariigi piirides , kuid hiljem loobuti sellest ning pandi ette saata kõik kulakud ja Saksa okupantide käsilased koos perekondadega Eesti NSV-st välja . 
391	NA	 Ja siis see algas . 
391	NA	 Kõigi aegade kõige koledam omavoli ja vägivald kaitsetu rahva kallal , millele anti nimeks : “ Küüditamine . ” Kõike muud , kuid seda ei osanud keegi ette näha . 
391	NA	 See jube operatsioon , mis algas maarjapäeval , kahekümne viienda märtsi ööl , aastal üks tuhat üheksasada nelikümmend üheksa , pani punkti eesti talurahva lõplikule hävitamisele . 
391	NA	 Sel hirmsal ööl logistasid ringi üle kogu Eestimaa veomasinalobudikud , püssimehed peal , ning püüdsid kaitsetuid inimesi . 
391	NA	 Aktsiooni läbiviimine oli usaldatud julgeolekuorganitele . 
391	NA	 Unest üles hirmutatud inimesed kaotasid tihti otsustamise ning tegutsemisvõime , ega taibanud kaasa võtta kõige hädavajalikumatki . 
391	NA	 Jõhkrad sõjaväelased , selle asemel et surmani kohkunud inimesi aidata , ergutasid neid püssipäralöökidega karjudes : “ Bõstra ! 
391	NA	 Bõstra ! ” 
392	NA	 Kõrvenurme külas klopiti sel saatuslikul ööl kõige esimesena Sakrise talu uksele , kus elas perenaine üksinda . 
392	NA	 Rohketes vintsutustes ning katsumustes karastatud Sakrise Manda võttis öised külalised vastu võrdlemisi rahulikult ja külmavereliselt . 
392	NA	 Kui talle arreteerimiskorraldus ette loeti , küsis perenaine : “ Kui kauaks ? ” 
393	NA	 “ Igaveseks , ” oli lühike vastus . 
393	NA	 Perenaine mõistis , mida see tähendas . 
393	NA	 Oma koduga tuleb tal jäädavalt hüvasti jätta . 
393	NA	 Ta võttis kaasa ainult nii palju , kui ta käe otsas kanda suutis , kuigi aktsiooni juhtiv ohvitser suuremeelselt lubas , et kaasa võetavate esemete kogukaal võib olla kuni üks tonn . 
394	NA	 “ Kus poeg on ? 
394	NA	 Meil on korraldus arreteerida ning ära viia teie talust kaks inimest ? ” 
395	NA	 “ Ma ei tea . 
395	NA	 Pole teda juba rohkem kui aasta otsa näinud , ” vastas perenaine . 
396	NA	 “ Saage aru , meil on arreteeritute plaan . 
396	NA	 Me ei tohi seda jätta täitmata . 
396	NA	 Kas teil kedagi teist ei ole , keda võiksime poja asemel kaasa võtta ? ” 
397	NA	 “ Ei . 
397	NA	 Nagu näete , olen üksinda . ” 
398	NA	 “ Kus on peremees ? ” 
399	NA	 “ Parašütistid lasksid maha . ” 
400	NA	 Järgmine ohver oli Suureõue , kust viidi ära perenaine ja peremees mõlemad , ning poeg Aadu , lisaks veel voodihaige vanainimene , perenaise ema . 
400	NA	 Nende süüks oli : metsavendade aktiivsed abistajad ning nõukogude korra vastased . 
400	NA	 Et igal operatiivgrupil oli ette nähtud ära viia neli perekonda , siis mahtus autolobudikku veel ka Hernemaa perenaine tütre ning pojaga , kuna peremees oli arreteeritud juba neljakümne viiendal aastal , ja Ahulepiku peretütar koos lastega , kelle mees , Kunda kaupluseomaniku poeg , oli samuti kinnipidamiskohas juba mitu aastat . 
400	NA	 Kõrvenurme külast viidi ära veel kulakuks tunnistatud Tänavotsa Indrek koos perenaise ning lastelastega , kes juhuslikult vanaema ja vanaisa juures külas olid , ja lasterikas perekond Rannu , sõjapõgenikud Toila kandist . 
400	NA	 Selja ning Marino külad jäid selle ebainimliku aktsiooni tulemusena peaaegu täiesti inimtühjaks . 
401	NA	 Neil hirmu- ja õuduspäevadel olid Eestimaa külad täis meeleheidet , nuttu ja halamist . 
401	NA	 Nagu pesalt ärahirmutatud linnud ekslesid küüditamisest alles jäänud inimesed kõrvalistel teedel ja metsades . 
401	NA	 Keegi ei osanud ette näha , millal veoauto kellelegi õue sõidab ja kaitsetud inimesed ära viib . 
401	NA	 Keegi ei võinud kindel olla , et ta õhtul magama heites kuni hommikuni oma voodis rahulikult puhata võib , sest tavaliselt ilmusid NKVD-mehed ikka öösi , kõige paremal uneajal . 
401	NA	 Ootamatust äratamisest peaaegu mõistuseta inimesed ei osanud tihti kaasa võtta kõige vajalikumatki , vaid tammusid sihitult ühest toast teise ning haarasid ilma valikuta juhuslikult näppu puutuvaid esemeid , mida neil tegelikult vaja ei läinudki . 
401	NA	 Seepärast siis juhtuski , et paljud perekonnad läksid pikale teele ja tundmatule tulevikule vastu peaaegu puupaljalt ning ilma toiduaineteta . 
401	NA	 Kõikide peas keerles üksainus küsimus : mille pärast meid viiakse , mis on meie süü ? 
402	NA	 Külad jäid inimtühjaks , allesjäänud elanikud ei julgenud end kaua aega avalikkuses näidata . 
402	NA	 Tummalt ja vaenulikult lömitasid surnud majad keset kevadisi lõokeste lõõritusest sillerdavaid välju . 
402	NA	 Igas vastutulijas nähti vaenlast – äraandjat . 
402	NA	 Ei juletud täie häälega rääkida isegi kõige parema sõbra või usaldusväärse inimesega . 
402	NA	 Sosistati , piiluti kartlikult ringi , hoiduti tõe väljaütlemisest . 
402	NA	 Rahvas unustas lühikese ajaga aususe , õigluse , siiruse ja tõe . 
402	NA	 Inimeste mõistust ja meeli vallutasid ning hakkasid juhtima hirm , vale , salatsemine , silmakirjatsemine , mis ehitas tugeva alusmüüri inimsoo pahedele , nagu vargus , joomine , liiakasuvõtmine , pettus ja pärast kolhoosidesse astumist ka ühisvaraga hooletu ümberkäimine . 
402	NA	 Ühesõnaga – hakkas lokkama kõik see , mis tänini oli olnud eesti rahvale võõras ja harjumatu , ebaõige ning vastuvõtmatu . 
402	NA	 Rahvas pidi maha salgama oma tõelised tunded ja oma tõekspidamised , pidi hambaid risti hoides vaikides taluma kõike seda , mida talle vägivaldselt peala sunniti . 
402	NA	 Pidi isegi “ Hurraa ” karjudes heaks kiitma kõige koledamat ülekohut ja alandamist , sest nii tahtis keegi võimuhull , inimese näo saanud koletis , kellele miski polnud püha . 
402	NA	 Ja seda kõike oli rahvas sunnitud tegema , kui ta tahtis edasi elada . 
402	NA	 Surmahirm andis elamiseks vajaliku jõu . 
402	NA	 Ilmusid kirjandusteosed , mis lausa nõretasid tõe vassimisest , igasuguse ebaõigluse ja ülekohtu ülistamisest ning valest , ilmusid laulud , mille tekstide juures pidid lauljad ennast lausa pingutama , et sõnad poolel teel kurku kinni ei jääks . 
402	NA	 Ajalehed sisendasid lugejatesse tülgastust , sest peale kahtlase väärtusega töövõitude ning töönormide ületamise polnud seal muud midagi lugeda . 
402	NA	 Ka kirjutati ajalehtedes rahvakoosolekutest , kus osavõtjad ilma mingisuguste pretensioonideta totraid , täiesti eluvõõraid otsuseid üksmeelselt vastu võtsid . 
402	NA	 Kõik ju ometi teadsid , kuidas need koosolekud tegelikult olid . 
402	NA	 Kes julges vastu vaielda ja mis oleks sellest olnud kasu ? 
402	NA	 Kõik tahtsid jääda märkamatuks , sest iga väiksemgi sõnavääratus oleks andnud põhjust näpuga näitamiseks ja Siberisse küüditamiseks . 
402	NA	 Hirm oli see , mis dikteeris sel julmal pimeduseajal inimestele kõik ette , kuidas alles jääda ja eksisteerida . 
403	NA	 Niisuguses olukorras oli maa , mille majandust loodeti viia lühikese aja jooksul enneolematult kõrgele tasemele . 
403	NA	 Kelle abiga ? 
403	NA	 Kas nende ärahirmutatud inimeste abiga , kes oli nagu peata lambakari siia-sinna lükata ja vintsutada ? 
403	NA	 Kas nende inimeste sundtööga , kes olid usalduse kaotanud valitsevate võimuorganite vastu ? 
403	NA	 Kas võisid aidata majandust üles ehitada inimesed , kelles iga veretilk kisendas ülekohtu vastu , et nendelt oli ära võetud esiisade maa , kellelt oli röövitud varandus ja kellele püüti Siberi , sunnitöölaagrite ning vanglate abiga sisendada , et kolhoosikord on kõige õigem ja ausam kord , mis viib rahva helgele tulevikule vastu . 
403	NA	 Paljud külad , eriti need , kus oli rohkesti nõndanimetatud asundustalusid , olid jäänud peaaegu täiesti inimtühjaks . 
403	NA	 Kust tuli see tööjõud , kes haris nende põllud , niitis nende heinamaad . 
403	NA	 Küüditamine ei puudutanud neid inimesi , kes kodanlikul ajal tööst eriti ei hoolinud , kes meelsamini läbi ajasid piskuga ning kadedusega vaatasid nendele , kes hommikust õhtuni tööd rügasid ja seetõttu ka majanduslikult paremal järjel seisid . 
403	NA	 Kust pidid need inimesed siis nüüdki selle töövaimustuse ja innustuse võtma , et oma endise jõuka naabri põldu minna kündma või tema heinamaad niitma . 
403	NA	 Siiamaani olid nende kehvas majanduslikus olukorras süüdi töökad ja rikkad üleaedsed . 
403	NA	 Ja kui nüüd valitsusvõimudki seda aina kinnitasid , et ometi kord olete vabanenud kulakutest – külakurnajatest , kelle pärast olete pidanud kannatama puudust ja nälga ning kõik , mida te ühismajandis toodate , on kolhooside asutamise momendist alates teie oma , siis lootsid kergeusklikud inimesed tõesti ime toimumist , mis neid üleöö rikkaks teeb . 
403	NA	 Ja rikas olla on olnud läbi aegade kõikide suurim soov . 
403	NA	 Mis imevägi pidi selle soovi siis nüüdki inimestelt võtma ? 
403	NA	 Ja eks olnud kolhoosidesse agiteerijad rikkaks saamise soovis ka ise kujukaks näiteks ning heaks eeskujuks . 
403	NA	 Kulakuteks tunnistatud majapidamiste ja arreteeritute varad kadusid imekähku , keegi ei teadnud , kuhu . 
403	NA	 Mingit dokumentatsiooni küüditatute varanduste kohta sisse ei seatud , midagi arvele ei võetud . 
403	NA	 Väärtuslikumad esemed jagati lihtsalt arreteerijate , valla täitevkomitee esimeeste , partorgide ning pealekaebajate vahel ära , sest nende käes oli võim , järelikult ka õigus . 
403	NA	 Tihti käis saagijagamine isegi veel enne , kui pererahvas alles ära viimata . 
403	NA	 Ega muidu poleks Mäemõisa peremehel olnud võimalust vallaisandatele öelda , kui viimane viljakott aidast välja kanti ja koormasse tõsteti : “ Minu rikkusel on lõpp , aga teie vaesus on igavene . ” 
404	 21 	 21 
405	NA	 Metsadesse varjule läinud inimeste olukord muutus üha raskemaks , sest neid , kelle käest toiduaineid võis saada , jäi üha vähemaks . 
405	NA	 Kes arreteeriti ja viidi vanglasse , kes tehti kulakuks ning küüditati Siberisse , kes jättis oma majapidamise vabatahtlikult maha ning läks uut eluaset ja töökohta otsima , sest talupidamine maal oli ohtlik ning ka tulutu . 
405	NA	 Ka venis aeg liiga pikale . 
405	NA	 Loodetud abi , mida välisraadio ikka veel nendele ärahirmutatud inimestele , kes ennast metsas varjasid , lubas , ei tulnud kusagilt . 
405	NA	 Nii mõnigi metsavend kaotas lootuse ega uskunud enam mingisuguseid lubadusi , vaid tuli metsast välja ja andis ennast vabatahtlikult üles . 
405	NA	 Olid ju paljud ennast varjama hakanud peaaegu ilma mingisuguse põhjuseta , kas teiste ässitusel või kutsel , hirmust võimaliku arreteerimise ja küüditamise ees või ka välisraadio valepropaganda õhutusel . 
405	NA	 Mõnda aega hoiti neid kinni , kuulati põhjalikult üle ja kui mingisugust süüd ei leitud , lasti nad vabadusse . 
405	NA	 Kõige rohkem nõuti niisugustelt meestelt , et nad välja annaksid need , kes neid toiduga varustasid . 
405	NA	 Võib-olla , et seda ka mõni tegi , sest pärast esimesi metsast väljujaid hakati üha sagedamini kimbutama üksikuid talusid , kes kõigi eelduste kohaselt metsavendadega sidet pidasid . 
406	NA	 Ka Roopalu Jaak ja Linda mõlgutasid mõtteid metsast väljaminekust ning normaalsest elust oma kodutalus . 
406	NA	 Nad teadsid väga hästi , millises olukorras oli Künka pere , kus vaevalt ruumi jätkus nii suurele lastekarjale . 
406	NA	 Roostepõllu vennaksed aga ei tahtnud koju tagasi pöördumisest kuuldagi . 
406	NA	 Eriti vastu oli kõige vanem vend Armin . 
407	NA	 “ Kuhu te kipute ? 
407	NA	 Tahate meelega hundile kurku joosta või ? 
407	NA	 Mis teil häda on ? 
407	NA	 Lausa nälga pole me keegi veel näinud , elus ja terved oleme samuti , nii et minu arust pole praegu veel mingit põhjust hädaldamiseks . ” 
408	NA	 “ Aga lapsed ? 
408	NA	 Künkal on olukord tõesti räbal . 
408	NA	 Esiteks pole seal nii suurele perele ruumi ja teiseks tuleb nappus kätte ka toidust . 
408	NA	 Minnal on võib-olla juba pooled põllud sööti jäänud , aga riiginormid tuleb tasuda ka ülesharimata osa pealt . 
408	NA	 Samuti loomadega . 
408	NA	 Kes teeb heina ? 
408	NA	 Tal on majapidamisega tõsiseid raskusi . ” 
409	NA	 “ Olgu kuidas on , aga praegu pole aeg veel sobiv . 
409	NA	 Ootame veel ! ” oli Armin oma otsuses kindel . 
410	NA	 Jaak ja Linda aga muretsesid oma koduse olukorra pärast edasi ning pidasid kahekesi olles nõu , kuidas asja niimoodi ajada , et Roostepõllu poisid metsast väljumist takistama ei kipuks . 
411	NA	 “ Otstarve avaldab abinõu ” on laialt tuntud väljend . 
411	NA	 Ta sobis ülihästi ka küüditamist iseloomustavasse ajajärku . 
411	NA	 Oli ju talurahva sundkorras äraviimine Siberisse selleks liikumapanevaks jõuks , mis tõukas ta vabatahtlikult kolhoosidesse astumise teele . 
411	NA	 Valitsus oli saavutanud oma eesmärgi , kuigi rahvas selle eest tohutu suurt hinda pidi maksma . 
411	NA	 Kuid kes sellest küsis . 
411	NA	 Inimesel ei olnud sel ajal väärtust . 
411	NA	 Siberi orjaturgudel kupeldati kümnete tuhandete kaupa Baltimaade mahakantud inimrämpsu – nii nimetasid neid küüditajad – kelle elu tervis ja heaolu ei huvitanud kedagi . 
411	NA	 Nii nagu kunagi Lääne-Rooma riigis orjapidajad , eelistasid ka Siberi majandite juhid noori ja tugevaid vallalisi orje lastega emadele , kuid neid just kõige rohkem oligi . 
411	NA	 Suur osa Eestimaa noormeestest oli läinud neljakümne esimesel aastal Nõukogude armeesse , allesjäänud , pealekasvanud noorukid ning vanemad mehed korjas aga Saksamaa totaalne mobilisatsioon ära . 
411	NA	 Seepärast siis moodustasidki küüditatute põhimassi naised , lapsed ning vanurid , kelles nõukogude kord nägi oma režiimile kõige ohtlikumaid vaenlasi , kellest oli vaja ilmtingimata nii ruttu kui võimalik lahti saada . 
411	NA	 Et seda koledat küüditamise aktsiooni peatada , kiirustasid külad üksteise järel kolhoosi astumise avaldusi kirjutama , peaasi , et oleks võimalus oma kodumaale jääda . 
412	NA	 Kõrvenurme külas tuli esimene initsiatiivgrupi koosolek kokku Vareseljal , kohe pärast küüditamist . 
412	NA	 Tuli Rogandiku Mart , Soobli Hints , Rakkaneni Jüri , Künka Minna ning Uuejõe Gustav . 
412	NA	 Läbielatud hirm sundis talupidajaid tegutsema . 
412	NA	 Vareselja Jaan oli hankinud rajoonist kolhoosi põhikirja näidise , mida ta koosolijaile tutvustas . 
412	NA	 Ehkki mitmed tüüppõhikirja punktid olid meeste arvates täiesti vastuvõtmatud , tuli sellega leppida , sest üle kehtivate määruste minna ei saanud , see oli Vareseljale rajoonis selgeks tehtud . 
412	NA	 Et kõiki kolhoosiperesid mõõdeti ühepikkuse mõõdupuuga , seda ei pidanud koosolijad õigeks . 
412	NA	 Künka Minnal oli kodus kaheksa last , kellest veel mitte ükski polnud töövõimeline , samal ajal oli aga Saareväljal üksainus laps ning kaks täiskasvanud inimest teenimas . 
412	NA	 Loomi tohtisid aga mõlemad pered pidada ühepalju . 
412	NA	 Niisugune range ettekirjutus polnud õiglane , sest see asetas lasterikkad perekonnad väga raskesse olukorda . 
412	NA	 Initsiatiivgrupp lahkus Vareseljalt segaste tunnetega . 
412	NA	 Mingisuguseid olulisi muudatusi tüüppõhikirjas teha ei tohtinud , kõik pidi jääma enam-vähem samaks . 
412	NA	 Koosolijaid see ei rahuldanud . 
412	NA	 Järgmine , tegelik majandi asutamise koosolek pidi toimuma juba üsna varsti rahvamajas , kuhu oli oodata kogu ümbruskonna talupidajaid ning rajoonist ka parteikomitee volinikku . 
413	NA	 Mõtted , mida Künka Minna initsiatiivgrupi koosolekult koju minnes mõtles , ei olnud just lõbusad . 
413	NA	 Hirm tuleviku pärast kiskus meeleolu alla . 
413	NA	 Kuigi ta ennast juba ammu kolhoosi astumiseks ette oli valmistanud , ajas põhikirjaga tutvumine talle praegu hirmu peale . 
413	NA	 Üksainus lehm tema perekonna jaoks ! 
413	NA	 Ja põllumaad ainult kuus kümnendikku hektarit ! 
413	NA	 Majandi viljasaagist läheb kolhoosnikule jagamiseks ainult see osa , mis pärast riiginormide tasumist järele jääb . 
413	NA	 Millega ta oma lapsed kasvatab ! 
413	NA	 Minna ei jõudnud veel õueväravatki lahti teha , kui juba Saarevälja Marta vastas oli . 
413	NA	 Praeguse meeleolu juures oli jutuajamine talle tõesti vastumeelt . 
414	NA	 “ Noh , kas ajasite kolhoosi püsti ? ” 
415	NA	 “ Ei veel . 
415	NA	 Täna käis koos alles initsiatiivgrupp , tutvusime põhikirjaga . 
415	NA	 Asutamiskoosolek tuleb hiljem . ” 
416	NA	 “ Oh sina taevas ! 
416	NA	 Või korrapealt kohe nii suur punane , et lase aga olla . 
416	NA	 Mis sul kibeleb . 
416	NA	 Kas tahad tõesti oma varanatukesest nii kangesti lahti saada , et kohe ise lähed teist venelastele pakkuma . ” 
417	NA	 “ Ega ma teda venelastele ei anna . ” 
418	NA	 “ Kellele siis ? ” 
419	NA	 “ Kolhoosile . 
419	NA	 Sellest ei pääse keegi . 
419	NA	 Küllap tuleb sul ka sinna astuda ja varandus ära anda . ” 
420	NA	 “ Einoh , muidugi , kui sina ja teised sinusugused nii koledasti peale pressivad , et muudkui minge ja minge , paradiisiaed ootab . ” 
421	NA	 “ Seda ei tea keegi meist , kas seal ootab paradiis või põrgu , aga niimoodi edasi elada on ka võimatu . 
421	NA	 Mina ei jaksa . 
421	NA	 Normid ja maksud käivad üle jõu , metsaraie- ja veokohustus võtavad tervise . 
421	NA	 Sul mees majas , kes kõik raskemad tööd ära teeb ning metsanormigi ära raiub , aga mida mina pean tegema . 
421	NA	 Kuhu ma lapsed ja loomad jätan , kui ise paariks-kolmeks nädalaks metsatööle lähen . 
421	NA	 Öelgu inimesed külas minu kohta mida tahavad , kuid mina ei suuda enam , jõud ütleb üles . ” 
422	NA	 Minna avas värava ning astus õue , jättes naabrinaise üksinda . 
422	NA	 Praegu polnud tal tõesti tuju ega tahtmist sel teemal kõnelust jätkata . 
423	NA	 See oli kohe vahetult küüditamisele järgnevatel päevadel , kui Alatalu Piret ühel kahkjal varakevadisel märtsihommikul aknast välja vaatas . 
423	NA	 Oma suureks ehmatuseks nägi ta üle põllusiilu talu poole sammuvaid mehi . 
424	NA	 “ Tulevad ! ” karjatas Piret surmahirmus . 
425	NA	 “ Kes ? ” jahmus pliidi juures askeldav ema samuti . 
426	NA	 “ Kinnivõtjad , küüditajad ! 
426	NA	 Näed , tulevad üle põllu otsejoones siia ! ” 
427	NA	 “ Püha jumal ! 
427	NA	 Jookse ruttu alla kuusikusse ! 
427	NA	 Ära välja tule . 
427	NA	 Ma ütlen , et läksid linna . 
427	NA	 Ega nad mind , vanainimest , ilma sinuta ikka viima hakka . ” 
428	NA	 Piret tõmbas kiiruga ema vana lambanahkse kasuka selga , haaras varnast villase rätiku ning jooksis üle õue , nii kuidas jalad võtsid , lauda taha kuusikusse . 
429	NA	 “ Issand jumal ! 
429	NA	 Kas tõesti on kord minu käes ! 
429	NA	 Mille eest ! ” Süda kloppis kiirest jooksust ning erutusest , nagu tahaks ta ribide vahelt välja karata , kõrvus kohises ja iiveldus kippus peale . 
429	NA	 Piret kartis , et ta saab rabanduse . 
429	NA	 Suuremad lapsed olid koolis , kodus olid ainult kaks väiksemat . 
429	NA	 Võib-olla võtavad kõik , ka ema . 
430	NA	 “ Mida ma hakkan viie lapse ja emaga Siberis peale ! 
430	NA	 Halasta , jumal ! 
430	NA	 Halasta ! ” ägas Piret kuuse tüvele toetudes . 
430	NA	 Miks inimesi ometi nagu metsloomi taga aetakse ! 
430	NA	 Miks neid koheldakse nagu kõige suuremaid kurjategijaid ! 
430	NA	 Tsaariajal saadeti Siberisse mõrtsukaid , nüüd aga rahulikke süütuid inimesi . 
430	NA	 Võtke varandus , kui nad seda nii väga ihkavad , viige laut loomadest tühjaks , kuid jätku inimesed rahule . 
430	NA	 Jätku perekonnad lahutamata , igaüks oma kodudesse . 
430	NA	 Kas niisuguse hirmsa ülekohtu ja vägivallaga luuaksegi siis kommunismi ! ” Piret puhkes nutma . 
430	NA	 Ta värises nagu kõrges vappepalavikus haige . 
430	NA	 Siis kolksatas kusagil mingi uks ja Piret kuulis maja poolt meesterahva hääli . 
430	NA	 Natukese aja pärast ilmus ema lauda taha ja viipas Piretit käega . 
431	NA	 “ Tule tuppa ! ” 
432	NA	 “ Mis on ? 
432	NA	 Kas viivad ära ? ” 
433	NA	 “ Ei , jumal tänatud , seekord küll vist mitte . ” 
434	NA	 “ Kes nad on ? ” 
435	NA	 “ Kolm meest olid võõrad , vist rajoonist , neljas on valla täitevkomiteest vana Roodina . ” 
436	NA	 “ Mis nad siis tahavad ? ” 
437	NA	 “ Võõrad mehed läksid ära , et kiire , palju tegemist . 
437	NA	 Vaja ühismajandisse asutamiseks inimesi ette valmistada . 
437	NA	 Roodina aga istub köögis , tahab , et sa kolhoosi astuksid . ” 
438	NA	 “ Issand , jumal ! 
438	NA	 Kuidas ma ehmatasin . 
438	NA	 Nad on ju inimesed nii ära hirmutanud , et igaühes näed vaenlast . 
438	NA	 Muud enam mõttes ei seisagi kui arreteerimine ja küüditamine , ” rääkis hirmu pärast ikka veel pooloimetu Piret . 
439	NA	 “ Ma pidin suurest ehmatusest ära minestama , kui Roodina võõraste meestega sisse astus ja sind küsis . 
439	NA	 Aga läheme nüüd tuppa . 
439	NA	 Partorg ootab köögis . 
439	NA	 Ma ütlesin , et oled vist lauda juures loomi talitamas . ” Piret tuli lauda tagant puude vahelt välja ning ema ja tütar , läbielatud hirmust poolsegased , astusid teineteise järel tuppa , kus partorg neid laua taga istudes ootas . 
440	NA	 “ Me tulime teie juurde väga tähtsa asja pärast , ” alustas Roodina ilma sissejuhatuseta ning viitas teisele toolile , et Piret istet võtaks . 
440	NA	 Alatalu perenaine polnud ikka veel lahti saanud äsjasest kohutavast hirmutundest ning istus kuulekalt , jälgides üksisilmi oma vastas istuva partorgi igat liigutust . 
440	NA	 Juba üksi selle mehe nägemine ajas talle õudusevärinad peale . 
440	NA	 Ta ei suutnud kuidagi harjuda Roodina heledast metallist kunsthammastega ega tema käriseva häälega . 
440	NA	 Kuulduste kohaselt oli Roodina täiesti ilma hariduseta , pärast sõda Eestimaale tulnud , kes alles siin suurte raskustega oma nime oli õppinud kirjutama . 
441	NA	 “ Te olete kindlasti kuulnud kolhooside asutamisest ehk teiste sõnadega ühismajandite loomisest , mis praegu üle Eestimaa käimas on . 
441	NA	 Terve hulk avaldusi on juba laekunud . 
441	NA	 Nüüd , kus me oleme lahti saanud rahvavaenlastest – kulakutest , astuvad kõik üksmeelselt kolhoosidesse , mis tagab kõikidele maal töötavatele inimestele enneolematult jõuka ja õnneliku tuleviku . 
441	NA	 Ma arvan , et te olete arukas ja eesrindlikult mõtlev inimene , kuigi teie mees rängalt on eksinud nõukogude korra vastu sellega , et ta ennast Saksa Wehrmachti kätte vangi andis ning hiljem tema ridades Punaarmee vastu võitles , kuid ma loodan , et te ei hakka koos klassivaenlastega , keda külades ikka veel leidub , ühismajandite vastu töötama , vaid annate avalduse otsekohe . 
441	NA	 Siis oleks ka siin külas juba nagu algus tehtud ning mul oleks rajooni minnes teie avalduse näol konkreetne asitõend ette näidata . ” 
442	NA	 Partorgi jutt jõudis Pireti teadvuseni suure hilinemisega , sest ta oli ikka veel mõttes Siberi poole teel . 
442	NA	 Alles siis , kui Roodina lõpetas , hakkas ta uskuma , et seekord pole siiski vast küüditamist karta . 
442	NA	 Kuid mis avaldust ta tahab ja millisest majandist ta räägib ? 
442	NA	 Piret püüdis oma hirmust halvatud ajus mõtteid kuidagi korrigeerida . 
443	NA	 “ Ma ei saanud hästi aru , mida ma pean tegema . 
443	NA	 Millise avalduse ma pean kirjutama ? 
443	NA	 Palun , ütelge veel kord . ” 
444	NA	 “ Te peate kirjutama kolhoosi astumise avalduse . 
444	NA	 See tähendab seda , et tahate vabatahtlikult ühismajandi liikmeks hakata koos maa ja liikuva varandusega , mille hulka kuuluvad kariloomad , hobused , põllumajanduslik inventar ning viljaseeme . ” 
445	NA	 “ Millal ? ” 
446	NA	 ” Kasvõi kohe praegu . 
446	NA	 Mida varem , seda parem . ” 
447	NA	 “ Hea küll , ma kirjutan kohe , ” vastas Piret , ise rõõmus , et see hirmus küüditamise karikas ka seekord temast mööda läks . 
447	NA	 Ükskõik , mis siin ka ei juhtuks , oma kodus suudad ehk kui rasketele katsumustele vastu panna . 
447	NA	 Siin on vähemalt oma isakodu seinadki toeks , kui enam muud midagi ei ole . 
447	NA	 Ja Piret kirjutas avalduse , ilma et ta pikemalt sellele oleks mõelnud , peaasi , et ta võis oma kodumaale oma perekonna juurde jääda . 
447	NA	 Hiljem ta isegi ei mäletanud , mida ta sinna kirjutas . 
448	NA	 Alatalu Piret oli esimene , kes astus kolhoosi , kuna tal ei olnud teist valikut , sest ta mees oli Nõukogude armeest sakslaste poolele üle läinud . 
448	NA	 Pireti pilt ilmus rajooni ajalehes . 
448	NA	 Ometi kord üks õige eesti talunaine , kes on , vaatamata oma kahtlasele päritolule , äratundmisele jõudnud , milliseid hüvesid toob kaasa kolhoosikord . 
448	NA	 Ühismajandi asutamise koosolekul istus Piret rajooniisandatega koos aupresiidiumi laua taga . 
448	NA	 Teda ülistati kõnedes ning mainiti sõnavõttudes kui kolhoosikorra suurt pooldajat . 
448	NA	 Kuid oleks keegi suutnud Pireti südamesse vaadata , siis oleks ta seal suure vaimustuse asemel leidnud vaid kõige jubedamat hirmu küüditamise , vangla ja sunnitöölaagrite ees ning lõpmata suurt väsimust , mis sinna oli jätnud üle jõu käivad vilja- , liha- ning piimanormid , metsaveo- ja raiekohustused , riigilaen ning rahaline põllumajandusmaks , mida üksiktalupidajatel riigi ees kanda tuli . 
448	NA	 Kuid et Piret oskas suu kinni hoida , siis ei saanudki keegi teada , mida ta tegelikult mõtles või tundis . 
448	NA	 Enda , oma ema ja laste elu hoides pidi ta vaikima , pidi salgama , pidi valetama ja talitama oma parima äratundmise vastu . 
448	NA	 Ja kas tema üksi ? 
448	NA	 Kindlasti mitte . 
448	NA	 Kolhoosi asutamise koosolekule läksid kõik Kõrvenurme elanikud , kel vähegi jaksu oli . 
448	NA	 Asi oli sedavõrd uudne , et sealt puududa ei tahtnud keegi . 
448	NA	 Suuremate talude omanikud olid kas perekonniti küüditatud , või siis juba varem arreteeritud . 
448	NA	 Põhiline ühismajandisse astujate kontingent koosneski siis peamiselt väikekoha-pidajatest , kel ainult paar-kolm hektarit maad , üks hobune ja kaks-kolm lehma . 
448	NA	 Inimesed olid ärevad , sest keegi ei teadnud ju kolhoosidest midagi lähemalt . 
448	NA	 Teada oli vaid see , mis kuulujuttude näol suust suhu liikus . 
448	NA	 Seepärast tahtsid kõik oma silmaga näha ja kõrvaga kuulda , mis ja kuidas . 
448	NA	 Liiga palju sündmusi oli mõne aasta jooksul inimeste elus toimunud , et millegagi oleks suudetud lõplikult harjuda , milleski põhjalikult veenduda . 
448	NA	 Kõigepealt neljakümne esimese aasta tormilised sündmused : valitsuse vahetus , haritlaskonna ning jõukamate inimeste massiline arreteerimine , nende vägivaldne äraviimine oma kodumaalt , siis sõda , Saksa okupatsioon , nõukogude võimu taaskehtestamine ja sellega kaasnevad paljudki ebameeldivad sündmused , metsavennad ja lõpuks veel kõigi aegade kõige koledam talurahva hävitamine barbaarse küüditamise näol , mis lõi eesti talurahva elu täiesti segamini , purustas kindlakskujunenud ja harjumuspärase tegevuse tugisambad jäägitult . 
448	NA	 Selles sündmuste ja vastandlike meeleolude rägastikus olid maainimesed kaotanud täielikult igasuguse orientatsiooni . 
448	NA	 Nagu tuulde paiskunud kuiv lehepuru hõljus talurahvas ühest äärmusest teise , teadmata , mida teha või mille juurde peatuma jääda . 
449	 22 	 22 
450	NA	 Ja nüüd tuli veel üks koledus , mis ähvardas maainimeselt võtta viimase , põlise isatalu , maa , mis aastatuhandeid rahvast oli toitnud . 
450	NA	 Paljud olid meeleheite piiril . 
450	NA	 Sõjajärgsed aastad suurte liha- , piima- ja viljanormide , üle jõu käivate rahaliste maksude , riigilaenu , metsaraie- ning veokohustustega olid talurahva juba niigi välja kurnanud , elamisjõu ära võtnud , kuid ometi tuldi kuidagimoodi toime , kannatati ära lootuses , et tulevik toob paremat . 
450	NA	 Kui nüüd aga veel see kõige viimane – maa – käest ära tuli anda , tõstis kõigi südames mingi protestivaim veel kord pead ning erutas väsinud inimesi vastuseisule . 
450	NA	 Kuid see üürike lõkkepuhang vaibus peagi küüditamise koledusi läbi elades ja kolhoosi asutamise koosolekule tulid võitlusvaimuta tahtejõuetud inimesed , kellele oli ükskõik , mis nendest edaspidi saab . 
450	NA	 Peaasi , et lõppeks see tagakiusamine ja mõnitamine . 
450	NA	 Muidugi oli ka neid , kes ruttasid ühismajandit looma rõõmsas elevuses , kes tõesti olid veendunud selles , et uus kord nendele päevapealt kõik eluhüved sülle kannab . 
450	NA	 Need olid mehed , kel kolhoosi astumisega midagi polnud kaotada . 
450	NA	 Üks lehmamullikas laudas , ilma hobuseta , ilma põllumajandusliku inventarita , ilma viljaseemneta – mida oli tal ühismajandisse kaasa anda , millest tal võinuks kahju olla . 
451	NA	 Vaikides siseneti rahvamajja , vaikides võeti istet . 
451	NA	 Ärevusest punetavad ja viimse võimaluseni pingestatud näod . 
451	NA	 Saali täitis vaikne sosin . 
451	NA	 Kõrvaltoa uks avanes ning rajooni-isandad astusid sisse . 
451	NA	 Loeti ette nimed , kes pidid istuma aupresiidiumi laua taha . 
451	NA	 Teiste hulgas oli ka Alatalu Piret , mis äratas paljudes võõristust . 
451	NA	 Kõnepulti asus valla partorg Roodina . 
451	NA	 Ta alustas : 
452	NA	 “ Seltsimehed ! 
452	NA	 Lõpuks ometi on saabunud aeg , kus eesti talurahva sajanditepikkune unistus on täitunud . 
452	NA	 Ta on saanud oma maa täisõiguslikuks peremeheks . 
452	NA	 Seda momenti on ta oodanud mitusada aastat , ning nüüd on see käes . ” 
453	NA	 “ Kuulsid , mis ta ütles . 
453	NA	 Saad sa millestki aru ? ” müksas Soobli Heints Rogandiku Mardile külge . 
454	NA	 “ Ei tea , mis ta , kurat , seal mögiseb . 
454	NA	 Ise võtavad maa ja varandused käest ära ja nüüd tuleb veel siia laulma , et saame maa peremeesteks . 
454	NA	 Kes me siis siiasaadik olime . 
454	NA	 Ütle raisku praegu . ” 
455	NA	 “ Mis kuradi peremees ma enam olen , kui vakamaa põldu ja üks lehmamullikas laudas on . 
455	NA	 Ei hobust , vankrit ega rege , ei atra ega äket . 
455	NA	 Hullem kui pops , ” sosistas Rakkaneni Jüri oma naabrile . 
456	NA	 “ Nüüd , kus rahvavaenulikud jõud maalt välja on saadetud , võime me rahus ja üksmeeles oma rahvamajandust taastades täie innuga tööle asuda . ” 
457	NA	 “ Kust ta , kurat , selle võtab , et me mitusada aastat seda momenti ootasime , et meilt maa käest ära võetaks . 
457	NA	 Alles kaks aastat tagasi anti meile kätte aktid , mille alusel saime maa põliseks kasutamiseks ja juba võetakse ära . 
457	NA	 Mine tea , mida nad paari aasta pärast jälle välja mõtlevad . ” 
458	NA	 “ Siis ehk teevad kogu eesti rahva vagaseks . ” 
459	NA	 “ Ei nad seda küll ei tee . 
459	NA	 Kes neid siis toitma hakkab . 
459	NA	 Ega ometi Vallneri Sassi sugused . 
459	NA	 Orjad jäävad , nii nagu isandadki . ” 
460	NA	 “ Tänasest päevast alates olgu ennastsalgav töö iga kolhoosniku aukohuseks . 
460	NA	 Pole enam külakurnajaid – kulakuid , kes meie töövaeva ebaausal teel riisuvad , ” kuulutas partorg edasi . 
461	NA	 “ Tänasest päevast alates sammub eesti talurahvas kogu Liidu rahvaste vennalikus peres õlg õla kõrval vastu helgele tulevikule , mida võimaldab meile ainuõige tee – kolhoosikord ! 
461	NA	 Ja nüüd , seltsimehed , asume avaldusi kirjutama , kes seda veel teinud pole . 
461	NA	 Ärgu olgu teie seas kõhklejaid ega kaksipidi mõtlejaid , see ainult segab ja takistab meie tööd ning annab rahvavaenulikule elemendile põhjust taas pead tõsta , naerda ja irvitada . 
461	NA	 Ja kui teie seas , seltsimehed , peaks leiduma neid , kes kolhoosikorrale ikka veel kaikaid kodaraisse püüavad visata , siis teatage sellest meile otsekohe , et niisugune kahjulik kulakute sabassörkija meie sotsialistlikust ühiskonnast saaks kõrvaldatud . ” 
462	NA	 Erutusest punetavate nägudega ja värisevate kätega püüdsid mehed paberile kirjatähti kritseldada , millest pidi saama kolhoosi astumise avaldus . 
462	NA	 Valge paberilipakas tööst krobeliste sõrmede vahel , astusid nad üksteise järel laua juurde , mille taga istus võõras linnamees , parteikomitee volinik , kes avaldused kokku kogus ja oma portfelli toppis . 
462	NA	 Selle paberilipakaga andsid talumehed käest ära õiguse oma esiisade verega kätte võideldud maale , andsid käest ära loomad , põllumajandusliku inventari , viljaseemne , ühesõnaga kõik , mis neil oli . 
462	NA	 Maa , mille peal nad kuni tänase päevani julgelt olid kõndinud , teades , et see kuulub neile , ei olnud enam nende oma . 
462	NA	 Talumeeste maa ja varanduse viis kaasa see siledaks raseeritud lõuaga linnamees oma mustas portfellis , kus valgele paberilipakale harjumatu käega oli kritseldatud avaldus , vabatahtlik soov astuda ühismajandisse ehk kolhoosi . 
462	NA	 Kas suutis see linnamees taibata seda meeleheitele lähedast hingevalu , mida need lihtsad mehed ja naised seda paberit ära andes tundsid , või mida nad sel momendil mõtlesid . 
462	NA	 Vaevalt küll . 
462	NA	 Tema oli rahul , sest tema oli täitnud antud ülesande : üks kolhoos Eestimaa pinnal oli jälle rohkem . 
462	NA	 Temal ei olnud asja nende inimeste tunnetega , ei protestihäältega ega südamevaluga , mida iga avalduse andja endas varjas , sest oma mõtteid ja tundeid sõnadesse panna sel ajal ei tohtinud . 
462	NA	 Võõras oli selle majandi nimetus , veel võõram ja harjumatum ka see totrana näiv idee , maa nende harijaist lahutada . 
462	NA	 Ja peremeestele meenusid Selivere mõisa moonakad , kellesarnasteks nemadki nüüd kõigi eelduste kohaselt õige pea pidid saama . 
462	NA	 Lehmamullikas ja kartulimaa , töötasu viljas – mis vahet seal siis oli . 
462	NA	 Moonakas mis moonakas . 
462	NA	 Nõnda mõtlesid ja arutasid mehed , kui nad kolhoosi asutamise koosolekult kodu poole astusid . 
462	NA	 Kui palju veriseid võitlusi oli ajaloo vältel peetud sellesama musta mulla pärast , kuid ikka oli ta jäänud rahva kätte . 
462	NA	 Ükski valitsev võim ei nõudnud vabatahtlikku lahtiütlemist maast , kõikide inimeste toitjast . 
462	NA	 Kuid nüüd nõuti ja mitte üksi maast , vaid ka loomadest , tööriistadest , viljaseemnest . 
462	NA	 See oli üle mõistuse käiv nõudmine . 
462	NA	 See oli jõhker vägivald , millega rebiti eesti talupoeg lahti südamelähedasest tööst , igipõlistest harjumustest . 
462	NA	 Paljud mehed olid närvišoki piiril . 
462	NA	 Olles avalduse ära andnud , oli neil tunne , et nendelt on käest ära rebitud kõige püham ja kallim , kõige väärtuslikum ning nad lahkusid koosolekult , sest kurku nööris viha ja valu , mida ei suutnud momendil leevendada miski . 
462	NA	 Mitte kunagi oma eluea jooksul ei saa nad enam oma elust täit rõõmu tunda , sest kaotusvalu , mida oma kodutalu käest ära andes tunti , ei unune selle põlvkonna jooksul . 
462	NA	 Võib-olla nende lapsed – järeltulev põlvkond , kes seda armastust oma isatalu vastu pole tundnud , suudavad elada rõõmsamalt . 
462	NA	 Tulevased põlvkonnad lähevad põllule tööle kiretult , ilma musta mulda armastamata , ilma selles emakest-toitjat nägemata , nii nagu minnakse vabrikusse või tehasesse palgatööle , mis ei tekita hinges vaimustust ega emotsioone . 
462	NA	 Mida teab palgatööline seemne kukkumisest leiba sigitavasse mulda , mida orase võrsumisest sellestsamast mullast , mille küljest neid praegu lahti kistakse , mida teavad nad loomadest , kes on südamelähedased nagu lapsed , mida kuldset viljasaaki koguvast töökast taluperest . 
463	NA	 Nõnda mõtlesid ja arutasid verivärsked kolhoosnikud , kui nad ühismajandi asutamise koosolekult kodu poole astusid . 
463	NA	 Nüüd olid nad siis kõik ühesugused maatamehed . 
463	NA	 Ei kellelgi rohkem ega vähem . 
464	NA	 “ See ehk ongi nüüd see võrdsus , millest linnamehed kogu aeg räägivad . ” 
465	NA	 “ Mis võrdsus ! 
465	NA	 Künka Minnal on tuba lapsi täis , kaksteist suud ootavad kolm korda päevas süüa , mõnes peres kaks täiskasvanud inimest , siin ei saa mingist võrdsusest juttgi olla . 
465	NA	 Nüüd see ebavõrdsus alles algab , kui igale kolhoosiperele ühepikkuse mõõdupuuga mõõdetakse . 
465	NA	 Pered on ju erinevad . ” 
466	NA	 “ Kui ikka oma kodus eladagi lastaks ! 
466	NA	 Aga räägitakse , et majad veetakse kõik keskusesse kokku , siis hõlpsam inimesi tööle käsutada , kõik käe-jala juures . ” 
467	NA	 “ Siis on küll püsti kurat lahti . 
467	NA	 Uut maja veel ehk lahutad ja ehitad teises kohas üles , aga vanad talumajad , hakkad neid lahutama , sinna nad risuhunnikuks jäävadki . 
467	NA	 Kui enam mingit sissetulekut ei ole , kust see raha veel tuleb , et uut maja ehitad . 
467	NA	 Kui niisugust asja nõudma hakatakse , et majad kokku , siis pole küll muud , kui tõmba nöör kaela . ” 
468	NA	 “ Ei tea , miks neid taluinimesi küll nüüd nii hirmsasti vihatakse , nagu oleksime mingid kurjategijad . 
468	NA	 Kes Siberisse , kes vangi , kes seina äärde ja need , kes veel järele on jäänud , neilt võetakse maa ja varandus ära ning tehakse orjadeks . 
468	NA	 Kes seda linnarahvast lõpuks toitma hakkab ? ” 
469	NA	 “ Need tegid ikka targasti , kes enne küüditamist talud maha jätsid ning jalga lasksid . 
469	NA	 Nüüd ei pääse enam kusagile . 
469	NA	 Kuulsite , kui vana Roodina ütles , et põhikirjas on niisugune punkt sees , mis keelab kolhoosnikul ühismajandist lahkumise . 
469	NA	 Nii et kui oled kord nendele oma hinge müünud , siis orja aga suure rõõmuga edasi . 
469	NA	 Täpselt nagu keskaegne sunnismaisus . ” 
470	NA	 “ Küllap niisugune seadus on tehtud sellepärast , et inimesed kolhoosist minema ei jookseks . ” 
471	NA	 “ Ma lugesin poisi ajalooraamatust , et vanas Roomas põgenesid ka orjad oma isandate juurest ära , kui rõhumine liiga raskeks läks . 
471	NA	 Nii et ajalugu kordub , pole midagi öelda . 
471	NA	 Aga et ta kordub veel peaaegu kaks tuhat aastat hiljem , see on küll imelik mõelda . ” 
472	NA	 Tükk aega sammusid mehed vaikides üksteise kõrval ja võis arvata , et igaüks tegeles erinevate mõtetega , kuid seekord painas kõiki mehi ühesugune küsimus : kuidas uues olukorras elama hakata , sest kuuldused Venemaa ühismajandite töötasust , kus kolhoosnikud oma töö eest peaaegu mitte midagi ei saanud ja inimesed lausa näljasurma piiril seisid , olid ka Eestimaale jõudnud . 
472	NA	 Ja rahvas uskus levinud kuulujutte meelsamini kui valla partorgi Roodina sõnu , kes kinnitas , et kolhoosikord toob rahvale lühikese ajaga enneolematu jõukuse ja heaolu . 
472	NA	 Kuid rahvas oli võimuorganitesse usu kaotanud . 
472	NA	 Liiga palju valet ja pettust olid talupidajad omal nahal tunda saanud ja umbusk võttis maad . 
472	NA	 Tühjade lubadustega toidetud rahvas suhtus partorgi sõnadesse ettevaatusega . 
473	NA	 “ Räägitakse , et ühismajandis teevad traktorijaamad töö ära , kolhoosnikul pole muud kui pleegita perset põllupeenral . ” 
474	NA	 “ Usu sina , jah , seda möga . 
474	NA	 Kas sa vanasõna ei tea , mis ütleb : võõrad teevad , võõrad viivad . 
474	NA	 Ei hakka traktor sulle ilma palgata kündma ega külvama . 
474	NA	 See tuleb meil endal kõik kinni taguda , kas rahas või moonas . 
474	NA	 Kontoritesse tulevad paberimäärijad , kõik tahavad palka . 
474	NA	 Ja sina muudkui maksa . ” 
475	NA	 “ Mina küll ei kavatse kedagi orjama hakata . 
475	NA	 Liigutan nii vähe kui oskan . ” 
476	NA	 Niisugune oli kolhoosnikute arvamine äsjaloodud ühismajandi tööst ja asjaajamisest . 
477	NA	 Kolhoosi esimeheks sai Vareselja Jaan , mees , keda kohalikud talupidajad kõige vähem selle koha peal näha soovisid . 
477	NA	 Kuid rahval polnud sõnaõigust , tema ettepanekuid ei arvestatud . 
477	NA	 Parteikomitee surus oma tahtmise läbi , sest Vareselja peremees oli valla varumisvolinikuna ennast igatpidi heast küljest näidanud ja tema ustavuses parteiüritusse ei kahelnud keegi . 
477	NA	 Ta oskas kõik normid enne tähtaega rahva käest välja nõuda ning paljude näitajate osas isegi ületada . 
477	NA	 See meeldis võimukandjatele ja Vareselja Jaanis hakati nägema ustavat nõukogude korra pooldajat . 
477	NA	 Tema asjatundmatust põllumajanduses ei peetud oluliseks . 
477	NA	 Tähtsaim kui miski muu oli poliitiline teadlikkus , sest kui mees on poliitiliselt õigesti meelestatud , ei ole muus asjas kompetentsust vaja . 
477	NA	 Küll püüdsid mõned julgemad Jaani kandidatuurile vastu vaielda , kuid see ei andnud tulemusi . 
477	NA	 Kõik teadsid tema talupidamisest eesti ajal , tema kahtlase väärtusega moraalist ning suhtumisest ausasse töösse . 
477	NA	 Isegi Künka Minna julges suu lahti teha , sest tal oli liiga hästi meeles neljakümnenda aasta suvi ja heinaaeg ning sellele järgnev neljakümne esimese aasta kevad , kui Vareselja Jaan ennast kehvtalupidajaks kuulutas ja Künka küünist heinakoormad peale tegi . 
477	NA	 Kuid eelmisel suvel , kui Minna ja Artur Vigi soones viimast heinakuhja tegid ja Vareselja omad pikas hanereas alles õhtuäärel sealt mööda oma heinamaale loogu läksid võtma , küsis Künka Artur : 
478	NA	 “ Noh , kas hakkad varsti heinalõpetusi pidama ? ” 
479	NA	 Selle peale vastas aga Jaan : “ Ei nii ruttu saa . 
479	NA	 Ega seda heinaaega ole siis veel olnudki , see ju kõik alles ees . ” 
480	NA	 Et aga augustis sadama hakkas , jäidki Vareseljal pooled heinamaad tegemata ja tagajärjeks oli see , et Jaanil tuli kevadel valla täitevkomitee erikorraldusel naabrite heinaküüni kallale minna . 
480	NA	 Ka teadsid kurjad keeled sedagi rääkida , et arreteeritute ning metsa varjule pugenud inimeste varandused mingit mõistmatut teed kaudu osaliselt Vareseljale rändasid . 
480	NA	 Kõik need asjaolud olid põhjuseks , miks vastse kolhoosi esimehe kohal ei tahetud näha meest , kelle aususes oli põhjust kahelda . 
480	NA	 Ehkki Metsanurga talu röövimist , põletamist ning pererahva tapmist vastavad võimuorganid ei uurinud ning süü metsavendade kaela veeretati , jättis Künka Minna ning Alatalu Pireti tunnistus Vareselja Jaanile mingi kahtlusevarjundi , mida küll keegi välja öelda ei julgenud , kuid visalt oma südames edasi kandis . 
481	NA	 Kuid mitte kõikidega ei läinud asi nii libedasti nagu Alatalu Piretiga , keda kolhoosi astumise avaldust kirjutama sundis hirm võimaliku küüditamise ees . 
481	NA	 Võib-olla polnud kõiki talupidajaid toores , ebainimlik vägivald ning muudki surveabinõud veel sel määral puudutanud , et ta kohe sulepea haaras ja oma varandusest esimese vihje peale vabatahtlikult lahti ütles . 
481	NA	 Oma talu , oma loomad , oma viljaait olid pikkade inimpõlvede jooksul liiga südamelähedaseks saanud ning neid vabatahtlikult välja vahetada mingi uue ja tundmatu olukorra vastu olnuks inimloomusele võõras ja vastuvõtmatu . 
481	NA	 Ainult surmahirm võis olla selleks jõuks , mis kaitsetuid inimesi seda tegema sundis . 
481	NA	 Suurest vaimustusest oma varandust ja talu käest ära andes olid eesti talupojad sel kolhooside asutamise perioodil väga kaugel . 
481	NA	 Rajoonide ajalehed tõid iga päev sõnumeid aina uute ühismajandite loomisest , kus rahvas üksmeelselt avaldusi ära andes oma poliitilist ustavust seltsimees Stalinile kinnitas . 
481	NA	 Kõrvenurme mehed lugesid lehte ja vangutasid päid : 
482	NA	 “ Mis inimesed küll mujal on , et nõnda kolhooside asutamisega kiirustavad . ” 
483	NA	 “ Kuda kurat sa ikka kogu oma elamise vabatahtlikult käest ära annad ja ise sealjuures veel “ hurraa ” karjud . ” 
484	NA	 “ Lehed ehk valetavad , et kõhklejaid tagant ergutada . ” 
485	NA	 “ Ma olen seda juba ammu tähele pannud , et ajalehtede juttu ei või mitte üks jumala-mõhk uskuda . ” 
486	NA	 “ Ei mina ka sellest asjast aru saa . 
486	NA	 Eks seal olnud siis samasugune olukord nagu siingi , et suuremate talude omanikud koos naiste ja lastega Siberisse viidi . 
486	NA	 Ma tahaks näha , kes kurat seda tööd lõpuks tegema hakkab . 
486	NA	 Ega ometi Vallneri Sassi sugused kisakõrid ja looderdajad , kes eesti ajal vabadust nõudsid ja niigi palju tööd ei viitsinud teha , et korralikud püksid jalga oleks saanud . ” 
487	NA	 Nõnda arutasid ja muretsesid Kõrvenurme mehed ning ootasid hirmuga seda päeva , mil nad oma taludest ja loomadest ilma jäävad . 
487	NA	 Seepärast polnud siis ka mingi ime , kui igaüks oma majapidamist nii kaua enda jaoks püüdis säilitada kui vähegi suutis . 
488	NA	 Üks sellistest oli Sooaluse Leeni , kes ei teadnud endal olevat mingit süüd , et teda sellepärast Siberisse oleks võidud küüditada . 
488	NA	 Kõik kohustused riigi vastu oli ta õigeaegselt tasunud , metsa raienormid täitnud , ja kui siia juurde veel seegi arvata , et mees Punaarmees võideldes Velikije Luki all langes , tundis Leeni end üpris kindlana , kellele keegi külge hakata ei saanud . 
488	NA	 Kuid ometi tuli valla täitevkomitee esimees koos partorgiga ka Sooalusele , et Leenit kolhoosi astumiseks ette valmistada . 
488	NA	 Kuid Leeni polnud nii nagu Alatalu Piret , kelle mees Saksa sõjaväes oli ning seepärast küüditamist kartma pidi . 
488	NA	 Ta ei olnud vallasakstega kohe paugupealt nõus ega asunud ka avaldust kirjutama , vaid püüdis Roodinale selgeks teha , et Sooaluse asub oma kolm-neli kilomeetrit külast eemal , keset metsi , kuidas ta sealt tööle hakkab käima . 
488	NA	 Ja kust ta üldse teada saab , millal tööle tuleb ilmuda . 
488	NA	 Kes talle sõna toob . 
488	NA	 Nähes , et Leenist nii kergesti jagu ei saa , püüdis Roodina anda keeldumisele poliitilist värvingut . 
489	NA	 “ Kõik , kes ei nõustu ühismajandisse astumisega , kuulutatakse riigi vastasteks , ” teatas partorg ning välgutas oma heledaid kunsthambaid . 
490	NA	 “ Kuidas ma seepärast riigi vastane olen ? 
490	NA	 Ma tasun kõik maksud ja kohustused vastuvaidlemata korras , ei jää midagi võlgu . 
490	NA	 Küla meestest peaaegu tühi , kes jäi sõtta , kes küüditati Siberisse , ei tea , kellel Sooaluse põldu aega harima tulla on . 
490	NA	 Küllap jäävad juba esimesel aastal kohe sööti . 
490	NA	 Kui talu minu käes ja hobune alles jäetakse , hariksin oma maad ise ära . 
490	NA	 Riik saaks selle pealt veel tulugi . 
490	NA	 Saage sellest asjast ometi õigesti aru . ” 
491	NA	 Kuid Roodina kas ei saanud või ei tahtnud aru saada , sest ta nimetas Leenit rahvavaenlaseks , kahjulikuks elemendiks , kes töötab nõukogude korra vastu . 
492	NA	 “ Ma ei tööta nõukogude korra vastu , vaid ma püüan teile selgeks teha , et mul on võimatu nii kauge maa tagant tööl käia , sama raske teistel Sooaluse maid harida . ” 
493	NA	 “ See pole mingi põhjus . 
493	NA	 Peamine põhjus peitub hoopis sügavamal , teie ebapiisavas poliitilises teadlikkuses . 
493	NA	 Ja ma ütleksin , et teie töötate kolhooside loomise vastu sihilikult , täie teadmisega . 
493	NA	 See on poliitiline kuritegu , mis väärib karistamist . ” 
494	NA	 “ Kuritegu ! 
494	NA	 Ma pole kellelegi mingit kurja teinud , seepärast ei taipa ma , mida te mulle süüks panete . 
494	NA	 Kas seda , et ma olen eesti ajal elanud ? ” 
495	NA	 “ Ei , seda mitte , vaid teie süü seisneb selles , et te ikka veel selle korra järgi elada tahaksite . 
495	NA	 Ja kui te poleks punaarmeelase lesk , laseksin ma teid otsekohe arreteerida ning teistele kulakutele järele saata . ” 
496	NA	 “ Kas olete kuulnud eesti vanasõna , mis ütleb : vana nähtud , uus nägemata . 
496	NA	 See on ju täiesti loomulik , et iga uue olukorra ees tuntakse pisut hirmu , liiatigi , kui selleks uueks on praegu käimasolev talude ühistamine ning varanduste äravõtmine . 
496	NA	 Selle aktsiooniga läheme ju ürgkogukondliku korra juurde tagasi . 
496	NA	 Aga kuhu jääb siis kaasaegne aastatuhandetepikkune tsivilisatsioon , mille kõik maailma rahvad läbi on teinud . ” 
497	NA	 “ Ka ürgkogukondliku korra tingimustes võib tsivilisatsioon kõrge olla , kui inimesed on poliitiliselt teadlikud . 
497	NA	 Ja üldse saate teie ühismajandi põhimõttest valesti aru . 
497	NA	 Keegi ei võta teie varandusi , nagu te äsja väitsite , ära , vaid loomad viiakse lihtsalt ühisesse lauta , tööriistad , maa ja kõik muu lähevad aga ühisele kasutamisele . 
497	NA	 Tegelikult jäävad ju kõik alles . 
497	NA	 Ja individuaalse töö asemele tuleb brigaaditöö , mis on palju tootlikum . 
497	NA	 Seepärast ärge muretsege nii väga selle eest , kes teie põldudel töö ära teeb . 
497	NA	 Paneme terve brigaadi korraga peale ja see töö , mida te üksinda paar nädalat teeksite , tehakse mõne päevaga ära . ” 
498	NA	 “ Kas te loodate , et sellest ka midagi mõistlikku tuleb ? ” 
499	NA	 “ Miks mitte . 
499	NA	 Kõik usuvad , et tuleb . 
499	NA	 Mitte keegi pole veel vastu hakanud , vaid andsid avaldused üksmeelselt ära . 
499	NA	 Ainult teie püüate kolhooside asutamisele vastu töötada . 
499	NA	 Te olete paadunud kodanliku korra pooldaja ja teie peamine süü ongi see , et te selle korraga rahul olite ja tema kukutamiseks midagi ette ei võtnud . ” 
500	NA	 “ Miks ma pidin püüdma teda kukutada ? ” 
501	NA	 “ Aga selleks , et kätte võidelda paremat tulevikku koos töölistega . 
501	NA	 Miks te ei ühinenud klassivõitlusega ? ” 
502	NA	 “ Mis asi see on ? ” 
503	NA	 “ Võitlus kodanluse ja töölisklassi vahel . ” 
504	NA	 “ Ma ei tea niisugusest võitlusest midagi . 
504	NA	 Pole kuulnudki . ” 
505	NA	 “ Kuidas ei ole kuulnud ! ” 
506	NA	 “ Maal küll niisugust võitlust ei peetud . 
506	NA	 Kui ehk linnas ! ” kahtles Leeni . 
507	NA	 “ Oli ka maal . 
507	NA	 Teravad vastuolud peremeeste ja sulaste vahel , see ongi klassivõitlus . 
507	NA	 Ainult et sellele ei osatud tihti õiget hinnangut anda ega ka õige nimega nimetada . 
507	NA	 See oli stiihiline , ilma organiseerimata . ” Sellele ei osanud Sooaluse Leeni midagi vastata , kehitas ainult õlgu . 
508	NA	 “ Kas te seltsimees Vallnerit tunnete ? ” küsis Roodina järsku . 
509	NA	 “ Kas Vallneri Sassi või ? ” 
510	NA	 “ Just . ” 
511	NA	 “ Miks ma teda ei tunne . 
511	NA	 Seda varast ja pätti tunnevad siinkandis kõik . ” 
512	NA	 “ Selle mehega oleksite pidanud ühinema . 
512	NA	 Tema oleks teile andnud juhtnööre , kuidas kodanliku korra vastu võidelda . ” 
513	NA	 “ Mis juhtnööre niisugune , kes ise üldse tööd ei viitsinud teha . ” 
514	NA	 “ Mitte ei viitsinud , vaid ei lastud teha . ” 
515	NA	 “ Kesse keelas ? ” 
516	NA	 “ Kulakud – külakurnajad . 
516	NA	 Ja teiseks ei olnud tal aegagi , kuna ta organiseeris klassivõitlust . ” 
517	NA	 “ Seda kuulen ma küll esimest korda , et Vallneri Sass kusagil mingit võitlust pidas . 
517	NA	 Aina hulkus ühe peremehe juurest teise juurde , jõi ning varastas . 
517	NA	 Mitu korda aastas vahetas kohta . ” 
518	NA	 “ Aga praegu on ta üks agaramaid kolhoosikorra eest võitlejaid , eesrindlikult mõtlev seltsimees . ” 
519	NA	 “ Püha jumal ! 
519	NA	 Või eesrindlik kohe . 
519	NA	 Ei mina saa enam millestki aru . 
519	NA	 Kas ta siis nüüd hakkas tööle ? ” 
520	NA	 “ Jaa . 
520	NA	 Ta on parteitöötaja . 
520	NA	 Käib kohtadel ja viib koosolekuid läbi . 
520	NA	 Seda meest ootab ees suur tulevik , sest ta on ustav parteile , ustav meie suurele juhile seltsimees Stalinile . 
520	NA	 Kindlasti määrame ta kusagile kolhoosi esimeheks . 
520	NA	 Ta on suurt abi osutanud rahvavaenlaste ja kulakute väljaselgitamisel ning nende ärasaatmisel . ” 
521	NA	 “ Vallneri Sass ja kolhoosi esimees ! 
521	NA	 Ärga ajage naerma . 
521	NA	 See teeb kolhoosi mõne aastaga lagedaks . ” 
522	NA	 “ Miks mitte kolhoosi esimees . 
522	NA	 Kõige tähtsam selle asja juures on põhimõtted ja veendumused . 
522	NA	 Kui neid ei ole , ei tule majanduselus edasiminekust midagi välja . ” 
523	NA	 “ On siis Sassil veendumused ? ” 
524	NA	 “ Muidugi . 
524	NA	 Ja kui teie oleksite õigel ajal Sassiga kontakti astunud , oleksid ka teil veendumused ning mul ei pruugiks praegu teid kolhoosi astumise vajaduses veenda . ” 
525	NA	 “ Kuidas ma niisuguse varga ja pätiga ühte kampa võisin hakata ! 
525	NA	 Temast hoidsid kõik õiged inimesed omal ajal eemale . ” 
526	NA	 “ Nüüd tuleb aga välja , et just seltsimees Vallner oli see , kes õigesti mõtles ja tegi , mitte teie . ” 
527	NA	 “ Aga mis siis , kui kõik oleksid Sassi eeskujul hakanud looderdama . 
527	NA	 Siis poleks meil kellelgi praegu midagi ei suhu ega silma pista . ” 
528	NA	 “ Seltsimees Vallner on kulakute ohver . 
528	NA	 Nad ekspluateerisid teda kõige jäledamal kombel . ” 
529	NA	 “ Kes need kulakud on ? ” 
530	NA	 “ Külakurnajad , kes töörahva vaevast elasid . ” 
531	NA	 “ Meil küll niisuguseid ei olnud . 
531	NA	 Igaüks tegi ise tööd ja elas oma töövaevast . ” 
532	NA	 “ Aga seltsimees Vallner . 
532	NA	 Aga millest tema pidi elama ? 
532	NA	 Seepärast ongi kolhoose vaja , et igaüks oma töö eest õiglast tasu saaks . 
532	NA	 Kolhoosis saab igaüks nii palju , kui ta töötab , sest ta töötab endale , mitte kulakule . ” 
533	NA	 “ Ega kodanlikul ajalgi vähem ei saanud . 
533	NA	 Sass ei töötanud , seepärast tal polnudki midagi . 
533	NA	 Aina hulkus juuatäis peaga mööda küla ringi ning karjus : “ Maha pursuid , hallparunid ning kõrilõikajad ! ” ” 
534	NA	 “ Vaat , siis oleksitegi pidanud temaga ühinema . 
534	NA	 See ongi klassivõitlus . ” 
535	NA	 “ Ah siis see ongi ! ” ei suutnud Sooaluse Leeni oma imestust varjata . “ Mis siis külarahvas minust oleks mõelnud ja kes mu töö ära oleks teinud ning lapsed kasvatanud . ” 
536	NA	 “ Kindlasti oleksid nii mõnedki teiega ühinenud ning Eestimaal oleks kodanlik valitsus ammu kukutatud ja nõukogude võim sisse seatud . 
536	NA	 Kolhoosidki oleksid ammu loodud ning maainimestel helge ja muretu elu käes . ” 
537	NA	 Kuid Sooaluse Leeni suguse lihtsa talunaise jaoks oli liiga palju uusi asju korraga ning ta ei suutnud partorgi jutuajamisest midagi mõistlikku välja lugeda . 
537	NA	 Vallneri Sassi kõrge positsioon pani teda aga küll mõtlema . 
537	NA	 Külas teati väga hästi , et just need peremehed , kelle juures Vallneri Sass sulaseametit pidas , koristati küüditamise ajal viimseni , mida nüüd ka partorg Roodina oma suuga kinnitas . 
537	NA	 Ka oli Sass üks nendest , kes inimeste tegelikku kinnivõtmist koos NKVD-meestega teostas . 
537	NA	 Igatahes jäi kõigile mulje , et Sassi käsi oli nendel koledatel päevadel paljude süütute inimeste hirmsas saatuses kõvasti mängus . 
537	NA	 Seepärast asus Leeni südamesse ahistus . 
537	NA	 Mine seda Sassi tea . 
537	NA	 Neljakümne esimesel aastal , kui küla mobilisatsiooni tagajärjel noorematest meestest tühjaks jäi , polnud Vallneri Sassi kusagil . 
537	NA	 Ta ilmus lagedale alles neljakümne viiendal aastal , umbes samal ajal kui Vareselja Jaangi ja kõigile jäi mulje , et nad mõlemad olid kõige vapramad võitlejad Nõukogude armee ridades . 
537	NA	 Jah , ajad olid keerulised ning segased , paljugi mis võis juhtuda . 
537	NA	 Et aga Sassist veel praegugi nii mõnegi ausa inimese saatus võis oleneda , kirjutas ka Sooaluse Leeni kolhoosi astumise avalduse ning andis partorgi kätte . 
537	NA	 Seejuures mõtles ta tuntud vanasõnale : parem karta kui kahetseda . 
538	 23 	 23 
539	NA	 Suureõue Edgar paranes peagi ning võis oma peiduurka , Sakrise heinaküüni , maha jätta . 
539	NA	 Ema ja isa varustasid teda pidevalt toiduga ning andsid ka peavarju . 
539	NA	 Heinaküün ei sobinud lume tuleku ning reeteega juba sellepärast , et talumehed hakkasid loomatoitu vedama . 
539	NA	 Keegi ei võinud ju teada , millisest heinaküünist parasjagu koormaid peale tullakse tegema . 
539	NA	 Seal võis kergesti vahele jääda . 
539	NA	 Ehkki Edgar ühtegi niisugust meest külas ei teadnud , kes teda küünist tabamise korral otsekohe üles oleks võinud anda , tuli siiski ettevaatlik olla . 
539	NA	 Mida vähem teadjaid , seda parem . 
540	NA	 Aga pärast küüditamist sattusid paljud metsavennad vägagi raskesse olukorda , sest nende peamised toiduainetega varustajad viidi Siberisse . 
540	NA	 Nende seas oli ka Suureõue Edgar . 
540	NA	 Ta magas sel saatuslikul ööl parajasti saunas , kui küüditajad külasse sõitsid . 
540	NA	 Ta polnud veel uinunudki , kui automürin ta tähelepanu köitis . 
540	NA	 Edgar kargas ehmunult voodist välja ning põgenes sauna taha kuusikusse . 
540	NA	 Juba see , et autoga niisugusel kellaajal üldse külasse sõideti , oli kahtlane . 
540	NA	 Automürin ja koerte vihane klähvimine tuli Sakrise poolt . 
540	NA	 Edgar hiilis metsa serva mööda talule lähemale , et selgusele jõuda , mis seal toimub . 
540	NA	 Talu valgustatud akende taga saalisid inimesed . 
540	NA	 Ilmselt otsitakse taas Rolandit , mõtles Edgar . 
540	NA	 Mõne aja pärast väljusid majast inimesed , akendes kustus valgus ning auto sõitis minema . 
540	NA	 Pikkamööda vaibus ärritatud koerte raevukas kisa . 
540	NA	 Veomasin logistas külavaheteel , mis paar päeva tagasi kõikide suureks üllatuseks traktoriga lahti oli aetud ning keeras Suureõue poole . 
540	NA	 Edgar jooksis metsa äärt mööda kodu poole . 
540	NA	 Tähendab , otsitakse ka teda . 
540	NA	 Masin peatus õueväravas ning elumaja akendes süttisid tuled . 
540	NA	 Kostsid üksikud lasud ning koer kiljatas . 
540	NA	 Ilmselt tulistati ta öiste külaliste poolt surnuks . 
540	NA	 Edgari süda vasardas ja põlved värisesid suurest erutusest . 
540	NA	 Kas suudavad kodused külma verd ning rahulikku meelt säilitada ja vaikivad tema asukoha maha . 
540	NA	 Isa ja Aadu ehk küll , kuid ema ! 
540	NA	 Käidi toa ja aida vahet , siis lähenesid kaks inimkogu ka saunale . 
540	NA	 Edgaril oli kange tahtmine tulijate pihta automaadist tulistada , kuid ta ei teadnud , kas on tegemist läbiotsijatega või koguni isa , ema või Aaduga . 
540	NA	 Edgar seisis jämedate kuusetüvede varjus ning jälgis pinevil meeltega , mis talu juures toimub . 
540	NA	 Talle jäi mulje , nagu oleks majast midagi välja kantud ning autosse visatud . 
540	NA	 Ta hiilis talule veelgi lähemale , et paremini kuulda ja näha . 
540	NA	 Kostis kellegi nuttu , hüüdeid ning venekeelseid sõimusõnu . 
540	NA	 Edgari süda aimas halba . 
540	NA	 Ega ometi kedagi Suureõue omadest arreteerima tuldud ! 
540	NA	 Lõpuks kustusid akendes tuled , käivitati masin ning veoauto logistas küla poole tagasi . 
540	NA	 Maja juures jäi kõik korraga imelikult vaikseks . 
540	NA	 Edgar oli täiesti nõutu . 
540	NA	 Mis see siis oli ! 
540	NA	 Enne Sakrisel , siis Suureõuel . 
540	NA	 Ja mõlema talu juures valitses pärast veoauto lahkumist pahaendeline jäik rahu , nagu oleks seal äsja keegi surnud . 
540	NA	 Möödus veel paar tundi täielikus segaduses , kus Edgar ei teadnud , mida teha . 
540	NA	 Kas minna talu juurde vaatama või oodata hommikuni . 
540	NA	 Kui öised külalised olnuks tavalised läbiotsijad , nagu neid varem juba mitmel korral käinud oli , miks siis talus enne veoauto lahkumist kõik tuled kustutati , nagu oleksid majalised talu maha jätnud ning läbiotsijatega kaasa läinud . 
540	NA	 Ja see imelik vaikus ! 
540	NA	 Polnud ju mõeldav , et pärast niisugust ärritavat sündmust talupere otsekohe nii momentaalselt maha rahunes , et maja juures enam mingit liikumist polnud märgata . 
540	NA	 Ja Edgar tegi järelduse : Suureõue pere arreteeriti terves koosseisus ning talu on praegu täiesti üksinda . 
540	NA	 Veel pool tundi kibeles ta sauna ja kuusiku vahet käies , siis aga otsustas vaatama minna , tulgu mis tuleb . 
540	NA	 Laskevalmis automaat käes , hiilis ta ettevaatlikult õueaia taha ning pidas hoolega majaesist silmas . 
540	NA	 Ei mingit märki ainsastki elavast hingelisest . 
540	NA	 Kõik hoonete uksed olid suletud , trepi kõrval oma kuudi ees lebas verisel lumel surnud Polla . 
540	NA	 Edgar avas toaukse ning kobas tükk aega käsikaudu köögis ringi , enne kui tikust tuld julges tõmmata . 
540	NA	 Tubades valitses segadus , kõikjal vedeles kappidest välja kistud vanu riietusesemeid ning pesutükke . 
540	NA	 Kuid inimestest ei kedagi . 
540	NA	 Isegi haige vanaema voodi oli tühi . 
540	NA	 Nüüd oli kõik selge . 
540	NA	 Terve Suureõue pere oli ära viidud , kuid kuhu ja kui kauaks ? 
540	NA	 Edgar istus toolile , sest teda valdas momendil mingi meeleheitele lähedane hingevalu . 
540	NA	 Kas tõesti toimus kõik see tema pärast ? 
540	NA	 On tema süü siis tõesti nii suur , et selle pärast kogu pere kinni võeti ning ära viidi ? 
540	NA	 Küllap siis oli . 
540	NA	 Ta tõusis ning püüdis selgusele jõuda , mida on arreteerijad varandusest kaasa võtnud . 
540	NA	 Puudusid kõikide perekonnaliikmete riietusesemed , voodipesu ning ka toiduainete tagavarad olid Edgari arvates üllatavalt kasinad . 
540	NA	 Tähendab : perekond arreteeriti ning saadeti kusagile kaugele pikemaks ajaks . 
540	NA	 Ilmselt toimus midagi taolist nagu neljakümne esimesel aastalgi , kus süütuid inimesi ilma kohtuta vägivaldselt kinni võeti ning Siberisse küüditati . 
540	NA	 Nüüd teadis Edgar , mida tal teha tuli . 
540	NA	 Niipalju toidukraami kui vähegi võimalik metsa tassida ning ära peita , sest oli päevaselge , et niisugused mahajäetud talud mõne elaniku poolt ära rüüstatakse . 
540	NA	 Ja Edgar hakkas tegutsema . 
540	NA	 Ta võttis kaasa kõik , mida arvas endal metsas vaja minevat . 
540	NA	 Ja kui hommik koitis , jäi ta kuusiku serva passima , et näha , mis talu juures edasi toimub . 
540	NA	 Keskhommikul tuli küla poolt keegi naisterahvas , kes ilma pikemata aiateibast lüpsiku võttis , laudaukse avas ning loomi asus talitama . 
540	NA	 Nii kestis see paar-kolm päeva . 
540	NA	 Siis aga ilmusid ühel hommikul Suureõuele taas kaks veomasinat ning hakkasid käima elumaja , aida ning keldri vahet . 
540	NA	 Polnud kahtlust , varanduse ahnitsejad olid kohal . 
540	NA	 Edgar nägi , kuidas majast mööbel , riietusesemed , töö- ning tarberiistad välja kanti ning auto peale tõsteti . 
540	NA	 Aidast toodi viljakotid ning lihatükk , keldrist kartulid ja juurvili . 
540	NA	 Ühesõnaga – talu tehti varandusest tühjaks . 
540	NA	 Kui enam midagi võtta polnud , sõitsid masinad minema . 
540	NA	 Alles jäid veel loomad . 
540	NA	 Kes rüüstajad olid , seda Edgar kindlaks teha ei suutnud , sest vahemaa talu ja metsa vahel oli liiga suur ja kuusikust väljuda ta ei julgenud . 
540	NA	 Järgmisel päeval ilmusid veomasinad ka Sakrisele , kus toimus sama mis Suureõuelgi . 
540	NA	 Loomi käis talitamas ilmselt keegi kohalik talunaine . 
540	NA	 Tegi ta seda omal algatusel või oli ta selleks kellegi poolt määratud , seda Edgar ei saanudki teada . 
540	NA	 Umbes nädala pärast ilmusid aga tallu jällegi mehed . 
540	NA	 Talli uksed avati , hobused rakendati ette , lehmad toodi laudast välja ning seoti regede taha ja sõit läks küla poole . 
540	NA	 Kuhu nad viidi , ka seda ei teadnud Edgar . 
540	NA	 Nüüd seisid vaateväljas juba nelja talu surnud majad : Suureõue , Sakrise , Roopalu ja Tänavotsa , mis alles aasta tagasi olid elujõulised majapidamised . 
540	NA	 Suurest massilisest , tervet Eestimaad haaranud küüditamist kuulis Edgar alles tükk aega hiljem , siis , kui juba kolhoosidki loodud olid . 
541	NA	 Nii nagu Suureõue Edgar , nii hoidis ka Sakrise Roland teatud ajal kodutalu lähedale . 
541	NA	 Kui kusagil kaugemal metsavendade jälitamine liiga intensiivseks muutus , ilmus Roland taas Kõrvenurme kanti , kus oli rahulikum . 
541	NA	 Ta oli omaks võtnud vanarahva tarkuse : hunt oma pesa lähedalt ei murra . 
541	NA	 Ja Roland ei sekkunud oma kodu ümbruses vägivalla-aktide vahele , sest ta tahtis oma kodu tervena hoida . 
541	NA	 Tavaliselt juhtus ikka nõnda , et kui kusagil metsavennad võimukandjate vastu relvajõul välja astusid ning seega oma olemasolust teatasid , korraldas NKVD sealsetes metsades otsekohe haarangu , mille tagajärjel nii mõnigi mees kas oma elu kaotas või haarajate kätte vangi langes . 
541	NA	 Ja kui seal lähedal juhtus olema mõni niisugune majapidamine , keda kahtlustati metsavendade abistamises , arreteeriti perekond ning põletati talu maha . 
541	NA	 Seepärast siis ei ilmutanudki Sakrise Roland ennast oma kodukandis kellelegi ega tülitanud ka oma vaenlasi , kellele ta oli tõotanud verist kättemaksu , sest ta lootis ikka veel , et olukord mingi ime väel tema ja kogu eesti rahva jaoks üsna pea kasulikus suunas laheneb . 
541	NA	 Vahetevahel ta isegi ööbis peremeheta jäänud isakodus . 
541	NA	 Kuid kõik metsadesse varjule läinud mehed ilmselt nõnda ei mõelnud . 
541	NA	 Sest mille muuga kui sulaselge ettevaatamatusega seda siis ikka seletada , et Roopalu Jaak lausa päise päeva ajal keset küla NKVD-meestele peaaegu sülle jooksis . 
541	NA	 Mees taipas olukorra tõsidust tõesti alles viimasel silmapilgul ning põgenes üle-pea-kaela vastassuunas , kuid õnnetuseks oma kodutalu poole . 
541	NA	 Jaak pääses küll üle noatera tagaajajate käest , tänu oma headele jalgadele , kuid meelitas julgeolekumehed Roopalule , kes ekslikult arvasid , et peremees ennast oma kodus varjab . 
541	NA	 Tagajärjeks oli see , et veel samal õhtul ilmus salkkond sõjaväelasi tallu ning teostati põhjalik läbiotsimine . 
541	NA	 Sellest puistamisest ei pääsenud ka Sakrise ja Suureõue . 
541	NA	 Mõistagi ei leitud Jaaku kusagilt , küll aga oli momendil Sakrise Roland oma kodutalu tallilakas , samuti ka Edgar Suureõue saunas . 
541	NA	 Mõlemale tuli asi sedavõrd ootamatult , siis , kui julgeolekumehed juba hooned ümber olid piiranud . 
541	NA	 Põgenemine osutus võimatuks . 
541	NA	 Rolandil oli rehetoa kahekordse lae vahele meisterdatud ajutine peidik , mida hoone ehitusiseärasusi lähemalt tundmata peaaegu võimatu ära oli tabada . 
541	NA	 Ka ilmusid haarajad Sakrisele kolmest talust kõige viimasena ning Rolandil oli aega oma peidikusse varjule pugeda . 
541	NA	 Edgar aga pikutas rahulikult saunakambris ega taibanud enne midagi , kui uksele klopiti ning sisselaskmist nõuti . 
541	NA	 Nähes , et vastuhakkamine on mõttetu , laskis ta ennast rahulikult kinni siduda ning autosse viia . 
541	NA	 Sakrise Roland elas sel õhtul üle võrdlemisi ebameeldiva ning närve proovile paneva pooltunni . 
541	NA	 Ta kuulis , kuidas julgeolekumehed rehetoa peal trampisid , kus vaid õhuke lagi ning poole meetri paksune põhukiht teda surmavaenlastest eraldas . 
541	NA	 Põhud tongiti püssitääkidega läbi , samuti katusemurded ning heinavirn . 
541	NA	 Kuid kedagi ei leitud . 
541	NA	 Roopalu aga , kust haarajad kindla peale lootsid peremeest ennast tabada , süüdati südametäiega lahkudes põlema . 
541	NA	 Taas vaatasid külaelanikud täis hirmu ja õudust tules lõõmavaid hooneid , julgemata kahjutulele läheneda . 
541	NA	 Sakrise Roland oli tänulik õnnelikule juhusele , mis teda seekord päästis . 
541	NA	 Suureõue Edgari arreteerimisest ei teadnud ta midagi . 
542	NA	 Suureõue Edgar ei olnud niisuguste kindlate põhimõtete ja veendumustega mees , nagu seda oli Sakrise Roland . 
542	NA	 Ta oli kergesti mõjutatav ning võis antud momendil olukorrast tingituna kalduda ühest äärmusest teise . 
542	NA	 Oma tänastele veendumustele võis ta juba homme vastu vaielda . 
542	NA	 Sealjuures pidas ta silmas omakasu . 
542	NA	 Ühesõnaga , mis oli talle kasulik , see oli tema arvates ka õige . 
542	NA	 Südametunnistuse piina ta vaevalt tundis . 
542	NA	 Sakrise Roland ei läinud neljakümne esimesel aastal mobilisatsiooniga kaasa , sest tal olid selles asjas oma kindlad põhimõtted . 
542	NA	 Samuti ei lasknud ta ennast ka Saksa Wehrmachti värvata , vaid hoidis iga kord , kui sõjaväele täienduse võtmine füüreri poolt välja kuulutati , teatud ajaks kõrvale . 
542	NA	 Ka siin talitas ta oma parema äratundmise järgi . 
542	NA	 Teostati ju mobilisatsioon parajasti kehtiva võimu õigusega , seepärast ei tundnud ta mingisugust kutsumust sõdida Eestimaa vallutajate poolel , ükskõik , kes selleks momendil oli . 
542	NA	 Ta lootis imet , mis lahendaks Eestimaal valitseva keerulise situatsiooni maa põliselanikele kasulikus suunas , kuigi ta ei osanud arvata , kes selle ime pidi teostama . 
542	NA	 Kaine mõistusega mõeldes leidis ta tihti , et selle teostumine ei ole kuigi reaalne , et see tundub olevat utoopia , kuid nagu kõik utopistid , ei saanud ka tema oma unistustest lahti , vaid kandis neid visalt oma hinges edasi . 
542	NA	 Ja kui inimene oma südamesopis midagi väga igatseb ja selle täitmisesse usub , saab ta sellest elamiseks jõudu . 
542	NA	 Seda elamiseks vajalikku jõudu oli aga Sakrise Rolandil väga vaja . 
542	NA	 Juba selle pärast , et ta pidi aina otsima uusi ja uusi ohvreid rahumeelsete inimeste seast , kelle mõrvamisega oma perekonna hävitamise eest kätte maksta . 
542	NA	 See nõudis tohutut energiakulu , mida ta ei saanud kusagilt mujalt kui oma utoopilistest unistustest , kuigi ta teadis , et tema ise nende täitumisest enam mitte kunagi puhast ja siirast rõõmu ei saa tunda . 
542	NA	 Selles asjas oli ta täielik vastand Suureõue Edgarile , kes küll alguses ennast Nõukogude armeesse värvata laskis , hiljem aga sakslaste poole üle jooksis . 
542	NA	 Kuid ega talle sealgi eriti ei meeldinud , sest kui tal Eestimaa pinnale jõudes soodne võimalus avanes , laskis ta hitlerlikust armeest jalga . 
542	NA	 Edgar ei mõelnud Eestimaa tulevikule sellise sügavusega nagu Sakrise Roland . 
542	NA	 Tema oli valmis ükskõik keda teenima , peaasi , et tal endal oleks hea ja rahulik elamine . 
543	NA	 Kohe peale arreteerimist oli Edgari esimene mõte : kuidas sellest ääretult räbalast olukorrast elu ja tervisega välja tulla . 
543	NA	 Terve öö vaevles ta ängistavate tunnete võimuses , kuid ei osanud midagi välja nuputada . 
543	NA	 Ja mida siin nuputada oligi . 
543	NA	 Valega välja tulla polnud mõtet , sest ümberlükkamatu fakt oli see , et ta ennast metsas varjas ning et ta oma isatalu saunast tabati . 
543	NA	 Hommikul algas ülekuulamine . 
543	NA	 Edgar oli valvel ning püüdis säilitada rahulikku ning kainet meelt , et ennast mitte sisse rääkida . 
543	NA	 Ta teadis , et emotsioonid on niisuguses olukorras ohtlikud ning ülearused . 
543	NA	 Laua taga istuv ohvitser sisendas talle oma stoilise rahuga hirmu . 
543	NA	 Vangi polnud tema jaoks nagu olemaski , niivõrd kibedalt oli ta ametis laual lebavate kaustade sirvimisega . 
543	NA	 Lõpuks tõstis ta pilgu paberitelt ning vaatas Edgarile oma jääroheliste silmadega otsa . 
543	NA	 Vangile tuli see nii ootamatult , et ta jahmus . 
544	NA	 “ Miks te ennast metsas varjasite ? ” 
545	NA	 “ Kartsin . ” 
546	NA	 “ Keda või mida ? ” 
547	NA	 “ Jooksin ära Saksa sõjaväest , seepärast . ” 
548	NA	 “ Mitte seda te ei kartnud , vaid te kartsite seda , et te ka Nõukogude armeest põgenesite . 
548	NA	 Te olete väejooksik – desertöör ja te võite selle eest tribunali alla sattuda . 
548	NA	 Teate seda ? ” 
549	NA	 Edgar noogutas . 
550	NA	 “ Kes teid metsas toiduga varustas ? ” 
551	NA	 “ Isa ja ema . ” 
552	NA	 “ Kes teiega koos olid ? ” 
553	NA	 “ Mitte keegi ! 
553	NA	 Olin üksinda . ” 
554	NA	 “ Kui kaua , see tähendab mis ajast te hakkasite ennast metsas varjama ? ” 
555	NA	 “ Kohe , kui sakslaste juurest ära tulin . ” 
556	NA	 “ Ja see oli ? ” 
557	NA	 “ Neljakümne neljanda aasta sügisel . ” 
558	NA	 “ Miks te ennast kohe meile üles ei andnud ? ” 
559	NA	 “ Ma ju ütlesin , et kartsin . ” 
560	NA	 “ Kas te Roopalu peremeest tunnete ? ” 
561	NA	 “ Tunnen . ” 
562	NA	 “ Kus tema ennast varjab ? ” 
563	NA	 “ Ma ei tea . ” 
564	NA	 “ Aga Sakrise perepoeg ? ” 
565	NA	 “ Te tahate vist teada , kas ma teda tunnen . ” 
566	NA	 “ Jaa ! ” 
567	NA	 “ Tunnen küll . ” 
568	NA	 “ Kus tema on ? ” 
569	NA	 “ Ma ei tea . ” 
570	NA	 “ Kuidas on see võimalik , et te midagi ei tea ? ” 
571	NA	 Edgar vaikis . 
572	NA	 “ Kes teie külast ennast veel metsas varjavad ? ” 
573	NA	 “ Ka seda ma ei tea , sest mul pole kellegagi sidemeid olnud . 
573	NA	 Varjasin ennast kogu aeg seal , kust te mind leidsite . ” 
574	NA	 “ Kas te olete midagi kuulnud metsavennast , keda pole suudetud tabada ja kelle isikut pole õnnestunud kindlaks teha , kuid kes on meile ääretult palju kurja teinud ? ” 
575	NA	 “ Ei . ” 
576	NA	 “ Tema hingel lasub mitukümmend inimelu – miilitsa- ja julgeolekutöötajaid , külanõukogude ja valla täitevkomiteede esimehed . 
576	NA	 Ehk oletegi teie see mees ? ” 
577	NA	 Edgar jahmus : “ Mina küll mitte . ” 
578	NA	 “ Me otsime teda juba ammu taga . 
578	NA	 Mis te arvate , kes see võiks olla ? ” 
579	NA	 “ Ei oska kedagi arvata , siin peab konkreetselt teadma . ” 
580	NA	 Ohvitser laua taga vaikis ning vaatas vangile pingsalt otsa , nagu peaks millegi üle aru . 
580	NA	 Edgaril hakkas ebamugav . 
580	NA	 Kahtlustab ta tõesti teda ? 
581	NA	 “ Kas te ei taha meid aidata ? ” 
582	NA	 “ Milles ? 
582	NA	 Kuidas ? ” 
583	NA	 “ Aidake meil see mees leida ning elusalt tabada ja ma garanteerin , et pääsete karistusest , see tähendab , et teie süü nõukogude võimu ees on lunastatud . ” 
584	NA	 “ Ma ei tea , kes see mees on . ” 
585	NA	 “ Mina ka ei tea . 
585	NA	 Selles see asi seisabki . 
585	NA	 Meid ei usalda keegi , teid aga küll . ” 
586	NA	 Edgar mõtles kiiruga . 
586	NA	 Ta kartis ülekuulamisel hullemat . 
586	NA	 Mees aga , kes praegu tema vastas istus , käitus rahulikult ja võrdlemisi viisakalt . 
586	NA	 Kui annaks talle praegu tõesti mingi lubaduse , ehk aitab see teda piinamisest ning sunnitöölaagrist pääseda . 
587	NA	 “ Mida ma peaks siis teie arvates tegema ? ” esitas ta ohvitserile küsimuse . 
588	NA	 “ Ah mida tegema ? 
588	NA	 Ma ju ütlesin teile , aidake see mees leida , tema asukoht kindlaks teha . 
588	NA	 Ühesõnaga , juhatage meid tema jälgedele . 
588	NA	 Tema kinnivõtmise korraldame juba ise . 
588	NA	 Saage aru , meil on vaja sidet metsaga . ” 
589	NA	 “ Aga mis siis , kui ma teda ei leia ? 
589	NA	 Ma võin vale mehe peale sattuda . ” 
590	NA	 “ See oleneb teie taibukusest ning heast tahtest . 
590	NA	 Me anname teile aega . 
590	NA	 Päevapealt seda vast teha ei saagi , kui mitte pime juhus appi ei tule . 
590	NA	 Teile on ümbruskonna metsad tuttavad , omaküla mehed samuti , keegi ei tea teid kahtlustada , kui kellegagi kohtute . 
590	NA	 Selle mehe kuulsus on juba niivõrd levinud , et temast teavad kõik rääkida . 
590	NA	 Ainult teie püüate mulle puru silma ajada , nagu oleksite alles eile maailma sündinud , kes midagi ei taipa ega tea . ” 
591	NA	 “ Ausõna , ma tõesti pole niisugusest legendaarsest mehest midagi kuulnud . ” 
592	NA	 “ Hea küll , kui varem ei teadnud , siis nüüd teate . 
592	NA	 Muide , meil on isegi preemia välja kuulutatud sellele , kes ta meile elusalt kätte toimetab . 
592	NA	 Kõik me elame juba pikemat aega alatises hirmus , sest keegi ei või kindel olla , kus või millal kedagi maha koksatakse . 
592	NA	 Teda jätkub kõikjale . 
592	NA	 Oleme palju mehi haarangul tabanud , kuid kuritööd jätkuvad endiselt . 
592	NA	 Järelikult on ta ikka veel vabaduses ja tegutseb edasi . 
592	NA	 Neid mõrtsukaid võib isegi rohkem olla kui üks . 
592	NA	 Seepärast ongi vaja välja selgitada , kas see bandiit terroriseerib ümbruskonda üksinda või terve kambaga . 
592	NA	 Nii et mõelge . ” 
593	NA	 Asi paistis Edgarile sedavõrd ahvatlev , et ta andis julgeolekumeestele nõusoleku , peaasi , et pääseda piinamisest ja repressioonidest . 
594	NA	 Suureõue Edgar lasti vabaks . 
594	NA	 Keegi ei teadnud tema arreteerimisest ega ka vabastamisest . 
594	NA	 Samuti ei võinud keegi teada ka tema kokkuleppest julgeolekus . 
595	 24 	 24 
596	NA	 Loomade ühistamise päeval oli kogu küla nuttu ja halamist täis . 
596	NA	 Pikas reas liikusid talumehed , lehmad , mullikad ja härjavärsid ohelikkupidi käekõrval , ühismajandile määratud tallide poole . 
596	NA	 Paljud perenaised nutsid , teised vandusid ja sajatasid kurjalt , kolmandad vaikisid süngelt ja vaatasid kramplikult kokkupigistatud huultel enda ette teele . 
596	NA	 Jõukamatest taludest , kus lüpsikarjale eriti rõhku oli pandud , tulid tõu- või vähemalt tõutunnustega lüpsilehmad . 
596	NA	 Selliseid loomi oli aga üldiselt vähe , sest sõjaaastatega oli tõuaretustöö , mis eesti aja lõpupoole hoogu võttis , täiesti soikunud ning lüpsikarja põhimassi moodustasid momendil väheproduktiivsed segaverelised lehmad . 
596	NA	 Ainult Künka ja Rogandiku olid suutnud oma karja enam-vähem tõupuhtana säilitada . 
596	NA	 Iga ühistatud lehma kohta tuli oma kindel kogus ka loomatoitu kuni karja väljalaskmiseni kaasa anda . 
596	NA	 Künka Minna viis oma kolm lehma Tänavotsa tallu , kust pererahvas alles hiljuti Siberisse küüditati . 
596	NA	 Sinna tuli viia ka hobused . 
596	NA	 Karjatalitajaks pidi saama Liivamäe Luise , kehvatalupidaja perenaine , vähese mõistuse ning veel vähema haridusega rohmaka olemisega inimene , kelle hooleks Minna kuidagi oma loomi poleks tahtnud anda . 
596	NA	 Kui üks lehmadest võõrale asemele minemast tõrkus ning sõrad vastu ajas , virutas Luise kõhklematult jalaga ja vandus seejuures kurjalt . 
597	NA	 Minna ei suutnud ennast pidada ja lausus : “ Miks sa looma jalaga taod ? 
597	NA	 Ta ju tiine , võib enne aega poegida . ” 
598	NA	 “ Mis se minu asi on . 
598	NA	 Poegigu enne aega või ärgu poegigu üldse . 
598	NA	 Mis sa tahad , et ma neid paluma peaksin hakkama või . 
598	NA	 Nii kui südame täis teevad , nii saavad , et lajatab . ” 
599	NA	 Minna lahkus ühistallist raske südamega . 
599	NA	 Omakasvatatud loomad olid armsad ja südamelähedased , seepärast nende äraandmine kolhoosile raske ja vastumeelt , liiatigi , kui nad sellise inimese hooleks tuli jätta nagu Liivamäe Luise , kes vahepeal juba oma majauberiku oli jõudnud hüljata ning kogu perega Tänavotsa uude elumajja kolida . 
600	NA	 Hobuste ühistamisega oli lugu veelgi hullem . 
600	NA	 Kui perenaistele lauta vähemalt üks lehm ja mullikas jäi , siis hobusetall tuli päris tühjaks teha . 
600	NA	 Hobuse pidamise õigust kolhoosnikul ei olnud . 
600	NA	 Tuhkhallide nägudega tulid peremehed , niipaljukest kui neid peale küüditamist külasse oli jäänud , ja andsid oma tööloomad käest . 
600	NA	 Kuidas kevadel oma põllulappi harida , sellest ei küsinud keegi . 
600	NA	 Oli majapidamisi , kellel kolhoosi hobusetallini oma paar-kolm kilomeetrit maad . 
600	NA	 Muret tegi ka see , et isegi kõik põllutööriistad tuli ühismajandisse kokku vededa . 
600	NA	 Paljudest nendest , kes oma poliitilise meelsuse tõttu varem olid kolhoosikorra poolt , said nüüd üleöö selle vastased , niivõrd valusasti lõikus esiisadelt päritud talu hävitamine nende inimeste hinge . 
600	NA	 Tagavälja Gustav , keda kogu Kõrvenurme küla “ punaseks ” pidas , muutis päevapealt värvi . 
600	NA	 Ammu see oli , kui vanaisa talu mõisalt päriseks ostis ning perekond inimese moodi elama hakkas . 
600	NA	 Nüüd anna uuesti kõik käest ära ja seda sellepärast , et keegi on niisuguse korra välja mõelnud , mida nüüd kogu rahvale väevõimuga peale surutakse . 
600	NA	 Omandiõiguse tunne on inimestele sündimisel kaasa antud ning seda ei kisu ükski võim ega vägi välja . 
600	NA	 Kellel seda tunnet ei ole , see pole normaalne inimene , mõtles Tagavälja Gustav , kui ta kaks noort , veel isa kasvatatud hobust kolhoosi talli viis . 
600	NA	 Tallimeheks pidi saama kehviktalupidaja , Liivamäe August , kes oli hõivanud Tänavotsa elumaja . 
600	NA	 Liivamäe August oli mees , kes eesti ajal oma konti tööga polnud rikkunud ega liigse rabamisega liha rebestanud . 
600	NA	 Seepärast polnud teda ka küüditamise päevil keegi tema sõnniku pealt liigutanud , vaid ta jäeti rahule nagu süütu kannataja muistegi , kellele tema töökad ja rikkad naabrid verist ülekohut olid teinud ning lausa paljaks röövinud . 
600	NA	 Et aga Liivamäe Augusti rääbakil majapidamises süüdi võis olla just joodik ja laisk peremees ise ning tema eluvõõras nainegi , sellele ei vaevunud mõtlema ükski poliitjuhtidest ega ka kohalikest võimukandjatest , kelle arvates kõik töökad ja rikkad olid kulakud – külakurnajad , laisad ja vaesed aga süütud kannatajad . 
600	NA	 Nendele olid tähtsad kolhoosid , mida nad mööda maad ringi hulkudes valmis vorpisid . 
600	NA	 Ka oli Liivamäe August üks esimesi , kes teate kolhooside loomisest suure vaimustusega vastu võttis ning oma ustavust ühismajanditele rohkete kiidusõnadega kinnitas . 
601	NA	 Tagavälja Gustav vaatas selle mehe imalavõitu nägu vastikustundega ning mõtles : “ Sellest mehest küll õiget kolhoosi tallimeest ei saa . 
601	NA	 Eks näe , missugune kord siin aasta pärast valitseb . ” 
602	NA	 Kuid polnud aastat vajagi . 
602	NA	 Juba õige pea andis nii hobusetallis kui ka mujalgi peremehetunde puudumine endast tunda . 
602	NA	 Kui Tagavälja Gustav oma aiamaa kündmiseks kolhoositallist hobust läks võtma , polnud momendil kumbagi tema antud loomadest seal . 
602	NA	 Ka oma atra ega äket ei leidnud ta . 
602	NA	 Segipaisatud põllutööriistade hunnikus polnud ainsatki töökorras atra . 
602	NA	 Väljas vedelesid läbisegamini vankrid ja reed , mille kallal ilmastikuolud oma võimeid võisid proovida . 
603	NA	 “ Kus mu ader on , mis ma kolhoosile andsin ? 
603	NA	 Mul oli täiesti uus , alles möödunud aastal ostsin . 
603	NA	 Siin on kõik mingid vanad , katkised närakad . 
603	NA	 Millega ma oma aiamaad künnan ? ” pöördus Gustav Liivamäe Augusti poole , kes pealt vaatas , kui Tagavälja endine peremees põllutööriistade surnuaias kolistas . 
604	NA	 “ Kust mina tean , kus ta on . 
604	NA	 Keegi on ta endale kasutada võtnud . 
604	NA	 Mis vähegi parem , võetakse ära , tagasi ei too enam keegi . ” 
605	NA	 Gustav astus talli , see oli pooltühi , et oli pühapäev , siis olid hobused kolhoosnikute käes . 
605	NA	 Igaüks kiirustas oma aiamaa harimisega . 
606	NA	 “ Kelle käes minu hobused on ? ” 
607	NA	 “ Esimees viis juba hommikul varakult ära , ütles , et hakkab kündma . ” 
608	NA	 “ Ah Vareselja . ” 
609	NA	 “ Seda jah . ” 
610	NA	 “ Endal tal kuradil polnud hobust ega härga kolhoosile anda , isegi mitte lehma . 
610	NA	 Et mõlemad lehmad olevat just enne kolhoosi asutamist otsa saanud . 
610	NA	 Et kusnud punast , kuni olnudki ühel hommikul lõa otsas sirevile , silmad pahupidi , keeled suust väljas . 
610	NA	 Naabrid aga teavad , et Vareselja enne kolhoosi astumist lehmad maha tappis ja rahaks tegi . 
610	NA	 Nüüd muudkui teiste omi võtmas . ” 
611	NA	 “ Kuidas nii , teiste omi . 
611	NA	 Pole sul siin enam midagi kraaksuda . 
611	NA	 Kõik on kolhoosi omad , võtab kes tahab , ” vidutas Liivamäe August Gustavi poole oma vesitsema kippuvaid silmi , sest talle ei meeldinud Tagavälja endise peremehe toon . 
611	NA	 Gustav pigistas suu kramplikult kokku , et mitte välja prahvatada , mida ta sellest hullumajalähedasest värgist arvab . 
612	NA	 “ Miks hobused nii kõhnad ja armetud on ? ” küsis ta lahtrites konutavaid pulstunud karvaga setukaid silmitsedes . 
613	NA	 “ Ei tea , millega mina nad rammusaks söödan , kui toitu pole . ” 
614	NA	 “ Igaüks ju andis oma looma jaoks , nii et pidi jätkuma . ” 
615	NA	 “ Andis küll , aga kui palju siit ära viiakse . 
615	NA	 Esimees võttis tallist Künka Minna kõige parema lüpsilehma endale , heinu polnud tal aga peotäitki , tuli ja viis siit , hobuste jaost . 
615	NA	 Kui ma keelata püüdsin , et kevadine põllutöö aeg , hobustele jääb niimoodi väheks , vastas tema , et see koormakene sul nüüd ees või taga . 
615	NA	 Annad igaühele topikese vähem ette , sellest ei saa arugi . ” 
616	NA	 “ Aga kus siis lehmade heinad on ? 
616	NA	 Kas Künka Minna oma loomade jaoks heinu ei andnud , et Vareselja hobuste toitu tuli võtma ? ” 
617	NA	 “ Miks Minna ei andnud , andis küll , aga eks seal olnud ka neid , kel peotäitki vankri vahel polnud . 
617	NA	 Isegi Saarevälja Marta tuli ilma heinteta , et olevat otsa saanud . ” 
618	NA	 “ Miks siis loomad ilma toiduta vastu võeti ? ” 
619	NA	 Kuid sellele ei osanud Liivamäe August midagi vastata , pungitas ainult oma roosakaid silmamune ning pühkis käeseljaga vesitsema kippuvat ninaalust . 
620	NA	 “ Vii need loomad , kes parasjagu tööd ei tee , välja värske rohu peale , siis jääb tööhobustele rohkem toitu järele , ” soovitas Gustav . 
621	NA	 “ Ei ole korraldust . 
621	NA	 Brigadir pole käskinud . ” 
622	NA	 “ Mis käsku sa siin ootad . 
622	NA	 Kas sul endal pead otsas ei ole ? 
622	NA	 Niimoodi kärvavad sul kõik lõpuks maha , kui enam midagi ette pole anda . ” 
623	NA	 “ Ikka käsku peab ootama , kuis siis muidu . 
623	NA	 Ei nüüd ise mõelda tohi . 
623	NA	 See oli vanasti , kui mõtlemine ja otsustamine vaba oli . 
623	NA	 Tahtsid tööle minna , läksid , ei tahtnud – puhkasid ise päevakese või paar ja lasksid ka tööloomal hinge tagasi tõmmata . 
623	NA	 Tahtsid napsu võtta , jalutasid randa , ostsid Vaksali Mardi käest pudeli või kaks “ mere oma ” , nii kuidas juhtus raha olema , ei keegi tulnud uksele kraaksuma , et see on minu hobune , seda ära puuduta , või millega ma aiamaad künnan , kui atra pole . 
623	NA	 Siis võisid mõelda , mida tahtsid ja teha seda , mis parasjagu pähe turgatas . 
623	NA	 Nüüd pole enam pead vaja , oota ainult , millal tagant torgitakse . 
623	NA	 Nüüd on vaja ainult käsi ja jalgu . 
623	NA	 Jalgu sellepärast , et minna , kuhu kästakse ja kui liiga palju käsutama hakkavad , litsu varvast , käsutajate silma alt ära ja reduta kusagil nurga taga , kuni käsutajad käskude väljamõtlemisest ära väsivad ning ise ka jalga lasevad . 
623	NA	 Käsi on vaja aga sellepärast , et koosolekul oleks , millega märku anda . 
623	NA	 Oled sa asjaga päri või mitte , märku anna ikkagi , et sa päri oled . 
623	NA	 Siis jäetakse sind kohe rahule ja ülemused lähevad uue punkti juurde . 
623	NA	 Nendel puha punktid ja projektid , mida nad laua taga istudes arutavad . 
623	NA	 Olevat plaanimajandus , mis kõik ette näeb , kuidas praegu on ja mis tulema hakkab . 
623	NA	 Ei taipa meiesugused sellest suurt midagi , ” lõpetas Liivamäe August ohates . 
624	NA	 Küllap oli tal sellest tuline kahju , et enam polnud endine aeg , kus võis tööd teha siis kui tahtsid ning ka puhata nii palju ja sel ajal , kui selle järgi vajadust tundsid . 
625	 25 	 25 
626	NA	 Esimene künnipäev kolhoosi põllul oli suursündmuseks . 
626	NA	 Kui mehed hommikul talli juurde kokku läksid , kus brigadir töö , tallimees aga tööloomad kätte pidi andma , tahtis Rogandiku Mart oma endist kõrbi vankri ette rakendada . 
626	NA	 Kuid Liivamäe August astus vahele . 
627	NA	 “ Ei sina seda ei saa , see läheb Saarevälja Juhanile . ” 
628	NA	 “ Miks ? ” 
629	NA	 “ Minule on tehtud range korraldus , et ükski peremees oma kunagist töölooma kasutada ei tohi . 
629	NA	 See süvendab omandiõiguse tunnet ning takistab kolhoositööd täie innuga tegemast . 
629	NA	 Sa hakkad oma hobust hoidma ega tööta maksimaalse jõudlusega . 
629	NA	 Hoiad hobust ning vead ka ise seanahka . ” 
630	NA	 Mart sülgas vihaselt , kuid hoidis oma suu kinni . 
630	NA	 Ka Tagavälja Gustav tahtis võtta oma hobustepaari , kuid ka teda takistas tallimees , andis need Rogandiku Mardile . 
630	NA	 Kui kündjatel lõpuks hobused käes ning adrad ja aisadki leitud , tahtsid mehed igaüks kõigepealt oma põllule minna , et kündmist alustada . 
631	NA	 “ Kuhu nüüd ? ” küsis brigadir imestunult ning peatas Tagavälja Gustavi , kes hobuse oma talu teeotsa juhtis . 
632	NA	 “ Kündma , ” oli vastus . 
633	NA	 “ Sa oota ikka ära , kuni ma korralduse olen andnud , kust kündmist alustada . ” 
634	NA	 “ Mis siin oodata . 
634	NA	 Tagavälja põllud on kõige kõrgemad ja liivasemad , seega ka kõige kuivemad , nende kündmisega ei tohi viivitada , põuase suve korral võib saagist hoopis ilma jääda . ” 
635	NA	 “ Ei tule kõne allagi , et sa oma põllule lähed . 
635	NA	 Hakkad seal peremeest mängima . 
635	NA	 Kõik sõidavad Künkale , sealt alustame . ” 
636	NA	 “ Künka põllule ! 
636	NA	 Seal on kõige madalamad maad , vesi oli alles mõni päev tagasi peal , mida me seal pori sees puterdame . 
636	NA	 Ja ega me siis ometi kõik korraga sinna ei lähe ! ” imestasid mehed . 
637	NA	 “ Ikka kõik korraga . 
637	NA	 Põhikiri näeb ette , et brigaaditöö tuleb au sisse tõsta . 
637	NA	 Te olete harjunud tänini igaüks omaette nokitsema . 
637	NA	 Nüüd on aga ühispõllud ja ka ühistöö , ” seletas brigadir . 
638	NA	 “ Vaat sulle kurat ! 
638	NA	 Seda ma arvasin kohe , et kometimäng hakkab peale juba esimesest päevast . 
638	NA	 Kogu see kolhoosivärk on juba iseenesest üks suur tobedus , aga kui nüüd tööd ka veel õigel taval teha ei lasta , siis oleme varsti kõik näljas ja palja persega , ” siunasid mehed . 
639	NA	 Künka taluni oli Tänavotsa talli juurest oma paar kilomeetrit kõvasti maad . 
639	NA	 Minna askeldas parajasti lauda juures , kui nägi hobusemehi talu poole tulemas . 
640	NA	 “ Ei tea , mida ilmaimet nad nüüd tahavad , et nii suure karjaga siia , Künkale sõidavad , ” mõtles Minna endamisi ning astus tulijatele vastu . 
641	NA	 “ Tere , perenaine ! 
641	NA	 Tulime sinu põldu kündma ! ” hüüdsid mehed . 
642	NA	 “ Oi kullakesed ! 
642	NA	 Pole mul enam jalatäitki maad , paremini kui teil enestelgi . 
642	NA	 Ja miks te siis siia kõigepealt . 
642	NA	 All heinamaa servas veel tükati vesi peal . 
642	NA	 Kas siis kuivemad maad kõik juba küntud ? 
642	NA	 Ja nii palju hobuseid korraga ! 
642	NA	 Te jääte ju niimoodi üksteisele jalgu . ” 
643	NA	 “ Pole veel ainsatki vagu veetud , aga käsk oli niisugune . ” 
644	NA	 “ Kas teil enestel siis enam päid otsas pole , et kamandama tullakse . ” 
645	NA	 “ Muidugi on , aga ju siis ikka linnast tulnud mehed targemad on kui meie . ” 
646	NA	 “ Tagavälja Gustav tahtis küll kõigepealt oma põllule minna , sest seal liivased maad ja ammu külviks valmis , aga ei . 
646	NA	 Brigadir ütles , et keegi ei tohi oma endist põldu harida , kuna see süvendavat eraomanditunnet ega lase kolhoositööd täie innuga teha . 
646	NA	 Seepärast käsutaski kõik siia kokku , ” seletas Rogandiku Mart . 
647	NA	 Kui hobused adra ette rakendatud , algas lõpuks töö . 
647	NA	 Rogandiku Mart alustas , sest tema käes olid Tagavälja Gustavi noored , veel võrdlemisi jõu sees hobused . 
647	NA	 Teised ootasid , kuni vahemaa arvati küllaldaseks , alles siis läks järgmine vaole . 
648	NA	 “ Mis kurat me siin üksteise selja taga ometi passime . 
648	NA	 Oleks igaüks läinud erinevale põllule , oleks tööjõudlus palju suurem . 
648	NA	 Aga ei , vaja kõik kokku käsutada aega viitma . ” 
649	NA	 Nii nagu mehed talli juures oletasid , nii ka oli . 
649	NA	 Vaevalt oli Rogandiku Mart põllu pikkusest umbes kaks kolmandikku saanud edasi minna , kui maa muutus sedavõrd pehmeks , et kündmine osutus võimatuks . 
649	NA	 Hobused vajusid põlvini sisse , hakkasid rabelema ning Mart keeras otsa ümber . 
650	NA	 “ Eks ma öelnud , et alustame kuivemate maadega , et Künkal alles lausvesi põldudel . 
650	NA	 Aga kus sa sellega . 
650	NA	 Linnamees tahab tark olla . 
650	NA	 No on kuradi oinad ! ” vandus Rogandiku Mart . 
651	NA	 Ei aidanud midagi . 
651	NA	 Umbes kolmandik põllust jäi kündmata . 
651	NA	 Jäi kündmata esimesel kevadel kohe ning ka järgmistelgi , kuni lõpuks leiti , et seda uuesti üles harida polnudki enam mingit mõtet . 
651	NA	 Nii algas põldude sööti jätmise protsess kohe esimesel kolhoosiaastal ning esimesel künnipäeval . 
651	NA	 Alguses äratas see endistes peremeestes võõristust , hiljem harjusid sellega kõik , ka juhtorganid . 
651	NA	 See pidi nagu nii olemagi , et väiksemad maalapid , mis suurest põllumaamassiivist eemale jäid , nagu ära unustati . 
651	NA	 Kündmata põld kattus paari aastaga rohukamaraga , hiljem aga kase-ja lepavõsaga , ning tema kunagist olemasolugi ei mäletatud õige pea enam . 
652	NA	 Enne lõunale minekut ilmus ka brigadir Künkale . 
653	NA	 “ Miks osa põllust kündmata on jäetud ? ” oli esimene , mitte just sõbralik küsimus . 
654	NA	 “ Põld on pehme , ei kanna hobust peal , ” vastati meeste seast . 
655	NA	 Brigadir ilmselt ei uskunud meeste juttu ja läks kontrollima , kas põld on ikka tõesti nii pehme , et ta hobuseid peal ei kanna . 
656	NA	 “ Eks näe , kui kaugele ta oma tantsukingades ja viigipükstes jõuab , ” uudishimutsesid mehed ning peatasid hobused . 
657	NA	 Kuid brigadir ei jõudnud niigi kaugele kui künnimehed , vaid vajus järsku pehmesse põllupinda peaaegu poolest säärest saadik sisse ning pöördus tagasi . 
658	NA	 “ Suure hulga tööjõu kohta on tulemusi nagu vähevõitu , ” tähendas brigadir kuivalt , kui oli meeste juurde tagasi jõudnud . 
659	NA	 “ Muidugi vähevõitu . 
659	NA	 Aga me ju passime praegu üksteise selja taga . 
659	NA	 Hobuste jõudlus on erinev . 
659	NA	 Üks paar liigub kiiremini , teine aeglasemalt , see viidab asjatult aega . 
659	NA	 Seepärast olekski kasulikum , kui töötaksime eraldi , üksteisest lahus , mitte nii nagu praegu , puntras koos . 
659	NA	 Millal me niimoodi põllutöö tehtud saame . ” 
660	NA	 “ Ei , see ei tule kõne allagi , ma ütlesin juba hommikul , et kolhoosipõllul saab toimuma ainult brigaaditöö . 
660	NA	 Nii on seda meie juhid kolhoosikorda välja töötades juba ette näinud ja meie sellest kõrvale kalduda ei saa . 
660	NA	 See oleks parteilise juhtimise ja suundade hülgamine või koguni ignoreerimine , ” seletas brigadir kindlalt . 
661	NA	 Mehed vaikisid . 
661	NA	 Keegi ei julgenud vastu vaielda . 
661	NA	 Liiga värskelt oli veel hiljutine küüditamine meeles . 
661	NA	 Õhtupoolikul edenes töö veelgi visamalt . 
661	NA	 Rahkamäe Joosepi hobused olid juba ühistamise ajal viletsamad ning jõuetud ning jõudsid praegu suure vaevaga raskes savimaas atra vedada . 
661	NA	 Tagavälja Gustav , kes nendega kündis , oli närviline ning vihane , kui teised alatasa tema järel ootama pidid . 
661	NA	 Küll tõmbas ta vahetevahel oma adra vaost välja ning laskis kiiremad hobused mööda , kuid paari-kolme ringi järel oli ta jällegi teistel jalus . 
662	NA	 Teine pool põllust oli salakive täis ning Rogandiku Mardil oli tegemist , et Tagavälja linalakkadega toime tulla . 
662	NA	 Adra nina ette sattunud rändrahn kas pidurdas järsku hobuste hoo , nii et rakmed raksusid , või viskas adra vaost hoopis välja . 
662	NA	 Ühe sellise kivilahmaka taha jäi ader järsku hoopis pidama ning adrakaigas purunes ragisedes pooleks . 
662	NA	 Nüüd seisis terve brigaad . 
662	NA	 Võttis aega , enne kui Mart Künka rehealt vana koli seast sobiva kuiva kasepuu leidis , millest ta uue kaika meisterdas . 
663	NA	 “ Ei niisuguse tööga küll kondile liiga ei tee , ” arvas Saarevälja Juhan . 
664	NA	 Kui Mardil kaigas lõpuks valmis sai , nii et uuesti tööd võis jätkata , oli oma kõva tund aega jumalamuidu kaotsi läinud . 
664	NA	 Natukese aja pärast katkes Tagavälja Gustavil rangiroom . 
664	NA	 Nii nagu Rahkamäe Joosepil olid hobused juba kolhoosi astumisel kronud , nii olid räbalad ka rakmed . 
664	NA	 Polnud siis ka ime , kui hobuste väiksemagi pingutuse puhul rangiroom üles ütles . 
664	NA	 Jälle seisis terve brigaad ja ootas , kuni rakmeräbalad töökorda seati . 
664	NA	 Õhtul tööd üle mõõtes ning pinna mõõtühikuteks ümber arvestades leidis brigadir , et ettenähtud töönormist oli täidetud õige napilt vaid pool . 
664	NA	 Brigadir oli vihane , lubades sellest juhatuse koosolekul ette kanda . 
664	NA	 Mehed ei lausunud midagi , ainult vaikisid süngelt . 
664	NA	 Kuid ka järgmistel päevadel toimus sama lugu . 
664	NA	 Tagavälja põllule läksid kõik teised , välja arvatud tema endine peremees Gustav . 
664	NA	 Temale leidis brigadir selleks ajaks mingi muu töö . 
664	NA	 Samuti toimus see ka Rogandiku Mardi , Saarevälja Juhani ning kõigi teistega . 
664	NA	 Igale poole mujale , mitte aga oma endisele põllule , samuti tööloomad , igale teisele , kuid mitte endise omaniku kätte . 
664	NA	 Meestele tundus , et see oli nõmeduse tippsaavutus . 
664	NA	 Kuid ka sellega tuli leppida nii nagu muudegi totruste ja veidrustega . 
664	NA	 Ja nagu hiljem selgus , ilmnes taolisi tobeda aru vaimusünnitusi kolhoosikorra ajal peaaegu igal sammul . 
664	NA	 Kahju ainult , et nad ei jäänud tobedusteks omaette , vaid nende negatiivsed tagajärjed mõjutasid inimeste meeleolu ja suhtumist ühismajandi töösse ja mis kõige hullem , kiskusid alla ka põllumajandusliku saagikuse . 
665	 26 	 26 
666	NA	 Seoses kolhooside rajamisega muutus metsavendade olukord veelgi raskemaks , sest talupidajad seisid probleemi ees , millega omagi peret toita , kust pidid nad veel selle toidukraami võtma , mida metsavendadele anda . 
666	NA	 Nii mõnegi mehe ajas metsast välja nälg . 
666	NA	 Ja kui ülekuulamisel selgus , et nad polnud ennast millessegi eriti keelatud asjasse seganud ega oma käsi verega määrinud , lasti nad vabadusse . 
666	NA	 Ka andis valitsus teada , et kõik need , kes olid langenud ainult valepropaganda ohvriks ega omanud mingit muud süüd , jäävad karistamata ja võivad oma kodudesse tagasi pöörduda ning rahumeelset tööd nõukogude ühiskonnas alustada . 
666	NA	 See innustas . 
666	NA	 Uudis kandus ka Pajanõmme soosse , Roostepõllu poiste ning Roopalu Linda ja Jaagu kõrvu . 
666	NA	 Selle tähtsa teate tõi Jõekalda Ülo , kes oli Pajanõmme soo punkri peamiseks toidukraamiga varustajaks . 
666	NA	 Linda , kes juba ammu oma laste järele igatses , haaras kohe sellest võimalusest kinni ning tahtis otsekohe metsast välja tulla . 
666	NA	 Kuid Roostepõllu poisid , eriti aga kõige vanem vend Armin , olid selle vastu . 
666	NA	 Millegipärast tahtis Armin veel viivitada . 
666	NA	 Oli tal mingi süüasi hingel või ei uskunud ta valitsuse teadaannet , kuid tema arvates ei olnud aeg metsast väljumiseks veel kaugeltki mitte sobiv . 
666	NA	 Paistis , et rohkem kui kedagi muud uskus ta välismaisi raadiosaateid , mida ta väga hoolikalt iga päev jälgis . 
666	NA	 Küll püüdis Linda talle selgeks teha , et nendel lapsed Jaagu õe , Künka Minna juures ema ja isa ootavad , kuid Armin ei võtnud teda kuulda . 
667	NA	 “ Me läheme metsast välja kõik koos , või ei keegi meist , ” oli tema resoluutne vastus . 
668	NA	 Vihma uitsetav sügisõhtu hakkas hämarduma . 
668	NA	 Punkri seinad mustasid niiskusest . 
668	NA	 Õhk kitsas ruumis oli lämmatavalt palav . 
668	NA	 Lehkas hallituse , sambla ja mulla järgi . 
668	NA	 Meeste näod olid tõsised ja mornid . 
668	NA	 Igaüks tegeles oma mõtetega . 
668	NA	 Vaikus rõhus ja tundus vaenulikuna . 
668	NA	 Järsku lausus Jaak : 
669	NA	 “ Me otsustasime , et läheme homme metsast välja . ” 
670	NA	 Kõikide pead pöördusid hääle suunas , sest see tuli kõigile ootamatult , seepärast ei osanud keegi sellele ka nii paugupealt vastata . 
670	NA	 Kopituse järele lehkavate seinte vahel tundus äikese-eelset pinget . 
671	NA	 Lõpuks küsis Armin : “ Kes teie ? ” Küsija hääles helises vaenulik toon , terav nagu vahe kirves . 
672	NA	 “ Mina ja Linda , ” oli lühike vastus . 
673	NA	 “ Ah , et teie otsustasite . 
673	NA	 Vaata aga vaata . 
673	NA	 Aga mina ütlen , et teie ei otsusta ilma meieta midagi . ” 
674	NA	 “ Miks ? ” 
675	NA	 “ Aga sellepärast , et kui sina oma prouaga siit välja lähed , saadate meile julgeolekumehed kaela . 
675	NA	 See on sama hea kui vabatahtlikult püssitoru ette astuda ja öelda : olge lahked , tulistage ! ” 
676	NA	 “ Aga miks peaksime meie täiesti ilma süüta teiega koos siin punkris nälgima ja hallitama ? 
676	NA	 Kui teie käed puhtad pole , jääge siia või minge kusagile mujale , see on teie asi . 
676	NA	 Minul pole midagi karta ja mina lähen välja . 
676	NA	 Mõtle ise , mul on kolm last , kellele on ema ja isa vaja . 
676	NA	 Minu õel pole oma lastelegi midagi süüa anda , mida peab ta siis veel minu omadega tegema . ” 
677	NA	 “ See ei lähe meile korda , mida sinu õde nendega teeb . 
677	NA	 Meie teid minna ei lase . ” 
678	NA	 “ Kuidas saate teie meid keelata ? 
678	NA	 Me oleme täiskasvanud inimesed ja otsustame oma saatuse üle ise . 
678	NA	 Mina teie tegude eest ei vastuta . 
678	NA	 Kui te oma käsi verega olete määrinud , siis võtke ka teenitud karistus vastu . ” 
679	NA	 “ Kust sina tead , kui palju me oma käsi määrinud oleme , või kas üldse oleme . ” 
680	NA	 “ No mida te siis kardate ! 
680	NA	 Lähme välja . ” 
681	NA	 “ Ma ju ütlesin , et läheme kas kõik koos , või ei keegi meist . ” 
682	NA	 “ No läheme siis , mida me ootame ! ” 
683	NA	 “ Kannatage veel natuke . 
683	NA	 Praegu pole veel sobiv aeg . 
683	NA	 Oodake ! ” 
684	NA	 “ Mida ? 
684	NA	 Ja kui kaua ? ” 
685	NA	 “ Sa kuulsid ju eile õhtul , mida raadios räägiti . 
685	NA	 Oodake , pidage vastu . 
685	NA	 Abi tuleb ! ” 
686	NA	 “ Kust see abi tuleb ? 
686	NA	 Kes ? 
686	NA	 Liiga kaua oleme seda abi oodanud , kõiki lubadusi uskunud . 
686	NA	 Aeg on aru pähe võtta ja need lubadustega vee segajad kuradile saata ! 
686	NA	 Mina seda elu enam kauem välja ei kannata . 
686	NA	 Närvid lihtsalt ei pea vastu . ” 
687	NA	 “ Kui sa välja lähed , kes sind usub , et sa puhas ja ilma süüta oled . 
687	NA	 Esimene asi , niipea kui nina pistad , küsitakse kohe , miks sa metsa läksid ? 
687	NA	 Kellega sa koos olid ? 
687	NA	 Kes sulle süüa tõi ? 
687	NA	 Sa mässid meid kõiki sisse , ka Ülo . ” 
688	NA	 “ Rumala peaga ma siia tulin , sinu ässitusel . 
688	NA	 Külas teavad ju kõik , et mul mingit süüd pole . 
688	NA	 Ma ei ole kellessegi puutunud . ” 
689	NA	 “ Ega see ei loe , kas oled või mitte . 
689	NA	 Küll kaebajaid jätkub . 
689	NA	 Hoidsid neljakümne esimesel aastal mobilisatsioonist kõrvale . 
689	NA	 Kas sellest küll pole . 
689	NA	 Arvad , et see on unustatud . 
689	NA	 Ei vennas , selle eest on sinu jaoks ammu kuul rauas , või tugev oks üles riputamiseks valmis vaadatud . ” 
690	NA	 “ No ja mis sinul sellest , kui mind maha lastakse või oksa tõmmatakse . 
690	NA	 Sinu nahk jääb ju terveks . ” 
691	NA	 “ Kõik oleneb sellest , kui palju sa enne mahakõmmutamist venelastele pläriseda jõuad . 
691	NA	 Ja oletame , et sina ise seda ei tee , aga sinu proua teeb seda kindlasti ! ” 
692	NA	 “ Mina ja minu naine ei tea teist rohkem kui külaski teist teatakse . 
692	NA	 Linda võib seda ainult korrata , mis julgeolekul ammu teada on . ” 
693	NA	 “ Aga asukoht ? 
693	NA	 Kes toiduga varustab ? ” 
694	NA	 Jaak vaikis . 
694	NA	 Need kaks asja oli ta unustanud . 
694	NA	 Piinamise korral võib naisel tõesti kannatus katkeda ning ta võib üles anda terve meesteahela , kes praegu nendele toidu muretsemisega seotud on . 
694	NA	 Olukord oli rohkem kui keeruline . 
694	NA	 Sügis oli käes , lapsed vaja kooli saata , nendele riided ning jalanõud muretseda . 
694	NA	 Kes seda teeb ? 
694	NA	 See oli asja üks külg , mis sundis Jaaku koos naisega metsast välja minema , kuna tal tõesti polnud mingit veresüüd , et siin redutada . 
694	NA	 Kuid Armin ja tema kaks venda ! 
694	NA	 Mis võis nende hingel olla , et nad väljaminekut nii väga kartsid ning tedagi edasi jääma keelitasid . 
694	NA	 Teda ja tema naist võidakse ju tõesti piinama hakata , et nad teised välja annaksid . 
694	NA	 Polnud ju teada , kuidas niisugusel juhul nendesse suhtutakse , kes ise ennast üles annavad . 
694	NA	 Ega tema isegi tea , kuidas närvid piinamisele vastu peavad . 
694	NA	 Võib ju tõesti nii olla , nagu Armin ütles , et enne pressitakse teiste asukoht välja , samuti need , kes toiduga varustasid ja kui need käes , alles siis tehakse sulle endale ots peale . 
694	NA	 Toiduga varustajatest teab tema praegu ainult Jõekalda Ülot . 
694	NA	 Kui palju aga tema selja taga veel teisi mehi on , kes seda võib teada . 
694	NA	 Asja igatpidi kaaludes leidis Jaak , et Arminil ja tema vendadel võib isegi õigus olla , kui ta tema ja Linda metsast väljumist takistab . 
694	NA	 Oma naha päästmiseks on inimene valmis kõigeks . 
694	NA	 Eks temagi olnud samasugune . 
694	NA	 Jättis naise ja lapsed külasse ning pages ise metsa , kuigi ei teadnud endal olevat mingit süüd . 
694	NA	 Alles metsas hakkas ta asja üle kainemalt mõtlema . 
694	NA	 Aga et sündmused kodus niisuguseks kujunesid , et ka Linda enam seal olla ei julgenud , pidi ka tema mehele järele tulema . 
694	NA	 Samuti oma naha päästmiseks . 
694	NA	 Naine kartis arreteerimise korral kõige rohkem piinamist ja see oligi peamine põhjus , miks tema metsa tuli . 
694	NA	 Alguses kavatses Linda jääda ainult ajutiselt ning siis laste juurde tagasi minna , kuid Armin kartis , et Jaagu naine külas nende asukohast ja toiduga varustajast liiga palju räägib ning keelitas Lindat jääma . 
694	NA	 Nüüd aga seisis Jaak oma naisega olukorra ees , mida keegi ei osanud lahendada , nii et hunt oleks söönud ja lambad ka alles . 
694	NA	 Öösi , kui teised juba magasid , rääkis Jaak ka oma kahtlustest Lindale . 
694	NA	 Naine ei pidanud mehe kõhklusi ega kahevahel mõtteid üldse kuigi oluliseks , vaid nõudis Jaagult kohest metsast väljumist . 
694	NA	 Tema otsust aitas kinnitada veel Jõekalda Ülo , kes õhtul meestele süüa tuli tooma ning rääkida teadis , et Vihula kandis tulnud päris mitu meest metsast välja ning andnud end vabatahtlikult piirivalvesse üles . 
694	NA	 Mehi hoitud paar päeva kinni , kuulatud üle ja et mingit süüd ei leitud , mille eest kohtu alla anda , lastud vabadusse . 
694	NA	 Veresüü olevat peamine ja kõige määravama tähtsusega , mille puhul on karta rasket karistust . 
694	NA	 Kuid Armin oma vendadega ei olnud nii optimistlikult meelestatud kui Jaak ja tema naine . 
694	NA	 Nad suhtusid igasugusesse informatsiooni , välja arvatud välisraadio saated , suure ettevaatusega ega võtnud ühtegi kuulujuttu paugupealt puhta kullana , nii nagu kodu ja laste järele igatsev Roopalu Linda . 
694	NA	 Ja kui siis Jaak järgmisel päeval oma metsast väljumise plaaniga uuesti lagedale tuli , vastas Armin : 
695	NA	 “ Jäta see jutt ja ära mind sellega enam rohkem vihasta , kui sa seda juba teinud oled . 
695	NA	 Niikaua , kui Ülo meile toitu suudab muretseda , ole üsna rahulik ja oota , mida tulevik toob . 
695	NA	 Ega meiegi siia igavesti jääda ei taha , kuid saa aru , praegu ei ole selleks veel paras aeg . 
695	NA	 Ja tee see asi ka oma naisele selgeks , sest nagu mulle paistab , pole tal aruraasugi peas . 
695	NA	 Aga noh , ühele naisele ei saa seda pahaks panna . 
695	NA	 Nemad ju niisuguseid asju ei jaga . 
695	NA	 Mis kord pähe turgatab , seda peale ajama hakkab . ” 
696	NA	 Armin viskas automaadi õlale ning väljus punkrist . 
696	NA	 Jaak sai aru , et sellega oli asi otsustatud . 
696	NA	 Roostepõllu vendade teadmisel tema oma naisega metsast välja minna ei saa . 
696	NA	 See võis kõne alla tulla ainult siis , kui nad teevad seda salaja . 
696	NA	 Mets , see oli praegu koht , kus valitsesid oma seadused ja metsavennad olid väljaspool olemasolevaid seadusi . 
696	NA	 Mets , see oli omaette riik – vaikiv , tumm , sõnatu ja kurt . 
696	NA	 Kuid ometi võis tema kohta öelda : metsal silmad ees ja taga . 
697	NA	 Jaak hakkas salaja võimalusi vaagima , kuidas metsast niimoodi välja minna , et Armin oma vendadega seda ei märkaks . 
697	NA	 Esialgu ei rääkinud ta sellest isegi Lindale midagi , sest naine oma kannatamatuses oleks kõik võinud ära rikkuda . 
697	NA	 Varsti pani Jaak tähele , et Armin teda salaja peale passib . 
697	NA	 Kui Linda ühel päeval metsast lastud kitselihast lõunat hakkas valmistama , jalutas Jaak punkri juurest viivat jalgrada mööda Moorasaare heinamaade poole . 
697	NA	 Tema oletust mööda pidi seal kandis olema jõgi . 
697	NA	 Mets oli talle võõravõitu , sest siiakanti oli ta väga harva sattunud , ainult paar korda ja sedagi juba aastate eest , karjapoisi põlves . 
697	NA	 Seepärast pidas ta vajalikuks siinsete metsaradadega pisut tutvuda , et punkrist põgenemise korral kohe õige kodutee kätte leiaks . 
697	NA	 Millegipärast ütles talle mingi sisemine hääl ette , et tal tuleb , kui mitte just kõigi kolmega , siis Arminiga kindlasti sellel teemal veel kõnelus ja võib-olla jõukatsuminegi . 
697	NA	 Üksikult ei kartnud ta neist kedagi , kuid kõigi kolmega korraga ta vast siiski toime ei tule . 
697	NA	 Parajasti siis , kui ta selle mõtte sai mõeldud , kraaksatas läheduses laanenäär ning tõusis lendu . 
697	NA	 Jaak vaatas sinnapoole , kuhu lind kadus , kuid ei näinud kedagi , kes teda oleks võinud hirmutada . 
697	NA	 Vaevumärgatav jalgrada hargnes kaheks ning Jaak jäi momendiks seisma , et aru pidada , kuhu neist kumbki välja võiks viia . 
697	NA	 Selja taga raksatas kuiv oks , nagu oleks keegi sellele peale astunud . 
697	NA	 Jaak jahmus . 
697	NA	 Ta oli tulnud punkrist välja ilma relvata ja esimene mõte oli , et metsas on haarang . 
697	NA	 Ta peatus ning uuris hõredat männikualust selja taga , kuid ei näinud kedagi . 
697	NA	 Haarangu korral oleks teda otsekohe “ Käed üles ! ” seisma käsutatud , kuid et midagi niisugust ei järgnenud , sai ta oma esimesest ehmatusest võitu . 
697	NA	 Jaak heitis veel kord pilgu selja taha ning märkas , et jämeda männitüve taga nagu mingi ese liikus . 
697	NA	 Pingsal silmitsemisel taipas ta , et see oli automaadipära ots . 
697	NA	 Ilmselt oli keegi enda puutüve taha ära peitnud . 
697	NA	 Jaak tegi , nagu poleks ta midagi märganud ja astus veel paar sammu sookailude ja sinikavarte vahel edasi , pöördus aga siis järsku ümber . 
697	NA	 Jämeda männitüve tagant vaatas tema poole inimnägu , tõmbus aga otsekohe tagasi , kui Jaak enda ümber pööras . 
697	NA	 Tähendab , keegi passib teda peale , tahtis aga ise sealjuures märkamatuks jääda . 
697	NA	 Kes võis see olla ? 
697	NA	 Jaak jalutas pikkamööda jalgrajal punkri poole tagasi , kuid jälgis vargsi ühest silmanurgast ilma pead pööramata jämedat männitüve ning tema taha varjunud meest . 
697	NA	 Jälle kõikus õlale riputatud automaat , kui tema omanik ennast ettevaatlikult teisele poole puud nihutas . 
697	NA	 Jaak tundis jälitaja ära . 
697	NA	 See oli Armin . 
697	NA	 Tumesinine kulunud vatikuub ja hall sonimüts vilksatasid ainult korraks , aga sellest oli küllalt . 
697	NA	 Kas jälitaja taipas , et Jaak teda märkas , ei tea , aga kui Armin umbes poole tunni pärast punkri juurde jõudis , vilkusid ta rohekaspruunid silmad veelgi õelamalt kui tavaliselt . 
697	NA	 Oma kohtumisest Arminiga ei rääkinud Jaak Lindale sõnakestki . 
698	NA	 Nüüdsest peale oli Jaagul kogu aeg tunne , et Armini automaaditoru on suunatud alatasa tema kuklasse . 
698	NA	 Siiski otsustas ta riskida ning parajat momenti tabades metsast koos naisega põgeneda . 
698	NA	 Linda eest hoidis ta aga esialgu kõik salajas , kuigi see iga päev peale käis , et mees enam kauem ei viivitaks , vaid metsast pääsemiseks midagi ette võtaks . 
698	NA	 Veel teist korda tabas Jaak ära momendi , kus Armin teda peale passis . 
698	NA	 See oli ühel varahommikul , kui Jaak narilt üles tõusis , et välja minna ja punkri taga vett lasta . 
698	NA	 Õues märkas ta üsna lähedal , mõne sammu kaugusel kännul istuvat inimkogu , automaat põlvedel . 
698	NA	 Oli see Armin või mõni teine vendadest , seda ei suutnud ta kindlaks teha , sest metsaalune oli veel võrdlemisi hämar . 
698	NA	 Jälle tegi Jaak , nagu poleks ta kedagi märganud ning läks punkrisse tagasi . 
698	NA	 Järgmisel ööl otsustas ta aga peale passida . 
698	NA	 Juba varakult teeskles ta magamist , kuid jälgis hoolega , mis teise seina ääres toimub . 
698	NA	 Umbes tunni aja pärast tõusis üks vendadest ning hiilis vaikselt õue , ega tulnudki enam tagasi . 
698	NA	 Jaak võitles pealetikkuva unega , kuid sai endast siiski võitu . 
698	NA	 Umbes kolme-nelja tunni pärast sisenes punkrisse keegi , äratas teise , kes samuti välja hiilis . 
698	NA	 Väljast tulnu aga heitis narile puhkama . 
698	NA	 Automaat kolksatas vastu seina ning Jaagule oli nüüd asi selge . 
698	NA	 Vennaksed olid korraldanud omavahel pideva valvekorra , et tema oma naisega salaja plehku ei saaks panna . 
698	NA	 Võis ju oletada , et valve oli organiseeritud võimaliku öise haarangu julgestuseks , kuid sellisel juhul oleks ka teda asjasse pühendatud . 
699	 27 	 27 
700	NA	 Suureõue Edgar oli kimbatuses . 
700	NA	 Oma naha päästmiseks oli ta julgeolekuülemale andnud väga kergekäeliselt lubaduse , mida tal tegelikult üpris raske oli täita . 
700	NA	 Kust pidi ta leidma selle metsavenna , kes oli küll oma tegude poolest laialt tuntud , kuid keda isiklikult ei tundnud keegi . 
700	NA	 Võib-olla polnudki ta mingi metsavend , vaid koguni mõni avalikkuses viibiv mees , kes oli nõuks võtnud valitsevaid võimukandjaid , miilitsaid ning julgeolekumehi teise ilma saata . 
700	NA	 Asja tegi keerulisemaks veel see , et selle salapärase mehe tegevuspiirkond oli väga lai . 
700	NA	 Täna siin , homme seal ja mine võta kinni , kus ta juba ülehomme olla võis . 
700	NA	 Ja Edgar kaldus puhuti arvama , et tegemist polegi ühe mehega , nagu julgeolek väitis , vaid terve hästiorganiseeritud väga salajase grupiga , kelle üksikud liikmed ringi liikudes kuritegusid sooritasid . 
700	NA	 Ei olnud ju mõeldav , et üks mees nii laialt ringi suudab lasta . 
700	NA	 Edgaril ei jäänud muud üle kui heale juhusele loota . 
700	NA	 Oma alaliseks peidupaigaks valis ta Suureõue sauna . 
700	NA	 Karta polnud tal praegu kedagi , sest julgeolekuülem oli talle kaasa andnud spravka , mille ettenäitamine tagas talle võimuorganite ees täieliku ohutuse , sest kirjas seisis , et selle ettenäitajal on täita julgeoleku eriülesanne . 
700	NA	 Ja Edgar liikus vabalt ringi , hoides silmad ja kõrvad lahti . 
701	NA	 Ühel päeval kuulis ta ühe maa-asula kaupluse leti taga kõnelust , mis tema tähelepanu köitis . 
702	NA	 “ Kas sa oled juba kuulnud , et meie külanõukogu esimees lasti möödunud ööl oma kodus maha . ” 
703	NA	 “ Kas Seljandiku Riks või ? ” 
704	NA	 “ Riks jah . ” 
705	NA	 “ Ei ole kuulnud . ” 
706	NA	 “ Keegi oli õhtul hilja läbi akna tulistanud , kui esimees parajasti laua taga istus ja lehte luges . 
706	NA	 Naine olnud teises toas juba voodis , kui koer järsku haukuma hakkas ja kohe peale seda kostnud ka automaadivalang . 
706	NA	 Kui naine kõrvaltoa ukse avas , olnud Riks laua peal kummuli ja surnud , rindkere läbi lastud . ” 
707	NA	 “ Seda oli kohe arvata , et metsavennad talle ükskord kätte maksavad . 
707	NA	 Ta olevat ju mitu perekonda Siberisse sokutanud . 
707	NA	 Kõik need , kelle juures ta sulaseks oli . 
707	NA	 Ega siis ilmaasjata Seljandiku talu maha ei põletatud . 
707	NA	 Ikka vana Riksi enda sulitempude pärast . ” 
708	NA	 “ Mina mõtlen ikka , et tee sa sinder muud valskust mis sa teed , aga ära sa inimesi puuduta . 
708	NA	 Inimesed tasuvad kätte . ” 
709	NA	 “ No olgu nüüd selle Riksi kurjavaimuga , kuidas on , aga kole aeg on praegu ikka küll . ” 
710	NA	 “ Ei tea , kas siis naine väljas midagi ei märganud . ” 
711	NA	 “ Vist mitte . 
711	NA	 Ja kui olekski märganud , kas ta julges välja minna . 
711	NA	 Olevat kiiresti tule ära kustutanud ning värisenud suures hirmus hommikuni , kuni väljas valgeks läks . ” 
712	NA	 “ Alles möödunud nädalal tapeti Sagadi kandis üks endine uusmaasaaja , kellele neljakümne esimesel aastal ühe suure talu küljest maad eraldati . ” 
713	NA	 “ Jõgeva lähedal olevat ühes sööklas taldriku alt leitud sedel kirjaga , et siin sõi lõunat mees , kes tasub kümnekordselt kätte oma perekonna hävitamise eest . ” 
714	NA	 Rohkem Edgar oma selja taga seisvate naiste juttu jälgida ei saanud , sest kauplusse sisenes korraga imelikult tuttav , habetunud lõuaga tugev , õlakas mees . 
714	NA	 Võib-olla poleks ta tulijat siis nii paugupealt ära tundnud , kui ta poleks Sakrise heinaküünis haavatuna lamades Roland Piipu näinud . 
714	NA	 Nüüd aga piisas ühest ainsast pilgust ja talle viirastus kuusetüvede vahel ettevaatlikult hiiliv Sakrise perepoeg . 
714	NA	 Edgar pööras ruttu pea kõrvale , sest mingi sisemine hääl ütles talle , et ennast siin metsavennale näidata poleks kuigi arukas . 
714	NA	 Ilmselt ei pannud Roland teda tähele ja kui see nii ka oli , et ta Edgarit märkas , siis ei teinud ta naabripoisist väljagi . 
714	NA	 Küllap temagi leidis , et paik ja aeg ei olnud kahe metsavenna vaheliseks kohtumiseks kaugeltki sünnis . 
714	NA	 Ja kui kauplusesse terve trobikond noori mehi sisenes ning ukse juures trügimine tekkis , kasutas Edgar selle olukorra ära ning lipsas märkamatult välja . 
714	NA	 Õues liikus ta seina äärt mööda , nii et kaupluses olijad teda väljas näha ei võinud , ületas siis kähku tee ning valis kaupluse vastas majade vahel niisuguse koha , kust tal oli kõikide väljujate kohta selge ülevaade . 
714	NA	 Millegipärast hakkas teda Sakrise Roland huvitama. Ta isegi ei teadnud , miks , kuid talle tundus pisut imelik , et Roland seekord Sakrise heinaküüni juures temaga kohtumist vältis . 
714	NA	 Olid nad ju siis ühesugused jahiloomad , kui metsavendade kohta nii võib öelda , lisaks veel naabripoisid ja lapsepõlve mängukaaslased . 
714	NA	 Natukese aja pärast väljus Roland kauplusest . 
714	NA	 Ta seisatas momendiks uksel , nagu oleks ta ohutuses veenduda püüdnud , ruttas siis kiirel sammul üle majaesise väljaku ning pöördus kõrvaltänavasse . 
714	NA	 Edgar tõmbus maja varju ja piilus talle järele . 
714	NA	 Roland astus mööda inimtühja kruusateed taamal mustendava metsa poole . 
714	NA	 Edgar tuli välja ning hakkas talle järele minema . 
714	NA	 Lühike põiktänav lõppes kuusiku ääres . 
714	NA	 Roland peatus . 
714	NA	 Kähku kargas Edgar lähima kuuri taha , et Roland teda tagasi vaatamise korral ei märkaks . 
714	NA	 Kas ta seda tegi ja kui kaua ta seal seisis , seda Edgar ei näinud , sest ta ei julgenud oma nina kuuri tagant tükil ajal lagedale pista . 
714	NA	 Kui ta lõpuks teele tagasi astus , oli Roland läinud . 
714	NA	 Edgar lonkis pikkamööda kuni selle kohani , kus naabripoiss peatus ning arvatavasti ka tagasi vaatas , sest ükski ettevaatlik inimene ei jätaks seda taolises situatsioonis tegemata . 
714	NA	 Edgar uuris tihedasse jänesekapsastesse ning leselehtedesse kasvanud hämarat kuusikualust , kuid ei suutnud kuidagi kindlaks teha , kuhupoole Roland võis minna . 
714	NA	 Ta liikus veelgi kaugemale metsasügavusse , kus päikesepaiste puuduse tõttu isegi varju sallivad taimed enam ei kasvanud , ja tabas seal pehmes pinnases päris värske meesterahva jälje . 
714	NA	 Saapakonts oli päris sügavale kuuseokastega kattunud mulda vajunud . 
714	NA	 Tähendab : Roland varjas ennast Kõrvenurmest päris kaugel , võõras paigas . 
714	NA	 Vähemalt momendil liikus ta siinkandis . 
714	NA	 Kuid Edgarit lohutas see vähe . 
714	NA	 Ta isegi ei teadnud , miks ta naabripoissi jälitada püüdis . 
714	NA	 Tahtis ta temaga püsivaid kontakte luua , või ainult korraks kohtuda , ta ei osanud seda endale seletada. Võib-olla tärkas temas jälitamiskirg , tahtmine mingit saladust välja uurida , midagi niisugust , mida tunnevad algajad detektiivid , kes saavad ülesande avastada kuritegu , mille kohta puuduvad igasugused suunavad niidid , on vaid fakt ise . 
714	NA	 Võib-olla . 
714	NA	 Edgar sõitis koju tagasi , kuid ei lakanud Sakrise Rolandile mõtlemast . 
714	NA	 Ja mida rohkem ta mõtles , seda kindlamini hakkas ta naabripoisi nime seostama tolle salapärase metsavennaga , kelle tabamise ja elusalt julgeolekule kätte toimetamise eest oli määratud kümme tuhat rubla preemiat . 
715	 28 	 28 
716	NA	 Kohe kolhoosi asutamise esimestest päevadest alates pani Minna tähele , et inimesed olid muutunud . 
716	NA	 Ja kõige rohkem muutunud just oma igapäevases töös . 
716	NA	 Kui varem igaüks oma põllul ja majapidamises üldse tööd armastusega tegi , sest ta teadis , et sellest oleneb tema perekonna materiaalne heaolu , siis nüüd ei olnud see enam kellegi asi , kuidas ühismajandi töö tehtud sai . 
716	NA	 Paistis , et kõik oli ükskõik , nii töö hulk kui ka kvaliteet . 
716	NA	 Põlised talumehed , kes siiani olid harjunud oma majapidamist ise juhtima , oleks korraga nagu kaotanud mõtlemisvõime ja oskuse iseseisvalt tööd teha , sest kõikjale olid ilmunud käsutajad ja kamandajad , kes igas asjas püüdsid õpetada ning tagant surkida . 
716	NA	 Kes seda varem kuulis või nägi , et kuiv heinaloog maha jäeti ning inimesed kusagile mujale tööle käsutati . 
716	NA	 Kõigepealt ilmus kohe brigadir , võõras mõiste ja veel võõram ning harjumatum asjaajamine . 
716	NA	 Selle ameti peale tõi Vareselja Jaan kes teab kust ilmaotsast oma linnamehest sugulase , kes põllumajandusest ja selle juhtimisest veel vähem teadis kui siga pühapäevast . 
716	NA	 Kui teised juhatuseliikmed sellele vastu püüdsid vaielda , et brigadir peaks ikka olema omainimeste seast , kes talutööga varem tegelenud , vastas Vareselja Jaan : 
717	NA	 “ Ei loe see tööoskus midagi , kui puudub poliitiline tagapõhi . ” 
718	NA	 Nõnda siis ilmuski Kõrvenurme külasse põllumajandust juhtima poliitilise tagapõhjaga linnamees , kes talumeeste arvates oli töberikum ka kõige halvemast sulasest . 
718	NA	 Talumeestest oli korraga saanud nagu mingi kari , keda püüti juhtida ja käsutada kord siia , kord sinna , et ta kontrolli alt ära ei valguks ega laiali ei jookseks . 
719	NA	 “ Mis nüüd viga , nüüd pole endal vaja enam mõtelda , muudkui kuula aga käske ja korraldusi . ” 
720	NA	 “ Jah , ega siin palju teistmoodi ole kui mõisa ajalgi , ainult et kupja kepp puudub . 
720	NA	 Brigadir karjub ja sõimab samuti , ainult et lausa külge ei julge tulla . ” 
721	NA	 “ Varem oskasin talus tööd teha , kõik oli korras , nüüd oleme nagu peata kanad , brigadir peab juhtima . 
721	NA	 Ei oska istuda ega astuda , töö on liga-loga . ” 
722	NA	 “ Ja mis brigaaditööst ja lülidest ta jampsib . 
722	NA	 No ütle , mis kuradi lüli ma talle olen . 
722	NA	 Naerma ajab . 
722	NA	 Kõik vaja puntrasse kokku ajada , ka sinna , kus tööd vaevalt ühele inimesele jätkub . 
722	NA	 Tilgume üksteise sabas nagu viimased tolad , et brigaaditöö , individuaalne värk sotsialistlikku ühiskonda ei kõlba , ei kasvata poliitilist teadlikkust . ” 
723	NA	 “ Kõik on kuidagi totter ja mõttetu , ilma vajaduse ja eesmärgita . 
723	NA	 Siin me istume ja ootame , selle asemel et midagi kasulikku ära teha . ” 
724	NA	 “ Aga muidugi . 
724	NA	 Töö algab majandis igal pool ühel ajal. 
724	NA	 Kontoris koostatakse päevaplaane , antakse töökäsud , siis tuleb brigadir neid meile tooma . 
724	NA	 See kõik on kallis tööaeg . 
724	NA	 Ja millal siis meie veel töö juurde jõuame , ongi lõuna käes . ” 
725	NA	 Nõnda arutasid talumehed omavahel , kui nad hommikuti hobusetalli juures brigadiri ootasid , kes töökäskudega tihti oma pool tundi hilines . 
725	NA	 Polnud siis ka ime , et kolhoosnikutel õige pea igasugune omapoolne algatusvõime kadus ning nad aina käske ja korraldusi ootasid . 
725	NA	 Kallist tööaega läks aga igal hommikul lubamatult palju kaotsi , sest inimeste tööle rakendamine nõudis omakorda aega . 
725	NA	 See andis ennast tunda eriti suvisel heinateol , samuti vilja koristamisel . 
725	NA	 Kui palju tööd teha jõuti , see nagu polnudki enam kellegi asi , tähtsam kui miski muu oli see , et töökorraldus vastaks eeskirjadele ning ühistöö põhimõtetele , mille täitmist parteilasest brigadir eriti hoolega jälgis . 
725	NA	 Ja kui teda ennast lähedal ei olnud , viitsid kolhoosnikud niisama istudes ja lobisedes aega ning piilusid kella , sest igaühel mõlkus meeles oma lehmahein , kartulimuldamine ning naisperel kapsa- ja juurviljapeenrad . 
726	NA	 Kuigi valla partorg Roodina juba esimesel kolhoosi asutamise koosolekul oli talurahvale tõotanud enneolematut rikkust ja ainelist heaolu seoses ühismajandite moodustamisega , hakkasid taibukamad kohe selles rikkaks saamises kahtlema . 
726	NA	 Kolhoosideks liidetud kodutalude põllud ja heinamaad , kariloomadest tühjaks jäänud laudad ja ainult tolmulõhnased viljasalved sundisid inimesi kainelt arutlema ning sellist poolenisti vägivalla- ja surmahirmuga pealesurutud olukorda põhjalikumalt analüüsima . 
726	NA	 Kui nad oma tööga siis rikkaks ei saanud , kui talu käes ja laudad loomi täis olid , kust pidi siis jõukus tulema nüüd , kui ainult üks lehm tühjas laudas seisis ja väike põllusiil kusagilt suure põllu servast kartulimaaks anti . 
726	NA	 Esimesel kolhoosisuvel polnud asi veel nii hull , sest ettenägelikud peremehed olid osanud viljasalvedesse ja kottidesse midagi ka oma pere jaoks jätta ning ühistamise eest ära peita . 
726	NA	 Kui aga sügis midagi peale ei toonud , seisid kolhoosnikud tõsise probleemi ees , millega edaspidi peret toita . 
726	NA	 Iga majand määras vastavalt kolhoosi põhikirjale kindlaks miinimum normipäevade arvu , millest keegi kõrvale kalduda ei tohtinud . 
726	NA	 Päevad olid juhatuse otsusega kindlaks määratud ning need tulid ära teha . 
726	NA	 Kuid inimesed polnud ühistööga harjunud . 
726	NA	 Teadmine , et nad oma töövaeva täies ulatuses kätte ei saa , vaid et kõik läheb jagamisele , oli võõras ja vastuvõtmatu ning tundus verise ülekohtuna . 
726	NA	 Talurahvas ei kohanenud üleöö palgatöölise olukorraga . 
726	NA	 Seepärast ei tulnud ka üldist , kõiki haaravat töövaimustust kusagilt . 
726	NA	 Kellelt või millest pidid kolhoosnikud saama selle tõukejõu , mis neid oleks õhutanud ühismajandi heaks andma kogu oma energia . 
726	NA	 Ega ometi kõikjale üles seatud loosungitest trafaretsete hüüdlausetega , mis pidid igat inimest tööle innustama . 
726	NA	 Kolhoosid hävitasid eesti küla , mis oli aastasadade vältel olnud eesti rahva hälliks , hävitasid eesti põllumehed , need inimesed , kes aastatuhandeid kogu rahvast olid toitnud , tapsid temas armastuse ja hoole maatöö vastu . 
726	NA	 Kolhoosidest sai alguse maainimeste linnadesse põgenemine . 
726	NA	 Juhtorganid unustasid , et maa on kõige hinnalisem loodusvara , kuid nüüdsest peale võidi temaga teha kõik , mis kellelegi iganes meelde tuli . 
726	NA	 Põldu võis hüljata , see tähendab sööti jätta , teda võis raskete rataste all kivikõvaks muljuda , tema vilja sigitavasse sülle võis mürke külvata , mis tapsid mullas kõik põllule nii vajalikud elusorganismid . 
726	NA	 Juhtorganid ei tulnud selle peale , et see salapärane ja inimsilmale nähtamatu elu mulla mustas rüpes on põllumehe kõige suurem abiline . 
726	NA	 Põhk ja laudasõnnik , eesti põllumajanduse suurimad saagikuse tõstjad , hüljati , asemele asusid kunstväetised ning mürgid – umbrohutõrjevahendid , mis hävitasid põldudel elutsevad linnud ja loomad . 
726	NA	 Peaasi olid saagid , suuremad kui mullu . 
727	NA	 Rahva meeleolu järele ei küsinud keegi . 
727	NA	 Seda nagu polnud olemaski . 
727	NA	 Kuid talumehed arutlesid tööst vabal ajal omavahel , sest kõigil oli südamel uus olukord , millega kuidagi ei suudetud kohaneda . 
728	NA	 “ Ega me olukord palju teistmoodi endise mõisa moonaka omast olegi . 
728	NA	 Siis oli ka igaühel päevade norm , nii jala- kui hobusemehel . ” 
729	NA	 “ No aga töötasu on ju nüüd teine . 
729	NA	 Siis oli moon kindlaks määratud . 
729	NA	 Oli saak hea või halb , moonakas sai ikka selle , mis kokku lepitud . 
729	NA	 Kolhoosis läheb aga kõik sügisel jagamisele . 
729	NA	 Põllud praegu vilja täis , mõtle , missugune rikkus sealt sügisel tuleb . 
729	NA	 Sul pole niisugust aitagi , mis selle vilja kõik ära mahutab , mida sa sügisel saad , ” arvas keegi optimistlikult meelestatu . 
730	NA	 “ Karda sa seda , et sulle nii ohtrasti antakse . 
730	NA	 Kõigepealt võetakse ära riiginormid ja need saavad olema igal juhul priskemad kui üksiktalude ajal , siis hobulaenutuspunkti osa , traktorijaam , igatsugu tagantsurkijad rajoonist , kes kõik aina meie juhtimise ning abistamisega tegelevad , meie oma kontoritöötajad , brigadirid , ka nemad tahavad palka . 
730	NA	 Kui meie käest talude ajal norme nõuti , kuhu nad siis nüüdki jäävad . 
730	NA	 Kõik kohustused riigi ja ametkonna ees tulevad esmajoones täita . 
730	NA	 Need võetakse enne pealt maha ja kui siis midagi veel üle jääb , alles see läheb kolhoosnikute vahel jagamisele , ” arvas keegi kainemalt mõtleja . 
731	NA	 “ Ei mina ka usu , et siit midagi mõistlikku on loota . 
731	NA	 Oma lehmale heina teha ei saa ega tohigi , karjamaad ka ei ole , kuhu ta suvel lased , ei tea , mis kuradi moodi sa elad . 
731	NA	 Rahakopikat pole suve otsa näinud . 
731	NA	 Juba esimesel aastal hakkab minema tagurpidi . 
731	NA	 Pannud need maad ühismajandisse , kust inimesed Siberisse viidi ning Vallneri Sassi sugused hulkujad sinna tööle , aga jätnud need talud alles , kus tööjõud olemas . 
731	NA	 Niimoodi oleme varsti kõik näljas . ” 
732	NA	 Meeste näod olid sünged , töölust oli kadunud . 
732	NA	 Keegi ei hoolinud , kui palju midagi tehtud sai . 
732	NA	 Kõikide mõtted olid oma koduse olukorra küljes kinni . 
732	NA	 Igaüks vaagis võimalust , kust õhtul niitmata kraavikallast või metsalagendikku otsida , sest heinaaeg oli täies hoos , kuid oma lehma jaoks polnud veel peaaegu mitte midagi varutud . 
732	NA	 Ja kolhoosnikud hakkasid vähehaaval töölt puuduma , sest hirm läheneva talve ees oli suur . 
732	NA	 Mis siis , kui lehmaheina vajalikul hulgal kätte ei saa ? 
732	NA	 Kui tööpäev majandis lõppes , lõigati raiestikkudest ning metsasihtidelt rohtu ja kanti koju õuele kuivama . 
732	NA	 Sel raskel ajal jättis ausus paljudki maainimesed maha . 
732	NA	 Polnud midagi imestada , kui ühismajandi heinamaalt hakkasid öösiti kaduma kuivad saod , põllult viljavihud . 
732	NA	 Inimesed tunnetasid nendele oma igipõlist õigust . 
732	NA	 Oma heinamaa , oma põld , oma tööga tehtud hein , külvatud ja lõigatud vili , miks mitte . 
732	NA	 Trots ülekohtu vastu kasvas ning sünnitas kuritegusid . 
733	NA	 Aeg-ajalt ilmusid rajooniisandad kohale , kontrollisid kõrgemalt poolt antud plaaniliste ülesannete täitmist , nende praktilist juurutamist tootmises , kolhoosnikute töödistsipliini näitajaid ning igatsugu muidki ettekirjutisi , mis pidid olema kõige suuremaks stiimuliks kolhoositöö edukaks läbiviimiseks . 
733	NA	 Kontoriruumi seinad nõretasid hüüdlausetest , mitut sorti graafikutest ja plaanidest , ilma milleta ei saanud enam kuidagi läbi . 
733	NA	 Kõik pidi kulgema nii , nagu kõrgemalt poolt ette määratud . 
733	NA	 Kõrvalekaldumiste korral jagati noomitusi , esimees kutsuti rajooni parteikomiteesse pleenumile aru andma ning kui viga leiti olevat väga suur ning ettekirjutistest möödalaskmine kolhoositootmist eriti kahjustav , võeti esimees kohalt maha ning asendati uuega , kes eelmisest kuulekam ja omapoolset initsiatiivi milleski ei ilmutanud ega oma peaga mõtlemist ei üritanud . 
733	NA	 Seepärast sattusidki esimeeste kohale tihti täiesti algatusvõimetud inimesed , kuulekad käskude ja korralduste täitjad – hüpiknukud . 
733	NA	 Algas käsumajanduse ja bürokratismi õitseaeg . 
734	NA	 Lihtsaid tööinimesi üllatas igatsugu asjameeste rohkus , kes kibekiirel külvi- ja heinaajal niisama ringi luusisid . 
734	NA	 Linnaisandate ilmumine põllule viljakoristajate või loovõtjate juurde ei meeldinud kellelegi . 
734	NA	 Põlgusega silmitseti nende viigipükse , kurgu all ilutsevat kaelasidet ning heast toidust ja jõudeelust rasvavoltides lõuaalust . 
735	NA	 “ Näe , va Vallneri Sass ka teiste seas , nagu suur saks kunagi . 
735	NA	 Isegi korralikud püksid on endale jalga saanud , ” sosistas Alatalu Piret Sooaluse Leenile . 
736	NA	 “ Mine tea , ehk kiskus mõne peremehe jalast , kelle ta Siberisse saatis , ” vastas Leeni samuti sosinal . 
737	NA	 “ Noh , kuidas siis kolhoosileib maitseb ka ? ” astus Sass naistele lähemale . 
738	NA	 “ Ei tea öelda , pole veel seda au , et maitsta oleks saanud , kuigi suvi hakkab juba lõpule jõudma . 
738	NA	 Siiasaadik närime veel üksiktalude leivakannikat , ” vastas Leeni nipsakalt . 
739	NA	 “ Kas Vallneri-isand ei sooviks meile appi tulla ? 
739	NA	 Või oled reha ja hargi peale vihane ? ” 
740	NA	 “ Ega sa ometi neid riistapuid pole jõudnud veel unustada . 
740	NA	 Ammu see oli , kui sa Mäemõisa põllul adra taga saapasääri nühkisid . ” 
741	NA	 “ Pole mul enam vaja niisuguste asjadega jännata . 
741	NA	 Mul on nüüd parem töö . 
741	NA	 Praegu on minu aeg . ” 
742	NA	 “ Seda on näha jah , et nii uhkesti üles löödud , maniskis , lakk-kingades ja püksiviigid nii et lõika või leiba . ” 
743	NA	 “ Näh-näh . ” 
744	NA	 “ Kolhoosileib , see ju värske ja soe , asi see teda püksiviikidega pole lõigata , ” lisas Rogandiku Leida irooniliselt . 
745	NA	 Vallneri Sass pööras kannapealt ringi ning tegi minekut . 
746	NA	 “ Ärge te niisugust sitta sonkige , see haiseb muidugi . 
746	NA	 Vaata , et saadab needki Siberisse , kes veel alles on jäänud . 
746	NA	 On siis temale miski püha . 
746	NA	 Kui ta Priidiku , kes ta üles kasvatas , Siberisse sokutas , siis võib ta meie kõikidega sedasama teha . 
746	NA	 Niisugustega peab olema ettevaatlik , ” manitses Künka Minna . 
747	NA	 “ Ma kohe ei saa vait olla . 
747	NA	 Miks tema meid torkima tuleb ! 
747	NA	 Nendele peab just vastu ütlema , küll siis vait jäävad . 
747	NA	 Kus mul nüüd suur ülemus ja autoriteet , keda kartma peab . ” 
748	NA	 “ Meil tegi eesti ajal aida tühjaks , selle eest istus kinni . 
748	NA	 Kui neljakümne esimesel aastal venelased tulid , lasksid ta vabaks , et süütu kannataja , kulakute vale pealekaebus . 
748	NA	 Arvab vist , et keegi ei mäleta . 
748	NA	 Nüüd on meie tagantsurkija , ” seletas Rogandiku Leida . 
749	NA	 “ Mäemõisa Priidik olevat tal kõrvad üles teinud , kui peremehe rahakoti ära varastas , küllap seepärast Siberisse saatiski , ” lisas Sooaluse Leeni juurde . 
750	NA	 Niisuguste sõnadega väljendasid kolhoosnikud oma põlgust ja meelepaha rohkearvuliste ülemuste vastu , kelle olemasolus lihtsad taluinimesed ei näinud mingit otstarvet , vaid kelle ilmumine töö juurde pigem segas , kui kedagi tööle innustas . 
751	 29 	 29 
752	NA	 Sakrise Roland poleks olnud metsavend , kel silmad ees ja taga , kui ta poleks märganud kaupluse järjekorras seisvat Suureõue Edgarit . 
752	NA	 Mööda metsi hulkudes ja teekäänakutel varitsedes oli ta omandanud metsloomale omase ettevaatlikuse ja võimaliku hädaohu tunnetamise vaistu . 
752	NA	 Kuigi ta Suureõue Edgarit sel momendil ei pidanud oma vaenlaseks , äratas tema nägemine niisuguses paigas ometi võõristust . 
752	NA	 Tema teada oli ju Edgar täpselt samasugune metsavend nagu ta isegi , kuigi vast ehk teistsuguste põhimõtete ning tõekspidamistega , kelle metsa sattumine võis olla tingitud hoopis mingist välisest , isegi tühisest tõukejõust või ka juhusest , nagu oli see paljude teistegi juures . 
752	NA	 Seepärast ei pidanud Roland seda kuigi tõepäraseks , et Suureõue perepoeg tema kombel laialt ringi rändas , pigem võis see olla just vastupidi . 
752	NA	 Temal oli oma eesmärk : võimalikult palju neid hävitada , keda ta oma vaenlasteks pidas . 
752	NA	 Tavalised metsavennad püüdsid ainult oma elu hoida , kuni olukord niisuguses suunas laheneb , et kõik metsast välja võiksid tulla , ilma et neil oleks selle pärast vaja karistust kanda . 
752	NA	 Nemad ei rännanud ringi , vaid püsisid vaikselt oma punkrites , et välismaailm nende olemasolu ja asukohta ei märkaks . 
752	NA	 Neil olid oma vabaduses viibivad kindlad sidemehed , kes neid toiduga varustasid , ja avalikkuses nad ennast ei näidanud . 
752	NA	 Kuid Edgar ? 
752	NA	 Kelle hulka kuulus tema ? 
752	NA	 Otsis ka tema kedagi , kellele oli vaja oma olukorra eest kätte maksta , või rändas ta ringi lihsalt igavusest või seiklushimust . 
752	NA	 Et asjasse pisutki selgust saada , pani Roland Edgari proovile . 
752	NA	 Ta oli valvel ning seiras naabripoissi ühest silmanurgast . 
752	NA	 Üks asi oli talle otsekohe selge : Edgar püüdis temaga kohtumist vältida . 
752	NA	 Ja kui Suureõue perepoeg enda kauplusesse sisenejate varjus välja poetas ning õues seina äärt mööda minema hiilis , oli Roland veendunud , et Edgar ei tahtnud temaga siin kokku saada ega ka ennast näidata . 
752	NA	 Kuid miks ? 
752	NA	 Roland astus akna juurde ja tabas ära momendi , kui Edgar üle tee vastasmaja nurga taha ära kadus . 
752	NA	 Vaist ütles : teda on vaja ninapidi vedada , sest asi lõhnas millegi ebameeldiva järele . 
752	NA	 Ja Roland talitas nii nagu rebane , kes oma jälgede segamisega jälitajast lahti püüab saada . 
752	NA	 Mööda kõrvaltänavat metsa poole marssides andis ta Edgarile hea võimaluse ennast maja nurga tagant peale passida ning kõikvõimalikke oletusi teha . 
752	NA	 Roland kõndis meelega kiirustades , et naabripoisi kirgi võimalikult üles pingestada . 
752	NA	 Oli see ainult puhtisiklik uudishimu või seotud mingi tagamõttega , igal juhul pidi olema ettevaatlik . 
752	NA	 Ta oli surmkindel , et Edgar talle praegu vajalikku distantsi hoides järele hiilib . 
752	NA	 Metsa ääres , tänava lõpus jäi Roland seisma ning pöördus tagasi vaatama ja jõudis ära näha , kui Suureõue perepoeg lähima kuuri taha volksatas . 
752	NA	 Roland astus puude alla ning püüdis võimalust mööda niimoodi liikuda , et jänesekapsaste ja leselehtede sisse mingit märki ei jääks . 
752	NA	 Sobivas kohas , hämara kuusiku all aga vajutas ta saapakontsaga pehmesse kamarasse mitu sügavat jälge . 
752	NA	 Olles kindel , et Edgar tema jäljed üles otsib , tuli Roland natuke maad eemal metsast välja , peitis enda ühe õueaia taga põõsastesse ära ning jäi ootama . 
752	NA	 Alles tüki aja pärast tuli Suureõue perepoeg , siis , kui Roland juba arvas , et ta kogu selle jälitamisevärgi enda jaoks liiga suureks ja tähtsaks oli paisutanud . 
752	NA	 Edgar astus pool-hämara kuusiku alla ning asus jälgi otsima . 
752	NA	 Uuris kaua ja põhjalikult jänesekapsaid ning leselehti , kuid ei leidnud ilmselt midagi . 
752	NA	 Siis tuli tagasi ning alustas uuesti kohast , kus Sakrise perepoeg tõenäoselt metsa suundus . 
752	NA	 Rolandile näis , et Edgar seal midagi märkas , sest ta sammus nüüd otsejoones sinna , kus pehmes okkapurus saapakontsa vajutatud jäljed hästi näha olid . 
752	NA	 Kõik toimus nii , nagu Roland oletas . 
752	NA	 Kaugemale Edgar ei läinud , vaid tuli tuldud teed tagasi ning sammus rahulikult kaupluse poole , olles nähtavasti mingile otsusele jõudnud . 
752	NA	 Milline see oli , ei olnud Roland Piibul raske mõista . 
752	NA	 Naabripoisi põhjendamata uudishimule vastutasuks otsustas ta Edgarile samasuguse stseeni lavastada , et näha , kumb peale , kumb alla jääb . 
753	NA	 Roland Piip ei olnud oma isakodu , Sakrise talu lõplikult hüljanud , vaid pöördus aeg-ajalt ikka ja jälle sinna tagasi ning veetis lakas või heinaküünis magades päeva või paar . 
753	NA	 Seda tegi ta tavaliselt siis , kui ta mõne väsitava “ operatsiooniga ” õnnelikult maha oli saanud . 
753	NA	 Kunagi ei jäänud ta kuriteo sooritamise paiga lähedale , vaid laskis otsekohe jalga . 
753	NA	 Ka ei pannud ta uut niipea toime . 
753	NA	 Seepärast ajaski ta oma jälitajad segadusse , kes kurjategijat otsima hakkasid mõrtsukatöö sooritamise vahetust ümbrusest . 
753	NA	 Roland oli aga sealt juba ammu kadunud ning plaanitses uut tapmist , niipea kui võimalus avanes ja sobiv isik leidus . 
753	NA	 Ja paistis , et nendest , keda tema arvates teise ilma tuli saata , ei olnud puudust . 
753	NA	 Ikka leidus kusagil mõni miilitsamees , valla partorg või ka julgeolekutöötaja , kes talle ei sümpatiseerinud ning kes liiga muretult avalikus kohas ringi liikusid . 
753	NA	 Need valiski Sakrise perepoeg oma ohvriteks . 
754	NA	 Ühel varasel hommikutunnil kodutalu laudalakast alla laskudes märkas ta Suureõue saunauksel seisvat inimkogu . 
754	NA	 Et vahemaa oli küllalt suur , siis ei tundnud ta seisjat ära , kuid oli millegipärast surmkindel , et see polnud keegi muu kui Suureõue perepoeg Edgar ise . 
754	NA	 Olid ju nii Sakrise kui ka Suureõue omad kõik peale nende kahe , tema ja Edgari , jumal teab kus ilmaotsas . 
754	NA	 Asi ei meeldinud talle mitte põrmugi , eriti seepärast , et ta võis ka eksida . 
754	NA	 Kui see oli Edgar , polnud lugu eriti hull , kui aga mõni salanuhk , oli olukord enam kui täbar . 
754	NA	 Sellisel juhul ei tohtinud ta seda tüüpi nii kergekäeliselt minema lasta , vaid tuli peale passida ning kindlaks teha , kes ta on ning mida ta seal sauna uksel seistes plaanitses . 
754	NA	 Iga vähimagi kahtluse korral tuli ta ära koristada , enne kui on hilja . 
754	NA	 Ning Roland ei lahkunud terve päeva jooksul Sakriselt , kuigi see polnud tema arvates eriti arukas tegu . 
754	NA	 Ta roomas ettevaatlikult karjatanuma äärt pidi kuni võssakasvanud hobusekoplini ning peitis enda hoolikalt lepapõõsaste vahele ära . 
754	NA	 Siit avanes hea vaade Suureõue saunale . 
754	NA	 Ka oli paik naabritalule tunduvalt lähemal kui Sakrise karjalaut , nii et heal juhul võis sauna juures askeldaja inimese äragi tunda . 
754	NA	 Rolandil ei tulnud kuigi kaua oodata , kui saunast väljus meesterahvas . 
754	NA	 Ta seisatas trepil , uuris binokliga ümbrust ning olles nähtavasti veendunud , et õhk on puhas , seadis sammud üle lageda heinamaa Arumetsa poole . 
754	NA	 Kitsas jalgrada kulges Roopalu ning Sakrise talude vahelt läbi , üsna lähedalt Rolandi peidukohast . 
754	NA	 Mees , kes seda teed mööda kuusiku poole rühkis , polnud keegi muu kui Suureõue perepoeg ise . 
754	NA	 Miks ta aga nii julgelt , kedagi pelgamata päise päeva ajal ringi kõndis , ei suutnud Roland Piip ära arvata . 
754	NA	 Tõsi küll , ei ligidal ega kaugel polnud liikumas ainsatki inimolendit , sest kolm talu , Roopalu , Sakrise ja Suureõue , olid kõik oma pererahvast ilma jäänud . 
754	NA	 Momendil ei teadnud Roland , mida teha . 
754	NA	 Kas oma peidikust välja tulla ning Edgarile järgneda , või lasta ta silmist kaduda ja oodata , kuni ta tagasi tuleb . 
754	NA	 Kuid üldse , millist tähtsust omas Suureõue perepoeg tema jaoks ? 
754	NA	 Miks pidi ta teda vargsi jälitama ! 
754	NA	 Võib-olla oleks isegi mõistlikum endast märku anda ja temaga koos tegutsema hakata . 
754	NA	 Taolist võimalust oli ta juba siis vaaginud , kui ta haavata saanud naabripoisile Sakrise heinaküüni juures peaaegu sülle jooksis . 
754	NA	 Siis oli ta veel paljuski kahevahel , enam aga mitte . 
754	NA	 Edgar soovis temaga kokkusaamist , selles oli ta kindlalt veendunud . 
754	NA	 Seda näitas tema jälgede otsimine naaberasulas . 
754	NA	 Ta ainult ei teadnud , mis võis olla selle kohtumise eesmärk . 
754	NA	 Kas soov temaga koos metsas saatust jagada , kas lihtsalt inimlik uudishimu või veel mingi kolmas võimalus . 
754	NA	 Ükskõik mis see ka ei oleks , otsustas Roland naabripoisiga kontakti astuda , sest see üksinda hulkumine oli teda hakanud vaevama . 
754	NA	 Inimene öeldakse olevat ühiskondlik loom ja küllap see nii ka oli , sest miks muidu oli tal viimasel ajal tekkinud soov kellegi teisega suhelda , kellegagi vestelda , teise inimese häält kuulda , tema lähedust tunda . 
754	NA	 Ühesõnaga – ta kannatas suhtlemisvaeguse all . 
755	NA	 Kuid Edgarit ei tulnud tagasi ei sel ega ka järgmisel päeval . 
755	NA	 Roland Piip oli aga metsateedel ning asulate servades oma vaenlasi passides muutunud eriti visaks ning järjekindlaks ega kaotanud ka nüüd lootust . 
755	NA	 Oma ohvreid varitsedes oli tal tihti tulnud päevade kaupa asjatult oodata . 
755	NA	 Küll ta ükskord ikka tuleb , lohutas ta ennast . 
755	NA	 Ja Edgar tuli . 
755	NA	 Kolmanda päeva õhtul , kui Sakrise perepoeg parajasti talli lakka puhkama kavatses minna , kuulis ta võssakasvanud karjakopli jalgrajal mingit kobinat . 
755	NA	 Jah , ta polnud eksinud . 
755	NA	 Mööda auklikku teed astus Suureõue Edgar . 
755	NA	 Ta tuli komistades ja pomises aeg-ajalt vandesõnu . 
755	NA	 Ilmselt oli ta purjus . 
755	NA	 Kaelas rippus automaat , vööl nahktaskus uhkeldas revolver . 
755	NA	 Roland ei pidanud kuigi arukaks temaga praegu sõprust sobitada . 
755	NA	 Purjus inimene on tasakaalutu ning otsustamisvõimetu , kontrolli alt väljas ning võib mõne arutu teoga hakkama saada . 
755	NA	 Seepärast jättis Sakrise perepoeg ta praegu rahule ja vaatas talle järele , kuni naabripoiss sauna uksest sisse astus . 
756	NA	 Roland tõusis hommikul vara ning asus taas oma peidikusse , lepavõssa varitsema . 
756	NA	 Varsti astus ka Edgar saunast välja ning seadis sammud tuttavat rada mööda üle heinamaa . 
756	NA	 Et teda mitte väga üllatada , tõusis Roland juba aegsasti püsti , et tulija teda märkaks . 
756	NA	 Kuid laskeriista hoidis ta käes valmis , sest mine tea . 
756	NA	 Polnud ta ju pikki aastaid Edgariga silm silma vastu seisnud , seepärast ei osanud ta ka arvata , kuidas viimane nende kohtumisse suhtub . 
756	NA	 Järsku ei tunne teda äragi ning tulistab , võimalikku hädaohtu kartes , naabripoisi surnuks . 
756	NA	 Aeg oli teinud inimesed araks , ettevaatlikuks , aga ka julmaks . 
756	NA	 Edgar sammus aeglaselt üle heinamaa ega paistnud olevat eriti valvas . 
757	NA	 “ Edgar ! 
757	NA	 Siin olen mina , Sakrise Roland ! ” hüüdis ta , sõrm revolvri päästikul . 
758	NA	 Tulija võpatas ning kiskus vöölt nagaani . 
759	NA	 “ Ära tulista ! 
759	NA	 See olen tõesti mina , kas sa häälest ei tunne ! ” 
760	NA	 Naabripoisid astusid aeglaselt teineteisele vastu , laskevalmis relvad käes . 
760	NA	 Vahemaa võis olla vaid paar-kolm meetrit , kui Edgar lõpuks veendus , et tegemist on tõesti Sakrise Rolandiga , sest mõni nädal tagasi oli ta nägu piiranud punakas-ruuge täishabe , nüüd aga seisis ta ees palja lõuaga , karmide näojoontega mees , keda vaevalt võis pidada selleks , keda ta naaberasula kaupluse järjekorras seismas nägi . 
761	NA	 “ Kust sa siia said ? ” 
762	NA	 “ Sedasama võiksin mina ka sinu käest küsida . 
762	NA	 Passin sind juba mitu päeva . 
762	NA	 Eile õhtul oleksin sulle peaaegu külla tulnud , kuid nägin , et sa olid viina võtnud , seepärast lükkasin visiidi edasi . ” 
763	NA	 “ Kus sa mind näha võisid ? ” imestas Edgar . 
764	NA	 “ Aga eks ikka siinsamas karjamaal . 
764	NA	 Sa oled halb metsavend . 
764	NA	 Nii ettevaatamatu ei tohiks olla . 
764	NA	 Ma imestan , et sind pole veel tabatud . ” 
765	NA	 Edgar jättis ütlemata , et ta on juba kord julgeolekumeeste käes olnud , sest sellega oleks ta enda reetnud . 
766	NA	 “ Astume siit kõrvale , mulle ei meeldi see lage heinamaaserv , ” tegi Roland ettepaneku ning sammus kuusiku poole . 
767	NA	 “ Kas sind taga ei otsita ? ” 
768	NA	 “ Kust mina seda tean . 
768	NA	 Ma pole kellegagi kohtunud , ” vastas Sakrise perepoeg . 
769	NA	 “ Kas sa metsast välja mineku plaani pole pidanud ? ” 
770	NA	 “ Ei . ” 
771	NA	 “ Miks ? 
771	NA	 Ega sa siis igavesti mööda padrikuid hulkuda ei saa . ” 
772	NA	 “ Seda nüüd küll , aga mul pole kusagile minna . ” 
773	NA	 “ Kuidas nii ? ” 
774	NA	 “ Lihtsalt pole ja kõik . 
774	NA	 Aga sina ise ? ” 
775	NA	 “ Mina küll kavatsen varsti sellele redutamisele lõpu teha . 
775	NA	 Mul pole mingit veresüüd , miks ma peaksin ennast varjama . ” 
776	NA	 “ Kas siis muud enam süüks ei pandagi kui ainult verevalamist ? ” 
777	NA	 “ Vist mitte . 
777	NA	 Nii on kuulda , et kelle käed on puhtad , võivad metsast välja tulla ning rahulikult tööle asuda . ” 
778	NA	 “ Ei mina usu . 
778	NA	 Selle nõksuga võivad nad ainult naiivseid lollikesi meelitada , täie taibu ja kaine mõtlemisega mehi aga mitte , ” arvas Roland . 
779	NA	 Edgar otsustas panna naabripoisi proovile ja küsis : “ Oled sa midagi kuulnud salapärasest metsavennast , keda julgeolek väga intensiivselt taga otsib . 
779	NA	 Olevat keegi mõrtsuka-tasemele laskunud mees , kes saadab täiesti süütuid inimesi peaaegu ilma valikuta surma . 
779	NA	 Peamiselt just miilitsamehi , julgeolekutöötajaid , partorge ja valla täitevkomiteede ning külanõukogude esimehi . ” 
780	NA	 Edgar jälgis pingsalt oma vastas kuusekännul istuvat naabrimeest , püüdes ära arvata , millist mõju küsimus avaldas , kuid Roland Piibu näos ei liikunud ainuski lihas ja tema silmade ilme ei peegeldanud midagi niisugust , mis oleks võinud teda reeta . 
781	NA	 “ Tema elusalt tabamise ja võimudele kättetoimetamise eest olevat määratud isegi preemia . ” 
782	NA	 “ Kui palju ? ” oli ükskõikne küsimus . 
783	NA	 “ Olen kuulnud kümnest tuhandest rublast . ” 
784	NA	 “ Siis nii vähe maksabki üks inimelu . ” 
785	NA	 “ On seda siis nii vähe ? ” 
786	NA	 “ Minu arust küll . 
786	NA	 See peab siis küll ise üks väga odav inimene olema , kes niisugusele liimile läheb , ” arvas Roland . 
787	NA	 Rohkem Edgar sellel teemal ei rääkinud , sest talle paistis , et naabripoiss talle otsekoheselt vastata ei taha . 
788	NA	 “ Miks sa ikkagi metsa läksid ? ” 
789	NA	 “ Põhimõtete pärast . ” 
790	NA	 “ Ja need on , kui see pole saladus ? ” 
791	NA	 “ Pole mõtet sõdida ühe supervõimu eest teise samasuguse vastu , kui nad mõlemad sulle ühesugused vaenlased on . 
791	NA	 Minu arust on praegu kõige õigem oma elu hoida , sest seda võib vaja minna kogu meie maale ja rahvale . 
791	NA	 Ei ole midagi totramat kui surra mitte millegi eest . 
791	NA	 Ja ega sinagi muidu ühe peremehe juurest teise juurde ei jooksnud , kui ikka selle pärast , et tahtsid veenduda , kumb etem on . 
791	NA	 Ja tuleb välja , et kumbki ei sobinud sulle . 
791	NA	 Ega sa muidu minuga koos mööda metsi ja mahajäetud maju ei hulguks . ” 
792	NA	 “ Kus sa peatud ? ” küsis Edgar järsku . 
793	NA	 “ Kus juhtub . 
793	NA	 Täna siin , homme seal , oleneb olukorrast . 
793	NA	 Üks peatuspaik ikka metsas on ka , aga seda kasutan harva ja lühikest aega korraga . 
793	NA	 Kui tahad , et su jälgi ei leita , siis ära liiga kauaks ühe sõnniku peale lesima jää . 
793	NA	 Need on minu põhimõtted . 
793	NA	 Ja nüüd , kui tahad , peame omavahel tihedamat sidet ning käime koos . 
793	NA	 Ma kardan , et niisugune pidev üksiolek mõjub lõpuks mõistuse peale . ” 
794	NA	 “ Minugipoolest , ” oli Edgar nõus , kes vaatamata sellele , et naabripoiss midagi ei reetnud , kuidagi lahti ei saanud sellest mõttest , et salapärane metsavend , kelle pea kohal kümme tuhat rubla kõlkus , polnud keegi muu kui Sakrise Roland . 
794	NA	 Sellest päevast alates jäid nad kokku . 
795	NA	 Edgar jälgis Rolandi igat sammu , püüdis igast tema vihjest välja lugeda seda , mida tal vaja oli . 
795	NA	 Oli päevi , kus nad käisid ja tegutsesid lahus , mõlemad omaette , ilma teineteisele nendest käikudest aru andmata . 
795	NA	 Roland jäi vahel ära isegi paariks-kolmeks päevaks . 
795	NA	 Tagasi tulles oli ta alati väsinud ning lesis siis punkris või ka Sakrise tallilakas nagu puhkust vajav inimene kunagi , kes rasket tööd teinud . 
795	NA	 Vahetevahel käisid nad isegi naaberküla rahvamajas tantsupidudel . 
795	NA	 Mõistagi oli see väga ohtlik , võiks öelda , isegi hulljulge tegu ning seotud suure riskiga . 
795	NA	 Kuid noor mees , kes vastassooga suhelda tahab , unustab tihti valvsuse ning järgneb ürginstinkti vastupandamatule kutsele . 
795	NA	 Edgarile ei jäänud märkamatuks Rolandi eriline valvsus avalikku kohta ilmumisel . 
795	NA	 Paistis , et ta kahtlustas peaaegu kõiki . 
795	NA	 Igaühes nägi ta enda jaoks surmavaenlast . 
795	NA	 Ja ta ei salanudki seda Edgari ees . 
795	NA	 Ja kui sinna ilmus mõni niisugune inimene , keda ta ei tundnud , lahkus ta sealt otsekohe . 
795	NA	 Kõigest sellest tegi Suureõue perepoeg järelduse , et Rolandil on midagi väga suurt ja salapärast hingel , mis sunnib teda alatasa valvel olema ning iga pisimagi kahtluse korral relva haarama . 
795	NA	 Ja kui nad kord metsavaheteel täiesti juhuslikult miilitsameeste villisele sattusid , tõstis Roland ilma pikemalt mõtlemata automaadi palge ning tegi sõiduki koos vormikandjatega kahjutuks . 
795	NA	 Seekord pääsesid nad suurte raskustega tagaajajate käest . 
795	NA	 Kui Edgar pärast Rolandi käest küsis , miks ta seda tegi , vastas naabripoiss : 
796	NA	 “ Tõotasin endale isa ja õe surnukeha juures , et maksan nende eest kümnekordselt kätte . 
796	NA	 Nüüd on nendele lisandunud ka veel ema , kes jumal teab kus Siberi sunnitöölaagris vaevleb . ” 
797	NA	 “ Oled sa oma lubaduse siis juba täitnud ? ” 
798	NA	 “ Ei ole arvet pidanud , kuid arvan siiski , et olen selle mitmekordselt ületanud . 
798	NA	 Minu vähesed sõbrad , kellega ma vabaduses sidet pean , teavad rääkida , et minu pea eest on NKVD lubanud suure rahasumma sellele , kes mind elusalt nendele kätte toimetab . ” 
799	NA	 Roland vaikis süngelt , ega rääkinud terve õhtu jooksul enam ainsatki sõna . 
799	NA	 Ka Edgar oli vait , sest nüüd oli talle kõik selge . 
799	NA	 Enam ta ei kahelnud . 
799	NA	 Mees , kelle seltskonnas ta praegu viibis , ongi see , keda tal vaja läheb ning kelle elust ja surmast oleneb tema enda elu ja surm . 
800	NA	 Madala , pajupõõsastesse kasvanud heinamaa kohal seisis sügavsinises septembritaevas täiskuu . 
800	NA	 Tuuletu öö tõotas halla laskumist maapinnale . 
800	NA	 Pikas põlvini ulatuvas niitmata heinas sahlasid teineteise kõrval kaks meest taamal mustava metsa poole . 
800	NA	 Kaua kõndisid nad , ilma et oleksid sõnakestki vahetanud . 
800	NA	 Siis alustas pikem : “ Mulle tundus , et täna õhtul oli rahvamajas mitu kahtlast tegelast . ” 
801	NA	 “ Millest sa seda järeldad ? ” 
802	NA	 “ Ma ei tea isegi , miks , aga mingi sisemine hääl ütles mulle , et seal oli paar niisugust meest , kelle maskid mulle ei meeldinud . 
802	NA	 Näiteks see , kes sinu kõrvale ilmus , kui ma parajasti tantsisin . 
802	NA	 Seepärast ma poole tantsu pealt ajama paningi . 
802	NA	 Kui ma nii kähku jalga poleks lasknud , oleksid mul praegu käed raudus ning oks ja silmus minu jaoks valmis . 
802	NA	 Kes ta niisugune oli ? ” 
803	NA	 “ Seda meest sul küll karta ei maksa . 
803	NA	 Ta on linnast , minu ammune tuttav . ” 
804	NA	 “ Ja mida see sinu ammune tuttav linnamees seal rahvamajas töllerdas ? ” 
805	NA	 “ Eks temagi tulnud meelt lahutama , nagu meiegi . ” 
806	NA	 “ Mulle paistis , et ta luuras minu järele . 
806	NA	 Ma võin ilmeksimatult öelda , et ta tundis minu vastu huvi . 
806	NA	 Seepärast ta sinu kõrvale istuski , et minu kohta järele küsida , kuna nägi , et olime koos . ” 
807	NA	 “ Ma ei imesta põrmugi , et sa niimoodi mõtlesid ja tundsid , sest sa näed ju alati tonti seal , kus teda tegelikult ei ole , ” püüdis teine kaaslast rahustada . 
808	NA	 “ Mitte ainult mingit süütut tonti , vaid päris reaalset ohtu kohe . 
808	NA	 Meiesugused peavad iga pisimagi kahtluse korral olema valvsad , kui tahame , et hing sisse jääb . 
808	NA	 Mina igatahes tahan elu ja tervisega ükskord metsast välja tulla ning inimväärset elu elama hakata . 
808	NA	 Mitte nii nagu praegu , et iga krõbina või oksa praksumise puhul automaadi järele haarad . ” 
809	NA	 “ Mis sa ise arvad , millal see niisugune aeg võiks tulla ? ” 
810	NA	 “ Siis , kui venelased läinud on . ” 
811	NA	 “ Kui sa sellist aega ootad , jääb sul küll see inimväärne elu nägemata . ” 
812	NA	 “ Miks ? ” 
813	NA	 “ Mõtle mõistusega , siis saad isegi aru , et niisugust aega ei tule . 
813	NA	 Kui sakslane venelasest jagu ei saanud , kui ta juba Moskva väravate taga istus , kust peaks see jõud siis nüüd tulema , mis neid Eestimaalt välja ajaks . 
813	NA	 Ei lähe nad kusagile . 
813	NA	 Seepärast oleks meil praegu kõige targem metsast välja tulla ja ennast vabatahtlikult üles anda . ” 
814	NA	 “ Parem siis juba kõmmutan enda ise maha , kui seda venelastel teha lasen . ” 
815	NA	 “ Miks sa arvad , et nad su maha kõmmutavad ? 
815	NA	 Eks neilegi lähe tööinimesi vaja . ” 
816	NA	 “ Ma mitte ei arva , vaid tean . 
816	NA	 Ma mäletan liiga hästi seda päeva , kui nad isale ei millegi eest automaadivalangu keresse kihutasid ja peaaegu veel lapseohtu õe surnuks vägistasid . 
816	NA	 Sellest momendist peale ei ihka ma muud , kui nendele mõrtsukatele kätte maksta . ” 
817	NA	 “ Vaevalt et sa neid mõrtsukaid enam leiad . ” 
818	NA	 “ Ma ei tee vahet , on nad needsamad mehed või mõned teised , ükskama kõik . 
818	NA	 Peaasi , et nad on samast kambast . ” 
819	NA	 “ Sul on vale seisukoht . 
819	NA	 Ega siis kõik mõrtsukad pole . 
819	NA	 Sa tapsid ju sakslasi ka , nagu ma kuulnud olen . 
819	NA	 Olid ka nemad sinu arvates mõrtsukad ? ” 
820	NA	 “ Meile eestlastele on vallutajad kõik ühesugused vaenlased , nii sakslased kui venelased . 
820	NA	 Ja ega sa isegi parem ei ole . 
820	NA	 Vahe seisab ainult selles , et mina tapsin ja tapan omal algatusel , sina aga organiseeritud korras . ” 
821	NA	 “ Ega sa kõiki ikka maha lasta ei jõua . ” 
822	NA	 “ Mis sest . 
822	NA	 Hävitan niipalju kui suudan , siis pole mul hiljem vaja endale etteheiteid teha , et liiga vähe tapsin . ” 
823	NA	 “ Vaevalt et sa niisuguse suhtumisega vallutajatesse kunagi inimväärset elu elama saad hakata . 
823	NA	 Siin , kodukandis igatahes küll mitte . 
823	NA	 Siin teab iga poisipõnn , mis mees sa oled . ” 
824	NA	 “ Mis mees ma siis sinu arvates olen ? ” 
825	NA	 “ Vilets mõrtsukas , kes selja tagant ründab . ” 
826	NA	 “ Kas sõjas ei rünnata selja tagant ? 
826	NA	 Ja ometi on just need selja tagant ründajad kõige suuremad kangelased . ” 
827	NA	 “ Sõjas rünnatakse riigi ja rahva huvides , sina teed seda aga oma isiklikel kaalutlustel , seepärast oledki sa vaid mõrtsukas , liiatigi veel , tapad süütuid inimesi . ” 
828	NA	 Pikem mees seisatas ning kiskus automaadi kaelast . 
829	NA	 “ Kas sa ei leia , et räägid liiga julgelt ! ” 
830	NA	 “ Rääkisin ma liiga julgelt või mitte , kuid tõtt rääkisin ma kindlasti . ” 
831	NA	 “ Kuule , ütle mulle , miks sa üldse metsa tulid ? 
831	NA	 Kas selleks , et minu järel luurata ? ” 
832	NA	 “ Ei . 
832	NA	 Ma ei oska seda põhjust sulle tõesti päris täpselt öelda , kuid ma arvan , et see oli ikka seesama kõhklus ja kahevahelolek , mis paljusid teisigi metsa ajas . ” 
833	NA	 “ Milline kõhklus ja kahevahelolek ? ” 
834	NA	 “ Eks ikka see , et keegi ei teadnud , mis meist saab . 
834	NA	 Kuidas meisse suhtutakse . 
834	NA	 Mida süüks pannakse , mida mitte . 
834	NA	 Mul ei ole ju tegelikult mingit süüd praeguste võimukandjate ees . 
834	NA	 Et ma poisikesena skaudiorganisatsiooni kuulusin , see ei tohiks olla mingi kuritegu . ” 
835	NA	 “ Aga kas see ei ole süü nõukogude võimu ees , et sa venelaste juurest sakslaste juurde üle jooksid . 
835	NA	 Minu arust ei saa rängemat eksimust enam ollagi kui väejooks . ” 
836	NA	 “ Ka sealt tulin ma ära . 
836	NA	 See peaks korvama eelmise süüteo . ” 
837	NA	 “ Ja nüüd varjad ennast koos mõrtsukaga metsas ? ” 
838	NA	 “ Nojah , teised hirmutasid , et saksa sõjaväes olemise eest pannakse vangi . 
838	NA	 Nii hakkasingi kartma , et mine tea . 
838	NA	 Nüüd aga tunnen , et olen selles süüdi , et metsa tulin . 
838	NA	 Võib-olla karistatakse just selle pärast . ” 
839	NA	 “ Kui sa nii puhas poiss oled , nagu sa mulle siin ette liristad , mis sa siis minusuguse mõrvari seltsis punkris kükitad ? 
839	NA	 Mine metsast välja . 
839	NA	 Ja kui sa venelastele teeotsa minu asukohta ka veel kätte näitad , võib-olla saad nende käest selle eest veel autasugi . 
839	NA	 Olen kuulnud , et niisugusel korral ei olevat nad maksmisega kitsid . ” 
840	NA	 “ Aitäh soovituse eest ! 
840	NA	 Kuid ma arvan , et oskan ise otsustada , kas lähen metsast välja või hallitan punkris edasi . ” 
841	NA	 Mehed vaikisid . 
841	NA	 Madal pajuvõsa lõppes ning mõlemad astusid vaevumärgatavat teerada mööda metsa varjava sügavuse poole . 
841	NA	 Korraga seisatas Roland . 
842	NA	 “ Kuuled ! ” 
843	NA	 “ Mida ? ” 
844	NA	 Kaugusest kostis veomasina undamine . 
845	NA	 “ Ma ei kuule midagi kahtlast . ” 
846	NA	 “ Aga mina kuulen . 
846	NA	 Veomasin sõidab külast siiapoole . ” 
847	NA	 “ Mis selles siis imelikku on , mida kuulata tasub . ” 
848	NA	 “ Aga mina ütlen , et tasub . 
848	NA	 Mis on veomasinal asja öisel ajal siiapoole sõita ? ” 
849	NA	 Mõlemad mehed kuulatasid pingsalt . 
849	NA	 Ja tõepoolest . 
849	NA	 Veomasina undamine lähenes . 
850	NA	 “ Haarang ! 
850	NA	 Kurat ! ” karjatas Roland järsku . 
851	NA	 “ Mine nüüd ikka oma jutuga . 
851	NA	 Mis haarang see siis nüüd öösi . ” 
852	NA	 “ Mis öösi ! 
852	NA	 Paari tunni pärast hommik käes ja valge väljas . ” 
853	NA	 Mehed kuulatasid uuesti , sest auto undamine katkes järsku , nagu oleks masin seisma jäänud . 
854	NA	 “ Kas võib külas keegi meie punkri asukohta teada ? ” 
855	NA	 “ Minu arust mitte keegi . ” 
856	NA	 “ Tuleta hästi meelde , ehk oled kellelegi midagi lobisenud , ” nõudis Roland ning silmitses Edgarit kahtlustavalt . “ Kümme tuhat minu pea eest on küll väike summa , aga ehk hakkas raha lõhn sulle siiski ninasse . 
856	NA	 Ja kui rüssad vähegi sõnapidajad on , oled metsast välja minnes korrapealt rikas mees . ” 
857	NA	 Rolandi hääles helises tigedus . 
858	NA	 “ Selle asemel et mind praegu niisuguse totra jutuga usutleda , võiksime parem jalga lasta , kui sa tõesti haarangut kardad , ” arvas Edgar . 
859	NA	 “ Kuhu ? 
859	NA	 Kui sa tõesti haarangu korraldasid , siis kindlasti punkrile . 
859	NA	 Nii jah , et venelased mind sealt nagu karu koopast välja tiriksid . 
859	NA	 Ei lähe läbi . ” 
860	NA	 “ No lähme siis kuhugi mujale . 
860	NA	 Kaua me siin külmakahmas rohus sahlame . 
860	NA	 All jõe ääres on küünid heinu täis , oma paar kilomeetrit punkrist eemal . ” 
861	NA	 Roland mõtles viivu , saatis Edgari poole veel kord umbusaldava pilgu ning hakkas siis mööda metsa serva jõe poole liikuma . 
862	NA	 “ Kõnni mu kõrval , ” käsutas ta kaaslast , kes praegu nagu vastu tahtmist paar sammu tagapool lonkis . 
863	NA	 “ Kas kardad , et võin sind millegagi üllatada või ? ” 
864	NA	 “ Peale automaadivalangu kuklasse ei üllata sa mind mitte millegagi . 
864	NA	 Aga esialgu aitab sellestki . ” 
865	NA	 Edgar tegi , mis kaaslane nõudis , ja mõlemad mehed sammusid taas vaikides teineteise kõrval hahetavas hommikuvalguses jõeäärsete heinamaade poole , et võimaliku haarangu korral venelastele mitte näppu sattuda . 
865	NA	 Oleks Roland korraks Edgari näkku kasvõi ainsagi pilgu heitnud , oleks ta sealt kindlasti märganud salakavalat , õelale irvitajale omapärast muiet , kuid ta tegeles momendil oma süngevõitu mõtetega ning ta kõrval sammuv kaaslane tundus talle praegu ohutu . 
865	NA	 Ta oli harjunud kõiki kahtlustama ja kartma . 
866	NA	 Kuigi nad Edgariga koos juba mitu kuud ennast metsas varjasid , ei usaldanud Roland teda mitte põrmugi , eriti veel nüüd , kus NKVD-mehed tema pea eest kümme tuhat rubla sellele peo peale olid lubanud laduda , kes tema elusalt neile kätte toimetab . 
866	NA	 Ja Roland teadis , milline võim on rahal . 
866	NA	 See on ikka imet teinud ja teeb edaspidigi . 
866	NA	 Raha sunnib valetama , reetma , sõpru hülgama ja isegi tapma , kui teda muidu kätte ei saa . 
866	NA	 Momendiks unustas ta valvsuse enda kõrval sammuva mehe suhtes , kes oli samuti inimlikkude nõrkustega lihtsurelik nagu ta ise ja kõik teisedki . 
866	NA	 Sõbraks polnud ta Edgarit kunagi pidanud . 
866	NA	 Ikka oli ta teda vaadanud kui võimalikku äraandjat . 
866	NA	 Mis Edgari metsa tõi , seda ta ei teadnud. Oli ka temal mingi veresüü , mis sundis teda mööda metsi hulkudes ennast avalikkuse eest varjama , mine tea . 
866	NA	 Ta polnud seda tema käest rohkem küsinud kui esimesel kohtumisel , kuid vastus , mis Edgar talle seekord andis , teda ei rahuldanud . 
866	NA	 See oli ebamäärane siia-sinna vingerdamine , millel puudus konkreetne sisu ja mõte . 
866	NA	 Miks ta ise metsa puges , seda ta teadis . 
866	NA	 See oli kättemaksuiha eeskätt nende vastu , kes olid tema perekonnale ülekohtused , kuid ka kogu Eestimaale ja rahvale . 
866	NA	 Ikka ja jälle viirastusid talle surnuks piinatud õde ja õues punaseks värvunud lumel vereloigus püssikuulidest läbipuuritud isa . 
866	NA	 Nende kahe laiba juures oli ta tõotanud : maksan kätte kümnekordselt . 
866	NA	 Ta ei pidanud nende mahalastute kohta täpset arvet , keda tema automaadivalangud olid tabanud , kuid ta tundis , et mõõt ei olnud täis . 
866	NA	 Veel ei olnud ta rahul . 
866	NA	 Ja seepärast ta tappiski . 
866	NA	 Tappis neid , kelles haistis vaenlast . 
867	NA	 Pajuvõsa lõppes ja mehed astusid ööhallast kahutatud paksus ädalaheinas kalda ääres lömitavate küünimügerikkude poole . 
867	NA	 Tihe looklev piimvalge udukangas lohistas ennast pikkamisi jõekäärude kohal mere poole . 
867	NA	 Vaskpunane idataevas kuulutas uue päeva sündi . 
868	NA	 “ Vali ise küün , ” lausus Edgar ja seisatas . 
869	NA	 Roland arutles mõttes . 
869	NA	 Kui venelased tõesti haarangut plaanitsesid , siis kust ilmakaarest nad võisid tulla ? 
869	NA	 Kõik olenes sellest , kas nad punkri olemasolu teadsid või mitte . 
869	NA	 Kui nad teadsid , siis suunduvad nad kõigepealt metsa ja võivad sealt liikuda ka heinamaade suunas , seega läänest . 
869	NA	 Tulevad nad aga täiesti juhuslikult , huupi , siis võivad nad sattuda just heinamaadele enne metsa jõudmist ja tulevad idast , see tähendab küla poolt , sealt , kust äsja kostis veomasina undamine . 
869	NA	 Esimene küün oleks seega ründajatele liiga kättesaadav , kohe paksu pajuvõsa ääres . 
869	NA	 Pealegi tuleks temal ja Edgaril põgenemise korral ületada lage jõekäär . 
869	NA	 Ka teine küün ei sobinud , sest selle suu oli otse idasse ja teist ava küünil polnud . 
869	NA	 Jäi üle veel kolmas , mis asus lagendiku lääneservas , metsale ja ka jõele võrdlemisi lähedal . 
869	NA	 Ka oli sellel küünil kaks väljapääsu , üks lõuna- , teine põhjapoolses otsas . 
869	NA	 Suure hädaohu korral võis isegi üle jõe ujuda ning vastaskalda lepapadrikus varju leida . 
869	NA	 Kõik need kaalutlused olid muidugi ennatlikud , sest tegelikult polnud ju veel ei haarangut ennast ega ka mingit märki tema võimalikust tulekust . 
869	NA	 Ja ega Roland seda isegi tõsiselt kartnud . 
869	NA	 Oleks tal kasvõi üksainus konkreetne niidikene selle kohta , et haarangut tõesti võib oodata , oleks ta sellest piirkonnast otsekohe jalga lasknud . 
869	NA	 Nüüd oli aga see ettevaatus pigem tühine demonstratsioon Edgari õrritamiseks kui tõsise hädaohu vältimiseks . 
869	NA	 Nõnda omaette aru pidades seadiski Roland lõpuks sammud kõige viimase küüni poole . 
869	NA	 Mehi võttis vastu meeldivalt lõhnav heinavirn . 
869	NA	 Millegipärast tegi Edgar endale magamisaseme otse küünisuu kõrvale , väljapääsule võrdlemisi lähedale . 
869	NA	 Rolandis äratas see pisut võõristust , sest kaaslane ei tundunud olevat just eriti julgete meeste killast , pigem vastupidi . 
870	NA	 “ Küllap loodab hädaohu korral kohe jalga lasta , ” mõtles Roland ning valis endale heinavirna kõige kõrgema osa , kust kaaslane hästi näha oli , sest taas meenus talle rahvamajas nähtud võõras tundmatu mees , kes Edgari kõrvale istus ning temalt midagi küsis . 
870	NA	 Kuigi Roland ei näinud meest palgest palgesse , tundis ta instinktiivselt endal tema luuravat pilku . 
870	NA	 Liiga palju oli ta oma eluea jooksul kohanud salakavalaid inimesi , et mitte ohtu õiges kohas ja konkreetses inimeses ära tunda . 
870	NA	 Ja kui ta poleks selle mehe ebasõbralikku pilku endal tundnud ning otsekohe , sekundi pealt jalga lasknud , oleks ta võib-olla praegu juba arreteeritud . 
870	NA	 Roland ronis heinavirna otsa ja võttis laskevalmis relva kätte , et ootamatuse korral mitte hilineda . 
871	NA	 Veretav päikeseketas ronis vaevaliselt madala pajuvõsa tagant välja ning piilus heinaküüni poollagunenud katusepilbaste vahelt sisse . 
871	NA	 Roland ei saanud uinuda , kuigi väsimus oli suur . 
871	NA	 Edgar aga paistis magavat . 
871	NA	 Kuidas ta küll nii rahulik suutis olla , imestas Roland . 
871	NA	 Kas ta siis võimalikku haarangut sugugi ei kartnud ? 
871	NA	 Minutid venisid ning uni sai väsinud organismi üle võimuse . 
871	NA	 Rolandi tukastus katkes mingi sahina peale üsna enda lähedal . 
871	NA	 Ta avas silmad ning nägi , kuidas Edgar tasahilju heintest välja puges ning pingsalt tema poole vaatas . 
871	NA	 Et Roland oli küüni kõige kõrgemas ja pimedamas nurgas , ei võinud Edgar tema avatud silmi näha , seevastu aga oli ta ise küüni avatud suu ees oma kaaslasele heaks märklauaks . 
871	NA	 Roland oli valvel , sõrm relva päästikul . 
871	NA	 Mida kavatses Edgar teha ? 
871	NA	 Miks ta tõusis ja miks ta praegu niimoodi madala küüniava ees põlvitab ning pajuvõssa kasvanud luha poole vaatab . 
871	NA	 Vaevalt jõudis Roland selle mõtte lõpuni mõelda , kui Edgar käe tõstis ning võsa poole viipas , nagu kutsuks ta sealt kedagi . 
871	NA	 Nüüd ei olnud enam kahtlust , ta oli Edgari poolt seatud lõksu läinud . 
871	NA	 Oli ju tema see , kes soovitas punkri asemel heinaküüni magama tulla . 
871	NA	 Samal silmapilgul haaras küüni suu ees põlvitaja automaadi ning tahtis heinavirnast alla hüpates põgeneda , kuid Roland oli kärmem . 
872	NA	 “ Äraandja ! 
872	NA	 Sure , raisk ! ” karjatas ta ning vajutas päästikule . 
873	NA	 Kõlas mitu lasku üksteise järel ning reetur veeres jahukotina unkaaugust välja , ööhallast kahutatud lopsakale rohule . 
873	NA	 Pajuvõsast kõlasid hüüded : 
874	NA	 “ Anna alla ! 
874	NA	 Tule välja ! 
874	NA	 Küün on ümber piiratud ! 
874	NA	 Me jätame sind ellu ! ” 
875	NA	 Roland viskus jõepoolse unkaaugu juurde , et sealt välja hüpata ning põgeneda , kuid parajasti väljusid teiselt poolt jõge kolm vormikandjat , automaadid käes . 
875	NA	 Roland tulistas . 
875	NA	 Üks meestest langes silmili vette , ülejäänud põgenesid . 
876	NA	 Uuesti kõlasid metsast hüüded : “ Anna alla ! 
876	NA	 Me kingime sulle elu ! 
876	NA	 Tule välja ! ” 
877	NA	 “ Kus mul elukinkijad väljas ! 
877	NA	 Mõrtsukabande ! ” 
878	NA	 Automaadivalang häälte suunas sundis hüüdjaid vaikima . 
878	NA	 Järgnes mitmeminutiline vaikus . 
878	NA	 Nähtavasti pidasid ründajad nõu , mida ette võtta . 
878	NA	 Ilmselt taheti metsavenda elusalt kätte saada . 
878	NA	 Roland saatis pilgu üle jõe vastaskaldale . 
878	NA	 Et seal kedagi näha polnud , üritas ta uuesti unkaaugust välja hüpata , kuid samas ilmusid võsast taas automaatidega mehed , valmis teda kaldapervel vastu võtma . 
878	NA	 Jälle ragises metsavenna automaat . 
878	NA	 Kui palju ründajaid nüüd langes , kui palju ellu jäi , ei olnud Rolandil aega vaadata . 
878	NA	 Ta kuulis vaid vihast sõimu ja karjatusi . 
878	NA	 Uuesti kostsid padrikust alistumise keelitused , millele rünnatav automaadivalanguga vastas . 
879	NA	 “ Ei näe te mind elusalt , raisakullid ! ” kiristas ta seesmise vihaga . 
880	NA	 Päev kiskus juba keskhommikusse , kuid metsavend väikeses küüniuberikus ei alistunud . 
880	NA	 Lootuse eluga pääseda oli ta juba kaotanud , kuid ta tahtis viimase hingetõmbeni võidelda , tahtis omaste eest kätte maksta , kuni soe veri ta enda soontes veel voolab , kuni süda tuksub ja teda relva tõstma käsutab . 
880	NA	 Ründajad oleksid võinud ju küüni tormijooksuga ära võtta ja kindlasti oleks see neil ka õnnestunud , kuid keegi ei tahtnud oma eluga riskida . 
880	NA	 Pealegi ootas seda , kes Roland Piibu elusalt kinni võtab , suur rahaline tasu . 
880	NA	 Aga ka sellest kõige viimasest ihaldatud suutäiest jäid haarangu korraldajad ilma . 
881	NA	 Ründajate read olid juba üsna kõvasti hõrenenud , kui ohvitser lõpuks käsu andis küün tormijooksuga vallutada . 
881	NA	 Esimesed mehed , kes võsast nina pistsid , niitis metsavenna automaadituli maha . 
881	NA	 Jälle olid ründajad nõutud , sest ohvitser ei taganenud oma nõudmisest : Roland Piip tuleb elusalt kinni võtta . 
882	NA	 Kui Rolandil viimane laeng automaadist välja oli tulistatud , sest enam rohkem tal laskemoona ei olnud , surus ta läbi hammaste : “ Ilma jääte kümnest tuhandest rublast ! ” 
883	NA	 Viimane pilt , mis ta silme eest mööda libises , olid kaks surnukeha . 
883	NA	 Üks verest punaseks värvunud lumel koduõues ja teine toas , häbistatud ja piinatud . 
883	NA	 Ning viimane mõte nende laipade juures antud tõotus : maksan kätte kümnekordselt ! 
883	NA	 Siis heitis ta tühja automaadi kõrvale ning kiskus vöölt nagaani . 
883	NA	 Võsas kükitavad julgeolekumehed kuulsid üksikut lasku ning vaatasid küsivalt üksteisele otsa . 
883	NA	 Kui nende alistumiskeelitustele keegi enam ei reageerinud , käsutas ohvitser mehed küüni . 
884	NA	 Lõhnavatel heintel lamas avasilmi Roland Piibu laip , metsavend , kes oli kätte maksnud kümnekordselt oma perekonna hävitamise eest . 
884	NA	 Haarajad kogusid langenud seltsimeeste surnukehad kokku ning kandsid autodesse . 
884	NA	 Edgari laip aga jäeti küüni ette vedelema . 
884	NA	 Tema kägardunud elutut keha tõukas ohvitser jalaga ning lausus tema vahakollasesse näkku vaadates põlastusega : “ Vilets lupard ! ” 
885	NA	 Tükk aega peeti nõu , mida Roland Piibu surnukehaga peale hakata . 
885	NA	 Siia , heinavirna otsa lebama jätta ei oleks kuigi tark tegemine , sest olid nad ju oma langenud seltsimeeste näol maksnud küllaltki kõrget hinda . 
885	NA	 Vähemalt ümbruskonna kohalik elankkond peab oma silmaga nägema , et seda ohtlikku mõrtsukat enam elavate kirjas ei ole . 
885	NA	 Ja kui lõpuks keegi geniaalsele mõttele tuli , et vaja oleks metsavenna laip kusagile avalikku kohta teatud ajaks üles riputada , kus iga möödakäija teda imetleda ja haletseda võiks , kiideti see tore ettepanek üksmeelselt heaks ning Roland Piibu surnukeha löödi risti telefoniposti külge Nõmme külasse viiva tee äärde . 
885	NA	 Ja tõepoolest , ümbruskonna elanike jahmatusel polnud piire . 
885	NA	 Surnukehaga niimoodi ümber käia ! 
885	NA	 See ei mahtunud lihtsate külainimeste pähe . 
885	NA	 Laiba lähedale seadis NKVD sisse pideva valve , et seda mitte ära ei varastataks , kuna teati , et Roland Piibul oli , vaatamata tema verisetele kätele , igal pool palju sõpru ja pooldajaid , sest ta ei puudutanud kunagi omasid . 
885	NA	 Ka lootsid võimukandjad seal tema laibaga hüvasti jätma tulnud teisi metsavendi tabada . 
885	NA	 Kuid ei juhtunud seda ega teist . 
885	NA	 Küll aga asetasid möödujad Jeesus Kristuse kombel üles riputatud Roland Piibu risti alla hulgaliselt lilli , mis pidi olema lugupidamise märgiks mehele , kes temale tehtud ülekohtu eest veriselt kätte maksis . 
885	NA	 Kaua kõlkus metsavenna laip telefoniposti külge kinnitatud ristil ja iga päev ilmusid sinna alla värsked sügisõied . 
885	NA	 Siis , ühel ööl , oli juba lagunema kippuv surnukeha kadunud . 
885	NA	 Kas õnnestus tõesti teistel metsavendadel NKVD pidevast valvest hoolimata see ära varastada või toimetasid võimukandjad ise korjuse varjulisse võssa ja matsid maha , seda ei saadudki teada . 
885	NA	 Edgari laiba aga leidsid karjalapsed tükk aega hiljem küünisuu eest ja kõigile jäi mulje , et ta haarangul julgeolekumeeste poolt maha lasti . 
886	 30 	 30 
887	NA	 Hirm , et pärast talude ühistamist ka maju kolhoosikeskuse juurde kokku hakatakse vedama , osutus vähemalt esialgu ülearuseks . 
887	NA	 Kõik jäid elama sinna , kuhu keegi oma eluaseme kunagi oli rajanud . 
887	NA	 Kuid elu ise dikteeris inimestele nii mõndagi ette , mis alguses tundus olevat vastuvõtmatu . 
887	NA	 Seoses taluinimeste massilise küüditamisega jäid paljud piirkonnad peaaegu inimtühjaks . 
887	NA	 Eesti vabadussõjast osa võtnud asunikud , kellele Selivere mõisa südamest suured talud kätte olid mõõdetud , viidi ära viimaseni . 
887	NA	 Lisaks nendele tunnistati kulakuteks Kõrvenurme põlistalunikud , kes kodanlikul ajal võõrast palgalist tööjõudu pidasid . 
887	NA	 Kulaku nimest ja küüditamisest ei pääsenud ka keskmise suurusega talud ning koguni väikekohapidajad , peaasi , et neil majapidamine korras oli ja jõukust rohkem kui mõnel niisugusel peremehel , kes kodanlikul ajal tööst lugu ei pidanud , vaid niisama lulli lõi . 
887	NA	 Ühesõnaga –kõigil vähegi jõukamatel tuli oma päriseks ostetud isatalu maha jätta ning puupaljana loomavagunites suure kodumaa idapiirkondadesse rännata , kuna vastasel korral oleksid nad võinud nõukogude võimu tugevasti kõigutada . 
887	NA	 Küüditatute seas leidus ka inimesi , kel ei olnud suurt majapidamist ega ka muid rikkusi , kuid kes oma arvatava poliitilise meelsuse tõttu sotsialistlikku ühiskonda ei sobinud . 
887	NA	 Piisas vaid kellegi kättemaksuhimulise napisõnalisest vihjest kas valla täitevkomitees või julgeolekus ja inimene oli kadunud . 
887	NA	 Aeg oli avanud hiilgavad tegutsemisvõimalused pealekaebajatele ja võimu ees lipitsevatele närustele hingedele . 
887	NA	 Keegi ei uurinud kaebealuste süüd , keegi ei takistanud ülekohut , omavoli oli piiramatu ja absoluutne . 
887	NA	 Näis , et inimesed olid sel ajal väljaspool seadust . 
887	NA	 Neil koledail hirmu- ja õudusepäevil ei võinud ükski inimene õhtul magama minnes kindel olla , et ta hommikuni oma voodis rahulikult puhata võib . 
887	NA	 Iga automürina peale ärgati hirmunult ning piiluti südame kloppides õue , sest keegi ei teadnud , millal kellegi tund käes on . 
887	NA	 Seega jätkus külade inimestest tühjenemine ka veel pärast suurt massiküüditamist . 
887	NA	 See tõi endaga kaasa mitmeid negatiivseid nähtusi . 
887	NA	 Kõigepealt hariduselus . 
887	NA	 Paljudes maakoolides langes õpilaste arv järsult niivõrd madalale , et koolid läksid likvideerimisele . 
887	NA	 Üksteise järel suleti õppeasutused , kus õpilasi oli ainult neli-viis või veelgi vähem . 
887	NA	 Nende laste vanemad seisid probleemi ees , kuhu lapsed õppima saata , sest lähim kool asus tihti kümme-viisteist kilomeetrit eemal , kas linnas või mõnes muus suuremas ning rahvarikkamas keskuses . 
888	NA	 Üks selline lapsevanem oli Sooaluse Leeni , kes kolhoosi astumisega alguses kuidagi ei tahtnud nõustuda . 
888	NA	 Kuid et valla partorg talle kõvasti peale käis ning riigivastaseks lubas tunnistada , andis ta lõpuks avalduse . 
888	NA	 Leeni lapsed käisid alguses Saaremetsa algkoolis , mis kuulus küll naabervalda , kuid oli kõige lähem õppeasutus Sooalusele , ainult kolm kilomeetrit läbi metsa . 
888	NA	 Et aga Saaremetsa piirkond küüditamise tagajärjel peaaegu inimtühjaks jäi , langes seal ka õpilaste arv peaaegu nullini ning kool suleti . 
888	NA	 Lähim , Kõrvenurme algkool asus Sooaluselt seitsme kilomeetri kaugusel . 
888	NA	 Liiga pikk maa kaheksa-üheksa aastaste laste jaoks ning Leeni hakkas piiluma küla poole . 
888	NA	 Hobust ei olnud , põllutööriistu ei olnud , kevadised ja sügisesed porid ning talvised tuisanud teed ajasid Leenile hirmu peale . 
888	NA	 Lisaks kõikidele muudele hädadele ilmusid ei tea kust maailmaotsast veel hundid . 
888	NA	 Neid liikus küll üksikult ning paarikaupa ja vahel veel suuremalgi hulgal metsavahelistel teedel , heinamaadel ja põldudel , hirmutades inimesi ning murdes kariloomi . 
888	NA	 Ühel südasuvisel lõunatunnil , kui Leeni kolhoosi heinamaalt koju lehma lüpsma tuli , saatis ta lapsed koplisse , et nad loomad koju laseksid . 
888	NA	 Lehm ja üks lammas jooksid aga lastele juba poolel teel vastu . 
888	NA	 Lapsed pöördusid koju tagasi ega mõistnud asjast midagi arvata . 
888	NA	 Et aga kaks lammast vajaka olid ja ka hiljem enam koju ei tulnud , läks Leeni koplisse vaatama , kuhu lambad jäid . 
888	NA	 Karjamaa lähedalt , üsna mulgu juurest leidis ta ühe tapetud ute , teine oli aga koplis maha murtud ning ära söödud . 
888	NA	 Ainult väike ristluu-konditükk vedeles maas . 
888	NA	 Nüüd oli Leenil asi selge . 
888	NA	 Hunt oli käinud tema karja külastamas . 
888	NA	 Ilmselt oli lehm kiskjaga vihast heitlust pidanud , sest maakamar oli mitme ruutmeetri ulatuses mustale mullale sõtkutud ning madal lepavõsa ära räsitud . 
888	NA	 Loomi välja lasta Leeni enam ei julgenud , vaid jättis lauta ning niitis põllupeenralt rohtu ette . 
888	NA	 Kui ta juhtumisi õhtupoolikul heinaloogu võttes teistele naistele rääkis , ütles Künka Minna : 
889	NA	 “ Sa pead sealt Sooaluselt ära tulema . 
889	NA	 Kauaks sa enam sinna jääda ei saa . 
889	NA	 Varsti sügis käes , lapsed vaja kooli saata , ega need maimukesed sul seitset kilomeetrit kaks korda päevas ära ei jõua käia . 
889	NA	 Nüüd hundid ka veel . 
889	NA	 Praegu murravad koduloomi , talvel jäävad nälga , murravad lapsed maha . ” 
890	NA	 Seega oli Minna välja öelnud mõtte , mida Leeni ise juba tükk aega endas oli kandnud , kuid sellega teiste ees lagedale tulla ei julgenud . 
891	NA	 “ Aga kuhu ma tulen . 
891	NA	 Kogu elamine jääb ju metsa . ” 
892	NA	 “ Praegu tühje maju külas küll , kust elanikud ära viidi . ” 
893	NA	 “ Ei mina julge , mis siis inimesed ütlevad . ” 
894	NA	 “ Mis neil öelda . 
894	NA	 Ega sa või ometi oma lapsi huntidel lasta maha murda . 
894	NA	 Meie lähedal Sakrise ja Suureõue tühjad . 
894	NA	 Räägi esimehele , ega ta keela . 
894	NA	 Mis need majad niisama tühjalt seisavad . 
894	NA	 Tänavotsa Indreku talusse kolis Liivamäe August , keegi ei ütle midagi . ” 
895	NA	 “ Aga mis siis , kui Sakrise ja Suureõue omad Siberist tagasi tulevad ? ” 
896	NA	 “ Ei nad enam tule , vähemalt niipea mitte . 
896	NA	 Ja kui ka ajad peaks muutuma , nii et nad tagasi lastakse , eks sa siis või Sooalusele tagasi kolida , ” arvas Minna . 
897	NA	 “ Kui sa niimoodi soovitad , siis tasub asja tõesti kaaluda . 
897	NA	 Ma mõtlesin ise juba ammu sellele , aga ei julgenud kellelegi iitsatada . 
897	NA	 Kartsin , et kõik vaatavad , et näe , kus suur punane , ronib võõra varanduse otsa , ” rääkis Leeni . 
898	NA	 “ Sakrise maja sobiks sulle paremini kui Suureõue , on nagu rohkem omaette , lehma söömamaa ligemal . 
898	NA	 Suureõue jääb liiga küla keskele , ” arvas Minna . 
899	NA	 “ Ma mõtlen ise sedasama . 
899	NA	 Sakrise omad mulle kaugelt sugulasedki , vast ei pane nii pahaks , kui nende majja sisse kolin . ” 
900	NA	 Ja Sooaluse Leeni oli esimene , kes oma talu vabatahtlikult maha jättis ning kolhoosikeskusele lähemale kolis , ilma et keegi teda selleks oleks sundinud . 
900	NA	 Muutunud elulaad külas dikteeris ise ette , mida inimestel teha tuli . 
900	NA	 Siitsamast Kõrvenurme külast oli ta abiellumise puhul Sooalusele , mehekoju läinud , nüüd tuli tagasi . 
900	NA	 Ja Leeni ei kahetsenud , kuigi äratulek alguses oli raske . 
900	NA	 Sooaluse põllud ja heinamaad unustati õige pea . 
900	NA	 Paar aastat tegi majand sealt veel heina , kui aga niidetud loog tööjõu nappuse tõttu maha jäi ning sinna mädaneski , ei tundnud järgmisel kevadel Sooaluse põldude ja heinamaade vastu keegi enam huvi . 
900	NA	 Kui aga poisikesed mahajäetud talu aidapõranda alt suvel kümmekond hundikutsikat leidsid , ei julgenud isegi marjulised enam Sooaluse umbrohtunud põllulappidele ega võssakasvavatele heinamaadele liiga lähedale minna . 
901	 31 	 31 
902	NA	 Pingeline olukord Pajanõmme soos metsavendade vahel kestis edasi . 
902	NA	 Pealtnäha tundus olevat kõik korras , kuid tegelikult valitses punkris äikese-eelne rõhuv atmosfäär . 
902	NA	 Räägiti omavahel vähe , hoiduti üksteisele silma vaatamast . 
902	NA	 Armin viibis nüüd peaaegu alati punkri läheduses ega lasknud Jaaku ja Lindat silmist . 
902	NA	 Seepärast ei tulnud põgenemine päise päeva ajal kõne allagi . 
902	NA	 Jälle tõi Ülo ühel õhtul teate , et Sagadi kandis olnud suur haarang , kus mitu meest tabatud . 
902	NA	 Üks mõrtsukatasemele laskunud metsavend , nimega Piip , teinud endale aga ise otsa peale , kui nägi , et pääsu pole . 
902	NA	 Nendele aga , kes ise välja tulevad ja ennast üles annavad , ei tehtavat midagi . 
902	NA	 See innustas ning Jaak otsustas järgmise päeva hommikul proovida , öelgu Armin , mida tahab . 
902	NA	 Mingu asi kasvõi kakluseks . 
902	NA	 Ega ta automaati kasutada ikka julge . 
902	NA	 Punkris oli veel pime ja teises seinas vennaste poolel magati alles , kui Jaak koos naisega välja hiilis . 
902	NA	 Ilm oli sombune , kuid metsaalune hõredas männikus juba päris valge . 
902	NA	 Kiirustades astuti mööda vaevumärgatavat jalgrada sinnapoole , kus Jaagu arvates pidi olema jõgi ja heinamaadele viiv vankritee . 
902	NA	 Vaevalt paarsada meetrit punkrist eemal ilmus järsku puutüve tagant Armin , automaat rinnal . 
902	NA	 Linda kiljatas ning haaras Jaagul käest kinni . 
902	NA	 Kõik kolm seisatasid . 
903	NA	 “ Kuhu te lähete ? ” küsis Armin . 
904	NA	 “ Koju , ” vastas Jaak . 
905	NA	 “ Ma ju ütlesin sulle , et me läheme kõik koos , või ei keegi meist . ” 
906	NA	 “ Ja mina ütlesin sulle , et meil pole teie pattudega asja . 
906	NA	 Me pole kellelegi kurja teinud ja meil pole põhjust siin punkris hallitada . 
906	NA	 Nüüd aga astu kõrvale ja lase meid minna . ” 
907	NA	 “ Mitte kusagile sa ei lähe , kuulsid ! 
907	NA	 Sa kipud selleks välja , et meid üles anda , ” ning Armin kiskus automaadi rinnalt . 
908	NA	 “ Pane relv ära , see pole mänguasi . ” 
909	NA	 “ Ega ma temaga mängima ei hakkagi , ” vastas Armin ning suunas laskeriista Jaagule . 
910	NA	 “ Sa ei tohi lasta ! 
910	NA	 Sa oled mõrtsukas , kui sa Jaaku tulistad ! ” karjatas Linda ning astus mehe ette , et teda oma kehaga kaitsta . 
910	NA	 Kuid oli juba hilja , sest Arminist oli saanud verejanuline kiskja . 
910	NA	 Inimlikkude tunnetega inimene oli temas surnud ja asemele oli asunud ürginstinktidega kannibal , kes nägi voolamas sooja punast verd , kannibal , kes tundis oma sõõrmeis selle hunnitu vedeliku joobnuks tegevat hõngu . 
910	NA	 Miski ei suutnud teda enam peatada . 
910	NA	 Ta vajutas päästikule ning poolhämara metsaaluse sünget vaikust katkestas lühike automaadivalang ja kaks inimest vajusid surnult teineteisele . 
910	NA	 Kuuseladvas kükitanud üksik ronk kraaksatas hirmunult ning tõusis okste vahel tiibu kobistades lendu . 
910	NA	 See suurendas õudu veelgi . 
910	NA	 Taas valitses sombuses metsas vaikus ja rahu , nagu poleks juhtunud midagi iseäralikku . 
911	NA	 Automaadivalangust üles hirmutatud Enn ja Verner haarasid relvad ning tormasid trussikute väel punkrist välja , sest nad arvasid , et metsas toimub haarang . 
911	NA	 Paanilises hirmus põgenesid nad kuuldud laskudest vastassuunas , nii kuidas jalad võtsid , et aga ohtlikust paigast võimalikult kaugemale saaks . 
911	NA	 Teravad okkad ja männikäbid torkisid ja veristasid nende paljaid jalgu , oksad kriipisid reisi ja sääri , kuid seda nad ei tundnud . 
911	NA	 Surmahirm oli suurem kui füüsiline valu . 
911	NA	 Kuuldud automaadivalang ragises ikka veel põgenejate kõrvus ja puhuti näis , et tagaajajad on neil otse kannul . 
911	NA	 Lõpuks taipasid nad , et jälitajaid siiski ei ole ning automaadivalanguidki polnud rohkem kui vaid see , mida nad punkri lähedal kuulsid . 
911	NA	 Mõlemad peatusid lõõtsutades ning istusid tuulest murtud pehkinud kasetüvele ja kuulatasid . 
911	NA	 Mets ümberringi oli aga hääletu ja vennaksed kuulsid ainult teineteise erutatud südamelööke . 
911	NA	 Kes siis lõpuks laskis ? 
911	NA	 Keda ? 
911	NA	 Miks ? 
911	NA	 Ja kas üldse lasti ? 
911	NA	 Nad ehk nägid unes . 
911	NA	 Kuid ei ! 
911	NA	 Nad ju mõlemad kuulsid , kuidas automaat ragises , kuivalt ja valusalt keset hommikuhämaruses tukkuvat metsa . 
911	NA	 Isegi ronga pahaendelise kraaksatuse oli Ennu kõrv ära tabanud . 
911	NA	 Ja järsku vaatasid vennaksed teineteisele otsa , pikalt ja mõistvalt . 
911	NA	 Nad mõlemad mõtlesid üht ja sama mõtet , kuid ei julgenud seda välja öelda . 
911	NA	 See oli nii hirmus , et halvas kõnevõime . 
911	NA	 Lõpuks kogeles Enn : 
912	NA	 “ Kui ehk . . . ” 
913	NA	 Verner noogutas : “ Kindlasti . ” 
914	NA	 Ja nagu kokkuleppe kohaselt tõusid mõlemad ning hakkasid väsinult tuldud teed mööda punkri poole tagasi astuma . 
914	NA	 Teel selgus , et nad olid surmahirmus ligemale paar kilomeetrit punkrist eemale jooksnud . 
914	NA	 Mida lähemale nad oma asukohale jõudsid , seda rõhuvamaks muutus ängistus nende hinges . 
914	NA	 Nad ei vahetanud ainsatki sõna , sest see olnuks ülearune . 
914	NA	 Pinevil meeled ootasid oma kahtlustele kinnitust . 
915	NA	 Armin seisis keset punkrit , automaat kaelas , ja põrnitses süngel ilmel ümmargustest lattidest laotud põrandat . 
915	NA	 Venda lävel nähes võpatas ta ning haaras laskeriista järele . 
915	NA	 Tükk aega valitses vaikus . 
916	NA	 “ Kus Jaak ja Linda on ? ” küsis Enn ja vaatas venna tuhakarva nägu . 
917	NA	 “ Seal , punkri lähedal , ” mühatas Armin ja tegi pealiigutuse laipade suunas . 
918	NA	 “ Kas mõlemad ? ” 
919	NA	 “ Mõlemad . ” 
920	NA	 “ Kas sina ? ” 
921	NA	 “ Jah . ” 
922	NA	 “ Miks sa seda tegid ? ” 
923	NA	 “ Mul polnud teist valikut . ” 
924	NA	 “ Aga kui inimesed teada saavad ? ” 
925	NA	 “ Kui te oma suud kinni peate , siis ei saa keegi teada . ” 
926	NA	 “ Mis sa Ülole ütled , kui ta küsib ? 
926	NA	 Ta pidi täna tulema . ” 
927	NA	 “ Ütlen , et ei tea . ” 
928	NA	 “ Kas matsid maha ? ” 
929	NA	 “ Ei . ” 
930	NA	 “ Miks ! 
930	NA	 Mõni võib metsa tulla ja näeb . ” 
931	NA	 “ Nähku . 
931	NA	 Mulle on see vastik . ” 
932	NA	 “ Kas siis ei olnud vastik , kui sa nad maha kõmmutasid ? ” 
933	NA	 “ Mis see sinu asi on . 
933	NA	 Tahad kohut mõistma hakata või ? ” 
934	NA	 Armini hääl värises ja silmis peegeldus ohjeldamatu viha . 
935	NA	 “ Mis kohtumõistja mina olen , kuid sa ise peaksid taipama , et oled vilets mõrtsukas . ” 
936	NA	 “ Vaiki , kutsikas ! ” karjatas Armin ja haaras automaadi . 
937	NA	 “ Eks tapa siis mind ka , kui sa muud ei oska . ” 
938	NA	 Väljast kostsid sammud . 
938	NA	 Tulija oli Verner . 
939	NA	 “ Mis siin toimub ? ” küsis ta , kui nägi Arminit nooremale vennale suunatud automaadiga . 
939	NA	 Mõlemad vaikisid ja üle Armini nurgelise näo valgus mingi inetu grimass . 
939	NA	 Kolm venda seisid keset kitsast punkrit nii lähestikku , et nad üksteise hingeõhku tundsid . 
939	NA	 Siis langetas Armin relva ja astus punkrist välja . 
939	NA	 Enn ja Verner vaatasid talle järele , kuni vanem vend , automaat rinnal , hall sonimüts silmile tõmmatud , pikkade sammudega mööda õitsvasse kanarbikku tallatud jalgrada pruunikashallide männitüvede vahele ära kadus . 
939	NA	 Kui teda enam näha polnud , küsis Enn : 
940	NA	 “ Kuhu ta läks ? ” 
941	NA	 “ Ei tea , ” kehitas teine õlgu . 
942	NA	 Alles nüüd märkas Verner , et Jaak ja Linda on vajaka . 
943	NA	 “ Kus ? . . . ” 
944	NA	 Kuid enne veel , kui ta küsimust suutis lõpetada , lausus Enn : 
945	NA	 “ Pane riidesse , läheme ja matame nad maha . ” 
946	NA	 “ Siis ikkagi Armin . 
946	NA	 Ja meie arvasime , et haarang . ” 
947	NA	 “ Tema . ” 
948	NA	 Mööda kastemärgadesse sookailudesse ja sinikavartesse tallatud jalgrada sahlas , raske seljakott seljas , üksik mees metsasügavuse poole . 
948	NA	 Oli näha , et ta kiirustas . 
948	NA	 Heinamaalagendikul oli juba päris valge , kuid metsa all alles hämar . 
948	NA	 Peaks ta ikka ennem kohale jõudma , kui punkrielanikud ärkavad ning metsi mööda laiali valguvad , mõtles Ülo endamisi . 
948	NA	 Ta pidi minema küll alles õhtul , aga eilsed halvad uudised oli vaja juba hommikul üle anda . 
948	NA	 Peagi asendus madal , võssa kasvanud rabaserv hõreda kõrge männikuga , kus liivane pinnas kõva ja tasane . 
948	NA	 Jalgrada tegi käänaku ja viis mööda liivaseljandiku nõlva otse edasi punkri poole . 
948	NA	 Korraga märkas Ülo enda ees puude vahel kolme inimest . 
948	NA	 Kähku tõmbus ta männitüve varju ning piilus sealt , nii hästi kui hämarus seda lubas , inimkogude poole . 
948	NA	 Näis , et nad millegi üle sõnelesid , sest Ülo kuulis erutatud hääli , kuid ei eraldanud sõnu . 
948	NA	 Ta tegi mõne kiire hüppe edasi , et paremini näha ja kuulda , mis seal toimub . 
948	NA	 Kuid siis karjatas naisehääl : 
949	NA	 “ Sa oled mõrtsukas , kui sa Jaaku tulistad ! ” 
950	NA	 Ülo tardus paigale , sest samal momendil ragises automaat ja kaks teineteise ees seisvat inimest vajusid pikali maha . 
950	NA	 Tulistaja laskis relva langeda ning eemaldus . 
950	NA	 See oli Armin . 
950	NA	 Ülo tundis ta ära pisut vimmaka rühi ja lüheldase kasvu järgi . 
950	NA	 Ka kandis Armin kogu aeg silmile tõmmatud halli sonimütsi ning luitunud tumesinist pintsakut . 
950	NA	 Kuid keda ta tulistas ? 
950	NA	 Ainukene naine punkris oli Linda , Jaagu naine . 
950	NA	 Kuid mees ? 
950	NA	 Ega ometi Jaak ! 
950	NA	 Ülot valdas hirm ja õudus . 
950	NA	 Miks olid nad hommikul vara oma peiduurkast välja viival teel ? 
950	NA	 Ta teadis , et Jaak ja Linda tahtsid juba ammu metsast välja tulla ning ennast üles anda , kuna ei teadnud endal olevat mingit süüd . 
950	NA	 Armin oli aga selle vastu , sest ta kartis , et Jaak punkri asukoha välja annab ning venelaste haarangu temale kaela sokutab . 
950	NA	 Kõike seda kokku võttes tegi Ülo loogilise järelduse , et Jaak ja Linda tahtsid hommiku hämarat metsa ära kasutada ja põgeneda , kuid sattusid Armini peale , kes juhuslikult või koguni sihilikult neid metsas passis ning abielupaarile otsa peale tegi . 
950	NA	 Kus olid aga nooremad vennad ? 
950	NA	 Ilmselt siinsamas lähedal . 
950	NA	 Ülo kükitas madalate põõsaste vahele maha ega julgenud ennast liigutada , sest ta kartis , et teda nähakse . 
950	NA	 See oleks aga tähendanud seda , et ta oleks saanud vastu enda tahtmist selle mõrtsukatöö kaasteadjaks . 
950	NA	 Aga mis siis , kui vennaksed , eesotsas Arminiga , rohkem kaasteadjaid ei taha ? 
950	NA	 Siis võib nii juhtuda , et ka tema automaadivalangu keresse saab ning siinsamas rohelisel samblal lamab , hambad itsakile , nii nagu Jaak ja Lindagi . 
950	NA	 Kunagi tulevad ju kõik metsast välja , sest ega nad siia igavesti jääda ei saa . 
950	NA	 Ja kui Jaagu ning Linda kadumist uurima hakatakse , siis on tema kaasteadja ning koguni kaassüüdlane . 
950	NA	 Ning hirmunud Ülo lösutas põõsaste vahel edasi , oodates , millega see ebameeldiv olukord lõpeb . 
950	NA	 Kui Armin nendele otsa peale tegi , küllap tuleb ta siis neid ka matma . 
950	NA	 Vaevalt et ta laipu niimoodi vedelema jätab . 
950	NA	 Kuid aeg venis ning ühtki inimolendit ei ilmunud kusagilt lagedale . 
950	NA	 Ülo oli juba tõusmas , et lähemale hiilida ja oma oletuses Jaagu ja Linda suhtes lõplikult veenduda ning siis jalga lasta , kui puude vahele ilmusid Enn ja Verner , labidad käes . 
951	NA	 Rohelisel samblal mändide all lamasid kaks verist laipa , mees ja naine , isa ja ema . 
951	NA	 Lebasid teineteise kõrval , tardunud pilgud kaharatesse männilatvadesse sihitud . 
951	NA	 Keegi ei tulnud nende silmi sulgema , keegi ei laotanud nende peale surilina . 
951	NA	 Täis hirmu ja õudust oli mõrtsukas sündmuspaigalt põgenenud . 
951	NA	 Kas ta tundis südametunnistuse piina ? 
951	NA	 Kas ta kahetses ? 
951	NA	 Vist mitte . 
951	NA	 Kas ta püüdis oma mõrtsukatöö jälgi varjata , neid segada ? 
951	NA	 Ka seda mitte . 
951	NA	 Ta jättis rohelisel samblal lebavad laibad sinnapaika ja läks kuriteokohalt tõtates , tagasi vaatamata , nagu peaks see niimoodi olemagi . 
951	NA	 Miks oli inimene Armini maha jätnud ? 
951	NA	 Või oli ta selliseks sündinudki ? 
951	NA	 Ehk oli selles süüdi aastaid kestnud sõda , mis õpetas inimest relva tõstma inimese vastu , õpetas tapma , et ise ellu jääda . 
952	NA	 Enn ja Verner vaatasid ringi ning olles surnukehad leidnud , asusid sinnasamasse lähedale liivaseljandiku nõlvale hauda kaevama . 
952	NA	 Kalmukünka tegid nad maaga tasaseks ning kandsid sammalt , männikarpeid ja käbisid peale , nii et juhuslikult metsa sattunu midagi ei märkaks . 
952	NA	 Viivuks seisatasid poisid värske kääpa juures , seejärel aga lahkusid mõlemad oma peidiku suunas . 
952	NA	 Nüüd oli Ülole kõik selge . 
952	NA	 Jaagu ja Linda mõrvas Armin ning käsutas nooremad vennad hauda kaevama ning laipu matma , et kuritöö jälgi hävitada . 
952	NA	 Ise pidas ta ilmselt valvet , et keegi juhuslik metsa sattuja vendi nende töös ootamatult eksitada ei saaks . 
952	NA	 Kui Ülo hommikul selleks metsa tuli , et Arminit ja tema kaaslasi võimaliku haarangu eest hoiatada , mis kõigi kuulduste kohaselt lähematel päevadel pidi toimuma , ei olnud tal praegu tuju ega tahtmist kellegagi neist kohtuda . 
952	NA	 Langegu või lõksu , mul ükskõik , otsustas ta ning lahkus metsast , hirm ja õudus südames . 
952	NA	 Koha aga , kuhu vennaksed Jaagu ja Linda laibad matsid , jättis ta hästi meelde . 
952	NA	 Mine tea , ehk läheb elus kunagi vaja . 
952	NA	 Oli juba lõuna paiku , kui Ülo metsast lahkus . 
952	NA	 Ilm oli selginenud ning siit-sealt paistis hallide pilvesagarate vahelt sinist taevast . 
952	NA	 Männilatvade kohal , kurva sündmuspaiga lähedal tiirlesid kraaksudes mustad rongad , suurendades veelgi jubedusetunnet . 
952	NA	 Paari päeva pärast tulid külasse Enn ja Verner ning andsid end üles . 
952	NA	 Kui julgeolek nendelt küsis , kus nad end varjasid , viisid poisid nad Põhjanõmme soosse , mahajäetud punkri juurde . 
952	NA	 Asi tundus igati tõenäone , sest punker nägi niimoodi välja , et seda alles üsna hiljuti elamiseks oli kasutatud . 
952	NA	 Oma vennast Arminist , samuti Roopalu Jaagust ja Lindast ei teadnud Enn ja Verner midagi . 
953	 32 	 32 
954	NA	 Esimene kolhoosisuvi möödus kirgede , emotsioonide ning vastandlike meeleolude virvarris. Talurahvas polnud ikka veel lahti saanud küüditamise hingenöörivast surmahirmust . 
954	NA	 Ja see oli üks peamisi põhjusi , miks esimesel kolhoosisuvel kõik püüdsid olla kuulekad ning vastuvaidlematult täita igat käsku ja korraldust , vaatamata sellele , et need käsud ja korraldused tihti olid otse kisendavalt totrad ning nõmedad . 
954	NA	 Kuid tööd tehti . 
954	NA	 Tööarmastus polnud veel ununenud , kuigi oma lehmamullikas ja põllusiil olid südamelähedasemad kui ühismajandi omad . 
954	NA	 Ka loodeti hea töö eest saada suuremat tasu , seda enam , et saak paistis olevat hea . 
954	NA	 Kui aga sügis tuli ning kolhoosnikutele palka hakati maksma , oli pettumus suur ja üldine . 
954	NA	 Ka kõige suuremad optimistid ei julgenud enam suud lahti teha . 
954	NA	 Kaks-kolm grammi teri normipäeva kohta ning neli kopikat raha , see oli töötasu , mida kolhoosnikud esimesel ühismajandi suvel palgaks said . 
955	NA	 Alatalu Piret võttis kolhoositallist hommikul hobuse , et suvist palka ära tuua . 
956	NA	 “ Võta aga kotte rohkem kaasa , muidu pead veel kaks korda käima , ” soovitas ema ning ladus uusi viljakotte tütrele istme alla . 
956	NA	 Ema imestusel polnud aga piire , kui Piret lõunapaiku ilma hobuseta koju tuli , kaks kotipusakat kokku seotud , üks rippus üle õla visatult ees , teine tagapool ja tühjad kotid käeotsas . 
957	NA	 “ Kuhu sa hobuse viljakoormaga jätsid ? 
957	NA	 Mõni varastab veel ära . 
957	NA	 Või juhtus teel midagi ? 
957	NA	 Ma vaatasin hommikul , et hobusel olid rakmed na räbalad . 
957	NA	 Räägi siis ometi ! ” nõudis ema , kui tütar süngelt vaikides keset õue seisis . 
958	NA	 “ Siin on kogu aasta teenistus , saad kanadele paar korda ette visata – ja taskus kaksteist rubla raha . ” 
959	NA	 Ning Piret viskas kotipusakad õuele . 
960	NA	 “ Kas sa tõtt räägid ? ” küsis ema peaaegu hääletult . 
961	NA	 “ Ikka tõtt . 
961	NA	 Ise oled mind tõtt kõnelema õpetanud . ” 
962	NA	 “ Issand jumal ! 
962	NA	 Millest me nüüd elama hakkame ! ” lõi jahmunud ema käsi kokku . 
963	NA	 “ Ma ei tea , ” vastas Piret ning pühkis põskedele veerevaid pisaraid . 
964	NA	 “ Terve aasta tööpalk ! ” ei suutnud ema ikka veel aru saada . 
965	NA	 “ Kas siis kõik nii vähe said või oli mõnel ka rohkem ? 
965	NA	 Sa ju käisid päev-päeva kõrval , tegid kõik normipäevad ära , ei puudunud kunagi . ” 
966	NA	 “ Noh , kus tööjõulisi inimesi kaks või enam , eks seal olnud siis pisut rohkem ka palka . 
966	NA	 Aga normid on kõigil ühesuurused . ” 
967	NA	 Ema võttis kotipusakad , kus ühes sopis oli paar peotäit nisu , teises samapalju rukist ning viis need aita . 
967	NA	 Sel päeval ei räägitud Alatalu tubades peaaegu ainsatki sõna . 
967	NA	 Ema ning vanaema morne ja vaikivaid nägusid nähes vaikis naer ja muretu lobisemine ka laste huultel . 
967	NA	 Tujutult söödi kehv õhtueine – odratangupuder ning pool kruusi piima igaühele ja mindi magama . 
968	NA	 Jah , Alatalu Piret oli esimene , kes astus kolhoosi . 
968	NA	 Kas ta seda ühismajandit nii väga tahtis , et ta ilma pikemalt mõtlemata avalduse kirjutas ? 
968	NA	 Küllap vist . 
969	NA	 Eemalt lähenes mööda teed pikk hobuste voor , viljakotid vankril . 
969	NA	 Voori esimesel hobusel istus kes teab kust ilmaotsast kolhoosi tulnud umbkeelne venelane , Baskirovi Janka , karmoska põlvedel . 
969	NA	 Ülal pea kohal teivastega vankri külge kinnitatud punane riidekangas tekstiga : “ Esimene uudsevili riigile ! ” Janka kiskus lõõtsa mis jaksas ning laulis ise täiest kõrist kaasa . 
969	NA	 Tee äärde kogunes lapsi ning vanemaid inimesi . 
970	NA	 “ Punavoor ! 
970	NA	 Näete , punavoor tuleb ! ” kisasid lapsed ning ronisid aiale . 
971	NA	 “ Issand , näete , Stalini pilt on teiba otsa torgatud ! 
971	NA	 Mis nad hullud ometi teevad ! 
971	NA	 Selle eest võidakse ju Siberisse saata ! ” hädaldas vanem naine . 
972	NA	 “ Ei selle eest lähe kusagile . 
972	NA	 See olevatki nüüd moes , kohe niisugune käsk , et suurte isandate pildid teivaste otsa aetakse . 
972	NA	 Mida suurem saks , seda pikem teivas , ” seletas teine . 
973	NA	 “ Või kohe käsk , et teiba otsas ! ” ei suudetud oma imestust varjata . 
974	NA	 “ No ütle , kus on sindritel aru peas ! 
974	NA	 Keset ilusat tööpäeva jäetakse viljakoristamine seisma ning mängitakse külavahel kometit ! ” 
975	NA	 “ Kui see hullumajavärk niimoodi edasi kestab , saab ikka veel imet näha ja kuulda . ” 
976	NA	 “ Ei tea , kuhu nad selle vilja siis nüüd kokku veavad ? ” 
977	NA	 “ Eks ikka linna , kuhu mujale . 
977	NA	 Seal pidavat seisma kohe terved rongid , kuhu vili peale laaditakse ja kõik viiakse suurematesse linnadesse edasi , et linnarahvas olevat näljas . ” 
978	NA	 “ Mina kuulsin jälle , et kõik minevat Venemaale . 
978	NA	 Seal pidavat olema kohe puhta nälg . 
978	NA	 Kolhoosid olla veelgi suuremad kui meil . 
978	NA	 Aga keegi ei tahtvat tööd teha . 
978	NA	 Inimesed valguvad linnadesse , külad rahvast puha lagedad . 
978	NA	 Põllud söötis , umbrohtu täis , malts ja lustjad üle pea . 
978	NA	 Lehmad olla nii armetud , et seisavad tugede najal püsti . ” 
979	NA	 “ Miks siis ? ” 
980	NA	 “ Pole midagi ette anda . 
980	NA	 Ei ole inimesi , kes suvel heina teeb . 
980	NA	 Kolhoosnikud istuvad teede ääres ning müüvad õunu ja sibulaid , sellest elavadki . 
980	NA	 Juba Pihkva tagant pidi hakkama niisugune olukord peale . ” 
981	NA	 Niimoodi arutasid vanemad inimesed teede ääres linna poole sõitvat punavoori vaadates , mis nende arvates oli lausa kometimäng , ei midagi muud . 
982	NA	 Tulid sügisesed vihmad pilvise taeva ja hommikuududega . 
982	NA	 Külavaheteed muutusid porimülgasteks . 
982	NA	 Laste jalad riidest õmmeldud sussides said juba kooli minnes läbimärjaks . 
982	NA	 Koju jõudes lirtsus must porivesi varvaste vahelt üles . 
982	NA	 Esimese kolhoosiaasta sügisel ilmus külasse kuri nakkus – sarlakid , mis ennegi oli lapsi ohvriks nõudnud . 
982	NA	 Kui Künka Minna ühel õhtul kartulivõtmise ajal kolhoosipõllult koju tuli , oli kõige vanemast tütrest Ainast järgmine õde , ainult aasta noorem Marju , voodis haige . 
982	NA	 Ema ei osanud alguses midagi tõsist karta , sest eks ole lapsed ennegi haiged olnud , kuid ikka jälle toibunud . 
982	NA	 Arstiabi said mitte ainult Künka omad , vaid kõik külalapsed harva . 
982	NA	 Alles siis , kui midagi tõsist oli karta , pöörduti Kunda arsti poole . 
982	NA	 Seepärast ei muretsenud siis ka Minna Marju haigestumise pärast eriti , vaid keetis pärnaõieteed ja sundis tütart seda jooma , et selle abil palavikku maha võtta . 
982	NA	 Peagi ilmus kehale punane lööve , ainult suu ümber oli kolmnurgakujuline valge laik . 
982	NA	 Minna sõitis hobusega Kundast arstiabi tooma . 
982	NA	 See vaatas haige üle ning leidis , et Marjul on sarlakid . 
982	NA	 Arst soovitas haige tervetest eraldada , kuna tõbi on kergesti nakkav . 
982	NA	 See polnud aga võimalik , sest Künkal oli ainult üks saunakamber kõigi jaoks . 
982	NA	 Ja lapsed jäid ühte , tulgu mis tuleb . 
982	NA	 Minna käis endiselt kolhoosis tööl , läks hommikul ja tuli õhtul . 
982	NA	 Marju tervis halvenes ja ema küsis vaba päeva , et taas Kundasse arsti järele minna , sest vahepeal olid haigestunud ka juba teisedki lapsed . 
982	NA	 Kuid mida suutis arstki teha , kui polnud arstimeid . 
982	NA	 Ka olid Künka kitsukeses saunakambris niisugused tingimused , kus haige lapse olukorda väga raske oli kergendada . 
982	NA	 Arst andis Marjule nii palju abi , kui see momendil tema võimuses seisis ning soovitas haige järgmisel päeval Kunda haiglasse toimetada . 
982	NA	 Kuid seda polnud enam vajagi . 
982	NA	 Terve öö ahastas õnnetu ema palavikus soniva tütre voodi juures , kuid ei suutnud aidata . 
982	NA	 Hommikuks rauges haige Marju jõud ning surm sai võimuse . 
983	NA	 Minna laskis Rogandiku Mardil laudadest lihtsa puusärgi kokku lüüa ning kutsus naabrid appi , et tütart surnuaiale viia . 
983	NA	 Minna ei nutnud ega halisenud , vaid seisis vaikides tütre puusärgi juures . 
984	NA	 “ Küll on inimeseloomal ikka süda sees ! 
984	NA	 Matab oma last , aga tilka silmavett ei vala . 
984	NA	 Kuidas võib üks ema nii kivikõva südamega olla . 
984	NA	 Kui minu laps praegu sureks , ma nutaksin oma silmad pimedaks , ” sosistas Saarevälja Marta naabrinaistele . 
985	NA	 “ Küllap Minna on oma nutud juba nutnud . 
985	NA	 Ega silmavettki inimesele ülearu pole antud , ” arvas keegi . 
986	NA	 Minna ise seisis kivise sambana oma tütre lihtsa puusärgi juures . 
986	NA	 Ta tuhkjashall nägu ning tumesiniseks paelaks kramplikult kokku surutud huuled kõnelesid tema hinges toimuvast valust rohkem kui momendil pisaratest nõretavad silmad , mida naabri-Marta nii väga näha oleks tahtnud . 
987	NA	 “ Ei tea , mis tal siis nii häda on , rohkem kui kellelgi teiselgi . 
987	NA	 Seakari kasvab kolhoosi põhukuhjas . 
987	NA	 Ise nägin , kui ta kapsalehtedega sinna läks ja kuulsin selgesti , kui kesikud põhuvirnas ruigasid . 
987	NA	 Pärast käisin vaatamas . 
987	NA	 Tõsi mis tõsi . 
987	NA	 Kui ma praegu paha tahaksin olla ja üles annaksin , aga ta siis saaks , nii et aitab . 
987	NA	 Ta on mind küll närinud , ” lõpetas Marta . 
988	NA	 Naised vaikisid . 
988	NA	 Kellegi polnud tuju ega tahtmist Martaga ühineda , sest Minna olukord oli selline , mis sundis talle isegi tema surmavaenlastel kaasa tundma , mitte aga tagant parastama . 
988	NA	 Üks tütar kirstus , teised kaheksa voodis haiged , pluss veel Roopalu Linda ja Jaagu kolm last , samuti palavikus , kõik väikeses toauberikus , kus ei leidunud jalatäitki vaba pinda . 
988	NA	 Momendil , kui tütre kirst hauda lasti , vankus Minna jalgadel ja tema suust kostis korisev ohe . 
988	NA	 Värisev käsi langetas kolm peotäit kruusakrobelist liiva lihtsale puusärgile . 
988	NA	 Piinatud ema kõrvus kostis kivikeste langemine kirstukaanele äikese mürinana . 
988	NA	 Kui haud kinni aetud ja mõned lihtsad sügislilled liivasele kalmukünkale asetatud , hakkasid peielised lahkuma . 
988	NA	 Minna seisis kivinenud raidkujuna valgeksvärvitud risti taga ja vaatas üksisilmi tagasihoidlikke sügisesi leinalilli tütre haual . 
988	NA	 Kogu ta elu libises silme eest mööda . 
988	NA	 Tutvumine Arturiga , meheleminek , laste sünd , siis mehe õnnetu surm , kõik see oli alles nagu eile , kuid ometi oli abiellumisest ja Künkale tulekust möödas juba kuusteist aastat . 
988	NA	 Ta ei märganud omaste ja naabrite surnuaialt lahkumist , ei kuulnud nende vaiksel häälel lausutud hüvastijätte ega lohutussõnu . 
988	NA	 Ta seisis ja vaatas vinges sügistuules värelevaid narmasastreid , avatud huuli meenutavaid lillherneid ning lõvilõugu . 
988	NA	 Alles siis , kui kõik juba oma teed olid läinud , ärkas ta nagu unest . 
988	NA	 Minna saatis viimase hellitava pilgu kalmukünka poole , päästis hobuse lasipuu küljest lahti ning asus koduteele . 
988	NA	 Ja nüüd , varjatud võõraste uudishimulike pilkude eest , vallandusid pisarad . 
988	NA	 Nendesse valas ta kõik , mis hingele oli kogunenud : südamevalu , ahastus , mure , meeleheide ja armastus . 
988	NA	 Kõik laskis ta silmavee kaudu välja voolata . 
988	NA	 Kui ta koju jõudis , oli ta jälle tõsine ja vaikiv , nagu hommikul teele asudes . 
988	NA	 Keegi ei tohtinud tema pisaraid näha , keegi ei tohtinud kuulda tema suust ainsatki kurtvat sõna . 
988	NA	 Kellele oli neid vaja . 
988	NA	 Tema suudab oma muret ja südamevalu üksindagi kanda . 
988	NA	 Ei hakka tal sellepärast kergem , kui ta oma südant võõraste ees puistab . 
988	NA	 Kodus istus ta viivuks Marju voodiservale puhkama , et siis õhtuste toimetustega alustada . 
989	NA	 “ Issand , missugused matused ! ” ei suutnud Saarevälja Marta oma imestust varjata , kui peielised surnuaia väravas hobuseid lasipuu küljest lahti päästsid . 
990	NA	 “ Mine kuiva suu ja tühja kõhuga koju nagu mingilt asjaajamiselt . 
990	NA	 Isegi laadal võid viinanapsu alla võtta ja suslamoori käest praetud kotletti peale süüa . 
990	NA	 Ei ole mina veel niisugust asja varem näinud . ” 
991	NA	 “ Millest see Minna veel seda matuselauda pidi korraldama , kui tal kümme suud kodus süüa ootavad . ” 
992	NA	 “ Käskis keegi tal neid fašistide lapsi enda juurde korjata , nüüd häda käes , et pole midagi süüa anda . 
992	NA	 Tirinud seakesik põhuvirnast välja ning lasknud ära veristada . 
992	NA	 Keetnud või paar kausitäit sültigi matuselistele . 
992	NA	 Aga niimoodi – justkui koerakutsika ajas auku . 
992	NA	 See on ju lausa solvav . 
992	NA	 Näitab lugupidamatust heade inimeste vastu , kes lapse maamulda aitasid viia . ” 
993	NA	 Võib-olla et mõni teinegi mõtles praegu Martaga ühiseid mõtteid , kuid välja ei öelnud seda keegi . 
993	NA	 Liiga masendav tundus Minna olukord . 
994	NA	 “ Leidub selle seakesiku jaoks tal endalgi suid rohkem kui vaja . 
994	NA	 Kui sul samasugused päevad käes oleksid , ei võtaks sa niisuguseid sõnu suhu . 
994	NA	 Sinul see üks lapseräbal , hellitatud ja pillitatud , mida taipad sina Minna olukorrast . ” 
995	NA	 “ Ega ta minulgi iseenesest ei kasva . 
995	NA	 Ja kui palju vaeva ma Juhani lapsi kasvatades nägin , ” nähvas Marta vastuseks , kes kuidagi sellega ei tahtnud leppida , et kõik Minnale rohkem kaasa tundsid kui temale . 
996	NA	 “ Juhani lapsed olid peaaegu täiskasvanud inimesed , kui sina Saareväljale läksid ja needki küütisid sa õige pea välja . 
996	NA	 Tüdrukud ja vanem poiss olid sulle pigem abiks ja toeks kui tülinaks . ” 
997	NA	 “ Aga noorem poiss , see püsti kurat ! 
997	NA	 Milliseid ohtupäevi ma temaga nägin , ” vihastas Marta . 
998	NA	 “ Kui sa temaga niimoodi ümber käisid , et ta püstikuradiks läks , siis muidugi , ” arvas keegi . 
999	NA	 Ärritatud Marta oleks tahtnud niisuguste solvavate sõnade eest samaga vastata , kuid ei pidanud seda surnuaia väravas sündsaks ja vaikis , kuid jättis ütleja meelde , et esimesel parajal võimalusel seda tasa teha , mida temale praegu anti . 
999	NA	 Ning Marta andis kolhoositallist võetud hobusesetukale ohjaotstega tubli nähvaka , et teistest peielistest ette jõuda . 
1000	NA	 Kuid Minna kannatuste mõõt polnud veel kaugeltki täis . 
1000	NA	 Juba nädala pärast seisis taas vihmast ligedal õuel taburettidele asetatud uus valgeks värvitud kirstuke . 
1000	NA	 Seekord oli surm võtnud keskmise poja – Eriku . 
1000	NA	 Kuri sarlakihaigus oli ka tema ohvriks nõudnud . 
1000	NA	 Ta pidas lastest kõige kauem nakatumisele vastu ja ema lootis juba , et Erik sellest ehk koguni pääseb . 
1000	NA	 Kuid siis , mõni päev pärast Marju matust , ühel õhtul töölt koju tulles , leidis Minna kõrges palavikus sonija poisikese eest . 
1000	NA	 Teiste laste käest kuulis ta , et Erik olevat õe matusepäeval välja läinud ning tulnud tagasi alles mitme tunni pärast , külmast lõdisedes ja läbimärg , olevat pidanud Saarevälja Ahtiga oja ääres veesõda . 
1000	NA	 Küll keetis ema kohe pärnaõieteed ja sundis Erikut seda kuumalt jooma ning tõi järgmisel päeval Kundast ka arsti kohale , kuid miski ei aidanud . 
1000	NA	 Kehatemperatuur aina tõusis ning poisikene oli paari päeva pärast surnud . 
1000	NA	 Ja nüüd lamas ta puusärgis nagu õdegi nädal aega tagasi , kummaliselt õnnelik naeratus veel praegugi roosakal näol . 
1000	NA	 Jälle tulid naabrid kokku kolhoositallist võetud hobustel , sületäis läpatanud põhku logiseval töövankril , et Künka Minna poega Haljala surnuaiale viia . 
1000	NA	 Ka seekord lükkas Minna Rogandiku Mardi pakkumise tagasi , kes tahtis puusärgi oma vankrile asetada . 
1001	NA	 “ Olen ta maailma kandnud , küllap viin ka surnuaiale , ” vastas ta ning istus põhusületäiele puusärgi kõrval . 
1002	NA	 Kuigi Saarevälja Marta endale oli tõotanud , et ta Minna poja matusele ei lähe , mis tema arusaamist mööda polnudki mingi matus , ilma viinanapsuta , ilma söögisuutäieta , murdis ta ometi endale antud lubaduse matusepäeva hommikul ja ilmus Künka õuele , suur kimp tumepunaseid daaliaid käes , sest uudishimu oli Marta tunnetest kõige võimsam ja püsivam , mille vastu tema tahtejõud , meelekindlus ning antud tõotused ei lugenud . 
1002	NA	 Ja Marta valas Künka õuel naabripoisi puusärgi juures seistes isegi pisaraid , sest Erik oli tema poja Ahtiga ühevanune ja viimase igapäevane lahutamatu mängukaaslane . 
1002	NA	 Kuid Ahtit ta välja tuua ei julgenud , sest kartis , et haigus ka tema lapsele külge hakkab ning hauda viib . 
1002	NA	 Minnal pole asi kaugeltki nii hull , sest talle jääb neid veel oma kuus tükki järele , kui aga tema ainukene kaob , on ta lastest sootuks ilma . 
1002	NA	 Ja uut peale tulemas pole ka enam kusagilt , sest ta oli juba niisugustes aastates , kus lapsesaamist vaevalt võis loota . 
1002	NA	 Nõnda tohtis siis Saarevälja Ahti ainult läbi akna vaadata , kuidas tema mängukaaslase valgeks värvitud puusärgi juures tädid ja onud , lilled käes , seisid ja aeg-ajalt laulsid . 
1002	NA	 Üldse taipas ta sellest asjast üpris vähe . 
1002	NA	 Ja kui poleks ema talle öelnud , et Erik , kes veel möödunud nädalal temaga oja ääres veesõda pidas , selles valges kastis lamab ja sealt enam mitte kunagi välja ei tule , poleks ta seda uskunud . 
1002	NA	 Aga et ema seda ütles ja teda tuppa luku taha pani , et Eriku kuri haigus ka temale külge ei saaks hakata , pidi ta seda uskuma . 
1002	NA	 Minna seisis ka seekord oma lapse haua juures kuivade silmadega , sest hingevalu oli suurem kui pisaratest saadav leevendus . 
1002	NA	 Tal oli tunne , nagu kisuks ta oma südame küljest tükikesi ning pilluks neid ükshaaval kirstu valgele kaanele , kuhu mehed labidatega kiviklibust kruusa heitsid . 
1002	NA	 Puusärgi kaas ragises , kuid keegi seda ei kuulnud ega näinud , keegi seda ei taibanud . 
1002	NA	 Seda tundis ja teadis ainult tema ise , ema , kes poja ilmale oli kandnud ja seitsmeaastaseks kasvatanud . 
1003	 33 	 33 
1004	NA	 Kuigi Künka Minnale kõige vanema tütre Aina abi ja jõud koduses majapidamises hädasti ära oleks kulunud , läks tütar siiski külanõukogusse tööle , sest sealt sai Aina mõne kopika raha , mida neiuikka jõudval tütarlapsel nii hädasti vaja läks . 
1004	NA	 Külanõukogu sekretäri palk oli tol ajal otse naeruväärselt väike , kuid töömaht ning vastutus küllaltki suur . 
1004	NA	 Olukorra tegi raskeks ja keeruliseks veel see , et külanõukogu esimeeste kohtadel istusid kolhooside algaastail tihti täiesti ilma hariduseta , peaaegu kirjaoskamatud mehed . 
1004	NA	 Tol ajal ei vaadatud niisugusel ametikohal mitte inimese võimeid ja teadmisi , vaid parteilist positsiooni ehk õigemini seda oskust , kuidas keegi suutis valitsevaid võimuorganeid oma poliitilises ustavuses veenda . 
1004	NA	 Muidugi seadis niisugune suhtumine kõrgemalt poolt noored ja kogemusteta sekretärid eriti raskesse olukorda . 
1004	NA	 Paljude küsimuste lahendamisel , kus esimehe abi ja tuge oleks vaja läinud , vaidlesid rumalad ja põikpäised juhid vastu , toetudes ainult antud eeskirjadele ning juhenditele , mis olid eluvõõrad ning vastuolus tegeliku eluga , seega praktilises töös rakendamatud . 
1004	NA	 Tulid arusaamatused esimeeste ja sekretäride vahel , eriti finantsküsimustes ning viimased lahkusid töölt , sest sassiläinud rahaasjade pärast võis sissekukkumise korral vangi minna . 
1004	NA	 Elu kolhoosis ei ahvatlenud ühtegi noort inimest , sest selles ei nähtud mingit perspektiivi ja seepärast püüdis igaüks kolhoosist välja saada . 
1004	NA	 Algas kaadri voolavus , mis aastatega aina süvenes . 
1005	NA	 Igasuguste ametimeeste ilmumine külasse ajas sel raskel ja keerulisel ajal hirmu peale . 
1005	NA	 Kõikides võõrastes nähti kui mitte just lausa surmavaenlast , siis rahuliku elu häirijaid ometi . 
1005	NA	 Alles see oli , kui külas ringi liikusid riigilaenu kogujad . 
1005	NA	 See tundus olevat otse ebainimlik , et kolhoosnikutelt , kes kõik oma varanduse ühismajandisse olid andnud , nüüd veel ka raha nõuti . 
1005	NA	 Kust pidid nad selle võtma ! 
1005	NA	 Müüa polnud ju mitte kui midagi . 
1005	NA	 Inimesed olid lausa meeleheitel . 
1005	NA	 Riigilaenu-kogujad olid ranged ja kõigutamatud . 
1005	NA	 Neil olevat käsk . 
1005	NA	 Paljud suured pered olid probleemi ees , mida kolm korda päevas lauale anda , et lapsed nälga ei sureks , nüüd aga nõuab riik veel raha laenuks ja koguni teadmata aja peale . 
1005	NA	 Üks sellistest oli Künka Minna , kellel majas polnud kopikatki . 
1005	NA	 Valla partorg , Roodina , ning laenuvolinik , keegi noor neiu , ei läinud aga ära , sest nemad peavad raha saama . 
1005	NA	 See olevat iga inimese aukohus , toetada riiki raskel sõjajärgsel ajal majanduse ülesehitamisel . 
1006	NA	 “ Ma saan kõigest sellest aru , aga mul ei ole raha . 
1006	NA	 Ma ei saa seda anda , mida mul ei ole , saage aru . ” 
1007	NA	 Minnat häiris Roodina põikpäisus , kes teda mõista ei tahtnud . 
1008	NA	 “ Miks te inimesed paljaks tegite , talud kolhoosi ajasite . 
1008	NA	 Terve maa põeb ju veel sõjahaavu . 
1008	NA	 Lasknud meil kosuda , karja kasvatada , söötis maad üles künda ning vilja täis külvata ja varsti oleks igaühel süüa , nii linnas kui maal . 
1008	NA	 Nüüd aga hävitasite sellegi tööjõu , kes sõjast järele jäi , võtsite maad ja varandused ning nõuate lisaks kõigele muule veel raha ! 
1008	NA	 Püüdke natukenegi mõelda . 
1008	NA	 Ma võib-olla läheksin vargile , et teie nõudmist rahuldada , kui ma ainult teaksin , kellelt varastada . ” 
1009	NA	 Ja Künka Minna käest ei saadud raha , sest tal polnud . 
1009	NA	 Roodina läks aga külanõukogusse ning käis Ainale peale , kuni see ühe kuupalga enda eest laenuks andis , teise kuupalga aga ema eest . 
1010	NA	 Riigilaenu kogumisele järgnes loomade loendus . 
1010	NA	 Jälle olid külad ärevil , sest kõik kartsid , et loomad maksustatakse . 
1010	NA	 Ja mis kõige hullem , nii mõnelgi oli mõni ülearune seakesik , lammas või koguni mullikas ning härjavärss rohkem , kui kolhoosi põhikiri pidada lubas . 
1010	NA	 Neid aga ei tohtinud võõrale inimesele näidata . 
1010	NA	 Mine tea , tehakse kulakuks ning küüditatakse Siberisse . 
1010	NA	 Kuid häda õpetas , kuidas ülearuseid loomi ametimeeste eest varjata . 
1010	NA	 Ööpimeduses kraabiti põhu- ja heinakuhjadesse avad ning viidi lambad , sead ja härjavärsid sinna peitu , sest karta ei tulnud mitte üksi võõraid , vaid ka oma lähemaid naabreid , kes suures kadeduses olid valmis üksteist ära andma . 
1010	NA	 Üks sellistest oli Saarevälja Marta , kes pärast loomade loendust kuidagi rahu ei saanud . 
1010	NA	 Teda piinas teadmatus . 
1010	NA	 Kas Rogandiku Mart ikka pani oma lüpsma tulnud mullika lehmana kirja , või seisab ta endiselt noorloomana külanõukogu majapidamisraamatus . 
1010	NA	 Sooaluse Leeni laudas on aga vähemalt kolm lammast ja mullikas rohkem , kui kolhoosi põhikiri seda ette näeb . 
1010	NA	 Seda teadis Marta surmkindlalt . 
1010	NA	 Küllap sellepärast sinna Sakrisele koliski , et metsa ääres , teiste külainimeste silma alt ära , kuigi Suureõue hooned olid uued ning elamiseks igatpidi etemad kui Sakrise vana talumaja . 
1010	NA	 Ja Künka Minna ! 
1010	NA	 Seda ei maksnud kohe mitte rääkidagi . 
1010	NA	 Juba ammu kibeles Marta keel naabrinaise pärast , kuid ta ei teadnud , kellele oleks kõige otstarbekam sellest rääkida , millist sulatõtt ta Minna majapidamise kohta teadis . 
1010	NA	 Tal kasvasid ju seakesikud lausa kolhoosi põhuvirnas . 
1010	NA	 Oleks veel , et oma heinakuhi , aga ei . 
1010	NA	 Teeb põrguline kohe majandi loomatoidu sisse endale seasulu ! 
1010	NA	 Ja Marta otsustas , et niisugust undrehti asja ikka väga kaua ka enda teada pidada ei tohi . 
1010	NA	 Ning pärast loomade loendust võttiski Marta nõuks külanõukogusse minna ning seal ääri-veeri välja uurida , kui ausalt naabrid kolhoosi ettekirjutusi täidavad . 
1010	NA	 Ta pani käekotti paarkümmend muna ning tüki seapekki , et asjal oleks väärikam lõhn ning toon , sest mine tea , kui uhkeks ja upsakaks see Künka Aina seal kõrgel ametikohal järsku läinud ongi . 
1010	NA	 Küllap on samasugune põikpäine ja otsast otsani valskust täis nagu emagi . 
1011	NA	 Kuid külanõukogus polnudki nii lihtne Aina jutule saada , sest vooris seal igatsugu rahvast uksest sisse ja välja , kel kõigil näis olevat tuline kiire . 
1011	NA	 Marta niheles toolil , nagu oleksid tal kirbud kintsude kallal , ega teadnud , kuidas niisugusest näotust asjast teiste kuuldes rääkima hakata . 
1011	NA	 Lõpuks ometi tuli silmapilk , kus jutulesoovijate vool katkes ning Marta ja Aina kahekesi jäid . 
1011	NA	 Naabrinaine nihutas oma tooli lähemale ja jäi ootama . 
1012	NA	 “ Kas sul on minu juurde asja või ootad sa esimeest ? ” küsis Aina lõpuks . 
1013	NA	 “ Oh ei , mis mul esimehest . 
1013	NA	 Ma tahtsin küsida , et ei tea , kuidas need loomaloenduse andmed ka klappisid ? ” 
1014	NA	 “ Mis mõttes klappisid ? 
1014	NA	 Mis seal siis viga peaks olema ? ” 
1015	NA	 “ Ega muud , kui et loomi on ehk külas rohkem , kui üles anti ! ” 
1016	NA	 “ Miks sa seda arvad ? 
1016	NA	 Mina küll ei usu , et keegi mõne looma kirja panemata jättis . ” 
1017	NA	 “ Aga minul on põhjust uskuda , et see nii on ja üsna kõvasti kohe . ” 
1018	NA	 Martat vihastas naabritüdruku tõrjuv vastus ja seda isegi kahel põhjusel . 
1018	NA	 Esiteks : kuidas võis see plika nii naiivne olla ja kolhoosnikute aususesse nii kaljukindlalt uskuda , teiseks aga pidi ju Aina ka teadma , et ta oma emal kolhoosi põhukuhjas seakesikud nuumal on . 
1019	NA	 “ Eks sa lao siis välja , kui midagi oled märganud . ” 
1020	NA	 “ Loe see minu märkamine siin midagi , aga ma võin kihvti võtta , et Sooaluse Leenil oma paar-kolm emalammast kirja panemata on , samuti mullikas , sest miks ta muidu suveks lepavõssa viidi , vana lehma aga söödi peal köietati . 
1020	NA	 Ikka sellepärast , et naabritele silma ei paistaks . ” 
1021	NA	 Marta oli sügisel metsas seenel käies meelega läinud Sakrise alla lepavõssa , kuigi terve küla teadis , et seal eluilmaski seeni polnud kasvanud . 
1021	NA	 Ta tahtis lihtsalt näha , kuidas Leeni seal elab ja on . 
1021	NA	 Ja siis ta oligi märganud , et lepavõsas – Sakrise endises hobusekoplis , hulgub ilus rusket karva lehmmullikas , vana lüpsilehm aga konutab ketiotsas sööti jäänud põllulapil . 
1022	NA	 “ Kas sul rohkem tähelepanekuid veel on ? ” küsis Aina kuivalt . 
1023	NA	 “ On , on , kus sa sellega . 
1023	NA	 Rogandiku Mardil poegis noor lehm juba mardipäeva ajal , kuid seisvat ikka alles noorloomana külanõukogu kirjades . 
1023	NA	 Ja Alatalu Piretil olevat heinakuhjas seasulg , nii nagu sinu emalgi kolhoosi põhuhunnikus . 
1023	NA	 Vahe seisvat ainult selles , et Piret nuumavat heinakärbikus ühte , sinu ema aga koguni kahte siga . ” 
1024	NA	 Nüüd siis oli see lõpuks öeldud ja Marta tundis oma hinges suurt rahuldust . 
1024	NA	 Vana Minna arvab vist , et keegi seda ei tea , kuidas ta puha sohi ning valskusega elab . 
1024	NA	 Ja Marta oli surmkindel , et naabrinaine kolhoositallist ka piima varastab ning koju tassib . 
1024	NA	 Endal sai lehm talvel poegimisega otsa , mullikas tuli lüpsma alles mais . 
1024	NA	 Ei tea , mille muuga ta oma peret söödab kui vargusega . 
1024	NA	 Ei ole tema kurt ega pime , et ei näe ega kuule , kuidas naabrid asju ajavad . 
1024	NA	 Minna käib pea püsti ning rind kõrgel kummis ees , nagu oleks ta teab mis suur paruness , vastik vaadata . 
1025	NA	 “ Aitäh uudiste eest ! ” lausus Aina ning tõusis . 
1026	NA	 “ Ehk vaataksid raamatust järele , saaksin teada , kuidas tegelikult on , ” kogeles Marta ja tõusis samuti . 
1027	NA	 “ Ei , pealekaebajatele külanõukogu andmeid ei anna . ” 
1028	NA	 Kui Saarevälja perenaine juba ukse juures oli , hüüdis Aina : “ Naabriema ! 
1028	NA	 Sa vist unustasid midagi siia lauale ! ” 
1029	NA	 Marta seisatas , siis astus tagasi ning poetas kompsu , mis esialgu küll Ainale oli mõeldud , käekotti tagasi . 
1029	NA	 Ütle , kus on kurjavaimu plika , või kohe silmile kargamas , siunas Marta koduteel . 
1029	NA	 Ei põrmugi parem kui ema . 
1029	NA	 Oleks ta seda teadnud , et talle heateo eest niimoodi tasutakse , ta poleks sinna läinudki . 
1029	NA	 Külanõukogu on ju ometi vastutav loendusandmete õigsuse eest . 
1029	NA	 Kui ta praegu kõrgemale poole kaebaks , saaksid kõik vastu päid-jalgu , nii et aitaks . 
1029	NA	 Vaata , et Siberi-tee jalge all . 
1029	NA	 Ja Saarevälja Marta jõudis äratundmisele , et õigust ei maksa maailmas taga ajada , võid ise naerualuseks jääda . 
1029	NA	 Parem ole vait või ulu huntidega koos , kui sa nende keskel elad , siis peetakse sinust rohkem lugu . 
1029	NA	 Kuid Marta polnud veel lõplikult alistunud , vaid haudus mõttes plaani , kuidas Künka omadele solvamise eest kätte maksta . 
1030	NA	 Laisk ja lohakas Liivamäe Luise , kes Tänavotsa karjatalli esimeseks lüpsinaiseks määrati , viis asja peagi niikaugele , et ta juhatuse otsusega kohalt maha võeti . 
1030	NA	 Luise , kes kodanlikul ajal talu pidades oma majapidamise olukorrast põrmugi ei hoolinud , ei teinud tööd ka kolhoositallis paremini , pigem vastupidi . 
1030	NA	 Aga et Liivamäe August valla täitevkomitee poolt kehvtalupidajaks tunnistati , kes kulakute rõhumise pärast elus palju kannatada oli saanud , anti nendele vastse ühismajandi juhatuse otsusega alguses ka pisut paremad töökohad . 
1030	NA	 Ja niisugused poliitiliselt küpsed seltsimehed nagu Liivamäe Luise ja August olid esimehe , Vareselja Jaani arvates otsekui loodud nendele töökohtadele : lüpsja-karjatalitaja , kelle tublist tööst olenes kolhoosi rahaline sissetulek , ning tallimees , kes pidi varustama põllumajandust tugevate tööloomadega . 
1030	NA	 On vanasõna , mis ütleb : lase inimene võimu juurde , siis näed , kes ta on . 
1030	NA	 Kuigi ei Luise ega ka August saanud võimu inimeste üle , olid nendele alluvateks ühismajandi veised ja hobused . 
1030	NA	 Kuid piisas nendestki , et ennast oma pahupoolelt näidata . 
1030	NA	 Ja nendega nad siis omavolitsesid . 
1030	NA	 Karjatallis poegis mitu lehma enneaegselt , sünnitades surnud vasikaid , sest Luise jagas jala- ning teibahoope oma hoolealustele , kuhu juhtus . 
1030	NA	 Tujukas karjatalitaja ei pidanud kinni mingisugustest kellaaegadest , ei lehmade söötmise ja jootmise ega lüpsmise korrast . 
1030	NA	 Tihti jättis ta loomad terveks päevaks talitamata ning lüpsis ainult üks kord päevas . 
1030	NA	 Loomatoiduga ei osanud ta üldse ringi käia , vaid andis ette nii nagu juhtus ja nii palju kui heaks arvas . 
1030	NA	 Selle tagajärjeks oli äärmiselt madal piimatoodang , kõige väiksem kogu külanõukogu majandites . 
1030	NA	 Luise kutsuti juhatuse koosolekule aru andma , millest niisugune asi on tingitud . 
1030	NA	 Arenemata ning vähese mõistusega lüpsinaine sõimas kõige ropumate sõnadega juhatusemehed läbi ning lahkus koosolekult , saates kõik sinna , kuhu keegi minna ei saa . 
1030	NA	 Ilmselt ta ei taibanudki , mida temalt nõuti . 
1030	NA	 Seekord jäeti asi niisama , sest kuidas siis ikka niisugust kõrge poliitilise teadlikkusega seltsimeest kohe paugupealt karistama hakata , kuid et karjatallis olukord ei paranenud , vaid üha hullemaks läks , lasti Luise lahti ning määrati põllutööle . 
1030	NA	 Vastutasuks juhatuse ebaõiglasele otsusele virutas raevuhoogu sattunud Luise ühele noorele , äsja poeginud õhvakesele , kes lüpsta ei lasknud , pingiga puusakondi otsa , kuid nii õnnetult , et puusaliiges paigast ära läks . 
1030	NA	 Lehm prakeeriti ning viidi tapamajja . 
1030	NA	 Liivamäe Luise asemele määrati lüpsinaiseks Künka Minna . 
1030	NA	 Otsekohe hakkas karjatallis asi paranema , mida näitas piimatoodangu pidev tõus . 
1030	NA	 Kuigi poliitiliselt täiesti kasvatamata , oskas ta ühismajandi tööd paremini teha ja organiseerida kui niisugune äraproovitud proletaarlane nagu Liivamäe Luise . 
1030	NA	 Minna prestiiž juhatusemeeste silmis kasvas . 
1030	NA	 Saarevälja Marta südant täitis aga naabrinaise niisugune ametialane ülendamine põletava vihaga . 
1031	NA	 Väikese Kõrvenurme külanõukogu territooriumil asus viis kolhoosi : “ Kindlus ” , “ Julgus ” , “ Ühendus ” , “ Jõud ” ja ranna ääres “ Kalur ” . 
1031	NA	 Valla põllumajandusosakond andis alla – nii nimetati käskude ja korralduste saatmist külanõukogule – külviplaani , mille pidi sekretär majandite vahel ära jagama ning esimees oma allkirjaga kinnitama . 
1031	NA	 Kuid mida teadis nooruke , alles koolipingist tulnud ja ametisse pandud neiu külviplaanist üldse , veel vähem selle jagamisest kolhooside vahel . 
1031	NA	 Tal polnud ei vastavat haridust , ega ka praktilises töös omandatud kogemusi . 
1031	NA	 Kuid kes sellest küsis . 
1031	NA	 Künka Aina , kes oli pooleldi väevõimuga külanõukogu sekretäriks määratud , tuli nuttes koju ema käest nõu ja abi saama . 
1031	NA	 Kuid mida enamat oskas Minnagi öelda . 
1031	NA	 Oleks tegu olnud ainult oma majandiga , oleks ta mingisuguse plaani tõesti võinud koostada , sest kohapealse elanikuna tundis ja teadis ta igat põllulappi ning oskas ka seda umbkaudu välja arvutada , kuhu ja kui palju kusagile külvata ning mida , aga et tegemist oli kogu külanõukogu territooriumil asuva külvipinnaga , tuli ka temal selles asjas tarkusest nappus kätte . 
1031	NA	 Ema ja tütar pusisid ning arutasid poole ööni – lõpptulemus oli ikkagi see , et asjast ei tulnud välja midagi mõistlikku . 
1031	NA	 Siiski võttis Aina selle soperdise kaasa ning läks suure murega külanõukogusse tagasi . 
1031	NA	 Seal võttis teda vastu maruvihane esimees , Rahapõllu Raul , Venemaa eestlane , kes oli koolis käinud ainult aasta või paar ning oskas hädavaevu oma nime kirjutada . 
1032	NA	 “ Kus on külviplaan ? 
1032	NA	 Sa pidid selle majandite vahel ära jagama ! ” käratas ta Ainale . 
1033	NA	 “ Ma ei oska , ” vastas sekretär õnnetult . 
1034	NA	 “ Kuidas ei oska ! 
1034	NA	 Peab oskama . 
1034	NA	 Ma pean hiljemalt täna õhtuks plaani majanditele ära andma . ” 
1035	NA	 “ Mis ma sinna parata võin , et ma sellega toime ei tule . 
1035	NA	 Õpetage mind , kuidas , eks ma teen siis ära , ” seletas Aina , endal nutt kurgus . 
1036	NA	 “ No kui sa , kurat , nii vasikas oled , ole siis pealegi ! ” karjus vihane esimees ning tormas uksest välja . 
1037	NA	 Aina võttis käekotist paberi , millele nad emaga öösi kogu oma tarkuse olid pannud , ning asetas esimehe lauale . 
1037	NA	 Peagi kostis õuest valju sõnelemist ning räuskamist . 
1037	NA	 Lärmakas esimees astus uksest sisse . 
1038	NA	 “ Mis inimesed siin on ! 
1038	NA	 Keegi midagi ei oska , keegi midagi ei tea ! 
1038	NA	 Töö veeretatakse teiste kaela . 
1038	NA	 Nagu mul muud teha poleks kui majandite külviplaaniga jännata . 
1038	NA	 Kutsusin kaupmeest , et kulla mees , tule aita plaan ära jagada , kus kukkus karjuma , et see asi ei puutu temasse . ” 
1039	NA	 Nähes laual paberit , võttis selle kätte ning olles pisut silmitsenud , lausus leplikumalt : 
1040	NA	 “ Noh , tegid valmis – ja kui ruttu veel ! ” 
1041	NA	 “ Paremini ma ei oska , aga midagi ma sinna soperdasin , ” vastas Aina . 
1042	NA	 “ Käib see neile , kuraditele , küll . 
1042	NA	 Seal ju ka puha oinad koos , ” arvas esimees juba üsna sõbralikult . “ Kui jörisema hakkavad , saadan kõik sooja koha peale ja tulen tulema . ” 
1043	NA	 Seda öeldes pani ta jopi selga ning mütsi pähe ja läks . 
1043	NA	 Kuidas Künka Minna ja Aina jaotatud külviplaan kolhoosides vastu võeti , sellest esimees hiljem ei rääkinud . 
1043	NA	 Kuid külanõukogusse tuli ta alles paari päeva pärast ja võrdlemisi sünges meeleolus . 
1044	 34 	 34 
1045	NA	 Kui Künka Minna kuulda sai , et Roostepõllu poisid , Enn ja Verner , metsast välja tulid ning vabaduses viibivad , läks ta ühel sügisõhtul Roostepõllule , et poiste käest Jaagu ja Linda kohta teateid saada . 
1045	NA	 Minnat nähes muutusid vennad kuidagi kohmetuks , nagu oleks Jaagust ja Lindast rääkimine nendele vastumeelt . 
1046	NA	 “ Kas te siis koos , see tähendab ühes punkris ei olnud ? ” küsis Minna . 
1047	NA	 “ Olime . ” 
1048	NA	 “ Kuhu nad siis jäid , kui teie välja tulite ? ” 
1049	NA	 “ Sinna . ” 
1050	NA	 “ Miks nemad teiega koos ei tulnud ? ” 
1051	NA	 Sellele ei vastanud Enn ja Verner midagi , kehitasid ainult õlgu . 
1052	NA	 “ Ja kuhu sai Armin ? ” 
1053	NA	 “ Ka sinna . ” 
1054	NA	 “ Kas teised teadsid , et te välja tulete ? ” 
1055	NA	 “ Teadsid küll . ” 
1056	NA	 “ Imelik ! 
1056	NA	 Lapsed ootavad minu juures ema ja isa , nemad aga istuvad Pajanõmme soos ega tee lastest asjagi , nagu poleks neid maailmas olemaski . 
1056	NA	 Ja Armin ? ” 
1057	NA	 “ Keelas meid , et me välja ei tuleks . 
1057	NA	 Kartis vist , et me punkri asukoha venelastele üles anname . ” 
1058	NA	 “ Kas andsite ? ” 
1059	NA	 “ Muidugi , kus me parata saime . ” 
1060	NA	 “ Ja punker oli siis tühi , kui te venelastega läksite ? ” 
1061	NA	 “ Tühi . 
1061	NA	 Kõik kolm olid kadunud . ” 
1062	NA	 Minna oli Roostepõllult tagasi tulles sama tark kui sinna minneski . 
1062	NA	 Kuhu nad ometi võisid põgeneda ja miks ? 
1062	NA	 See oli küsimus , mis ei andnud Minnale hetkekski rahu . 
1062	NA	 Ehk polegi enam elavate kirjas , mõtles ta vahetevahel . 
1062	NA	 Aga kuidas võivad ikka kaks täiskasvanud inimest siinsamas , mõne kilomeetri kaugusel Pajanõmme soos nii jäljetult kaduma minna , et nendest enam mingit märki järele ei jää . 
1062	NA	 Sellest ei saanud Minna aru . 
1062	NA	 Ja kui Venemaa põhjastki mehed tagasi tulid , või kui ei tulnudki , siis teadsid vähemalt elusse jäänud sõbrad ja tuttavad rääkida , mis nendega juhtus . 
1062	NA	 Nüüd aga kaovad inimesed vaata et kiviviske kaugusel rabaservas , nagu oleks maavärisemine nad neelanud . 
1062	NA	 Ja Minna ootas oma venda ja vennanaist veel kuni detsembrini . 
1062	NA	 Siis aga läks piirivalvekordonisse ning rääkis seal asja ära , mainides ka seda , et Roostepõllu poisid , kõik kolm , tema venna ja vennanaisega koos olid . 
1062	NA	 Enn ja Verner kutsuti ülekuulamisele , kuid poisid väitsid nagu ühest suust , et nemad midagi ei tea . 
1062	NA	 Armin , Jaak ja Linda jäänud punkrisse ning vanem vend keelitanud neidki jääma , kuid nendel olnud sellest asjast villand ning nemad tulnud Armini keelust hoolimata metsast välja . 
1062	NA	 Kuhu teised Pajanõmme rabast minna võisid , ei osanud poisid öelda . 
1062	NA	 Vendade seletus oli tõepärane ja usutav ning nad jäeti rahule . 
1062	NA	 Minnat aga vaevas endiselt Jaagu ja Linda salapärane kadumine ning ta hakkas ikka kindlamini uskuma , et neid enam elavate kirjas pole . 
1062	NA	 Ja kui siis ühel novembripäeval keegi Tallinnast tuli ja rääkida teadis , et tema näinud linnas Roostepõllu Arminit , kadus Minnal viimane lootus venda ja vennanaist elusana näha . 
1062	NA	 Siiski otsustas ta veel kord Roostepõllul ära käia ning Ennu ja Vernerit põhjalikult usutleda , sest millegipärast tundus talle , et poisid seekord , kui ta nende jutul käis , kuidagi imelikult õigetest ja otsekohestest vastustest kõrvale põiklesid . 
1062	NA	 Võib-olla usaldavad teda nüüd rohkem ja ütlevad talle vähemalt sedagi , kes neid toiduga varustas . 
1062	NA	 Ehk teab see mees Jaagu ja Linda kohta midagi enamat kui Roostepõllu vennaksed . 
1062	NA	 Kuid nii nagu esimene kordki ei avanenud ka seekord Ennu ja Verneri suud rohkemaks kui vaid selleks , et nemad midagi ei tea . 
1062	NA	 Seda aga , et Jõekalda Ülo nendele metsa toitu tõi , nad ei salanud , sest see asi oli ju nüüd möödas ning seda nii suures saladuses hoida polnud enam nagu mõtet . 
1062	NA	 Peaasi et Minna ära läheks ning neid rahule jätaks , sest tema küsimused Jaagu ja Linda kohta olid vendadele vastumeelt . 
1063	NA	 Ja Minna läks Jõekalda Ülo jutule . 
1063	NA	 Kuid Jõekaldal kordus sama mis Roostepõllulgi . 
1063	NA	 Avameelse ja siira jutu asemel põikles Ülo oma siia-sinna vastustega kõrvale , just nagu Roostepõllu poisidki . 
1063	NA	 Minna taipas , et siin pidi midagi varjul olema , mida kas temale või üldse mitte kellelegi ei tahetud rääkida . 
1064	NA	 “ Kuule , Ülo , ole nüüd ikka inimene ja räägi , mida sa tead . 
1064	NA	 Ega mul kerge ei ole venna lapsi hoida ja kasvatada , nendele on vaja riideid ning toitu muretseda , ühesõnaga kõike , mida kasvajad lapsed vajavad . 
1064	NA	 Kui ma teaksin , et Jaaku ja Lindat enam tulemas ei ole , katsuksin sugulastega kokku leppida , et võtaksid ühe tüdruku ja poisi minult ära . 
1064	NA	 Kolme kasvatamine käib mul üle jõu . ” 
1065	NA	 Minna vaikis ning vaatas veekalkvel silmil Ülole anuvalt otsa . 
1065	NA	 Ülo ei teadnud , mida teha . 
1065	NA	 Kas pühendada Minna saladusse ja öelda , et Jaaku ja Lindat pole enam tulemas , või jätta see asi siiski ainult enda teada . 
1065	NA	 Kuid kas see on ikka õige , lasta inimesel teadmatuses piinelda , asjatult venna ja vennanaise jälgi otsida , aega raisata ning närve rikkuda . 
1065	NA	 Ja seda kõike sellepärast , et mõrtsukal oleks rahu ning julgeolek tagatud ja temal endal samuti . 
1065	NA	 Inimene , kes kord teisi inimesi on tapnud , võib seda teha ka edaspidi . 
1065	NA	 Kord valatud veri nõuab mõrtsukalt , et ta seda veel valaks . 
1065	NA	 Kuid Enn ja Verner ! 
1065	NA	 Poisid on praegu kindlas usus , et keegi peale nende kolme asjast midagi ei tea . 
1065	NA	 Tegelikult pole ju nemad Jaagu ja Linda tapmises otseselt süüdi . 
1065	NA	 Nad on ainult mõrva kaasteadjad . 
1065	NA	 Kuid eks ole seegi kuritegu , kui nad roimarit ei paljasta . 
1065	NA	 Millised olid vendade omavahelised suhted ja kas nooremad vennad Arminiga ühel nõul olid , seda Ülo ei teadnud . 
1065	NA	 Ta teadis ainult seda , mida ta oma silmaga nägi . 
1065	NA	 Ning Ülo otsustas , et räägib Minnale esialgu siiski ainult poolikut tõtt , seda , et Jaaku ja Lindat pole enam kusagilt tulemas , jätab aga Ennu ja Verneri nimed esialgu mainimata . 
1066	NA	 “ Jaaku ja Lindat ei maksa sul oodata , neid ei ole enam , ” lausus Ülo lõpuks . 
1067	NA	 Minna ei saanud tükil ajal sõna suust . 
1068	NA	 “ Seda ma kartsin , ” pigistas ta vaevaliselt kipitavast kurgust . 
1069	NA	 “ Ma aimasin seda kohe , kui Roostepõllu poisid metsast välja tulid ja neid ei tulnud . 
1069	NA	 Neid polnud siis enam elavate seas . ” 
1070	NA	 “ Ei . ” 
1071	NA	 “ Juhtus see ammu ? ” 
1072	NA	 “ Mõni päev enne Verneri ja Ennu metsast väljumist . ” 
1073	NA	 “ Ega nad ometi ise ? 
1073	NA	 Ma mõtlen , ega Jaak ja Linda endalt ometi ise elu ei võtnud ? ” 
1074	NA	 “ Mine nüüd ikka . 
1074	NA	 Miks nad seda ise pidid tegema ? 
1074	NA	 Minu teada polnud nendel ju mingit süüd , et selle eest karistust oleks maksnud karta . ” 
1075	NA	 “ Seda minagi . 
1075	NA	 Siis Enn ja Verner . 
1075	NA	 Sellepärast nad vingerdasid minu ees , suud kõverad , et südametunnistus polnud puhas . ” 
1076	NA	 “ Ei , mitte nemad . 
1076	NA	 Armin , ” vastas Ülo lõpuks . 
1077	NA	 Ning ta jutustas Minnale otsast otsani selle koleda päeva sündmused , kõik , mida tema nägi ja kuulis . 
1078	NA	 “ Mida sa nüüd kavatsed teha ? 
1078	NA	 Kas annad meid kõiki üles ? ” küsis Ülo , kui oli lõpetanud . 
1079	NA	 “ Ei . 
1079	NA	 Mis kasu sellest enam oleks ? 
1079	NA	 Surnuid sellega ellu ei ärata , küll aga võib nende elu säästa , kes veel elavad . 
1079	NA	 Ehk karistab jumal ükskord Arminit selle eest , et ta süütud inimesed tappis . 
1079	NA	 Nüüd ma siis tean , mida mul teha tuleb . 
1079	NA	 Kas sa oskaksid mulle juhatada , kuhu nad maetud on ? ” 
1080	NA	 “ Juhatada seda vaevalt saab , kuid ma jätsin selle koha täpselt meelde ja võin sind sinna viia . ” 
1081	NA	 “ Kas sa ei karda ? ” 
1082	NA	 “ Ei . 
1082	NA	 Mida sa kavatsed teha ? ” 
1083	NA	 “ Laibad üles kaevata ja korralikult maha matta . ” 
1084	NA	 “ Mine tea , kuidas piirivalvekordonis sellele vaadatakse . ” 
1085	NA	 “ Mis nendel selle vastu peaks olema . 
1085	NA	 Ega nad mõned riigivastased ei olnud . 
1085	NA	 Nad on lihtsalt valepropaganda ja oma rumaluse ohvrid . 
1085	NA	 Ma ei saa enne rahu , kui nad on surnuaiale maetud nagu kõik muudki inimesed . 
1085	NA	 See oleks minu poolt ülekohus , kui ma nad sinna rabasse nagu koeraraiped kõdunema jätaksin . ” 
1086	NA	 Ning Minna muretses kaks puusärki , võttis ühel hägusel ja vihma uitsetaval detsembripäeval kolhoosist hobuse , kutsus kaks julgemat meest labidatega ning Jõekalda Ülo teejuhiks kaasa ja tõi venna ning vennanaise laibad Pajanõmme soost ära ja mattis nad nagu kord ja kohus Vainopea surnuaiale . 
1087	NA	 “ Ju see ikka jumala karistus on , ei muud midagi , ” sosistas Saarevälja Marta naabrinaistele , kui Minna , leinarätik peas , tööle ilmus . 
1088	NA	 “ Kes teab , mis pattu noorest peast tegi , et nüüd muud polegi kui üks matus teisele otsa . ” 
1089	NA	 “ Sellepärast siis mingit pattu . 
1089	NA	 Mõnel inimesel on kohe niisugune saatus , ” arvas keegi . 
1090	NA	 “ Miks siis kellelgi teisel niisugust saatust ei ole ? 
1090	NA	 Ikka õel süda , ei midagi muud , ” ei lasknud Marta ennast teistest naistest segada . 
1091	NA	 “ Kui mina Saareväljale tulin , räägiti kohe , et Minna on igavene madu . 
1091	NA	 Aina keel pikal , muudkui salvab , kes ette jääb . 
1091	NA	 Ja ega see vale polnudki . 
1091	NA	 Ma olen tema pärast küll ja küll kannatada saanud , ” laskis Marta edasi . 
1092	NA	 “ Juhani esimese naisega olevat Minna väga hästi sobinud . 
1092	NA	 Keegi ei kuulnud pahandustest midagi . ” 
1093	NA	 “ Kes seda teab , mis neid ühendas . 
1093	NA	 Võib-olla olid mõlemad ühesugused tulehargid , seepärast sobisidki . ” 
1094	NA	 “ Kaks kõva kivi pole kunagi head jahu jahvatanud , ära niisugust juttu nüüd küll rääkima tule . ” 
1095	NA	 “ Olgu kuidas on , aga mina temaga läbi saada ei oska . 
1095	NA	 Kohe esimesel päeval , kui ma Saareväljale tulin , kiskus riidu . 
1095	NA	 Alguses ei teinud ma väljagi , kannatasin ära , kui silmile kargas , sest mehed vennad ja aupärast seetõttu nagu sugulasedki , aga kui nägin , et asi ei parane , hakkasin vastu . 
1095	NA	 Kaua sa ikka ennast näägutada lased . 
1095	NA	 Viimati kasvab nii üle pea , et on iga päev sul uksel , hambad paljad , ” lõpetas Marta . 
1096	NA	 Teised vaikisid ja töötasid edasi . 
1096	NA	 Lähemad naabrid teadsid väga hästi , kuidas Marta ja Minna läbisaamisega lood on . 
1096	NA	 Kuid Marta oli kaval ja oskas kõigile muljet jätta , et tema on hea , Minna aga lõpmata halb inimene . 
1096	NA	 Minna ei kandnud naabritest midagi külapeale , vaid hoidis kõik enda teada . 
1096	NA	 Ta lähtus seisukohast : milleks küla seda kuulma peab , kuidas meie omavahel nääkleme . 
1096	NA	 Ja nõnda jõudsid naabriteni ainult Marta-poolsed jutud , mida ta lendu laskis ennast õigustades ning Minnat mustates . 
1096	NA	 Inimesed , eriti naised , on kord juba niisugused , et usuvad meelsamini halba kui head . 
1096	NA	 Ja et Marta Minnast kunagi midagi head ei rääkinud , jäigi naabritele mulje , et Minna on üks ääretult halb inimene , kellel pole südametunnistuse ega häbi raasugi , kui ta Martaga niimoodi ümber käib . 
1097	 35 	 35 
1098	NA	 Ühel päeval kutsuti Minna kolhoosi kontorisse . 
1098	NA	 Seda juhtus harva , et tööinimesi sinna nõuti ja seepärast astus ta põksuva südamega , mitte just eriti julgel sammul endise Rea talu suurde peretuppa , kust talupidaja Siberisse oli küüditatud . 
1098	NA	 Esimehe sünget nägu nähes aimas Minna halba . 
1098	NA	 Kuigi ta endal mingit süüd ei teadnud , tundis ta praegu ennast esimehe ees siiski teolt tabatud kurjategijana . 
1099	NA	 “ Minuni on jõudnud kuuldus , et sa ei tunne kolhoosi põhikirja ja pead lubatust rohkem loomi . 
1099	NA	 On see tõsi ? ” 
1100	NA	 Minna vaikis . 
1101	NA	 “ Kas sa tead , kui palju tohib kolhoosnik loomi pidada ? ” 
1102	NA	 Ei mingit vastust . 
1103	NA	 “ Tead või ei tea ? 
1103	NA	 Vasta ! ” 
1104	NA	 “ Tean , ” pitsitas Minna suuri vaevu kuivast kurgust . 
1105	NA	 “ Aga miks sina neid rohkem pead ? ” 
1106	NA	 “ Ma ei saa muidu elatud . ” 
1107	NA	 “ Kuidas teised saavad ? ” 
1108	NA	 “ Teistel pole nii palju lapsi . ” 
1109	NA	 “ See ei loe . 
1109	NA	 Seaduses on kindlalt öeldud : igal kolhoosiperel tohib olla ainult üks lehm , üks noorloom , kolm lammast ja üks siga . 
1109	NA	 Aga kui palju sinul on ? ” 
1110	NA	 Minna viivitas vastusega . 
1111	NA	 “ Noh , kui palju , vasta ! ” 
1112	NA	 “ Mul pole rohkem kui ainult üks lehm , seegi esimest korda poeginud mullikas . ” 
1113	NA	 “ Aga sigu ? ” 
1114	NA	 “ Üks . ” 
1115	NA	 “ Miks sa mulle valetad ? 
1115	NA	 Kellele kuuluvad need sead , keda sa põhukuhjas kasvatad ? 
1115	NA	 Kolhoosile , jah ! ” 
1116	NA	 Minna nägi , et enam polnud põhjust salata . 
1117	NA	 “ Ei , ka need on minu . ” 
1118	NA	 “ Kui palju ? ” 
1119	NA	 “ Kaks . ” 
1120	NA	 “ See tähendab , et kokku kolm . ” 
1121	NA	 Minna noogutas . 
1122	NA	 “ Tähendab , oledki kolhoosi põhikirja rikkunud . 
1122	NA	 Vägisi tungib kulaklik element ühismajandisse ja külasse tagasi . 
1122	NA	 Kas sa ka tead , milline karistus sind ees ootab , kui ma juhatusele ette kannan , et sa kolhoosi põhikirja rikud ja rohkem loomi pead kui lubatud ? ” 
1123	NA	 Minna vaikis . 
1123	NA	 Ta vaatas esimehele julgelt silma , sest protestihääl tema sisimas lõi lõkkele . 
1124	NA	 “ Eks te siis kandke ette , kui see nii suur kuritegu on , et ma oma lastele süüa tahan anda . 
1124	NA	 Ilma toiduta nad ju ei kasva . 
1124	NA	 Te teate ise väga hästi , kui palju te sügisel iga väljatöötatud normipäeva eest maksite . 
1124	NA	 Mõni gramm teri ja neli kopikat raha . 
1124	NA	 Millega ma oma lapsi toidan ! 
1124	NA	 Ega nad linnukesed ei ole , et ühest terast päevas elavad . 
1124	NA	 Nad on inimeselapsed , tulevane täiendus ühismajandi tööjõule . ” 
1125	NA	 Minna hääl värises , ta suutis suuri vaevu nuttu tagasi hoida . 
1125	NA	 Ta oli meeleheite piiril . 
1125	NA	 Miks peaks see olema kuritegu , kui ta oma lastele toitu muretseb . 
1125	NA	 Ta pole siiasaadik veel kelleltki midagi varastanud , vaid kõik , mis tal on , oma tööga saanud . 
1125	NA	 Neid kahte seakesikut on ta põhiliselt rohuga toitnud , sest muud tal nendele ette anda ei ole . 
1125	NA	 Kolhoositöölt pole ta tundigi puudunud . 
1125	NA	 Ta ei saanud tõepoolest aru , milles teda praegu süüdistatakse . 
1125	NA	 On siis tema selles süüdi , et on olemas niisugune totter seadus , mis ei tee vahet perekonna suuruse vahel . 
1125	NA	 Üksik vanainimene võib pidada samuti ühe lehma , ühe noorlooma , kolm lammast ja ühe sea nagu temagi . 
1125	NA	 Ühele inimesele sellest jätkub . 
1125	NA	 Mis peab aga tema tegema , kui tal on vaja kümnele inimesele kolm korda päevas laud katta . 
1125	NA	 Ja Minna tundis , et ta peab sellest esimehele rääkima , peab püüdma talle selgeks teha , et selle töötasuga , mida kolhoos maksab , ei suuda ära elada ka üksik inimene , rääkimata kümneliikmelisest perekonnast . 
1126	NA	 “ Esimees , miks te siis maksate inimestele nii vähe , et nad on sunnitud kolhoosi põhikirja rikkuma . 
1126	NA	 Neli kopikat raha ja paar-kolm grammi vilja ühe normipäeva kohta ei ole ometi mingi töötasu , ka siis mitte , kui kõik perekonnaliikmed töötaksid . 
1126	NA	 Aga mida pean mina tegema , kui ma seda kümne inimese vahel jagama pean . ” 
1127	NA	 “ Aga lehm , aga null koma kuus hektarit põldu , see teeb ka midagi sisse . ” 
1128	NA	 “ Mida ? 
1128	NA	 Lehm sai veebruaris otsa , suri poegimisse . 
1128	NA	 Teda oleks saanud päästa , kui loomaarst oleks õigel ajal kohale tulnud . 
1128	NA	 Mullikas poegis alles mais . 
1128	NA	 Mitme kuu jooksul ei näinud lapsed piimatilkagi . 
1128	NA	 Piimanorm tuleb aga surnud lehma pealt ikkagi tasuda , sest norm oli enne lehma surma juba määratud . 
1128	NA	 Võõrad lapsed kusagil peavad piima saama , minu lapsed mitte . 
1128	NA	 Ja te räägite mingist sissetulekust . 
1128	NA	 Lapsed söövad päevast päeva ainult soola sisse pistetud kartuleid . 
1128	NA	 Silku , mida kodanlikul ajal kõik vaesemad inimesed kartuli ja leiva kõrvale sõid , pole olemaski , sest ei ole niisugust seadust , mis lubaks kaluritel räimi rannast müüa . 
1128	NA	 Kevadel oli muinasjutuline räimesaak , kokkuost ei jõudnud nii palju kala vastu võtta , kui mehed kakuamidest välja tõid , kuid inimestele müüa ei lubatud . 
1128	NA	 Kala lasti kümnete tonnide viisi raisku minna , kaevati kraavid ja maeti maha , kuid inimestele andmiseks puudus seadus . 
1128	NA	 Lehmaheina teha ei tohi . 
1128	NA	 Kui kolhoos ei jõua , võib see jäädagi niitmata , las mädaneb metsas , kuid oma kolhoosiliikmetele anda ei luba majandi põhikiri . 
1128	NA	 Niisugune suhtumine inimestesse käib üle mõistuse . 
1128	NA	 Miks meid koheldakse nagu kurjategijaid ! 
1128	NA	 Kõigepealt tuleks luua kolhoosiliikmetele elamiseks vajalikud tingimused ja alles siis võib hakata temalt tööd nõudma . 
1128	NA	 Meie töö on nagu nälgiva orja töö , mis pole tootlik . 
1128	NA	 Ja niisuguse sunnitööga tahate põllumajandust üles ehitada . ” 
1129	NA	 “ Sinus räägib kodanlik natsionalist , nagu ma asjast aru saan , tahad kolhoosikorda õõnestada ! ” 
1130	NA	 “ Kuidas mina teda õõnestada saan , ta on juba algusest peale õõnes . 
1130	NA	 Ja pole ma mingi natsionalist , vaid lihtne tööinimene , kes võitleb ihust ja hingest kümne küünega oma igapäevase musta leiva eest , et koos lastega mitte nälga kõngeda . 
1130	NA	 Ma andsin kõik kolhoosi , mis mul oli . 
1130	NA	 Kõik loomad , hobused , viljaseemne , kogu põllumajandusliku inventari . 
1130	NA	 Adrad , äkked , vankrid ja reed , kartulimutid . 
1130	NA	 Praegu vedelevad kõik Tänavotsa talli juures vanarauahunnikus , nagu poleks neid enam kellelegi vaja . 
1130	NA	 Mul ei ole aga mingit põllutööriista , et oma kartulimaad harida lasta . 
1130	NA	 Hobusekronu ehk veel saaks kolhoosi tallimehe käest , aga mis sa talle järele paned . 
1130	NA	 Palja hobusesetukaga ei tee midagi . 
1130	NA	 Ma andsin kõik ära heas usus , et majand mind aitab , põllutööriistu kasutada laseb , aga võta näpust ! 
1130	NA	 Kõik lõhuti esimese suve jooksul ära või tassiti laiali , sest puudub peremees , kes neid hooldab . 
1130	NA	 Keegi ei hoolinud , keegi ei kontrollinud , keegi ei vastutanud . 
1130	NA	 Mulle paistab , et juhtida ja teiste üle valitseda tahavad kõik , vastutada millegi eest aga mitte keegi . 
1130	NA	 Te ise ju soodustate sulitegemist ning vargust . 
1130	NA	 Minu seakesikuid põhukuhjas te näete , kuid seda mitte , kuidas viljakoormad sügisel rehepeksu ajal metsa rändavad ning puskaripudelite näol sealt tagasi tulevad . 
1130	NA	 Kas see ei ole kolhoosi põhikirja rikkumine ! ” 
1131	NA	 Hoogu sattunud Minna erutus oli kasvanud viimase piirini . 
1131	NA	 Ta tundis , et ta enam ei suuda ning jooksis kontorist välja . 
1131	NA	 Hea , et ta niigi palju esimehele öelda suutis , kui ta praegu ütles . 
1132	NA	 Paari päeva pärast kutsuti ta uuesti kontorisse . 
1132	NA	 Kolhoosi juhatus istus laua taga ning näis väga tähtsa asja pärast nõu pidavat . 
1132	NA	 Minna tundis neid kõiki nägupidi . 
1132	NA	 Kõik nad olid sellised mehed , kes kodanlikul ajal tööst suuremat ei hoolinud ning oma talud unarusse jätsid . 
1132	NA	 Neljakümnendatel aastatel hakati neid kohtlema kui süütuid kannatajaid , kes kulakute rõhumise tagajärjel vaeseks jäid . 
1132	NA	 Nii mõnigi neist oli sunnitud oma talu käest ära andma . 
1132	NA	 Lisaks omaküla meestele istus laua taga ka keegi võõras , ilmselt mõni tähtis isand rajoonist , kelle heast toitumisest ning veelgi paremast tervisest rääkis selget keelt lõua all paks roosatav rasvalott . 
1132	NA	 Kohe selgus ka põhjus , miks Minna kolhoosi juhatuse koosolekule kutsuti . 
1132	NA	 Esimees , Vareselja Jaan , tõusis püsti ja luges talle ette juhatuse otsuse , mis olevat ühel häälel vastu võetud ning heaks kiidetud . 
1132	NA	 Kuna kolhoosiliige Minna Pedak on rängalt eksinud kolhoosi põhikirja vastu sellega , et ta ebaseaduslikult kasvatas ühismajandile kuuluvas põhukuhjas salaja kahte siga , toites neid majandi maa pealt niidetud rohuga , otsustas juhatus : Minna Pedak vallandada karjatallist lüpsja kohalt ning määrata ta ajutiselt põllutööle . 
1132	NA	 Ühismajandi kraamiga toidetud seakesikud aga konfiskeerida ning viia nad kolhoosi seafarmi . 
1132	NA	 Otsuse teatavaks tegemise kohta nõuti Minnalt allkiri . 
1132	NA	 Kuidas ta selle andis või kuidas ta kontorist koju tuli , seda ei suutnud ta hiljem mitte kuidagi meenutada . 
1132	NA	 Kogu ta sisimas mässas ja kees , sest ülekohus , mida talle tehti , oli liiga suur , et seda rahulikult taluda . 
1132	NA	 Järgmisel hommikul tuli aga üks juhatuse meestest põllule Minna juurde ning teatas , et sigu siiski ei konfiskeerita ning ta võib neid aasta lõpuni pidada . 
1132	NA	 Põllutöölisena vähenes Minna sissetulek veelgi , sest vihmased ilmad , kui väljas tööd teha ei saanud , ei toonud ka midagi sisse . 
1132	NA	 Kuid ta ei kurtnud ega kaevanud . 
1132	NA	 Mida ta oma südames tundis , seda teadis vaid tema ise . 
1133	 36 	 36 
1134	NA	 Pärast väikese Eriku surma ei jätnud haigused ja hädad Künka peret veel rahule . 
1134	NA	 Peale sarlakite liikusid ringi muudki tõved : nohu , läkaköha , angiin ja kopsupõletik . 
1134	NA	 Jälle haigestus peaaegu kogu lastepere . 
1134	NA	 Polnud midagi parata , tõbised lapsed jäid koju , puudusid koolist . 
1134	NA	 Lõpuks tuli õpetaja vaatama , miks Künka lapsed koolikohustust ei täida , vaid puuduvad . 
1134	NA	 Ta oli juba üht-teist selle perekonna raskest olukorrast kuulnud , kuid seda , mida ta oma silmaga nüüd nägi , poleks ta osanud elueas ette kujutada . 
1134	NA	 Väike toapugerik oli otsast otsani kahekordseid narisid täis . 
1134	NA	 Peaaegu igas koikus lamas haige laps . 
1135	NA	 “ Kus ema on ? ” küsis õpetaja . 
1136	NA	 “ Kolhoosis tööl , ” vastas Miia , kes küll ise terve , kuid pidi haigete õdede-vendade eest hoolitsema . 
1137	NA	 “ Miks sa kooli ei tule ? 
1137	NA	 Sa oled ju terve . ” 
1138	NA	 “ Aga teised on haiged , kuhu ma nad jätan . 
1138	NA	 Ema ütles , et kopsupõletikuga ei tohi voodist välja tulla , ” seletas Miia , lastest kõige vanem , surnud Marjust paar aastat noorem . 
1139	NA	 Õpetaja ees avanes masendav vaatepilt . 
1139	NA	 Vooditest vaatasid vastu kõhnad nälginud näod , palavikust hõõguvate põskedega . 
1139	NA	 Üksteise vastu asetatud kahekordsete naride vahel oli vaid niipalju ruumi , et seal üks inimene korraga võis liikuda . 
1140	NA	 “ Millal ema koju tuleb ? ” 
1141	NA	 “ Õhtul , siis kui juba pimedaks läheb . ” 
1142	NA	 “ Kas arst on haigeid vaatamas käinud ? ” 
1143	NA	 “ On . 
1143	NA	 Paar päeva tagasi . ” 
1144	NA	 “ Ja mis ta ütles ? ” 
1145	NA	 “ Et lastele peab paremini süüa andma . ” 
1146	NA	 Õpetaja taipas , et järgmine küsimus olnuks ülearune . 
1147	NA	 “ Kas ta mingeid arstirohte haigetele ei andnud ? ” 
1148	NA	 “ Natuke andis , kuid need said kohe otsa . 
1148	NA	 Mõni on veel järel . ” 
1149	NA	 “ Näita mulle , millised ? ” 
1150	NA	 Miia tõi purgikese ihtüoolsalviga ning mõned aspiriinipulbrid . 
1151	NA	 “ Rohkem ei ole ! ” 
1152	NA	 “ Kas sina annad väiksematele süüa või teeb seda ema ? ” 
1153	NA	 “ Kuidas juhtub . 
1153	NA	 Mina keedan kartulid valmis , kui ema tuleb , siis vaatab midagi kõrvale . ” 
1154	NA	 “ Kas teil piima on ikka lastele anda ? ” 
1155	NA	 “ Õige pisut . 
1155	NA	 Mullikas lüpsab vähe . 
1155	NA	 Ruske sai talvel otsa , aga selle pealt tuleb norm ikkagi tasuda . ” 
1156	NA	 “ Kelle pealt ? ” ei saanud õpetaja aru . 
1157	NA	 “ Surnud Ruske pealt . ” 
1158	NA	 “ Miks siis surnud lehma pealt veel ? ” 
1159	NA	 “ Seadus on niisugune . 
1159	NA	 Varumisvolinik käis meil ja ütles , et lehma surm ei loe , piimanorm tuleb ikka ära viia , kuna lehm siis elas , kui norm määrati . 
1159	NA	 Muidu tuleb trahv , ” seletas Miia tõsiselt . 
1160	NA	 “ Mida te selle ihtüooliga teete ? ” viitas õpetaja kirbelt lõhnavale salvipurgile . 
1161	NA	 “ Määrime kaela peale , kui kahepoolsed üleval on . 
1161	NA	 Viinakompressi peaks ka veel panema , kuid emal ei ole viina jaoks raha . ” 
1162	NA	 “ Hea küll , Miia . 
1162	NA	 Ma tulen homme tagasi ja toon nii viina kui ka muid arstirohte . 
1162	NA	 Ütle emale . 
1162	NA	 Nüüd aga kata haiged lapsed tekiga kinni ja tee aken lahti , lase värsket õhku tuppa . ” 
1163	NA	 “ Ema ei luba , ütles , et aken kukub eest ära . 
1163	NA	 Ta pole hingedel . 
1163	NA	 Rogandiku Mart torkas ainult niisama ette . ” 
1164	NA	 “ Tee siis uks . 
1164	NA	 Toas on sumbunud õhk , see takistab laste tervekssaamist . ” 
1165	NA	 Ning õpetaja läks . 
1166	NA	 Õues ootas teda Saarevälja Marta . 
1166	NA	 Ta oli näinud , et keegi noor naisterahvas Künka uksest sisse volksatas , nagu ta pärast Rogandiku Leidale ütles . 
1167	NA	 “ Noh , kuidas siis Minna virtsahvt oli ka ? ” ei suutnud Marta oma uudishimu varjata . 
1168	NA	 Õpetajale tundus naabrinaise familiaarses toonis esitatud küsimus pisut kohatu ja ta mõtles juba vastamata jätta , kuid lausus siiski : 
1169	NA	 “ Siin majas on olukord küll enam kui masendav . 
1169	NA	 Ma pole niisugust viletsust veel oma elus näinud . 
1169	NA	 Nagu laatsaret . ” 
1170	NA	 “ Eks ole . 
1170	NA	 Ja kui mustalt nad sindrid elavad . 
1170	NA	 Toas on niisugune hais , et lööb hinge kinni . 
1170	NA	 Ta jätab ju lastekarja terveks päevaks üksinda . 
1170	NA	 Mis ema see niisugune on ! 
1170	NA	 Mul on üksainus , aga ma ei julge teda mõneks tunnikski üksinda jätta , sest mine tea , mis võib juhtuda . 
1170	NA	 Tema aga läheb hommikul ja tuleb alles õhtul . 
1170	NA	 No küll on ikka inimesel süda sees . ” 
1171	NA	 “ Aga ta peab ju lastele ülalpidamist teenima . ” 
1172	NA	 “ Päh , mis teenistus see on ! 
1172	NA	 Paar grammi teri ja mõni kopikas raha päevas . 
1172	NA	 Parem tehku tööd , mis ka midagi sisse toob . 
1172	NA	 Lapsed poolnäljas . ” 
1173	NA	 “ Aga minu teada ei tohi kolhoositöölt puududa . ” 
1174	NA	 “ Või veel ! 
1174	NA	 Kesse nii loll on , et seal iga päev jõlgub , nii nagu tema . 
1174	NA	 Ta lasti ju karjatallist lüpsinaise koha pealt lahti , ” jahvatas Marta edasi ning piilus kartlikult ringi , kas ehk keegi tema jutuajamist pealt ei kuula . “ Mõelge ometi , mida ta tegi ! 
1174	NA	 Ta kraapis kolhoosi põhuhunnikusse suure augu , nii et mine või sisse elama . 
1174	NA	 Siis tegi sinna seasulu ja viis kaks põrsast kasvama . 
1174	NA	 Aga eks esimees saanud teada . 
1174	NA	 Ju ikka keegi kaebas . 
1174	NA	 Siis kutsuti Minna juhatuse koosolekule aru andma , miks ta kolhoosi põhikirja rikub ning lubatust rohkem loomi peab . 
1174	NA	 Küllap ta seal ikka suule voli andis . 
1174	NA	 See keeleke tal ju nagu vedruga käima pandud . 
1174	NA	 Olla juhatusemehed läbi sõimanud , nii et need ei osanud mitte piuksatadagi . 
1174	NA	 Selle eest lasti aga karjatallist lahti ning määrati põllutööle . 
1174	NA	 Sead aga lubatud ära võtta ja kolhoosi seafarmi viia . 
1174	NA	 Pärast muudetud otsus ringi , et pidagu kesikuid jõuluni . 
1174	NA	 Seda ikka rohkem laste kui ta enese pärast . 
1174	NA	 Eks ta poolenisti karistuseks nüüd põllutööl jõlgubki . 
1174	NA	 Karjatallis oli tal ikka päevasüda vaba , mitte nii nagu praegu , et päevatõusust õhtu pimedani . ” 
1175	NA	 “ See on ju ülekohus ! 
1175	NA	 Nii lasterikka pere ema ja lasti töölt lahti ! ” ei suutnud õpetaja sellest aru saada . 
1176	NA	 “ Kuidas ülekohus ! ” imestas Marta . “ Kui inimene ikka seadusest üle astub , ei ole see mingi ülekohus . ” 
1177	NA	 “ Kas teie ise ei astu seadusest üle , kui kolhoositööst kõrvale hoiate , sellepärast , et vähe teenib . 
1177	NA	 Keegi peab ometi ka ühismajandi töö ära tegema , ” vastas õpetaja ning pöördus minekule , jättes silmi pungitava naabrinaise Künka õuevärava taha . 
1177	NA	 Marta vaatas minejale järele ega saanud tükil ajal sõna suust . 
1178	NA	 “ Küll on ikka harakas ! 
1178	NA	 Või kohe mulle silmile ! 
1178	NA	 Ega ma loll ei ole , et kolhoosi kartilipõllul terve päeva muda sees ukerdan , ” siunas ta südametäiega . 
1179	NA	 Nagu õpetaja lubas , nii ta ka tegi . 
1179	NA	 Järgmisel päeval külastas ta Saaarevälja Marta suureks meelepahaks ja imestuseks Künka peret uuesti . 
1179	NA	 Ta tõi kaasa kompressi jaoks viina ning muidki arstirohte . 
1179	NA	 Minnat ei näinud ta ka seekord , kuna see oli tööl . 
1179	NA	 Naabri Marta ei julgenud ennast enam näidata , sest eilne solvang täitis veel praegu tema hinge kurku nööriva vihaga , kuigi keel sügeles , sest ta oleks tahtnud õpetajat põhjalikult valgustada , milline võlts inimene see Minna ikkagi on . 
1179	NA	 Kuidas ta neljakümne neljandal aastal nende hobuse venelastele maha kupeldas ning teda , nõtra naisterahvast , soldatitega teab kuhu ilmaotsa kaasa minema sundis . 
1179	NA	 Küllap lootis vist , et sõjaväelaste abiga temast lahti saab . 
1179	NA	 Niisugune madu ! 
1179	NA	 Kuid tänu Marta enda taibukusele pääsis ta soldatite käest , vaata et lausa surmasuust kohe , ning jõudis elu ja tervisega koju tagasi . 
1179	NA	 Ei ole ta seda verist ülekohut veel Minnale andestanud ega ka unustanud ja küllap jõuab ta sellest veel rääkidagi , kui mitte sellele õpetajavuhvale , kes talle eile õhtul silmile kargas , vaid mõnele muule koolitatud inimesele , kes teda , Saarevälja Martat , ära kuulab ning ka mõistab , kui raske on niisuguse sobimatu naabriga kõrvuti elada , nagu seda on Künka Minna . 
1180	NA	 Õpetaja läks kolhoosi kontorisse ning palus esimehega kokkusaamist . 
1180	NA	 Ta püüdis Vareselja Jaanile Künka pere rasket majanduslikku olukorda selgitada , mis ületavat igasugused inimlikud piirid . 
1181	NA	 “ Miks kolhoosi juhatus niisuguse lasterikka perekonna ainukese toitja töölt vallandas ? 
1181	NA	 See on täiesti lubamatu , seadusevastane tegu . ” 
1182	NA	 “ Ta rikkus kolhoosi põhikirja . ” 
1183	NA	 “ Kas teie ei riku kolhoosi põhikirja , kui te inimestele nende töö eest ei maksa ? 
1183	NA	 See on ebainimlik teguviis . 
1183	NA	 Mida peab see õnnetu ema siis peale hakkama ? 
1183	NA	 Lapsed surevad ju niimoodi lausa nälga . ” 
1184	NA	 “ Kolhoosidel on ranged ettekirjutused , millest me üle astuda ei tohi . 
1184	NA	 Seadus jääb seaduseks , ” vastas Vareselja Jaan kannatamatult . 
1185	NA	 “ Kas inimesed ei peaks jääma inimesteks isegi kolhoosikorra tingimustes ? ” küsis õpetaja vastu . “ Kumb on teie arvates tähtsam , kas mingit jäika seadust täites juuksekarva lõhki ajada ning inimeselapsed lasta nälga surra , või seaduserikkumine , kui ta üldse seaduserikkumine on , tähele panemata jätta , et lapsed ellu jääksid . 
1185	NA	 See on ju majandi sisemine asi , juhatuse otsustada , ja öelge , kes sellest kasu saab , et Künka laste ema põllul tööl käib . 
1185	NA	 Kas kolhoos või ? 
1185	NA	 Ma olen kuulnud usaldusväärsetest allikatest , et majandi piimatoodang just tänu Künka perenaisele pidevat tõusu näitab . ” 
1186	NA	 “ Me ei saa ühelegi kolhoosnikule seepärast erandit teha , olgugi et majand tema tööst tulu saab . 
1186	NA	 Siis hakkavad kõik varastama . ” 
1187	NA	 “ Miks nad varastavad ? 
1187	NA	 Kas te sellele pole mõelnud ? ” 
1188	NA	 “ Olen küll . 
1188	NA	 Inimesed on poliitiliselt kasvatamata , kodanliku korra igandite küljes kinni . 
1188	NA	 Seepärast nad ei oskagi ühistööd hinnata . ” 
1189	NA	 “ Kas see ikka on nii ? 
1189	NA	 Kas ka tühi kõht on teie arvates kodanliku korra igand ? 
1189	NA	 Tühja kõhu pärast nad seda ju teevadki . 
1189	NA	 Ja nüüd öelge mulle , mida Künka Minna konkreetselt varastas ? 
1189	NA	 Kas tõesti peate varguseks seda , et maast rohtu katkus ja sigadele ette viis . ” 
1190	NA	 “ Ta kiskus rohtu kolhoosi maa pealt . ” 
1191	NA	 “ Aga ta on ju ise ka kolhoosnik . 
1191	NA	 Ja kas tema põllud ja heinamaad ei liidetud kolhoosiga , nii nagu kõigi teistegi omad ? ” 
1192	NA	 “ Liideti küll . ” 
1193	NA	 “ Ja teie arvates on see nüüd karistatav kuritegu , kui ta sealt rohtu katkub ja sellega oma seakesikuid toidab . 
1193	NA	 Kas te ei leia , et see on rohkem kui ebainimlik teguviis ? 
1193	NA	 See on mõistust ületav nõmedus . ” 
1194	NA	 “ Ma ütlesin teile , et kolhoosil on oma põhikiri , mida rikkuda ei tohi , ” väitis Vareselja kangekaelselt . 
1195	NA	 “ Kas te arvate , et mina ei tea , kuidas ühismajandis elatakse , põhikirja rikutakse ning selle täitmisest kõrvale hiilitakse . 
1195	NA	 Ma ju töötan kolhoosnike lastega , puutun nende vanematega peaaegu iga päev kokku ning tean väga hästi , mis majandis toimub . 
1195	NA	 Ja ma julgen öelda , lugupeetud esimees , et te pigistate suurte kuritegude ning põhikirja rikkumise juures silmad kinni , mängite kurti ja pimedat ning urgitsete lihtsate tööinimeste pisiasjades , mida tegelikult üldse ei maksaks tähele panna . 
1195	NA	 Ma luban teile , et ma võtan järgmisel parteikoosolekul selle asja üles ning tulen välja tõendusmaterjalidega , mis nii mõnelegi mehele ebameeldivusi võib valmistada . ” 
1196	NA	 “ Kas te olete parteilane ? ” küsis Vareselja ning silmitses kohkunult enda ees seisvat noort naisõpetajat . 
1197	NA	 “ Jaa . 
1197	NA	 Lõpetuseks ütleksin teile veel niipalju , et Minna Pedakale tuleb anda tagasi endine töökoht karjatallis ja seda üsna varsti kohe . ” 
1198	NA	 Ning õpetaja läks . 
1198	NA	 Jahmunud Vareselja Jaan vaatas talle tükk aega järele . 
1198	NA	 Ütle , kus on kurivaim ! 
1198	NA	 Laob sõnu , nii et ole mees ja kuula ära . 
1198	NA	 Õpetaja oli uus inimene , alles sügisel tööle tulnud , keegi ei teadnud temast midagi . 
1198	NA	 Milliseid tõendusmaterjale tal võiks olla ? 
1198	NA	 Vareselja mõtles hirmuga asjadele , mille avalikuks tuleku korral tema jalgealune kõikuma võiks lüüa . 
1198	NA	 Juba see , et ta majandi karjatallist endale lehma võttis , pärast aga akti koostas , nagu oleks lehm otsa saanud , ajas talle praegu hirmu nahka . 
1198	NA	 Siiani oli ta arvanud , et sellest laiemad ringkonnad ei tea ja kui teavadki , siis vähemalt lugupidamisest esimehe vastu oma suud kinni hoiavad . 
1198	NA	 Nüüd aga tuleb see plikaohtu õpetaja ning lubab koosolekul tõendusmaterjalidega välja tulla . 
1198	NA	 Hoopis hullem lugu on aga Aru kuusikust võetud metsaga , mille müügist saadud raha nagu poolkogemata esimehe tasku pidama jäi ega tahtnud mitte kuidagi kolhoosi kassasse jõuda . 
1198	NA	 Kui aga Vareselja Jaani vaim lõpuks nii valmis oli , et ta raha kolhoosi kassasse oleks võinud panna , polnud sellest enam kopikatki järel . 
1198	NA	 Ja kui poleks neid neetud kuusekände seal metsa kaugemas servas asitõenditena , võiks isegi arvata , et teised juhatusemehed kogu loo ammu unustanud on . 
1198	NA	 Siis veel mitu head koormat vilja ning kartuleid , millest vana Vaksali Mart nii kuradima head puskarit oskas ajada , et kui kortlitäiega kõri loputad , siis ka istuli oled . 
1198	NA	 Ja veel palju muudki oli esimehe hingel , millele mõeldes ta ennast praegu üpris ebakindlana tundis . 
1198	NA	 Kui see õpetaja-niru need asjad parteikoosolekul kõik lagedale laob , on tema karjääril kolhoosi esimehena tõesti lõpp . 
1198	NA	 Kui ta vaid teaks , kes tema peale keelt on kandnud , laseks ta selle lurjuse mõnel ustaval mehel otsemaid ära koristada . 
1198	NA	 Niisuguste raskete mõtetega jätkas Vareselja Jaan alustatud tööpäeva . 
1199	NA	 Kuid et õpetaja parteikoosolekule ei ilmunud , muutus Jaan julgemaks ning püüdis ebameeldivatele asjadele mitte mõelda . 
1199	NA	 Künka Minna asja kandis ta aga koosolekul juhatusele ette , sest teist korda ta selle õpetajaga enam rääkida ei tahtnud . 
1199	NA	 Ja ta uskus surmkindlalt , et kui Minnale tema kohta karjatallis tagasi ei anta , tuleb see plikanähvits taas tema kukile ning mine tea , millega ta esimeest siis üllatada võib . 
1199	NA	 Juhatusemehed otsustasid Künka Minna kasuks , sest piimatoodang Tänavotsa tallis oli jällegi langust näitamas . 
1199	NA	 Laisk ja lohakas Liivamäe Luise , kes pärast Minnat uuesti lüpsma hakkas , tegi oma tööd niivõrd hooletult ning juhuslikult , et juba paari nädala möödudes kõik Minna saaavutused nullini viis . 
1199	NA	 Üks juhatuse liikmetest pidi otsuse juba järgmisel päeval Minnale teatavaks tegema , et ta karjatalli tagasi on võetud . 
1199	NA	 Kuid Minna ütles lahke pakkumise ära . 
1200	NA	 “ Mis hüpiknukk ma siis teie arvates olen , et kord siia , kord sinna . 
1200	NA	 Kui olete mind karjatallist lüpsja kohalt maha võtnud , olgu siis pealegi . 
1200	NA	 Palka ma nagunii rohkem ei saa , teen ma tööd lehmalaudas või põllul , ” vastas Minna . 
1201	NA	 “ Kooliõpetaja oli esimehe jutul käinud , et sulle on ülekohut tehtud , seepärast siis juhatus otsustaski , et hakkad uuesti lüpsjaks . ” 
1202	NA	 “ Ei ma vaja kellegi eestkostmist . 
1202	NA	 Oskan enda eest ise seista . 
1202	NA	 Kui ma karjatalli varem ei kõlvanud , ei kõlba ma sinna ka nüüd . ” 
1203	NA	 Ja Minna jäi oma otsuse juurde kindlaks ning käis põllutööl edasi . 
1204	 37 	 37 
1205	NA	 Kolhoosikord tõi kaasa igasuguseid veidrusi , mida maainimesed varem polnud kuulnud ega näinud . 
1205	NA	 Ka kõnepruuki ilmusid väljendid ja mõisted , millega oli raske harjuda . 
1205	NA	 Tekkisid uued ametikohad veidrate nimetustega , mille vajalikkust keegi ei taibanud . 
1205	NA	 Tulid zootehnikud , brigadirid , agronoomid , raamatupidajad , arveametnikud , veise- , sea- ja lambafarmid , igaühel oma juhataja , kes alluvatele käske ja korraldusi jagasid . 
1205	NA	 Lehmadele , mullikatele , härjavärssidele ning vasikatele taoti musta värviga numbrid selga , sigadele ning lammastele aga augud kõrvadesse . 
1205	NA	 Ei tea kust ilmaotsast sigines ühismajanditesse vigast eesti keelt purssiv plikanähvits – zootehnik , asjatundja loomakasvatuse alal . 
1205	NA	 Suurt võõristust äratas lihtsate taluinimeste seas veiste kunstlik paaritamine . 
1205	NA	 Püha jumal ! 
1205	NA	 Kes seda enne näinud ja kuulnud on , et sihukest loomulikku asja mingisuguste pulkade abil inimene läbi viib ja mis kõige imelikum , et sellest häbiväärsest teost lehmad tiineks jäid ning täiesti normaalseid vasikaid sünnitasid . 
1205	NA	 Olevat tõuaretus , nagu veiste kunstlik paaritaja ehk seemendaja seda nimetas . 
1205	NA	 Ka eesti ajal viidi tõuaretust suurtes ja eesrindlikes taludes läbi , kuid siis toodi tõupullid kohale küll Saksamaalt , Hollandist ja Soomest . 
1205	NA	 Nüüd aga hulkus selektsionäär spermakastiga ühest karjatallist teise ning pidas lüpsinaiste arvates ilma piinlikkust tundmata oma roppu ametit . 
1205	NA	 Kõik loomad olid rangelt arvel , ka kolhoosnike omad . 
1205	NA	 Iga lõpnud looma kohta , oli ta siis äsjasündinud põrsas või vasikas , tuli koostada hukuakt , millel pidi olema mitu allkirja . 
1205	NA	 Kõik see oli iidsetele talupidajatele võõras ja harjumatu ning tundus tühise kometimänguna . 
1205	NA	 Alalised koosolekud , miitingud , nõupidamised ja seminarid tüütasid , nendest püüti kõrvale hiilida , kui aga vähegi võimalus avanes . 
1205	NA	 Kuigi partorgid kinnitasid , et ideoloogiline kasvatustöö omab rahvahulkade poliitilise teadlikkuse tõstmisel tohutu suurt tähtsust , ei taibanud lihtsad tööinimesed selle kasvatustöö sügavat mõtet ja tähtsust , ega tundnud selle järele ka mingit vajadust . 
1205	NA	 Pigem oli see kalli tööaja raiskamine kui mingi ülitõhus kasvatusvahend . 
1206	NA	 “ Eluaeg oleme ilma poliitikata tööd teinud ja kõike oli küll . 
1206	NA	 Nüüd topitakse seda rämpsu sisse eest ja tagant , aga majandus hakkab vägisi allamäge kiskuma . ” 
1207	NA	 “ Käigu kus kurat oma ideoloogiaga ! 
1207	NA	 Andku talud tagasi . 
1207	NA	 Praegu oleks veel õige aeg . 
1207	NA	 Hobusesetukaid on veel alles , kariloomi samuti , põllutööriistu oskab iga talumees korda seada , kuigi suurem osa on juba lõhutud , ja kõigil oleks süüa , nii linnas kui maal . 
1207	NA	 Aga ei ! 
1207	NA	 Vaja põllumehed Siberisse küüditada , allesjäänud talud käest ära võtta , maainimestest kerjused teha ! 
1207	NA	 See ju ette näha , kuhu niisugune tobe juhtimine viib . ” 
1208	NA	 “ Jah , ega talumees ei ole vabrikutööline , keda vilega tööle käsutatakse ning ka vilega tööpäevale lõpp tehakse . ” 
1209	NA	 “ Suurte ja jõukamate talude peremehed viidi ära , et kulakud , töörahva kurnajad . 
1209	NA	 Keda nad kurnasid ? 
1209	NA	 Iseennast ja oma peret . 
1209	NA	 See oli ainult ettekääne , et inimesed siis surmahirmus kolhoosi astuksid . 
1209	NA	 Kes muidu sinna oleks läinudki . 
1209	NA	 Leht kirjutas , et rahvas astus kolhoosi suure vaimustusega . 
1209	NA	 No öelge nüüd , mehed , mis vaimustusest saab juttu olla , kui sa oma talu ja kogu varanduse käest ära annad . 
1209	NA	 See peab olema mõistuseta , kes niisuguse röövimise juures vaimustust tunneb ja “ hoosianna ” laulab . 
1209	NA	 Julgevad ometi rääkida , nagu me ise ei teaks , mida me sel ajal mõtlesime ja tundsime , kui meid paljaks rööviti . ” 
1210	NA	 “ Mul oli tunne , kui ma hobuse kolhoositalli jätsin , nagu oleks keegi mu südame ribide vahelt välja koukinud . 
1210	NA	 Ja nemad räägivad vaimustusest ! 
1210	NA	 Need , kes valitsemisohjad enda kätte said , need muidugi juubeldavad ja on rahul , talumehed mitte . ” 
1211	NA	 “ Aga katsu sa rääkida , siis oled sa rahvavaenlane või kontrrevolutsionäär ning Siberi tee jalge all . ” 
1212	NA	 “ Mina ei saa ühest asjast aru . 
1212	NA	 Miks on vabrikutööline suurema au sees kui see , kes põllul tööd teeb ? 
1212	NA	 Muud ei kuulegi kui töölisklass ja töölisklass . 
1212	NA	 Et töölisklass peab valitsema . 
1212	NA	 Ajakirjanduses räägitakse küll , et töölisklass liidus kolhoositalurahvaga , aga tegelikult pole see sugugi nii . 
1212	NA	 Kus see liit on ? ” 
1213	NA	 “ Miks peab töölisklass üksinda valitsema ! 
1213	NA	 Ta ei oska ju . 
1213	NA	 Miks meid valitsemisest kõrvale jäetakse ? ” 
1214	NA	 “ Ega sind jäetagi kõrvale . 
1214	NA	 Sa kuulsid , et töölisklass valitseb liidus talurahvaga . ” 
1215	NA	 “ Mismoodi ma seda teha saan , kui mul hääleõigust ei ole . ” 
1216	NA	 “ Kuidas ei ole . 
1216	NA	 Koosolekutel tõstad kätt . ” 
1217	NA	 “ Mis valitsemine see on . 
1217	NA	 Tõstan või jätan tõstmata , üks ja sama teeb välja . 
1217	NA	 Kõik otsused juba enne koosolekut parteimeeste poolt valmis tehtud . 
1217	NA	 Meie nagu viimased tolad , kuulame suud ammuli peas , mis vana Roodina ette plaksutab ning ajame nõusoleku märgiks käe püsti . 
1217	NA	 See on kometimäng , mitte midagi muud . ” 
1218	NA	 “ Eks võta siis sõna ja vaidle vastu ning jäta käsi tõstmata , kui mõni asi ei meeldi . ” 
1219	NA	 “ Miks sa ise ei vaidle . 
1219	NA	 Ise oled samasugune kohioinas , ainult kuulad ja annad käega märku , et oled asjaga päri . ” 
1220	NA	 “ Ma ei taha Siberisse minna . ” 
1221	NA	 “ Mina vist tahan . 
1221	NA	 Ja kui ma ka ennast sinna küüditada laseksin , ega miski sellepärast ei muutu . 
1221	NA	 Iseasi , kui kõik üle maa vastu hakkaksid . ” 
1222	NA	 “ Ei muutu ka siis . 
1222	NA	 Nendel on oma programm ja ettekirjutused kõrgemalt poolt , millest nad lahti öelda ei tohi ega saa . ” 
1223	NA	 “ Sellest ma räägingi , et nende programmid on tööliste jaoks , maarahvast seal ei arvestata . 
1223	NA	 Sellest tulebki , et põllumajandus käib allamäge . 
1223	NA	 Nad ei oska valitseda . 
1223	NA	 Kui paljukest nende seas on haritud inimesi ? 
1223	NA	 Samasugused harimata matsid nagu meiegi . 
1223	NA	 Mida kuradit see ilma hariduseta inimene valitseb ! 
1223	NA	 Ta näeb ainult oma rahakotti ning mõtleb , kuidas selle täis saab , see on kõik . 
1223	NA	 Haritlaskond ja peaga inimesed tapeti neljakümne esimesel aastal maha või küüditati Siberisse , järele jäi harimata mass , kes riigi juhtimisest sama palju teab kui siga pühapäevast . 
1223	NA	 Peaasi , et nõukogude võimu poolt karjuda oskaks , rohkem polnud vaja . ” 
1224	NA	 “ Saab imet näha , kuhu nad niisuguse juhtimisega küll ükskord jõuavad . ” 
1225	NA	 Nõnda arutasid mehed , kui nad töö juures või kusagil mujal kokku said . 
1225	NA	 Mõistagi ei võetud niisuguseid julgeid sõnu suhu seal , kus suurem seltskond koos ning selliseid mehi lähedal , kelle kahekeelsust kardeti . 
1225	NA	 Seda räägiti kahekesi olles , sõprade vahel , keda võis usaldada . 
1225	NA	 Aeg oli karm ja keeruline ning inimesed ülekohtu , surmahirmu , Siberi ning vanglatega hellaks ja araks tehtud . 
1225	NA	 Kuid selline meeleolu püsis lihtsate taluinimeste seas visalt edasi , ei suutnud ühegi partorgi ega propagandisti ideoloogiline kasvatustöö välja rookida . 
1226	NA	 “ Mögisegu nii palju kui tahes , mina jään selleks , kes ma olen . 
1226	NA	 Kui mulle ikka ülekohut on tehtud , kuda kurat ma sellega leppida saan , ” arvasid kolhoosnikud . 
1227	NA	 Kuidas ka kolhooside juhtorganid , kohaliku kommunistid , partorgid , propagandistid ja muudki asjamehed , keda lihtsate taluinimeste arvates oli otse tüütuseni palju , kolhoosnikke intensiivsele tööle õhutada ei püüdnud , ei tulnud sellest midagi välja . 
1227	NA	 Seati sisse sotsialistlik võistlus , mis pidi olema trump number üks ja ka kõige passiivsema unimütsi tööd tegema tiivustab . 
1227	NA	 Kontoriseintele ilmusid autahvlid , tööülesannete täitmise graafikud , stendid ja loosungid , ühesõnaga , kõik võimalikud ja võimatud ergutusvahendid pildis ja kirjasõnas , kuid oma talust ja varandusest ilma jäänud kolhoosnikud ei reageerinud millelegi . 
1227	NA	 Tuimalt ja ükskõikselt tegid nad oma igapäevast tööd , seda , mida neil teha kästi . 
1227	NA	 Ja mida parasjagu ei kästud , jäeti tegemata , kuigi nii mõnigi nägi , et just seda olekski kõige kiiremas korras teha tulnud . 
1227	NA	 Kolhoosnikute deviisiks hakkas kujunema paruniteaegne hüüdlause : mõisa köis , las lohiseb ! 
1227	NA	 Et aga hoolsast ühismajandi tööst ka nende eneste aineline heaolu teatud määral olenes , sellele ei mõelnud keegi . 
1227	NA	 Asi oli liiga värske , uudne ning omaseks saanud harjumuste vastu . 
1227	NA	 Ei saa ju inimest paugupealt ümber lülitada , nagu mingit masinat , et vajutad nupule ja juba ta pöörlebki vastassuunas . 
1227	NA	 Inimene jäi inimeseks ja niisugune vägivaldne , surmahirmust aetud kolhoosidesse minek oli loomuvastane . 
1227	NA	 Inimesed õppisid valetama , salatsema , oma tõelist mina varjama . 
1227	NA	 Vargus , mida aus ja lihtne maainimene varem ei tundnud , sai õige pea lausa möödapääsmatult vajalikuks ning lõpuks ka omaseks . 
1227	NA	 Kui alguses nii mõnigi ühisvara külge kätt pannes oma hinges sellepärast kannatas , ei tundnud mõne aja möödudes südametunnistuse piina enam mitte keegi . 
1227	NA	 Tühi kõht , viletsus ja vaesus sundisid tagant ja inimesed võtsid , võtsid kõike , mida võtta andis ning mida vajalikuks peeti . 
1227	NA	 Varguseks ei pidanud seda keegi . 
1228	 38 	 38 
1229	NA	 Vist taipasid parteitöötajad ka ise õige pea , et nendel puudus maainimestega vajalik side . 
1229	NA	 Kolhoositalurahvale lähenemine polnudki nii kerge . 
1229	NA	 Igale katsele nendega usaldusväärseid suhteid luua vastasid kolhoosnikud jaheda , võiks öelda , isegi vaenuliku ükskõiksusega . 
1229	NA	 Kuulati partorg või propagandist küll vaikides ära , kuid nende südametes ei pannud ametimeeste agiteerivad sõnad küll mitte midagi liikuma . 
1229	NA	 Linnamees jäi linnameheks , kelles maamees nägi pigem vaenlast kui head nõuandjat . 
1229	NA	 Et asja pisutki parandada , tuldi mõttele hakata ideoloogilise töö tegijaid kolhoosiinimeste eneste seast värbama . 
1229	NA	 Just nende hulgast , kes seisavad talumeeste lähedal . 
1230	NA	 See oli ühel vihma rabistaval keskhommikul , kui Künka Minna köögis toidunõusid pestes aknast välja vaatas , kas sadu juba lõppenud pole . 
1230	NA	 Kuid enne veel , kui ta selles veenduda jõudis , nägi ta kahte meest õueväravat avamas . 
1230	NA	 Tulijad olid seekord kolhoosi esimees Vareselja Jaan ja rajoonist parteikomitee instruktor Luhaäär , keda Minna näo järgi tundis . 
1230	NA	 Mõlemad mehed astusid tuppa , kus Minna nendele istet pakkus . 
1230	NA	 Külalised olid kuidagi ebalevad ega leidnud kohe paugupealt sobivat jutuotsa kätte . 
1231	NA	 Lõpuks lausus esimees : “ Vaata , Minna , me tulime sinu jutule ühe väga tähtsa asja pärast . 
1231	NA	 Sa oled osutunud kolhoosis väga tubliks tööjõuks . 
1231	NA	 Sinu kunagine eksimus kolhoosi põhikirja vastu on ammu andestatud ja unustatud . 
1231	NA	 Nüüd oled sa mitu korda autasustatud kui eesrindlik ja kohusetruu töötaja . 
1231	NA	 Kui kõik inimesed majandis nii hästi ja ennastsalgavalt töötaksid , oleks meie kolhoos varsti rajoonis esimeste seas . 
1231	NA	 Kahjuks on meil aga enamus kolhoosnikutest ikka veel kümne küünega omandi küljes kinni ja see takistab neid jäägitult ühismajandi kasuks töötamast . 
1231	NA	 Rahva seas oleks vaja selgitustööd teha , teda kodanliku aja iganditest ära võõrutada . 
1231	NA	 Rahvas tuleb panna teisiti mõtlema , siis muutub ka ühistöö viljakamaks . 
1231	NA	 Selleks oleks aga vaja inimesi , propagandiste , kes rahva seas selgitustööd läbi viiksid . 
1231	NA	 Kogemused on näidanud , et kõige paremini sobivad selleks rahva enda seast valitud eesrindlikud seltsimehed , kes oskavad lihtsatele inimestele sõbralikult ja veenvalt läheneda . ” 
1232	NA	 Esimees vaikis ja vaatas Minnale pingsalt otsa , kes kuidagi ei suutnud taibata , kuhu see Vareselja Jaan nüüd sihib . 
1232	NA	 Seepärast ei osanud ta nii paugupealt vastata , kuid muutus valvsaks , sest esimees jätkas kohe : “ Meil on suur puudus niisugustest inimestest , kes oma eeskujuga kolhoosi töötajaid innustaksid , neid ajaga kaasa tulema õhutaksid . 
1232	NA	 See inimene peaks aga olema parteilane , kõrgema poliitilise teadlikkusega seltsimees , kes oma sõnaga teisi veenda suudab . 
1232	NA	 Meie pilk jäi peatuma sinule , Minna . 
1232	NA	 Mis oleks , kui sa astuksid parteisse ! 
1232	NA	 Meie read vajavad täiendamist ja just niisuguste seltsimeeste näol nagu sina . 
1232	NA	 Meil ei ole vaja niivõrd linna päritoluga seltsimehi , kes kolhoosi talurahvast kaugel seisavad , vaid just omainimesi , lihtsaid kolhoosnikke , kes omasugustele tööinimestele läheneda oskavad . 
1232	NA	 Ma annan parteikomitee instruktorile sinu kohta kõige parema soovituse , nii et sinu kandidatuur kindlasti läbi läheb . 
1232	NA	 Seega võid liikmekandidaadiks hakata kohe , kui soovid . 
1232	NA	 Meie ei nõua , et sa kohe jaatavalt vastaksid , vaid me anname sulle nädala mõtlemisaega ja tuleme siis uuesti . ” 
1233	NA	 Ah siis sinna sihtis Vareselja Jaan , et teda parteisse värvata , temast propagandisti teha . 
1233	NA	 Mis aitaks siin sellises olukorras mingi selgitustöö , kus asi igaühele niigi selge . 
1233	NA	 Kui kolhoosnikul kõht tühi ning jalad paljad , ei suuda ükski propagandist teda uskuma panna , et tema laual rammusad liharoad auravad , või et vanade saksa tanksaabaste asemel uhiuued kingad jalas on . 
1234	NA	 Ja Minna vastas : “ Ei , kulla esimees ! 
1234	NA	 Selle asja pärast ei maksa sinul ja su lugupeetaval seltsimehel küll enam minu juurde jalutada . 
1234	NA	 Oma vastuse võin ma kohe praegu anda . 
1234	NA	 Mina olen kodanlikul ajal sündinud ja kasvanud ning minusse on sellest ajast kindlasti ka midagi niisugust jäänud , mis parteiliinile on vastuvõetamatu . 
1234	NA	 Mind on õpetatud ausalt tööd tegema , tõtt kõnelema , oma kodu ja perekonda armastama ning nende heaolu eest ennastsalgavalt võitlema , olen õppinud ka oma maast ja rahvast lugu pidama , tema rõõmudele , muredele ja hädadele südamest kaasa tundma ja ma kardan , et ma ei saa sellest kõigest mitte kunagi lahti . 
1234	NA	 Kuidas ma astun teiste omasuguste ette ja kuulutan , et tehke tööd hoole ja armastusega , siis oleme peagi küllusesarve otsas , kui tegelik elu hoopis vastupidist näitab . 
1234	NA	 Minu arusaamist mööda peaksid parteisse kuuluma ikkagi läbini ausad ja õiglased , kindlate põhimõtete ja veendumustega , väga hoolikalt valitud inimesed , mitte aga ükskõik kes , kes ainult sellepärast sinna lähevad , et parteipileti varjus endale positsiooni kätte saada . 
1234	NA	 Ja ma kardan , et seda võimalust on juba nii palju kasutatud , et aga juhtivale kohale pääseda . 
1234	NA	 Oma südames olen ma võib-olla rohkem kommunist , kui sina , Vareselja , ja ma usun , et seda on ka paljud teisedki , kes kehvemate turjal liugu ei taha lasta . 
1234	NA	 Ja veel ütlen ma sulle seda , et mul ei oleks parteisse astumise vastu midagi , aga niikaua kui seal oled sina ja teised sinusugused , ma küll ei lähe . ” 
1235	NA	 Nähtavasti ei oodanud kolhoosi esimees ega ka parteikomitee instruktor selle lihtsa külanaise suust niisugust julget vastust , sest nad vaatasid Minnat nagu lummutist . 
1235	NA	 Ja mõlemad mehed tõusid ning astusid Künka kehvast tarest välja , ilma ainsatki sõna lausumata ning Minnale meenutasid nad millegipärast peksa saanud koeri , kes sabad jalge vahel õueväravast välja marsivad . 
1236	 39 	 39 
1237	NA	 Jõekalda Ülo olukord muutus üha keerulisemaks ning raskemaks . 
1237	NA	 Kuigi Roostepõllu poisid vabatahtlikult metsast välja tulid , Roopalu Jaak ja Linda ning Sakrise Roland ja Suureõue Edgar traagilise otsa leidsid , ei olnud metsavendade olemasolu Kõrvenurme kandi metsades veel lõplikult likvideeritud . 
1237	NA	 Endiselt varjasid ennast Kalda vennaksed , sakslaste poolel Soomes võidelnud Tõnu-Hansu Egon ning veel paar Tagaküla noormeest , kes nii nagu Suureõue Edgargi alguses küll mobilisatsiooniga Nõukogude poolele läksid , hiljem aga hitlerlaste kätte vangi andsid ja sealt kuidagi imekombel elu ja tervisega kodumaale tagasi jõudsid . 
1237	NA	 Kalda vennakseid toitis nende isa , teisi aga Jõekalda Ülo , kes oma metsavahiameti tõttu laantes ja rabades vabalt ringi võis liikuda . 
1237	NA	 Kõike seda aimati piirivalvekordonis ning püüti nii Kalda Juljust kui ka Ülot teolt tabada , kuid Ülo oli leidlik ja kaval ning oskas metsavendade ja piirivalve vahel laveerida nii , et keegi temale külge hakata ei saanud . 
1238	NA	 Ei tea , kas igavuse peletamiseks või mõnel muul põhjusel läks metsavendade seas moodi puskari ajamine . 
1238	NA	 Kas see ka mujal niimoodi oli , ei tea , kuid Kõrvenurme kandis küll . 
1238	NA	 Ööpimeduses rändasid kolhoosi kartulikuhjadest kotitäied väärtuslikku samagonni toorainet metsa ning jõudsid sealt puskaripudelite näol külasse tagasi . 
1238	NA	 Kurjad keeled teadsid rääkida , et loosse oli segatud isegi kolhoosi esimees Vareselja Jaan , kelle sobitusel märjukese vabrikandid vilja hankisid . 
1238	NA	 Ka seda teati piirivalvekordonis ning ikka sagedamini luusisid venelased mööda metsi , sest eks tahtnud soldatidki vahetevahel oma kõri loputada ning suud kasta . 
1238	NA	 Ka puskarimeistrite ja küla vahel oli sidemeheks Jõekalda Ülo . 
1238	NA	 Kuid nagu ütleb vanasõna : unustab hoidja , tabab püüdja . 
1238	NA	 Ühel ilusal päeval , kui metsas parajasti uus laar keelekastet valmis sai , ilmus ka Jõekalda Ülo kohale , et hinnaline kraam külasse tarbijate kätte toimetada . 
1238	NA	 Kõik oleks võinud ilusasti lõppeda , kuid keset keelekastme pudelitesse villimist kuulis valvet pidav metsavend järsku üsna lähedal kuivade okste praksumist , mis tähendas seda , et keegi metsas liigub . 
1238	NA	 Kiiruga jooksis ta ebameeldivast uudisest teistele teatama . 
1238	NA	 Puskaripruulijad pagesid hirmunult , võttes kaasa täidetud pudelid . 
1238	NA	 Ülol oli käes parasjagu lüpsikutäis kirbelt lõhnavat rohekasvalget märjukest , millega ta kavatses hakata kodu poole astuma . 
1238	NA	 Kuid juba olid venelased teda märganud ning karjusid : “ Stoi ! 
1238	NA	 Stoi ! ” Ülo peas plahvatas geniaalne mõte . 
1238	NA	 Ta teadis , et ta juba ammu piirivalvekordonis mustas nimekirjas seisab ning otsustas venelased ka seekord ära kavaldada , et oma mainet pisut tõsta . 
1238	NA	 Ta jäi kohale , ega teinud mingit põgenemiskatset , nagu oleks ta piirivalvureid just oodanudki . 
1238	NA	 Nähes piiritusega täidetud lüpsikut , tõmbusid soldatite näod rõõmsale naerule . 
1239	NA	 “ Noh , metsavaht , kas hakkad pidu pidama ? 
1239	NA	 Kas pulmad , või ehk koguni varrud ? 
1239	NA	 Kui soovid , tuleme vaderiks . 
1239	NA	 Või on ehk isameest vaja . 
1239	NA	 Saame ka sellega hakkama , ” irvitasid venelased . 
1240	NA	 “ Ei ole mul endal selle värgiga midagi pistmist . 
1240	NA	 Luusisin niisama juhuslikult metsas , sest mulle paistis juba ammu , et siin kandis midagi kahtlast toimub , ja sattusingi peale . 
1240	NA	 Kallasin lüpsiku täis ja olin just kordonisse tulemas , et asitõendiga koos piirivalvet informeerida , ” seletas Ülo . 
1241	NA	 “ Ära sa siin kudruta , vana rebane ! 
1241	NA	 Kordonisse tuled sa nüüd küll ja selle asitõendi võtad sa ka kaasa , aga jutuajamine sinuga saab olema seekord hoopis teises toonis . 
1241	NA	 Seekord sa meie käest enam ei pääse . 
1241	NA	 Oled meid küllalt ninapidi vedanud . 
1241	NA	 Nüüd oled sees . ” 
1242	NA	 Ülo oli kimbatuses ega teadnud , mida vastata . 
1243	NA	 “ Kes olid need mehed , kes ära jooksid ? ” 
1244	NA	 “ Ma ei tea . 
1244	NA	 Täiesti võõrad . 
1244	NA	 Ma ju ütlesin , et sattusin juhuslikult peale . ” 
1245	NA	 “ Ära mögise ! 
1245	NA	 Sa tassid juba ammu puskarit metsast külasse . 
1245	NA	 Ütle , kus on punker , me tahame neid mehi palgest palgesse näha . ” 
1246	NA	 “ Ma ei tea punkrist midagi . ” 
1247	NA	 “ Tead ! 
1247	NA	 Ja tunned ka neid mehi . 
1247	NA	 Me hoiame sul juba ammu silma peal ning teame su käikudest ning asjaajamistest rohkem , kui sa aimatagi võid . ” 
1248	NA	 Ülo vaikis . 
1249	NA	 “ Hea küll , kui sa praegu meiega sel teemal rääkida ei taha , siis läheme kordonisse . 
1249	NA	 Küll sa seal tõtt kõnelema hakkad . 
1249	NA	 Noh , marss ! 
1249	NA	 Ja lüpsik võta kaasa . 
1249	NA	 Sellest kraamist oskame ka meie lugu pidada , ” irvitasid venelased . 
1250	NA	 Kogu seltskond , Ülo puskarilüpsikuga kõige ees , hakkas piirivalve kordoni poole liikuma . 
1250	NA	 Ülo siunas mõttes iseennast , et ta kohale jäi ega märganud teiste meestega koos põgeneda . 
1250	NA	 Olukord paistis võrdlemisi lootusetu , sest venelased olid millegipärast üpris vaenulikult meelestatud . 
1250	NA	 Ainuke pääsetee võis olla selles segases situatsioonis kordoniülem , kes siiani Ülosse oli suhtunud väga sõbralikult . 
1250	NA	 Ülo oli võitnud tema usalduse kohe esimesel haarangul Arukuusikus juba möödunud aastal . 
1250	NA	 Kuidas ta aga praegusesse loosse suhtub , ei osanud Ülo arvata . 
1250	NA	 Kui sellest piirituse lüpsikustki kuidagi lahti saaks , poleks vähemalt asitõendit olemas . 
1250	NA	 Kui õige prooviks , tulgu mis tuleb . 
1250	NA	 Ja kohas , kus mööda metsasihti kulgeval teerajal kuusejuurikad pehmest rabapinnasest kõrgele välja ulatusid , komistas Ülo järsku ning kukkus silmili maha . 
1250	NA	 Lüpsikutäis hunnitut keelekastet vajus aga kihisedes rohelisse samblavaipa . 
1251	NA	 “ Sa kuradi oinas ! ” karjatas Ülo taga sammuv soldat ning virutas talle kõigest jõust püssipäraga selga . 
1251	NA	 Teised tormasid rüsinal ligi . 
1251	NA	 Kõlasid kõige koledamad venekeelsed sõimu- ja vandesõnad , kuid puskarit need tagasi ei toonud . 
1251	NA	 Tühi lüpsik seisis küliti kuusejuurikate vahel , lamava Ülo kõrval , kes saadud löögist tõusta ei suutnud . 
1252	NA	 “ Ütle , kus on raisk ! 
1252	NA	 Terve ämbritäie viina kallas maha ! 
1252	NA	 Seda tegi ta , kurat , meelega . 
1252	NA	 Selle eest me sulle veel anname ! ” siunasid soldatid läbisegi . 
1252	NA	 Ja vihane sõdurpoiss võttis maast tühja lüpsiku , tõstis üles ning andis sellele kõmatava jalahoobi , nii et see suure kolinaga metsa lendas . 
1253	NA	 Kordoniülem , olles ära kuulanud meeste ettekande , võttis Ülo vastu võrdlemisi jahedalt , võiks öelda isegi vaenulikult meelestatuna . 
1253	NA	 Tal olevat väga kahju , et nendevahelised head suhted katkenud on , mida on põhjustanud metsavahi enda , mitte piirivalve käitumine . 
1253	NA	 Kuigi mehed talle juba ammu selgeks püüdsid teha , et Ülot ei maksa usaldada , ei tahtnud ta seda uskuda , sest Ülo jätnud temale alguses väga hea ning usaldusväärse mulje , ning ta lootnud temaga head koostööd teha . 
1253	NA	 Kuid nüüd on ta sunnitud juurdlust alustama , et metsavahi kaudu välja selgitada , kes ennast ikka veel metsas varjavad , kus asuvad nende punkrid ning kes nendele toitu viib . 
1253	NA	 Ülo seisis raske ülesande ees . 
1253	NA	 Ühel pool tuttavad omakandi mehed , teisel pool valitseva võimu esindaja , kellega konflikti sattumine tähendanuks vanglat või koguni sundasumist Siberis . 
1253	NA	 Ülekuulamine venis pikale , sest Ülo vaikis ega võtnud midagi omaks . 
1253	NA	 Kordoniülem oli rahulik mees ning käitus metsavahiga nagu mees mehega . 
1253	NA	 Ainult korraks vihastas ta ning raksatas rusikaga lauale . 
1253	NA	 Nähes , et Ülo käest heaga midagi teada ei saa , vägivalda ta aga kasutada ei tahtnud , otsustas ta metsavahi üle anda julgeolekule , kes arreteeritu ülekuulamist oma meetodite kohaselt jätkas . 
1253	NA	 Ülo kinnivõtmisest oli möödunud juba peaaegu nädal . 
1253	NA	 Veel kord katsus kordoniülem metsavahti heaga rääkima meelitada , kuid Ülo vastas ainult kas vaikimisega või andis eitavaid vastuseid , mis piirivalve ohvitseri ei rahuldanud . 
1253	NA	 Ühel õhtupoolikul kutsuti Ülo kartserist välja ning paigutati autosse . 
1253	NA	 Kuhu poole tee viis , seda talle ei öeldud . 
1253	NA	 Mustas autos istusid neli meest : sohver , vahialune ning tema saatjateks kaks püssimeest . 
1253	NA	 Ülo süda aimas halba . 
1253	NA	 Ta oli ülekuulamistest julgeolekumeeste poolt nii mõndagi kuulnud ning valmistas ennast ette kõige halvemaks . 
1253	NA	 Kui näen , et pääsu ei ole ja piinamist enam taluda ei jaksa , võtan endalt ise elu , kuid oma mehi välja ei anna , otsustas ta . 
1254	 40 	 40 
1255	NA	 Jõekalda Lonni ootas Ülo sissekukkumise päeval poega asjatult koju . 
1255	NA	 Ta teadis , milliseid toimetusi Ülo toimetas ning milliseid käike käis . 
1255	NA	 Ei olnud need ilma riskita ega ohuta . 
1255	NA	 Kuid poeg oli ikka nendest puhtalt välja tulnud . 
1255	NA	 Kesköö jõudis juba kätte , kuid oodatavat ei ilmunud . 
1255	NA	 Ema süda muutus rahutuks . 
1255	NA	 Kas juhtus tõesti midagi niisugust , et teda polegi enam tulemas . 
1255	NA	 Kuid Lonni ootas veel . 
1255	NA	 Ei või ju lootust nii korrapealt maha panna . 
1255	NA	 Kuidas siis elada , kui ei looda . 
1255	NA	 Lootus ju elujõudu annabki . 
1255	NA	 Kui aga poega ka järgmise päeva õhtuks lagedale ei ilmunud , taipas Lonni , et seekord teda tõesti ei tule . 
1255	NA	 Mida teha ! 
1255	NA	 Kellelt küsida ? 
1255	NA	 Ta ei teadnud ühegi punkri asukohta , kuhu Ülo metsavendadele toitu viis . 
1255	NA	 Ta teadis vaid nende meeste nimesid , tundis neid kõiki nägupidi , kes ennast varjasid , sest seda teadsid külas kõik . 
1255	NA	 Oma poja suust polnud ta ainsatki sõna kuulnud . 
1255	NA	 Kui ta vahel nende kohta midagi küsis , vastas Ülo lakooniliselt : “ Mida vähem tead , seda vähem räägid . ” 
1256	NA	 Nüüd oleks aga mõni informatsiooni-killukene marjaks ära kulunud . 
1256	NA	 Kasvõi seegi , kellega siis kontakti astuda , kui Üloga midagi juhtub . 
1256	NA	 Ja nüüd oligi niisugune olukord käes . 
1256	NA	 Lonni arvates pidi poeg lähemate päevade jooksul metsavendadele toitu viima , sest miks ta muidu emal terve teo leiba valmis laskis küpsetada . 
1256	NA	 Kindlat päeva ei teadnud Lonni kunagi , sest ka seda hoidis Ülo tema eest suures saladuses . 
1256	NA	 Ta teadis vaid , et ühel heal päeval olid leivad aidast kadunud ja see oli kõik . 
1256	NA	 Ja Lonni arutles : kui sisse kukkus Ülo üksinda , siis tulevad ehk metsavennad ise Jõekaldale ning annavad endast märku . 
1256	NA	 Kui kaua nad ilma söömata seal punkris ikka kükitavad . 
1256	NA	 Kui aga haarangul kõik kinni võeti , pole kedagi tulemas . 
1256	NA	 Kuid üldisest suurest haarangust oleks külas kindlasti teatud , ei saa ju metsas püsse paugutada niimoodi , et seda keegi ei kuule . 
1256	NA	 Lonni tõttas kaupluse juurde , kus rahvast rohkem liikumas , ehk õnnestub seal mõnda niisugust inimest kohata , kes midagi näinud või kuulnud on . 
1256	NA	 Kuid ka kaupluse juures ei saanud Lonni targemaks , kuigi kohtas seal isegi Saarevälja Martat , kelle kõrvust ükski külauudis niisama mööda ei läinud . 
1256	NA	 Tähendab , üldist suurt haarangut ilmselt ei toimunud ja Ülo langes lõksu võib-olla üksinda . 
1257	NA	 Õhtul loomi talitades märkas Lonni , et hobune kikitab võssa kasvanud jõe kalda poole kõrvu , nagu oleks seal keegi liikumas . 
1257	NA	 Lonni ruttas vaatama . 
1257	NA	 Ja tõepoolest , lepavõsas kükitas Tõnu-Hansu perepoeg , Egon . 
1258	NA	 “ Kus Ülo on ? 
1258	NA	 Ta pidi meile juba eile õhtul süüa tooma . ” 
1259	NA	 “ Sedasama küsin mina sinu käest , kus ta on ? ” 
1260	NA	 “ Kas ta siis pärast esmaspäeva kodus käinud pole ? ” 
1261	NA	 “ Ei . 
1261	NA	 Nii nagu ta läks , nii jäi . ” 
1262	NA	 “ Ega venelased teda ometi kordonisse ei viinud ! ” 
1263	NA	 “ Nägite te neid siis kusagil ? ” 
1264	NA	 “ Me panime parajasti viina pudelitesse , Ülo pidi kaasa võtma , kui piirivalvurid järsku metsa ilmusid . 
1264	NA	 Meie katsusime , et saime lõikama . 
1264	NA	 Ülo üksinda jäi puskarivabriku juurde maha , ” seletas Tõnu-Hansu Egon . 
1265	NA	 “ Kas venelased viisid ta kordonisse ? ” 
1266	NA	 “ Arvata võib , sest kus mujal ta siis ikka on . ” 
1267	NA	 Asi tundus täbaravõitu . 
1267	NA	 Kui venelased Ülo ainult puskarivabriku pärast kordonisse viisid , oleks nad ta ammu vabaks lasknud , sest lõppude lõpuks polnud ju tema selles asjas süüdi . 
1267	NA	 Ilmselt hoiti teda aga kinni hoopis sügavamatel põhjustel . 
1267	NA	 Küllap tahavad Ülo käest andmeid metsavendade kohta . 
1267	NA	 Ülo on mees , kes naljalt suud ei paota , kuid mine tea , kui kaua ta piinamise korral vaikida suudab . 
1267	NA	 Ja mis kõige hullem , kui asi pikale venib , võidakse ta kordonist Rakvere julgeoleku kätte toimetada . 
1267	NA	 Ning need mehed juba teavad , kuidas vangi rääkima sundida . 
1267	NA	 Kõike seda teadis Lonni ise ning teadis ka Tõnu-Hansu Egon . 
1268	NA	 “ Teate , mida teil nüüd teha tuleb . ” 
1269	NA	 “ Noh ? ” 
1270	NA	 “ Kõigepealt uurige jalamaid välja , kas Ülo on veel kordonis või on juba julgeolekus . 
1270	NA	 Kui ta on piirivalve käes , tuleb ta vabastada ! ” nõudis Lonni , kelles võimsad ematunded lõkkele lõid . 
1271	NA	 “ Kuidas meie teda vabastame ? ” 
1272	NA	 “ See on teie asi , kuidas te seda teete . 
1272	NA	 Kas Ülo teid vähe on aidanud , oma elu kaalule pannes metsa toitu tassinud ning haarangute kohta teateid hankinud ja seda pätikarja hoiatanud . 
1272	NA	 Nüüd oleks teil aeg ka tema heaks midagi teha , aga mitte jäneste kombel punkris kükitada . ” 
1273	NA	 Solvunud ema ei hoidnud midagi endale , vaid ladus välja kõik , mis ajapikku hingele oli kogunenud . 
1273	NA	 Kas ta vähe on saanud hirmu ja muret tunda , ööde viisi üleval olla ja poja pärast silmavett valada , kui see kordoni ja metsahulkurite vahel kunskoppi mängides kodunt päevade kaupa ära oli . 
1274	NA	 “ Kui te Ülot kordonist venelaste käest ära ei päästa , lähen ma ise sinna ja teen asja selgeks , kes metsas on ja mispärast nad seal on . 
1274	NA	 Ka punkri asukoha annan välja . 
1274	NA	 Ärge arvake , et ma seda ei tea . 
1274	NA	 Tegu leiba on praegu aidas , selle annan sulle seekord veel kaasa , kuid rohkemast pühkige suud puhtaks . 
1274	NA	 Ja pea meles , kui Ülo paari-kolme päeva pärast kodus ei ole , lähen ma kordonisse ning siis teate , mis teid ees ootab . ” 
1275	NA	 Lonni resoluutne nõudmine ajas Tõnu-Hansu Egonile hirmu peale . 
1275	NA	 Olles seljakoti leiba täis laadinud , kiirustas ta metsa , et teistele ebameeldivad uudised edasi anda . 
1276	NA	 Käänulisel kruusatatud metsateel sõitis must auto . 
1276	NA	 Süngelt enda ette põrnitsev vang ei paistnud tema saatjatele ohtlik ja seepärast olid mõlemad sõdurpoisid püssid käest ära pannud ning tukkusid mõnusalt . 
1276	NA	 Paks tolmusammas auto taga lookles teekurvidel hiigellohena ning varjas nähtavuse . 
1276	NA	 Iga sõidetud kilomeeter suurendas Ülos hirmu ja õudusetunnet . 
1276	NA	 Nüüd ta teadis , kuhu teda viiakse . 
1276	NA	 Selles polnud enam mingit kahtlust . 
1276	NA	 Igasugused pääsemisvõimalused oli ta ammu maha matnud . 
1276	NA	 Ja kes pidigi teda päästma . 
1276	NA	 Vaevalt , et teised metsas tema sissekukkumisest teadsidki . 
1276	NA	 Ainuke , kes tema olukorda taipas , oli ema . 
1276	NA	 Kuid mida suutis tema oma nõdra jõuga . 
1276	NA	 Ülo kujutas ette ahastust , mida ema süda praegu tundis . 
1276	NA	 Muidugi oleks julgete meeste käes praegu isegi tema vabastamine võimalik , sest kaks relvastatud noort soldatit ei kujutanud endast rünnaku korral üldse mingit arvestatavat vastast . 
1276	NA	 Kuid kahjuks mõtles seda ainult Ülo ise . 
1276	NA	 Tema olukorda see aga ei parandanud . 
1276	NA	 Iseasi , kui nõnda oleksid mõelnud need , keda tema juba üsna pikka aega oli aidanud , nende elu ja heaolu eest hoolitsenud . 
1277	NA	 Ülo sünged mõtted katkesid järsku . 
1277	NA	 Mingi tugev ragin raputas masinat . 
1277	NA	 Auto tegi ebamääraseid hüppeid vasakule ja paremale ning jäi seisma . 
1277	NA	 Kõik olid niisugusest ootamatusest sedavõrd jahmunud , et ei osanud paugupealt reageerida . 
1277	NA	 Siis karjatas autojuht : “ Bandiidid ! ” 
1278	NA	 Mõlemad sõdurid haarasid püssid ja hüppasid autost välja . 
1278	NA	 Metsas , üsna lähedal ragises automaat . 
1279	NA	 “ Ülo ! 
1279	NA	 Põgene , ruttu ! ” hüüti võsast . 
1279	NA	 Seda ei lasknud arreteeritu endale kaks korda öelda , vaid kargas teisele poole autot , nii et sõdurid teda ei märkaks . 
1279	NA	 Vist taipas teine piirivalvur olukorda ning tahtis Ülo põgenemist peatada , sest ta ilmus järsku auto tagant välja ning sihtis põgenevale vangile järele . 
1279	NA	 Kuid veel enne , kui ta päästikule vajutada jõudis , niitis metsast antud automaadituli ta maha . 
1279	NA	 Ülo hüppas teeveersesse võssa ning andis jalgadele valu . 
1279	NA	 Seekord oli ta päästetud . 
1280	NA	 Muidugi mõista oli Lonni rõõm suur , kui poeg elusana ja tervena koju tagasi ilmus . 
1280	NA	 Ülo jutustas emale oma pääsemisloo algusest lõpuni ning ka selle , kuidas ta üldse vahele jäi , kus tema kavaldamine enam miskit ei aidanud . 
1280	NA	 Venelasi ärritanud eriti ümber läinud piirituselüpsik , nii et nad suures vihahoos talle peaaegu otsa peale oleksid teinud . 
1280	NA	 Kordonis nõutud tema käest andmeid teiste metsavendade kohta . 
1280	NA	 Teda hoitud kõik need päevad kartseris vee ja leiva peal ning ülekuulamine käinud iga päev . 
1280	NA	 Et tema aga mingisuguseid teateid ei andnud , mis omaküla meestele kahju oleks võinud tuua , tiritud ta püssimeeste vahel autosse ning sõit läks arvatavasti linna poole . 
1281	NA	 “ Kas julgeolekusse ? ” küsis Lonni . 
1282	NA	 “ Kuhu siis mujale . ” 
1283	NA	 “ Kas nad ülekuulamisel sind peksid ? ” 
1284	NA	 “ Ei . 
1284	NA	 Kordoniülem oli vägagi viisakas ning kohtles mind sõbralikult . 
1284	NA	 Ainult korraks vihastas , kuid ei löönud . 
1284	NA	 Mis aga julgeolekus oleks toimunud , seda võid isegi arvata . ” 
1285	NA	 “ Ega sa enam avalikkuses ringi liikuda ei tohi . 
1285	NA	 Pead samuti metsa minema nagu teisedki , ” arvas Lonni . 
1286	NA	 “ Eks vist jah . 
1286	NA	 Kõige hullem on see , et üks piirivalvur surma sai . 
1286	NA	 Seda nad andeks ei anna . 
1286	NA	 Ma ise küll ei näinud , sest lidusin parajasti võssa , kuid teised pärast rääkisid . ” 
1287	NA	 “ Kas sa ka tead , kes selle sinu päästmise korraldas , või õigemini , seda nõudis . ” 
1288	NA	 “ Ei . ” 
1289	NA	 “ Mina . ” 
1290	NA	 “ Sina ! 
1290	NA	 Kuidas ? ” 
1291	NA	 “ Ütlesin Tõnu-Hansu Egonile , et kui te Ülot venelaste käest ei vabasta , annan teid kõiki üles . ” 
1292	NA	 “ Kas tõesti ! ” 
1293	NA	 “ Muidugi ! 
1293	NA	 Mis see siis olgu . 
1293	NA	 Sina söödad seda pätikarja juba oma paar aastat ja nüüd , kus sinul häda käes , istuvad nemad nagu hiired urus ega tee sinu vabastamisest väljagi . 
1293	NA	 Ja kelle pärast sa sinna kordonisse sattusid ! 
1293	NA	 Nende puskarivabriku pärast . 
1293	NA	 Ajavad seda va solki ja varastatud kraamist pealegi ning sina muudkui tassid külasse . 
1293	NA	 Ma taipasin juba ammu , et see asi heaga ei lõpe . 
1293	NA	 Aga või sa minu juttu usud . ” 
1294	NA	 “ Tead , ema , ega see pahandamine enam midagi ei aita . 
1294	NA	 Parem pane mulle seljakott valmis , sest kauemaks kui täna ma koju jääda ei tohi . 
1294	NA	 Ma kardan , et nad on juba öösi siin . 
1294	NA	 Sina aga ütle , et pole mind peale seda näinud , kui esmaspäeval läksin . ” 
1295	NA	 “ Ära minu pärast muretse . 
1295	NA	 Küll mina juba tean , mida ma neile ütlen . 
1295	NA	 Aga üht asja ma küll sulle praegu soovitan ja ma tahaksin , et sa vähemalt seegi kord mind kuulda võtaksid . ” 
1296	NA	 “ Ja see oleks ? ” 
1297	NA	 “ Ära teiste juurde mine . 
1297	NA	 Ole üksinda . 
1297	NA	 Praegu on veel soe aeg ja sa tuled üksinda suurepäraselt toime . 
1297	NA	 Kui sa teistega koos oled , siis hakkavad võib-olla nõudma , et sina neid toiduga edasi varustaksid . 
1297	NA	 See toob ainult muret ja tüli juurde . 
1297	NA	 Kust mina selle kraami võtan , mida see meestekari seal metsas ära sööb . 
1297	NA	 Ma kardan , et meie maja on nüüdsest peale pideva valve all , sest eks nad tea , et sa ennast kusagil mujal ei varja kui metsas või oma kodus . 
1297	NA	 Ja et mina sind söödan ning sinu asukohta tean , seda taipavad nad samuti . ” Ja Lonni seadis seljakoti valmis ning Ülo läks . 
1298	NA	 Lonni ei eksinud oma arvestustes . 
1298	NA	 Ta jõudis vaevalt uinuda , kui koer õues raginal haukuma hakkas . 
1298	NA	 Samas klopiti ka uksele ning akendele ja nõuti sisselaskmist . 
1298	NA	 Õu oli täis venekeelset lärmi . 
1298	NA	 Lonni avas ukse ning maja valgus piirivalvureid täis . 
1299	NA	 “ Kus on metsavaht ? ” käratas maruvihane kordoniülem . 
1300	NA	 “ Ma ei tea . 
1300	NA	 Ta läks kodunt ära juba esmaspäeval ning pole mina teda pärast seda näinud . ” 
1301	NA	 “ Kuidas ei tea ! 
1301	NA	 Ta põgenes juba eile meie juurest . 
1301	NA	 Ta on kodus . ” 
1302	NA	 “ Põgenes teie käest ! 
1302	NA	 Kuidas see võimalik oli ! ” 
1303	NA	 “ See pole teie asi . ” Ning meeste poole pöördudes andis kordoniülem korralduse : “ Läbi otsida ! 
1303	NA	 Kõik hooned ! ” 
1304	NA	 Mehed kuuletusid ning valgusid hooneid mööda laiali . 
1304	NA	 Lonni seisis rahulikult keset kööki , sest ta teadis , et nad vähemalt täna öösi Ülot ei leia . 
1304	NA	 Läbiotsimine ei andnud soovitud tulemusi ning venelased lahkusid maruvihastena . 
1304	NA	 Lonni taipas , et see oli vaid algus . 
1304	NA	 Ei jäta nad surma saanud seltsimehe eest kätte tasumata . 
1305	NA	 Ka punkris valitses pärast Jõekalda Ülo vabastamist piirivalve käest ärev meeleolu . 
1305	NA	 Oli selge , et venelased nüüd hoopis intensiivsemalt metsavendi kimbutama hakkavad . 
1305	NA	 Asja arutati kaua ja põhjalikult ning üksmeelne otsus oli : praegune asukoht tuleb päevapealt maha jätta ning uus peidupaik leida . 
1305	NA	 Kambast eraldus Tõnu-Hansu Egon , kes lubas hakata ennast omal käel varjama , kuna tal olevat sugulasi , kes teda toiduga varustada võivad . 
1305	NA	 Lahkusid ka Kalda vennaksed . 
1305	NA	 Nende kodutalu oli alles kolhoosi võtmata , sest isa oli tunnistatud rahvavaenlaseks , kes ei kõlba ühismajandisse ausate nõukogude inimeste keskele . 
1305	NA	 Ülost ei teatud esialgu midagi enamat kui vaid seda , et ta koju lubas minna . 
1305	NA	 Ja juba mitu aastat ühist saatust jaganud mehed valgusid laiali , igaüks ise ilmakaarde , et haarangu korral mitte koos lõksu langeda ja venelaste kätte sattuda . 
1306	NA	 Peagi korraldas piirivalve ulatusliku haarangu , kuid peale mahajäetud punkri ei leitud midagi . 
1306	NA	 Jälle oli venelastel põhjust vihastada . 
1306	NA	 Kordoniülem sõimas autojuhti ja vahialust saatvat soldatit kõige koledamate sõnadega , kelle saamatuse tõttu metsavaht põgenema sai . 
1306	NA	 Muidugi süüdistas ta ka iseennast ja kõiki neid , kes metsavahis õigel ajal sabotaažnikku ei osanud näha . 
1306	NA	 Seepärast oli tema arvates praegu eriti tähtis metsavaht üles otsida ning oma tegutsemisest aru andma sundida . 
1306	NA	 Ta ei suutnud Ülo põgenemist mitte kuidagi nendele andestada , kes tema julgeolekusse toimetamise eest otseselt vastutust kandsid . 
1306	NA	 Ta oli ju nendel käes ja nad ei suutnud teda kinni hoida ega rääkima panna , vaid lasksid tal metsa tagasi lipata , kusjuures need kärnased koerad ühele vangi saatvale sõdurile isegi otsa peale tegid . 
1306	NA	 See on ju rohkem kui ennekuulmatu asi ! 
1306	NA	 Tuleb välja , et lõpuks võivad bandiidid ühel heal päeval ka kordoni tormijooksuga ära võtta ning kogu väeüksuse viimase pulgani maha kõmmutada . 
1306	NA	 Ja kordoniülem tõotas endale : mitte järele anda ja käega lüüa , vaid niikaua seda neetud metsavahti taga ajada , kuni ta ükskord käes on . 
1307	 41 	 41 
1308	NA	 Juba teisel kevadel jäid kõrvaliste metsatalude põllud sööti . 
1308	NA	 Nad nagu unustati ära , vaikiti maha , nagu poleks neid üldse kunagi olnudki , sest keegi ei tahtnud neid harima minna . 
1308	NA	 Üksiktalude ajal künti iga põllulapp üles ning külvati täis , sest nende peremehed olid huvitatud saagist . 
1308	NA	 Nüüd polnud aga õiget peremeest ja saakide suurus ei läinud enam maaharijatele korda . 
1308	NA	 Tuimalt ja ükskõikselt läksid kolhoosnikud põllule tööle , mis polnud enam nende oma . 
1308	NA	 Teadmine , et vili , mis seal kasvab , ei lähe enam tema aita ega salve , vaid kusagile võõraste inimeste toidulauale , ei innustanud kedagi . 
1308	NA	 Maad ja talutööd armastav põllumees oli üleöö muutunud kiretuks käsutäitjaks , kes mõtles ainult sellele , kuidas päevakese võrdlemisi kergelt õhtusse saaks . 
1308	NA	 Sooaluse ja Roostepõllu talud olid esimesed , kuhu teise aasta kevadel enam tööjõudu ei jätkunud . 
1309	NA	 “ Ei niimoodi jõua küll kuigi kaugele , kui põllud sööti jäetakse , nälg varsti majas ! ” 
1310	NA	 “ Millal sa sinna Sooalusele veel kündma lähed , kui siin Mäemõisa ja Kivimäe suured kohad ilma tööjõuta on . 
1310	NA	 Inimesed viidi minema , nüüd häda käes , et pole , kes töö ära teeb . 
1310	NA	 Ma arvasin kohe , et küllap need metsatalud õige pea maha jäetakse . 
1310	NA	 Teed kevadel auklikud ja põhjatud , mõtle , missugune aeg Sooalusele minekuks kulub . 
1310	NA	 Iseasi , kui seal meesterahvas kohapeal oleks . ” 
1311	NA	 “ Mis kasu sellest meesterahvast , kui hobused ja adrad-äkked kõik keskuse juures risus vedelevad . 
1311	NA	 Neid peab ikka võtma tulema . 
1311	NA	 Traktoristid sinna ka keegi sõita ei taha . 
1311	NA	 Põllulapid väikesed ja laiali , muudkui keeruta . 
1311	NA	 Ei saa õiget tööhoogu sisse . ” 
1312	NA	 “ Ei tule maaharimisest niimoodi midagi välja , kui kõik nagu pea peale pööratud on . ” 
1313	NA	 “ No on kuradi oinakari koos , ” sülgas keegi vihaselt . 
1314	NA	 “ Vallneri Sass ja Vareselja Jaan kolhoosi eesotsas , mis head võibki seal tulla . 
1314	NA	 Jaan ajas eesti ajal oma isatalu pudelisse , jõi ja prassis litsidega ringi , Vallneri Sass vahetas aasta jooksul mõnikord paar-kolm peremeest , mida teavad niisugused talutööst . ” 
1315	NA	 “ Räägitakse , et esimees oli talvel Arukuusikust metsa maha võtnud ja rahaks teinud , küllap laseb terve kolhoosi kõrist alla . ” 
1316	NA	 “ Ikka , ikka . 
1316	NA	 See amet tal ju tuttav . 
1316	NA	 Seda ta tegi ju oma isataluga ka . ” 
1317	NA	 “ Terve talve ajas ringi , aina linna vahet , kolhoosi kõige paremad hobused saani ees , värvitud naistekari peal . 
1317	NA	 Sinna nahka see Künka Minna noor hobunegi läks , Vareselja ajas surnuks . ” 
1318	NA	 “ Mis lusti meilgi niimoodi tööd on teha , kui meie varandustega niimoodi ümber käiakse . ” 
1319	NA	 Mehed olid sünged ja tujutud , töömeeleolu langes pidevalt allapoole . 
1319	NA	 Juba see , et väikesed kolhoosid õige pea kokku liideti , mõjus masebdavalt . 
1319	NA	 Suure majandi juhtimine muutus raskeks ja keeruliseks , töötasu vähenes veelgi . 
1319	NA	 Kõrgemalt poolt antud plaanilised ülesanded ning riigile antavad põllumajandussaaduste normid suurenesid . 
1319	NA	 Kõige hullem lugu oli loomadega . 
1319	NA	 Kõik vasikad , kes sündisid , tuli kasvama jätta , tappa ei lubatud ainsatki . 
1319	NA	 Aga kust võtta niisugusele karjale toitu ? 
1319	NA	 Kes jõudis heina teha , kui suur osa tööjõulistest inimestest neljakümne üheksandal aastal Siberisse küüditati . 
1319	NA	 Nälja käes virelevate lehmade piimaand vähenes pidevalt . 
1319	NA	 Madal toodang aeti lüpsjate süüks , sest keegi pidi ju süüdi jääma . 
1319	NA	 Niimoodi nägi ette nõukogude kord . 
1319	NA	 Juhtivad tegelased ei vaevunud sellele mõtlema , et piimatoodangu languses oli süüdi söötade nappus , mitte aga lüpsjate käed . 
1319	NA	 Igasuguses juhtimises ilmnes mõistust nööriv nõmedus ja tobedus , nagu oleksid kõik inimesed koos kolhoosikorraga ka kaine ja asjaliku aru kaotanud . 
1319	NA	 Juhatus kutsus kokku üldkoosoleku . 
1319	NA	 Seal nõuti aru kõikidelt nendelt , kelle töösaavutuste näitajad olid madalad . 
1319	NA	 Miks vasikad surevad , miks piimatoodang , selle asemel et tõusta , näitab pidevat langust , miks saab nii palju põrsaid sündimisel otsa , miks heinatöö venib , miks on mitmel alal plaanilised ülesanded täitmata ? 
1319	NA	 Koosolekult ei puudunud ka linnast tulnud kõrgetel kohtadel seisvad ning põllumajandust juhtivad spetsialistid , parteitöötajad ja muudki asjamehed , kes aina püüdsid õpetada , suunata ning juhtida , et tootmine rappa ei jookseks . 
1319	NA	 Kui brigadir püüdis heinatöö aeglast kulgu vihmaste ilmade süüks ajada , naerdi ta lihtsalt välja ning öeldi , et vihm kolhoosikorra tingimustes heinatööd ei sega . 
1319	NA	 Kas te rajooni häälekandjat “ Punane Täht ” ei loe ? 
1319	NA	 Seal seisab esimesel leheküljel artikkel , kus selges ja puhtas eesti keeles öeldakse , et ilmastikuolud heinatööd ei takista . 
1319	NA	 Ja kui keegi sellele veelgi vastu vaielda püüdis ning selgitust palus , kuidas seda asja ikkagi niimoodi läbi tuleb viia , et niidetud värske rohi vihma käes kuivaks , või et sajuvesi kuiva heinaloogu märjaks ei teeks , käratati talle peale , et see on juba igaühe enda asi , kuidas ta seda korraldab . 
1319	NA	 Kontrollorganite ülesanne olevat ainult selle järele valvata , kuidas partei ja valitsuse poolt vastu võetud ja majanditele saadetud otsuseid kohtadel täide viiakse , mitte aga juhtnööre jagada , kuidas tegelikke töid teostada . 
1319	NA	 Koosolekult lahkuti täielikus segaduses . 
1320	NA	 “ No nüüd teevad maainimese ikka kohe päris lolliks . 
1320	NA	 Kes seda enne on kuulnud , et vihmaga heina saab teha . 
1320	NA	 Ja kui lehm piima ei anna , on see lüpsja süü . 
1320	NA	 Mina arvestasin talude ajal ikka iga lehma peale üks tubli reekoorem heina iga talvekuu kohta , söödajuurikad , kartul ja jahu veel peale selle . 
1320	NA	 Aga mis nüüd . 
1320	NA	 Kõik vasikad , kes sünnivad , jäetakse järele , mingit valikut ei teostata . 
1320	NA	 See on ju selge , et igaühest lehma ei saa . 
1320	NA	 Need putukad õgivad lüpsikarja toidu ära , kust see piim siis veel tuleb , kui lehm vaevalt niipalju süüa saab , et hing sees seisab . 
1320	NA	 Aga mine sa rääkima , siis lollitatakse sind nii , et küll saab . 
1320	NA	 Meie oleme elupõlve loomi kasvatanud ning põldu harinud ja nüüd korraga oleme nii pururumalad , et maatööst midagi ei tea . 
1320	NA	 Tema kurat istub linnas kontorilaua taga ja on põllumajanduses nii tark , et tuleb mind õpetama ja juhtima . ” 
1321	NA	 Kolhoosnikud olid solvunud ja vihased , et neid kuulda ei võetud , kuigi nendel enda arvates oli tuline õigus . 
1322	NA	 “ Pange tähele , selline parteiline juhtimine ajab kogu põllumajanduse tagurpidi . 
1322	NA	 Tehku oma koosolekuid linnas ja lugegu oma raamatutest näpuga rida ajades õpetussõnu , mida üks või teine tark mees selle või teise asja kohta ütles , aga ärgu tulgu maale meie tööd surkima ning meid kamandama . ” 
1323	NA	 
1324	NA	 Pärast Ülo pääsemist kordoni venelaste käest elas Jõekalda Lonni pideva hirmu all . 
1324	NA	 Ta teadis , et esimene läbiotsimine kohe Ülo kojujõudmise päeval oli vaid väikeseks sissejuhatuseks , millele oli oodata võimsamat ja põhjalikumat . 
1324	NA	 Lonni kuulis ka nurjunud haarangust , mille venelased metsavendade tabamiseks korraldasid . 
1324	NA	 Oli selge , et kõik need äpardused piirivalvet pigem ärritasid kui rahustasid . 
1324	NA	 Ebaõnnestumised aga ergutavad intensiivsemale tegutsemisele . 
1324	NA	 Kuid aeg läks ja et venelasi ei ilmunud , hakkasid Lonni ja Ülo oma esialgset valvsust unustama . 
1324	NA	 Vihmastel öödel tuli poeg koju tallilakka puhkama , kuhu ema talle sooja toitu viis . 
1325	NA	 Oli selge , tähistaevaga augustikuu öö , kui kordoni venelased kolhoosi esimehe , Vareselja Jaani juhtimisel Jõekaldale ilmusid . 
1325	NA	 Ülo oli just tallilakka magama läinud , kuid mitte veel uinunud , kui koer järsku raginal haukuma hakkas . 
1325	NA	 Võib-olla poleks ta teadnudki , kellega tegemist , aga kui piirivalvur koera trepi ette maha laskis , ja kui ta elumaja katusel tuleleeki ülespoole nägi ronimas , taipas ta otsemaid , kes on öised kutsumata külalised . 
1325	NA	 Kiiruga ronis ta heinavirnast alla , päästis loomad laudast lahti ning juhtis uksest välja koplisse , seejärel aga põgenes ka ise , laskudes enne lepavõssa kasvanud jõekaldasse , sealt aga varjavasse metsa . 
1325	NA	 Siis ta veel ei teadnud , et talupõletajad ema meelega äratamata jätsid , sellest kuulis ta alles hiljem . 
1325	NA	 Küll aga nägi ta kahjutuld Suuresulli kõrgel künkal seistes ning kuulis ka ema meeleheitlikku kiljumist , mis aga kohe vaikis , nagu oleks keegi selle vägivaldselt summutanud . 
1326	NA	 “ Kas äratame Lonni üles ? 
1326	NA	 Põleb viimati elusalt sisse , ” küsis Vareselja , kui soldat lõõmava tulelondi õlgkatuse räästa alla pistis . 
1327	NA	 “ Milleks ? 
1327	NA	 Las va rebane kõrbeb oma urus koos karvadega . 
1327	NA	 Küll siis kutsikas metsast välja ilmub , kui vanaeidel tagumik tahe on , ” arvas kordoniülem . 
1328	NA	 “ Minugi poolest , ” pomises Vareselja ning vaatas , kuidas tuleleegid mööda õlgkatust ülespoole jooksid . 
1328	NA	 Soldat tegi tule ka akende alla vastu seina ning trepile , et tuli terve hoone korraga oma võimusesse saaks . 
1328	NA	 Kui tulesüütajad veendunud olid , et maja igast küljest kindlalt põleb ja kui nad juba tükk aega imetlusväärset leekide mängu sünksinise taeva taustal nautinud olid , lausus Vareselja Jaan : “ Lähme nüüd lauda juurde ning koksame seal ühe sarvpea maha ja teeme kuumas tuhas õhtueineks korraliku prae . 
1328	NA	 Mul söögialunegi kaasa võetud . ” Ning kolhoosi esimees koputas lapikule puskaripudelile põuetaskus . 
1328	NA	 Laut oli aga tühi , kuigi Lonnil teati olevat lehm , mullikas , vasikas ning Ülol metskonna hobune . 
1329	NA	 “ Püüame võsast kinni , ” tegi soldat ettepaneku ning kiskus püssi õlalt , sest lehmakell tilksus üsna lähedal lepavõsas . 
1329	NA	 Samal silmapilgul kostis põleva maja juurest kõige meeleheitlikum naisterahva hädakisa : 
1330	NA	 “ Appi ! 
1330	NA	 Appi ! 
1330	NA	 Tulekahju ! 
1330	NA	 Tulge kustutama ! 
1330	NA	 Appii ! ” 
1331	NA	 “ Mis see siis tähendab ! ” tardusid vaprad lihunikud paigale . 
1332	NA	 “ Lonni , kurat ! 
1332	NA	 Kutsub oma kisaga kogu küla kokku . ” Ja kõik pistsid põleva maja poole . 
1333	NA	 “ Noh , tibukene ! 
1333	NA	 Kas toas hakkas liiga palav ? 
1333	NA	 Tulid õue perset jahutama , ” irvitas eesti keelt tönkav soldat . 
1334	NA	 “ Mis sa , kurat , lõugad ! 
1334	NA	 Tee , et vait jääd ! ” käratas Vareselja . 
1335	NA	 “ Kas sa siis ei näe , et maja põleb ! 
1335	NA	 Miks te kustutama ei hakka , ” karjus peaaegu mõistuseta Lonni vastu ning hakkas kaldast alla sauna poole jooksma , et kaevu juurest veeämbrit võtta . 
1336	NA	 “ Ära lase tal põgeneda ! 
1336	NA	 Tee ta kahjutuks ! ” kamandas kordoniülem . 
1336	NA	 Üks piirivalvuritest jooksis Lonnile järele , kes kaevu juures juba ämbriga kolistas ning andis talle püssipäraga mitu tugevat hoopi selga . 
1336	NA	 Lonni kukkus kaevu juurde silmili maha ning jäigi sinna lamama . 
1337	NA	 Kui ta lõpuks ärkas , olid venelased ja Vareselja Jaan läinud ning tuligi hakkas juba kustuma . 
1337	NA	 Ta upitas enda vaevaliselt jalule ning vaatas ümber . 
1337	NA	 Põlenud oli ainult elumaja , muud hooned olid kõik tulest puutumata . 
1337	NA	 Lonni tatsas kõrvalhoonete juurde , sest talle meenus , et ta oli loomad õhtul lauta pannud . 
1337	NA	 See oli tühi . 
1337	NA	 Ei hobust , lehma ega mullikat . 
1337	NA	 Lonni vajus oiates aidatrepile . 
1337	NA	 Tema teada tuli ka Ülo õhtul tallilakka heintele magama . 
1337	NA	 Kas ta märkas tuld õigel ajal ja sai põgenema , või võtsid venelased ta kinni ning viisid minema . 
1338	NA	 “ Issand halasta ! 
1338	NA	 Issand halasta ! ” ahastas õnnetu ema käsi murdes . 
1338	NA	 Lonni oli meeleheite piiril . 
1338	NA	 Kas poleks praegu kõige õigem alla jõe äärde minna ja sügavas hauas endale ots peale teha , sest ta tundis , et talle on mõõdetud rohkem , kui ta kanda jaksab . 
1338	NA	 Ta värises üle keha , kuid ei teadnud , kas see tuleb kargest ööhallas hommikust või erutusest . 
1338	NA	 Idataevas lõi hahetama , uus päev andis märku , et ta saabub . 
1338	NA	 Lonni aga istus ikka veel aidatrepil ning vaatas üksisilmi suitsevat ahervaret . 
1338	NA	 Vahetevahel lahvatasid leegid mustavate tukkide vahelt üles ning valgustasid troostitut ümbrust . 
1338	NA	 Tuleasemelt õhkuv soojus jäi aina vähemaks ning Lonni tundis lõpuks lausa üdini tungivat külma . 
1338	NA	 Alles nüüd märkas ta , et tal pole seljas midagi muud kui ainult öösärk . 
1339	NA	 Pooleldi roomates komberdas külmast kangestunud Lonni alla sauna juurde ning laskus pingile . 
1339	NA	 Sealt leidis ta ka vana kitli ja käterätiku . 
1339	NA	 Saun oli alles paar päeva tagasi köetud ning veel võrdlemisi soe . 
1339	NA	 Lonni tõmbas kitli öösärgi peale , sidus käterätiku ümber paljaste külmetavate jalgade , istus lavale ja püüdis mõtteid koguda . 
1339	NA	 Sedamööda , kuidas külmavalu kehast lahkus , hakkas ta taipama oma lootusetu olukorra tõsidust . 
1339	NA	 Tules oli hukkunud kogu ta varandus . 
1339	NA	 Riided , pesu , majapidamisriistad , peamised toidutagavarad . 
1339	NA	 Ja kui venelased loomad ka veel kaasa viisid , on ta täiesti paljas . 
1339	NA	 Jääb ainult see , mis on aidas ja keldris . 
1339	NA	 Kuid kõige rohkem vaevas teda ikkagi see , mis juhtus Üloga . 
1339	NA	 Pojale mõeldes kartis Lonni , et kaotab mõistuse . 
1339	NA	 Päev oli juba ammu keskhommikus , kui Lonni lõpuks oma tardumusest ärkas , sest väljast kostis lehma ammumine . 
1339	NA	 See oli nagu valgusekiir keset kottpimedat ööd . 
1339	NA	 Ja korraga tundis ta , et kõik ei ole veel jäägitult kadunud , et veel on mingi võimalus edasi elada , sest tema kõrval on elusolend , kes teda vajab . 
1339	NA	 Vana Puniku ammumine läks Lonnile sedavõrd südamesse , et ta puhkes nutma . 
1339	NA	 Ta nuttis kaua ja troostitult . 
1339	NA	 Kogu oma südamevalu ja hingehäda valas ta pisaratesse , mis ei tahtnud ega tahtnud lõppeda . 
1339	NA	 Kui julmad võivad ikkagi olla inimesed ! 
1339	NA	 Lonni ei uskunud , et niisugused vägivallaaktid on kooskõlas seadustega . 
1339	NA	 Seadused peaksid olema inimestele toeks , peaksid neid kaitsma , mitte aga andma igasuguse inimlikkuse kaotanud metslaste meelevalda . 
1339	NA	 Ei , ei , see pole võimalik . 
1339	NA	 Niisuguseid seadusi ei ole , sest eks ole ka seaduste tegijad ise inimesed . 
1339	NA	 Need , kes selliseid kuritegusid korda saadavad , ei ole inimesed . 
1339	NA	 Neil on ainult inimese nägu peas ja see on ka kõik , mida suur looja nendele inimesest kaasa on andnud . 
1339	NA	 Nõnda arutles Jõekalda Lonni saunalaval konutades inimestest ning inimlikkusest , paljaste jalgade ümber käterätik ning vana kittel öösärgi peale tõmmatud . 
1340	NA	 Uuesti tuletas Punik oma ammumisega meelde , et lüpsiaeg on ammu möödas . 
1340	NA	 Kuhu küll perenaine jääb ? 
1340	NA	 Ja koledast üleelamisest muserdatud Lonni ajas enda vaevaliselt jalule , et vaadata , kas kõik loomad on alles või ainult Punik üksinda . 
1340	NA	 Lauda ees sõelusid mullikas , vasikas ja lambad , ka hobune oli seal . 
1340	NA	 Kuidas nad küll koplisse said , sest ukse pani Lonni õhtul kinni ja kinni oli see ka praegu . 
1340	NA	 Ei usu , et Vareselja oma soldatitega seda tegi . 
1340	NA	 Kui neil nii palju inimlikkust ei olnud , et teda enne tule süütamist äratada , vaevalt et nad siis ka loomi laudast lahti läksid päästma . 
1340	NA	 Aga kui siiski Ülo ! 
1340	NA	 Ehk ärkas poeg laudalakas parajal ajal , päästis loomad laudast lahti , sulges ukse ning sai ka ise põgenema . 
1340	NA	 Ja taas tundis Lonni , et veel teinegi valgusekiir ja hoopis eredam piilus kusagilt sünkmustast ööst tema poole . 
1340	NA	 Kui Ülo tõesti elus ja terve on , küllap ta siis endast ka õige pea märku annab , sest eks temagi süda või praegu ema pärast valutada . 
1340	NA	 Lonni tõi rehetoa juurest lüpsiku ja lüpsis lehma ära , sest päev lähenes juba lõunale . 
1340	NA	 Siis kurnas piima ning viis allikasse jahtuma , tegi koplimulgu lahti ja ajas loomad jõe äärde ädala peale sööma . 
1341	NA	 Pärast lõunat tulid naabrid , Roostepõllu omad . 
1341	NA	 Nad olid kuulnud öösi laskmist ning kellegi meeleheitlikku kiljumist ja varsti pärast seda ka kahjutuld . 
1341	NA	 Nad tahtnud appi tulla , kuid näinud õuel saalivaid soldateid ning läinud tagasi . 
1341	NA	 Ja mida nemad siin oleksid suutnudki aidata , sest maja seisis juba üleni leekides , kui nemad lähedale jõudsid . 
1342	NA	 “ Kas sa midagi tulest välja tuua ei saanud ? ” küsis naabrinaine , viidates Lonni paljastele jalgadele . 
1343	NA	 “ Mitte midagi . 
1343	NA	 Selle vana kitli leidsin laudast . 
1343	NA	 See on kõik . 
1343	NA	 Poleks ma ise ärganud , oleksin põlenud elusalt sisse , sest need metslased ei võtnud vaevaks mind isegi äratada . 
1343	NA	 Küllap nad seda lootsidki , et ma elusalt tules kõrben . ” Roostepõllu omade imestusel polnud piire . 
1344	NA	 “ Issand jumal ! 
1344	NA	 Tahtsid elusat inimest tules ära põletada ! 
1344	NA	 Kas omaküla meestest ka kedagi kaasas oli või olid soldatid üksi ? ” 
1345	NA	 “ Vareselja Jaan oli , ma teisi ei märganud . 
1345	NA	 Ärkasin üles , kui suitsuving juba hingamist lämmatas . 
1345	NA	 Alguses ei saanud arugi , mis lahti on . 
1345	NA	 Jooksin toast välja , siis alles märkasin , et maja põleb . 
1345	NA	 Ehmatasin nii koledasti , et mõistuse võttis segi . 
1345	NA	 Alguses polnud kedagi näha . 
1345	NA	 Hakkasin appi karjuma , siis soldatid ja Vareselja Jaan jooksid lauda juurest ja käskisid mind vait jääda . 
1345	NA	 Ma ei taibanud , miks , sest kas nad siis ei näinud , et maja oli üleni leekides . 
1345	NA	 Ma ei tulnud ju selle peale , et nemad olidki süütajad . 
1345	NA	 Kui ma ikka veel appi hüüdsin ja kaevu juurest veeämbrit läksin võtma , et tuld kustutama hakata , jooksis üks soldat mulle järele ning virutas püssipäraga mitu korda selga , nii et ma meelemärkuseta maha kukkusin . 
1345	NA	 Ärkasin alles siis , kui tuli juba kustuma hakkas ja venelased ka oma teed läinud , ” lõpetas Lonni silmi pühkides . 
1346	NA	 “ Aga Ülo ? ” 
1347	NA	 “ Õhtul tuli tallilakka magama , kuhu ta sealt kadus , ei tea . 
1347	NA	 Võib-olla leidsid piirivalvurid ta sealt üles ning viisid kaasa , sest mida muud nad seal lauda juures askeldasid , kui otsisid teda . ” 
1348	NA	 “ Ja loomad ? ” 
1349	NA	 “ Õhtul ajasin lauta ja panin ukse kinni , selgesti mäletan , kuid hommikul olid nad väljas ja uks oli kinni , nii nagu õhtul jäi . 
1349	NA	 Kuidas nad välja said , ei mõista . 
1349	NA	 Ei usu , et venelased seda tegid . ” 
1350	NA	 “ Võib-olla et Ülo , ” arvas Roostepõllu perenaine . 
1351	NA	 “ Seda minagi , et ehk tema . 
1351	NA	 Kui teaks , et on elavate kirjas , oleks elul veel mingi mõte , muidu küll mitte . ” Ja Lonni jutustas naabritelegi , mida ta saunalaval lösutades mõtles ja tundis ning et ta oma tardumusest Puniku ammumise peale virgus , mis oli nagu elustav päikesekiir keset pilkast pimedust . 
1352	NA	 Naabrid läksid , kuid tulid õhtul tagasi ning tõid Lonnile mõned hädavajalikud riidehilbud , pesu ja ka jalavarjud , et ta saaks koduõuel oma igapäevaseid töid teha . 
1352	NA	 Ülo tuli öösi , otsis ema saunast üles ning nüüd pidasid nad kahekesi nõu , mida ette võtta , et kuidagi edasi elada . 
1353	 42 	 42 
1354	NA	 Oli viiekümne teise aasta ehk neljanda kolhoosiaasta suvi . 
1354	NA	 Kolhoosikord oli ennast selle aja jooksul juba igast küljest näidanud . 
1354	NA	 Inimestele oli selgeks saanud palju valusaid tõdesid , mida ühismajand endaga kaasa tõi . 
1354	NA	 Ei olnud paranenud tagurlik juhtimine , ei töösse suhtumine , ei kolhoosiinimeste omapoolse initsiatiivi mahasurumine mistahes ettevõtmises , ei olnud suurenenud ka töötasud . 
1354	NA	 Endiselt saadi väljatöötatud normipäeva eest paar-kolm grammi teri , kui üldse sai , mõnikümmend grammi põhku ning neli-viis kopikat raha . 
1354	NA	 Selline töötasu ei vaja kommenteerimist . 
1354	NA	 On lausa uskumatu , kuidas inimesed selle aja üle elasid . 
1354	NA	 Pole mingi ime , kui see tagurlik aeg sundis inimest otsima ebaausaid võtteid , sest nälgiv inimene , olgu ta kui aus tahes , on valmis kõigeks . 
1355	NA	 Jaanipäeva järgsed kuldilusad ilmad meelitasid kõiki heinatööd alustama , eeskätt siiski oma isikliku lehma jaoks , sest mine seda suve tea , hakkab järsku seitsmevennapäevast sadama , siis ladistab kuni sügiseni välja . 
1355	NA	 Ka Künka Minna ei jäänud teistest maha , vaid võttis vikati ning toksis kraavikallastelt ja heinamaa-äärsest võsast , kuhu niidumasin ligi ei saanud ja kus rohi vähegi vikatisse hakkas , varajastel hommiku- ja hilistel õhtutundidel , et sügiseks kuidagimoodi lehma jaoks vajalik kogus heina kätte saada . 
1355	NA	 Kolhoosi peale ei saanud lootma jääda . 
1355	NA	 Möödunud sügisel anti kolmesaja normipäeva eest üheksakümmend kilo põhku . 
1355	NA	 Kui palju tänavu saab , oli veel teadmata . 
1355	NA	 Seepärast siis kiirustasid kõik , et seda aega enne majandi heinategu maksimaalselt ära kasutada . 
1355	NA	 Et Minna oli eelmisel aastal välja töötanud normipäevade maksimumi , kolmsada päeva , andis majand talle selle eest juba kaks aastat niitmata jäänud madala lodupealse Vigi heinamaasoone , kust võis oma lehma jaoks heina teha . 
1355	NA	 Kuigi paar aastat kasutamata seisnud luhasoon ei tõotanud teab kui kvaliteetset saaki , oli ta siiski enam kui mitte midagi . 
1355	NA	 Kui teda nüüd kohe , peale jaanipäeva niita , võib sealt üsnagi ilusat heina saada . 
1355	NA	 Nõnda arutles Minna , kui ta oma endist kodutalu heinamaad vaatamas käis . 
1355	NA	 Ka küün oli veel säilinud , kuigi katus vajas pisut parandamist . 
1355	NA	 Lumerohke talv oli pehme niitmata kulu maha vajutanud ning nüüd oli värske mahlakas rohi sellest läbi kasvanud . 
1355	NA	 Minna niitis heinamaa kodupoolse , ühtlasi ka kõrgema osa maha , laskis loo kuivada ning pani saadudesse . 
1355	NA	 Tehtud tööst tundis ta heameelt . 
1355	NA	 Teise poole niitmiseks kutsus ta üheks päevaks appi Sepa Kaarli , viinamaia vanapoisi , kes oli Minna mehe Arturi kauge sugulane . 
1355	NA	 Ilm oli tulipalav , haudes ja tuuletu . 
1355	NA	 Õhtupoolikul ilmusid edelataevasse sünged rünkpilved ja kostis kauget kõuemürinat . 
1356	NA	 “ Kisub vist vihmale , ” arvas Sepa Kaarel . “ Homme on maretipäev , kui nüüd sajuks läheb , sajab seitse nädalat , kuni sügiseni välja . ” 
1357	NA	 “ Seitsmevennapäev oli ilus , ilma vihmata , ” püüdis Minna oma soovidele õigustust leida . 
1358	NA	 “ Seitsmevennapäev ei loe , kui maretipäeval sajab . 
1358	NA	 Kui seitsmevennapäeval niigi palju päikest näitab , et mees hobuse selga jõuab hüpata , saab ka veel heina teha , sajab aga maretipäeval , jääb hein tegemata , ” seletas Sepa Kaarel . 
1359	NA	 “ Sa ajad oma jutuga hirmu peale . 
1359	NA	 Kolhoosis alles üks ristikupõld valmis , teine loos . 
1359	NA	 Metsaheinamaadega pole veel alustatudki , ” tundis Minna muret . 
1360	NA	 “ Mis sul kolhoosist , peaasi , et oma lehma jaoks heina tehtud saad , ” arvas Kaarel . 
1361	NA	 “ Kuidas siis niimoodi , ikka kolhoosi eest peab ka muretsema . 
1361	NA	 Ega loomi või lasta nälga surra . ” 
1362	NA	 “ Surgu ! 
1362	NA	 Kellele neid putukaid vaja on ! ” 
1363	NA	 Ja Minna ning Kaarel niitsid edasi , kuni heinamaa maha sai . 
1364	NA	 “ Eks näe , mis nüüd loost saab , ” lausus Künka perenaine ja uuris edelataevast , kust vastu õhtut pilved taandunud olid . 
1365	NA	 “ Taevas tõmbab selgeks , ei seda vihma niipea karta olegi . ” 
1366	NA	 Järgmisel hommikul oli taevas säravalt selge ja puhas . 
1366	NA	 Kuid juba keskhommikul ilmus päikese ette piimjas uduvine , mis kiiresti tihenes . 
1366	NA	 Künka perenaise hommikune rõõm asendus hirmuga . 
1366	NA	 Mis siis , kui sadama hakkab ! 
1366	NA	 Kraavikallastel ja all põlluservas oli ühtekokku oma paar tugevat vankrikoormat kuldilusat rammusat heina , puha hiirehernes ning valge ristik peene kastekõrrega läbisegi . 
1366	NA	 Minna käsutas lapsed appi , tõi ise suure kiiruga majandist hobuse ning asus heinu sisse vedama . 
1366	NA	 Taevas oli vahepeal üleni lauspilve tõmbunud ja samal ajal , kui Minna viimase hargitäie kuiva heina lakasuule upitas , langesid maapinnale ka esimesed vihmapiisad . 
1366	NA	 Ta tänas oma südames jumalat , et vähemalt seegi töö korda läks . 
1366	NA	 Mis saab aga kuivadest saadudest soone peal ! 
1366	NA	 Minna hoidus sellele mõtlemast . 
1366	NA	 Ta mäletas varasematest aegadest , kus vihmastel suvedel sajuveed Vigi soonest mahaniidetud loo suutumaks ära viisid , nii et temast jälgegi järele ei jäänud . 
1366	NA	 Mis siis , kui tänavu samuti juhtub ! 
1366	NA	 Sel päeval sadas kuni õhtuni . 
1366	NA	 Enne päikese loojangut sadu lakkas ning öine taevas oli selge . 
1366	NA	 Hommikul tõusis tuul . 
1366	NA	 Minna kiirustas heinamaale . 
1366	NA	 Oma suureks üllatuseks leidis ta , et kuivad saod polnud üldse vihma sisse võtnud , ainult pealt olid märjad ning neid võis juba paari-kolme tunni pärast küüni vedada . 
1366	NA	 Taas tõttas Künka pereema kolhoosist hobust võtma . 
1366	NA	 Ta pani poisikesed , üheksa aastase Väino ja seitsmeaastase Reinu saadusid vedama , ise hakkas hanguma ning tüdrukud virna tallama . 
1366	NA	 Kõik laabus õnnelikult , ainult kõige viimane saad lagunes enne kohalejõudmist ning hobune tuli paljaste hagudega küüni juurde . 
1366	NA	 Üle hulga aja võis Künka Minna sel õhtul rahuliku südamega puhkama heita , sest suurem osa heinast oli tehtud . 
1366	NA	 Kui ka enam juurde ei saa , peab ta ühe lehma ning paar lammast sellegagi kuidagimoodi ületalve , mis praegu käes on . 
1366	NA	 Lausa õnn , et majand heinatööga viivitas , said kolhoosnikud vähemalt oma isikliku lehma jaoks vajaliku heina enam-vähem kätte . 
1367	NA	 Kui Minna järgmisel hommikul talli juurde töökäsku läks saama , olid mehed seal juba koos ning kõigil hobused vankri ette rakendatud . 
1368	NA	 “ Kuhu nüüd ? ” 
1369	NA	 “ Rakverre , normiheina viima , ” vastas Rogandiku Mart . 
1370	NA	 “ Normiheina viima ! 
1370	NA	 Loog alles võtmata , ” ei saanud Minna aru . 
1371	NA	 “ Ega me loost teda võtagi , võtame küünist . ” 
1372	NA	 “ Küünist ? 
1372	NA	 Kas selle , mis juba valmis on ? ” 
1373	NA	 “ Muidugi . ” 
1374	NA	 “ Kes niisuguse totra korralduse küll andis ? ” 
1375	NA	 Vastuse asemel viitas Mart brigadiri poole , kes meestele parajasti mingit paberit ette luges . 
1375	NA	 Olevat range korraldus kõrgemalt poolt – normihein ära viia just täna , kuna ilmaprognoos ennustavat lähemal ajal pikka sadu . 
1376	NA	 “ Aga kes siis loo üles võtab ning varju alla veab , kui kõik mehed ära lähevad . 
1376	NA	 Näete , milline taevas on , ketas ümber päikese . 
1376	NA	 Homme kindlasti sajab , ” viitas Künka perenaine uduvines taevale . 
1377	NA	 “ Mis see meie asi on . 
1377	NA	 Meie asi on käsku täita , ” vastas Mart . 
1377	NA	 Hobuste voor hakkas liikuma . 
1378	NA	 “ Kõik Altsepa küüni juurde ! 
1378	NA	 Seal teeme koormad peale , ning siis Rakverre , ” kamandas brigadir . 
1378	NA	 Voori etteotsa asus kalurikolhoosist ekstra välja kutsutud pillimees , Baškirovi Aljoša ning “ Katjuša ” helide saatel asus punavoor teele . 
1378	NA	 Aljoša kõrval istus Altsepa Ruudi ning hoidis varda otsa kinnitatud punast lippu pea kohal . 
1378	NA	 Talli juurde jäänud naised , rehad käes , vangutasid päid ning vaatasid täis arusaamatust punavoorile järele . 
1379	NA	 “ Ei mina mõista enam midagi öelda . 
1379	NA	 Keset ilusat heinailma niisugune kometimäng . 
1379	NA	 Terve suur põld ilusat kuiva ristikuloogu täis , kes selle üles võtab . 
1379	NA	 Palju meie oma käsirehadega seal teha suudame , ” arvas Rogandiku Leida . 
1380	NA	 “ Kas keegi looreha peal varem istunud pole ? ” küsis Minna . 
1380	NA	 Keegi ei olnud . 
1381	NA	 “ Hea küll , siis mina proovin . ” 
1382	NA	 Koplist toodi Rahkamäe vana pime mära , rakendati looreha ette , Künka Minna istus peale ning võttis ohjad . 
1382	NA	 Kõik valgusid ristikupõllule . 
1382	NA	 Kuidas ka naised ei pingutanud , ei suutnud nad tohutu suurest Mäemõisa heinaväljast õhtuks pooltki üles korjata , sissevedamisest rääkimata . 
1382	NA	 Mehed jõudsid punavoorist tagasi alles õhtul . 
1382	NA	 Linnas olnud niisugune tohuvabohu koos , et hoia ja keela . 
1382	NA	 Asjaajamine puha organiseerimata . 
1382	NA	 Nemad jõudnud küll üsna varakult kohale , kuid vastuvõtjaid polnud . 
1382	NA	 Tulnud alles peale lõunat , kui kõikide majandite punavoorid juba ootamas . 
1382	NA	 Ilusad ristikukoormad jäänudki raudtee äärde maha vedelema . 
1382	NA	 Öösi hakkas sadama . 
1383	NA	 Sadas lakkamatult päevi ja öid . 
1383	NA	 Sajule vaatamata käsutati terve ühismajandi töövägi kõik heinamaale . 
1383	NA	 Kui kolhoosnikud sellele vastu püüdsid vaielda , et kuidas siis ikka heina lausa vihma alla niita , käratas esimees : “ Vihm kolhoosikorra tingimustes heinatööd ei sega . ” Nõnda jäigi , sest käsk öeldakse olevat vanem kui inimene . 
1383	NA	 Päevad läbi tärisesid niidumasinad heinamaal . 
1383	NA	 Vahetati hobuseid , vahetati mehi , kuid masin laskis edasi . 
1383	NA	 Vihm peksis varasema niiduse maadligi , millest ädal kiiresti läbi kasvas . 
1383	NA	 Nädala pärast olid madalamad luhaheinamaad juba niivõrd pehmed , et ei kannatanud enam hobusega peale minna . 
1383	NA	 Vihmahoogude vaheajal , kui päike ennast vahetevahel näitas , püüti vettinud ning mustaks tõmbunud heinaloogu rehaga natuke kergitada , et ta pisutki kuivaks . 
1383	NA	 Ja kui siis sadu nädalas üheks päevaks lakkas , kraabiti see läpastanud sodi kokku ning veeti küünidesse . 
1383	NA	 Heinaks võis seda vaevalt nimetada . 
1384	NA	 Kui Künka Minna nädala pärast oma heinaloogu läks vaatama , meenutas madal soonepealne pigem jõge kui heinamaad . 
1384	NA	 Pruun kobrutav rabavesi oli mahaniidetud rohu üles kergitanud ning pajuvõssa laiali kandnud . 
1384	NA	 Minna tõi kodunt hargi ja korjas mätaste otsa peatuma jäänud heinasülemeid kokku ning tassis küüniesisele kõrgemale kohale . 
1384	NA	 Alles paari nädala pärast õnnestus see küüni panna . 
1385	 43 	 43 
1386	NA	 Suured uputuslikud vihmasajud vähenesid alles septembris , kuid siis oli juba hilja . 
1386	NA	 Lamandunud viljapõllud kasvasid orases , kartulivagude vahel läikles vesi . 
1386	NA	 Suur osa heinamaadest seisid niitmata . 
1386	NA	 Kui Minna õhtuti surmväsinuna kolhoosi kartulipõllult koju tuli , võttis ta vikati ning toksis kraavikallastelt ja teeveertest ädalat , et lehmaheinale pisutki lisa saada , sest ka paar-kolm lammast tahtis ta ületalve jätta . 
1386	NA	 Lapsed oli vaja kooli saata , kuid mida panna nendele selga või jalga . 
1386	NA	 Minna võttis kokku kogu oma oskuse ning jõu , otsis välja Arturist alles jäänud riided ning püüdis nendest midagi laste jaoks õmmelda , sest külanõukogu ähvardas trahviga , kui lapsi kohe kooli ei saada . 
1386	NA	 Väsimusest ja murest peaaegu mõistuseta istus Minna pooled ööd üleval ning suutis lapsed lõpuks suure hilinemisega kooli saata . 
1386	NA	 Jäigad impregneeritud mantlid õhukese pluusi peal , jalas riidest õmmeldud tuhvlid , nõnda läksid neli last igal hommikul kooliteele . 
1386	NA	 Kui eelmistel aastatel vähemalt kartuleid majas piisavalt oli , siis nüüd pidi ta iga kord neid keema pannes hoolikalt mõtlema , kas järgmiseks korraks ikka jätkub . 
1386	NA	 Pool kartulipõllust seisis juba paar nädalat vee all ning korralikku saaki ei olnud sealt enam loota . 
1386	NA	 Vees pehmeks tõmbunud kartulid söötis Minna sigadele , et nad mitte päriselt raisku ei läheks . 
1386	NA	 Sama lugu oli ka kolhoosi kartulitega . 
1386	NA	 Kõrgematel liivastel põldudel oli aga saak väga hea . 
1386	NA	 Kuid kolhoosnikud ei hoolinud nende ülesvõtmisest . 
1386	NA	 Püüti leida igasuguseid põhjusi , et aga töölt puududa . 
1386	NA	 Ja kui põhjust polnud , mõeldi neid ise välja . 
1386	NA	 Ning nii imelik kui see ka polnud , olid puudujateks just need , kes ka enne kolhoosikorda oma majapidamistes tööst eriti ei hoolinud . 
1386	NA	 Ühismajandi asutamisel aga olid nad kõige innukamad uue korra pooldajad . 
1386	NA	 Minna oli nende seast , kes suhtus uude ja tundmatusse ettevaatusega . 
1386	NA	 Ta lähtus vanasõnast : vana nähtud , uus nägemata . 
1386	NA	 Teda oli õpetatud maast madalast tööd austama , seda hoolikalt ja südamega tegema . 
1386	NA	 Nii suhtus ta praegu ka ühismajandi töösse . 
1386	NA	 Hommikul esimene , õhtul viimane , nõnda käis ta päev päeva kõrval kolhoosipõllul , kuigi just temal oleks olnud koju jäämiseks tihti palju rohkem põhjust , kui mõnel teisel , kus lapsi kasvatasid ema ja isa mõlemad . 
1386	NA	 Ka Saarevälja Marta oli üks nendest , kes tööd ühismajandi põllul eriti ei armastanud . 
1387	NA	 “ Sa kohe iga päev väljas , nagu mõisa moonakas , teenid kannuseid või ? 
1387	NA	 Tahad autahvlile saada . 
1387	NA	 Kas sul siis kodus midagi paremat teha pole kui kolhoosipõllul taguots püsti köögutada . ” lausus ta halvustavalt Minnale , kui see , korv käes , hommikul tööle läks . 
1388	NA	 “ Kui kõik nii mõtleksid nagu sina , jääksid kolhoosi kartulid võtmata , ” vastas Minna . 
1389	NA	 “ Mis sa arvad , et ma heast meelest , ilma põhjuseta töölt puudun või ? 
1389	NA	 Näe , läksin üleeile õhtul rabasse , et korjan paar liitrit jõhvikaid , väänasin mätaste vahel jala välja . 
1389	NA	 Ei tea , mismoodi ma seal kartulivaol niisuguse jalaga olen . 
1389	NA	 Aitab sellestki , kui üks inimene perest väljas on . 
1389	NA	 Ega mõisateolgi vanasti perenaine ei käinud . 
1389	NA	 Juhan nagunii iga päev nagu ruun rakkes , ei öö ega päeva vahet , ” sädistas Marta ning tegi minekut . 
1390	NA	 Kartulivõtmine venis , pärast mihklipäeva algasid öökülmad ja karta oli lume tulekut . 
1390	NA	 Brigadir käis iga õhtu küla läbi , et selgusele jõuda , miks kõik töövõimelised inimesed väljas pole , kuid miski ei aidanud . 
1390	NA	 Õhtul oli tööle lubajaid küll , hommikul aga puudusid nendest peaaegu pooled . 
1390	NA	 Küll vabandati viletsa tervisega , igatsugu asjaõiendustega linnas ja jumal teab mis kõik veel . 
1390	NA	 Kartulikuhjad seisid katmata , tuul tegi mugulad kibedaks , kuid see nagu polnudki kellegi mure . 
1390	NA	 Ka märkas Minna , et kuhjad kasvasid imevisalt . 
1390	NA	 Õhtul paistis hunnik hoopis suuremana kui hommikul , nagu oleks öö jooksul neid keegi näppamas käinud . 
1390	NA	 Ja kui Minna ühel õhtul lehma Saarevälja tagant heinamaalt ära läks tooma , ei uskunud ta oma silmi . 
1390	NA	 Naabrite põllul seisis kartulihunnik , mis ühismajandi omadele silmad ette tegi . 
1390	NA	 Niisugust tohutut saaki ei võinud Saarevälja maalapp küll anda . 
1390	NA	 Pealegi oli pool naabrite individuaalpõllust teravilja all . 
1390	NA	 Kuigi vesi nende kartulit vähem rikkus kui Künka oma , seisis ka seal vagudes vähemalt ühel kolmandikul lausvesi oma paar-kolm nädalat peal ning Marta ei võtnud vaevaks sealt midagi päästa . 
1391	NA	 Vaatamata väsimusele ei saanud Minna sel õhtul tükil ajal uinuda . 
1391	NA	 Ta ei tahtnud kellestki halba mõelda , kuid mõtted ründasid teda ise . 
1391	NA	 Tulid , nagu tulevad ikka need , mida kõige vähem oodatakse ja nad tegid oma töö . 
1391	NA	 Minnale meenus , et viljakoristamise ajal , kui ta kaerakärpaid tegi , olid need paksud , nagu ikka tehakse , niisugused , nagu ta oli harjunud neid tegema , hoolikalt harjatud , et nad sajuvett sisse ei võtaks . 
1391	NA	 Kui ta aga vilja vedama läks , oli redelite peal ainult õhuke kord , vaevalt pool sellest , mis tema sinna peale tõstis . 
1392	NA	 “ Oled sa aga kärpad teinud , ” lausus Rogandiku Mart halvustavalt , kes koormat hangus . “ Nagu pitsikord redelite peal . ” 
1393	NA	 “ Pole mina niisuguseid teinud , ” solvus Minna . 
1394	NA	 “ Siit on küll keegi vahepeal matti käinud võtmas . ” 
1395	NA	 Kui Rogandiku aia tagant mööda minnes vahtra oksad Mardi koormast suure hangutäie vilja maha kraapisid , tahtis Minna hobuse peatada , et kaerasülemit koormasse tagasi tõsta , küsis Mart imestunult : 
1396	NA	 “ Miks sa hobuse seisma jätsid ? ” 
1397	NA	 “ Kas sa siis ise ei näe , et suur hangutäis vilja maha pudenes ? ” 
1398	NA	 ” Nägin küll , aga mis siis ? ” 
1399	NA	 “ See tuleb üles võtta . 
1399	NA	 Kesse siis vilja niimoodi tee äärde vedelema jätab . ” 
1400	NA	 “ Ega ta jäägi vedelema . 
1400	NA	 Kas sul endal kodus kanu ja seapõrsast ei ole ? 
1400	NA	 Ei jää kolhoos sellest vaesemaks , ega saa ka rikkamaks , aga minu loomadele on ka see kaerasülem suureks asjaks . ” Minna vaikis . 
1400	NA	 Kui nad pärast lõunat taas viljakoormat põllul peale tegid , lausus Mart nagu hommikuse jutu jätkuks : 
1401	NA	 “ Inimene peab oskama iga korra ajal elada , muidu võid nälga kõngeda . 
1401	NA	 Üleliigne ausus pole kellelegi kunagi kasuks tulnud . 
1401	NA	 Inimene on juba niimoodi loodud , sõrmed enda poole kõnksus . ” 
1402	NA	 Künka Minna arvates suhtus enamus kolhoosnikke vääralt ühismajandi töösse ning varandusse . 
1402	NA	 Kust küll tuli see hoolimatus ? 
1402	NA	 Lausa üllatavalt kiiresti olid inimesed muutunud . 
1402	NA	 Eriti teravalt ilmnes see Minna arvates Rogandiku Mardi juures , keda ta tänini oli pidanud tubliks ja hoolikaks töömeheks , kes nii nagu tema isegi ka kolhoositööd tegi peremehetunde ja südamega . 
1402	NA	 Kui Mart ühel hommikul , kui parasjagu vihma ei sadanud , Künka endisele põllule ristikut tuli niitma , ajas ta hobused ilma pikemalt mõtlemata õitsvasse heinapõldu ning kukkus täristama . 
1402	NA	 Niisugust raiskamist polnud Minna veel oma elupäevil näinud . 
1402	NA	 Mõelda ainult ! 
1402	NA	 Ristikupõldu ei niideta enne niiduki tööle asumist servadest lahti , vaid hobused tallerdavad põlvini ilusas heinas ning masina rattad veavad väärtusliku loomasööda maha . 
1402	NA	 Minna oli harjunud sellega , et ta vikatiga ümber põllu käis ja servad lahti niitis ning siis alles tuli Artur niidumasinaga . 
1402	NA	 Ühtki sületäit ei läinud raisku . 
1402	NA	 Nüüd aga tuli Rogandiku Mart , ise ei tea mitmendast põlvest igipõline põllumees , ja asus kohe masinaga keerutama ega hoolinud sellest midagi , et ilus punane ristik oma paari meetri laiuselt ümber põllu asjatult maha sai sõtkutud . 
1402	NA	 Ja kui Minna vikatiga juurde tõttas ning Mardi lagastamist peatada püüdis , naeris naabrimees talle näkku ja lausus : 
1403	NA	 “ Mis sa selle vikatiga siin vehid . 
1403	NA	 Ega sa oma põllul ei ole . 
1403	NA	 See ju kolhoosi oma . ” 
1404	NA	 “ Kas siis ainult oma põllul tuleb tööd hoolikalt teha ? 
1404	NA	 Niimoodi tallad sa oma masinaga terve koorma ilusat heina maha . ” 
1405	NA	 “ No ja mis siis sellest ? ” küsis Mart vastu . “ Ei saa kolhoos sellest ristikukoormast rikkamaks ega jää ka vaesemaks . ” Ja Mart laskis edasi . 
1405	NA	 Kuid Minna süda ei andnud rahu . 
1405	NA	 Lõunatunnil võttis ta koti ning kiskus kätega maha tallatud ning sasitud heina põllu servast ära ja viis lauta lehmale ja mullikale ette . 
1405	NA	 Parajasti kui ta laudast välja tuli , et uut kotitäit tooma minna , keeras keegi suurelt teelt jalgrattaga Künka õuele . 
1405	NA	 Tulija oli kolhoosi esimees . 
1405	NA	 Ta avas ilma Minnat tervitamata karjaaia värava ning astus laudauksest sisse . 
1406	NA	 “ Tulin vaatama , mis su lehmal ja mullikal sõimes on . ” 
1407	NA	 “ Ristik , tee äärest kiskusin , ” vastas Minna . 
1408	NA	 “ Ah et tee äärest kiskusid . ” 
1409	NA	 “ Jah , selle , mis hobused ja niidumasin maha tallasid ja mis niitmata jäi . 
1409	NA	 Ta oleks sinna nagunii vedelema jäänud . ” 
1410	NA	 “ See tähendab , sa varastasid selle kolhoosi maa pealt . ” 
1411	NA	 “ Kas see on vargus , kui ma selle tee äärest üles korjan , mis kolhoosile ei kõlba . ” 
1412	NA	 “ On . 
1412	NA	 Mis kolhoosi maa peal kasvab , kuulub ka kolhoosile , mitte aga kolhoosniku lehmamullikale . ” 
1413	NA	 “ Nüüd ju teist maad polegi . ” 
1414	NA	 “ Seepärast ei ole sul õigust sealt omavoliliselt midagi võtta . 
1414	NA	 Sulle on sinu pool hektarit välja mõõdetud , seal võid ristikut kasvatada , mitte aga kolhoosi põllult varastama minna . ” 
1415	NA	 Minna tundis kurku nöörivat viha . 
1415	NA	 Kuidas võis kolhoosi esimees selliseid tooreid sõnu tema kohta suhu võtta . 
1415	NA	 Ilmselt ei olnud Vareselja Jaan Minnale seda ikka veel andestanud , et ta parteisse ei astunud . 
1415	NA	 Mida ta varastas , kellelt ? 
1415	NA	 Ta kitkus rohtu , mida muld sigitas , tema enda kodutalu muld , mida tema mehe vanemad juba mitu inimpõlve hoole ja armastusega olid harinud ja viljakandvaks muutnud . 
1415	NA	 Kus küll on inimväärikuse solvamise piir ! 
1416	NA	 “ Mina andsin kolhoosile korras talu , viis lehma ja hobuse , viljaseemne , kõik , mis mul oli . 
1416	NA	 Aga mis sinul endal oli anda , et sa nüüd kontrollima tuled , mis minu lehmal sõimes on . ” 
1417	NA	 “ Ka mina andsin talu . ” 
1418	NA	 “ Jah , ainult ühe surmaga võlgu hobusesetuka ning palja ohakatesse ja orasheina kasvanud söötis maa , mis praegugi üles harimata seisab . 
1418	NA	 Oma lehmad tapsid sa maha ja tegid enne kolhoosi astumist rahaks , siis võtsid ühismajandi karjatallist minu antud lehma ja viisid oma lauta , minu antud hobuse ajasid joobnud peaga surnuks . 
1418	NA	 Ükski juhatusemees ei näinud ega kuulnud , rajooniisandad on samuti kurdid ja pimedad . 
1418	NA	 Arukuusikus vaatavad kännud vastu , kust sa metsa maha võtsid ning oma sõpradele ehitusmaterjaliks sahkerdasid . 
1418	NA	 Kaks talukohta panid sa pudelisse , jõid maha . 
1418	NA	 Kui venelased tulid , pugesid parteisse , mängisid süütut kannatajat , kelle kulakud paljaks riisusid . 
1418	NA	 Rajoonisaksad , kes sind ei tundnud , pressisid su meile esimeheks , et parteilane , peab rahvast kommunistlikult kasvatama , poliitilist valvsust pidama , et kulaklik element külas pead ei saaks tõsta . 
1418	NA	 Mis kasvataja sina oled ! 
1418	NA	 Variser ! ” 
1419	NA	 “ Jäta sõimamine ! 
1419	NA	 Või ma lasen su varguse eest vangi panna ! ” 
1420	NA	 “ Te ise õpetate inimesi varastama , kui niisugust asja üldse saab varguseks nimetada . ” 
1421	NA	 “ Saab küll . 
1421	NA	 Ühismajandi vara riisumine on raske kuritegu ja sind ootab ränk karistus . ” 
1422	NA	 “ Maha tallatud ristik , mida ma teeäärest kätega katkusin , on ühisvara , aga mets , lehmad ja hobused mitte ! ” Minna oli peaaegu nutma puhkemas , niivõrd solvav oli esimehe jutt . “ Millest ma peaksin sinu arvates elama , mida oma lastele süüa andma , kui te minu tööjõu ilma tasuta ära röövite . 
1422	NA	 Miks te mulle minu töö eest palka ei maksa ! 
1422	NA	 Kui peremees kodanlikul ajal sulast pidas , maksis ta selle eest , nii et sulased ja teenijatüdrukud paremini riides käisid kui ta oma lapsed . 
1422	NA	 Sulastel ja tüdrukutel olid jalgrattad , seda luksust võisid vähesed perepojad endale lubada . 
1422	NA	 Nüüd nimetatakse seda sulaste ja tüdrukute tööjõu ekspluateerimiseks . 
1422	NA	 Aga kas see ei ole ekspluateerimine , mis praegu kolhoosis toimub ! ” 
1423	NA	 “ Kolhoosis töötate endale , kodanlikul ajal töötasite kapitalistidele . ” 
1424	NA	 “ Kuidas endale , kui ma selle eest mitte midagi ei saa ! 
1424	NA	 Öelge mulle , kellele minu töövaev läheb ? 
1424	NA	 Meile ei maksta ju peaaegu üldse mitte midagi . 
1424	NA	 Mitu korda halvemas olukorras kui kunagi mõisa moonakad . 
1424	NA	 Moonakas sai oma töö eest toidukraami , millega võis oma perekonda toita . 
1424	NA	 Kolhoosnikud peavad elama aga paljast vaimustusest . 
1424	NA	 Mõelda ainult , missugune õnn , töötada ühismajandis , nautida kõiki kolhoosikorra hüvesid ! 
1424	NA	 Ja kui keegi julgeb suu lahti teha ning selle ebaõigluse kohta mõne arvustava sõna öelda , ähvardatakse vangla ja Siberiga . ” Rohkem Minna enam öelda ei suutnud . 
1424	NA	 Ta puhkes nutma ning astus lauta , kus vajus murtuna tühjale lehmasõimele . 
1424	NA	 Ta nuttis , kuni viha üle läks . 
1424	NA	 Saatku Siberisse , mõtles ta . 
1424	NA	 Võib-olla seal polegi selliseid kiskjaid nagu siin . 
1424	NA	 Pätid ja vargad , kes eesti ajal tööd ei viitsinud teha , on nüüd eesotsas , suured kamandajad ja asjamehed . 
1424	NA	 Kui Vareselja Jaan talvel Künka endise hobuse joobnud peaga surnuks ajas , ei näinud seda keegi . 
1424	NA	 Siis olid kõik kurdid ja pimedad . 
1424	NA	 Juhatus laiutas käsi , et nojah , eks ta ole jah , et Jukal olid vist tiirud üleval , et oleks pidanud teist loogaküünega nühkima , aga esimees ei tulnud selle peale . 
1424	NA	 Sinna nahka ta ikka vist läks . 
1424	NA	 Ja nüüd topib seesama esimees oma nina minu lehmasõime , et vaadata , mis lehmal ees on . 
1424	NA	 Minna mäletas väga hästi , millises olukorras Vareselja talu eesti ajal oli . 
1424	NA	 Tema oma mehega tegi Vigi soones viimast heinakuhja , kui Vareselja omad vastu õhtut sealt mööda heinaloole läksid . 
1424	NA	 Ja kui Artur Jaani käest küsis , et kas hakkad juba heina lõpetusi pidama , venitas Jaan nagu vastu tahtmist : 
1425	NA	 “ Ega seda heinaaega ole veel olnudki , see ju kõik alles ees . ” Aga et augustis sadama hakkas , jäidki Vareseljal pooled heinamaad tegemata . 
1425	NA	 Kevadel söödeti loomadele läpatanud kartulikuhja õlgi ja upitati poeginud lehmi hoobadega üles . 
1425	NA	 Jaan müüs metsa , kuni seda jatkus , ning jõi ja prassis linnas kahtlaste naistega , vedades neid isegi koju oma naise ja laste silma alla ning tembutas nendega häbi tundmata , kuni rahad otsa lõppesid . 
1425	NA	 Talu jäi võlgadesse ning müüdi oksjoni teel maha . 
1425	NA	 Seejärel kolis Jaan naise venna tallu , kus peremees õnnetult surma oli saanud . 
1425	NA	 Ja ega sealgi paremat ei olnud . 
1425	NA	 Ka selle talu oskas Vareselja üsna pea niisugusesse olukorda viia , et oksjonihaamer ähvardama hakkas . 
1425	NA	 Küllap see nii oleks juhtunudki , kuid õnneks saabus neljakümne esimene aasta , kus Vareselja Jaani sugustel meestel hea võimalus avanes oma mainet tõsta . 
1425	NA	 Mõistagi ei jätnud Jaan seda kasutamata . 
1426	NA	 Künka Minna mõtles hirmuga lähenevale talvele . 
1426	NA	 Vihmane suvi ei lasknud lehmale vajalikus koguses heina teha , pool kartulimaast oli veel vee all . 
1426	NA	 Piimanormist oli veel ligemale kolmandik tasumata , sest lehm lüpsis vähe , kuna polnud õiget söögimaad ja lapsi ei saanud ka täiesti ilma piimata jätta . 
1426	NA	 Seakesikutele , kuigi neid oli vaid kaks , polnud peale rohu midagi ette anda . 
1426	NA	 Suuremad lapsed korjasid päevad läbi Kukumäe tammikust tammetõrusid ja tõid sigadele ette , et nad pisutki kosuksid . 
1426	NA	 Oli juba augustikuu keskpaik , kuid Minna kodutalu heinamaad seisid ikka veel niitmata ja karta oli , et nad niitmata jäävadki , sest sadas peaaegu iga päev ja pehme lodumaa ei kandnud enam hobuseid peal . 
1426	NA	 Käsitsi niitmiseks puudus aga tööjõud . 
1426	NA	 Minna oleks sauna tagant heinamaa servast hea meelega paari sao jagu oma napile loomatoidule lisa niitnud ja küllap ta selle loo kuidagi redelite peal kuivaks ka oleks saanud , kuid ei julgenud . 
1426	NA	 Pärast suurt pahandust ristiku pärast kartis Minna esimeest päris tõsiselt , sest Vareselja suhtus temasse ilmse vaenulikkusega . 
1426	NA	 Mine tea , ehk saadab selle eest tõesti Siberisse . 
1426	NA	 Rogandiku Mart oli julge mees ning tegi Muurapõllu metsaheinamaalt salaja paar koormat luhaheina ning vedas öösi koju , kuid keegi nägi ja kaebas . 
1426	NA	 Lõpptulemuseks oli see , et Mardil võeti ära kogu heinatagavara , kuna see olevat ebaseaduslikult muretsetud . 
1427	NA	 Juba aegsasti hakkasid kolhoosnikud oma üleliigseid loomi likvideerima , sest oli ette näha , et kõiki ületalve pidada ei suudeta . 
1427	NA	 Tapeti vasikad , mullikad ja härjavärsid , lammastest jäeti ainult üks paaritatud emalammas . 
1427	NA	 Ka kolhoosi juhatus taotles rajoonist karja vähendamiseks luba , sest olemasolevad söödavarud ei võimaldanud pooltki karja ületalve jätta . 
1427	NA	 Vastus tuli eitav . 
1427	NA	 Parteikomiteest sõitsid instruktorid kohale ja juhatus kutsuti kokku . 
1427	NA	 Mida kolhoos ometi mõtleb ! 
1427	NA	 Karja vähendada ! 
1427	NA	 See ei tule kõne allagi . 
1427	NA	 Kari tuleb terves koosseisus säilitada ning ületalve pidada . 
1427	NA	 Kas kolhoosi juhatus Moskvast antud direktiive ei tunne ? 
1427	NA	 Linnad vajavad liha ning piima ja teie tahate karja hävitama hakata . 
1427	NA	 See on ennekuulmatu ! 
1427	NA	 Kiiremas korras kogu kolhoosipere siloauke kaevama , hobuniidukid tööle ning mahaniidetud rohi aukudesse . 
1427	NA	 Ning rajoonimehed lahkusid vihastena , lubades õige pea kontrollima tulla , kuidas silotegemine edeneb . 
1427	NA	 Asi oli võõras ja uudne . 
1427	NA	 Silo polnud ükski talumees varem teinud , sest eesti külades polnud see kombeks . 
1427	NA	 Tõsi küll , kodanliku aja lõpupoole alustasid silo tegemisega mõningad suurtalunikud , kuid üldiselt oli see külas vähetuntud asi , millesse suhtuti suure ettevaatuse ja umbusuga . 
1427	NA	 Kuid nüüd tuli seda tegema hakata , kas oskad või ei oska . 
1428	NA	 Nõnda siis käsutati järgmisel hommikul osa mehi labidatega heinamaale siloauke kaevama , ülejäänud aga niidumasinatega samasse niitma , et oleks kohe hea hõlpus auku kühveldada ja kinni trampida . 
1428	NA	 Ja see oli ka kõik , mida silotegemisest teati . 
1428	NA	 Keegi ei osanud juhendada , keegi polnud seda varem teinud ega näinudki , kuidas tehakse . 
1428	NA	 Vanemad mehed mäletasid , et Selivere parun teinud mesikast silo vanas viinavabriku keldris juba rohkem kui kümme aastat tagasi ning et seda kraami söödetud nuumpullidele vaheldumisi viinavabriku praagaga . 
1428	NA	 Kuidas ta aga tavalisest niiduheinast välja kukub ja kas sellest värgist niisuguses mullaaugus üldse midagi mõistlikku tuleb , ei osanud mehed arvata . 
1428	NA	 Kui äsjakaevatud auk värskelt niidetud rohtu täis sai , istusid mehed hobuste selga ning asusid augu sisu kinni tallama . 
1428	NA	 See oli vaevarikas ja tülikas töö , sest hobused vajusid pehmes rohulademes kõhuni sisse ja hakkasid rabelema . 
1428	NA	 Rogandiku Mart tahtis ilmtingimata oma endise märaga , rahutu ja tigeda kõrviga silo tallama minna , kuigi teadis , et hobune teiste märade lähedust ei salli ning alatasa kõrvu liigutas ja saba kergitades vett viskas . 
1429	NA	 “ Mine ära oma kreksutiga , soristab kogu siloaugu täis , mihuke loom teda talvel sööb , ” keelas Saarevälja Juhan . 
1430	NA	 “ Pole tal häda kedagi , rammusam saab , ” irvitas Mart õelalt vastu , sest ta ei suutnud seda kolhoosi juhatusele kuidagi andestada , et temalt kogu lehmahein ära võeti . 
1430	NA	 Pehmes rohumassis rabeledes kaotas Saarevälja Juhani linalakk tasakaalu ja müksas küljega Rogandiku kõrvi tagumikku . 
1430	NA	 Kostis vihane hirnatus , võimas veevool ja pilguke hiljem virutas kõrb tagant üles , kuid nii õnnetult , et hoop sattus Saarevälja Juhanile vastu jalasäärt . 
1430	NA	 Juhan karjatas , kukkus hobuse seljast maha , ega saanud enam tõusta . 
1430	NA	 Mart ronis oma kõrviga august välja ning aitas ka Juhani kaldale . 
1431	NA	 “ Mis kurat sa oma setukaga sinna auku ronisid , ” vandus Juhan . “ Ma ju ütlesin sulle , et mine minema . 
1431	NA	 Nüüd on minul jalaluu katki . ” Ja nõnda oligi . 
1431	NA	 Kui saabas jalast ära võeti , vajus jalg murdekohast allapoole ning jäi jõuetult rippuma . 
1431	NA	 Juhan viidi Kundasse arstiabi saama , siloaugu juures aga jätkus töö . 
1432	 44 	 44 
1433	NA	 Juba veebruaris hakkas ühismajandis loomatoit lõppema , nii nagu oli ette näha . 
1433	NA	 Lehmade päevast koresööda normi vähendati veelgi , kuigi see juba sügisest peale oli vähe elamiseks , palju suremiseks . 
1433	NA	 Piimatoodang langes pidevalt . 
1433	NA	 Jälle sõitsid rajoonist instruktorid kohale , et kolhoosi juhtkond aru annaks , mida niisugune asi tähendab . 
1433	NA	 Esimees püüdis olukorda selgitada , kuid linnasaksad ei võtnud teda kuulda . 
1434	NA	 “ See on sabotaaž ! 
1434	NA	 Kulakud tõstavad kolhoosis pead , sest mille muuga niisugust tagurlikku asja seletada . 
1434	NA	 Piimatoodangut tuleb tõsta . 
1434	NA	 Kolhoosnikud peavad aitama ja osa oma söödavarudest majandile andma . 
1434	NA	 Metsast tuleb tuua värskeid kuuse- ja männioksi ning neid tuleb loomadele sööta , pidevalt sööta , sest sealt saavad lehmad vajalikke vitamiine ning piimatoodang tõuseb . 
1434	NA	 Ja kus on silo ? 
1434	NA	 Te tegite ju silo ! 
1434	NA	 Tegite . 
1434	NA	 Aga miks te seda ei kasuta ? 
1434	NA	 Miks seisavad siloaugud avamata ? 
1434	NA	 Lehmade piimatoodang aga langeb . ” 
1435	NA	 Ja linnasaksad tegid hirmust kaamele esimehele selgeks , et majandis on igatsugu loomasööda ressursse otse kuhjaga , kuid kohapeal ei osata neid kasutada . 
1435	NA	 Jälle vangutasid lihtsad külamehed pead , kuid võtsid järgmisel hommikul siiski brigadiri käsu kohaselt saed ning kirved kätte ja läksid keset talveaega metsa loomasööta varuma . 
1435	NA	 Laastasid ära terve hulga ilusat noort männikut , kus noored puud juba mehekõrgused ja enamgi ning vedasid vaigu järele lõhnavad sinakasrohelised oksad karjatalli juurde kokku . 
1435	NA	 Ja vaata imet ! 
1435	NA	 Nälginud loomad näksisid tõesti haljaid oksi seni , kuni neist ainult paljad raod järele jäid . 
1435	NA	 Kuid siis tuli uus häda . 
1435	NA	 Peagi märkasid karjatalitajad , et loomad enam ei mäletse , vaid seisid norus , ninaotsad kuumad ning kuivad , ega võtnud enam mingit toitu vastu . 
1435	NA	 Mõne päeva pärast hakkasid loomad surema . 
1435	NA	 Kõigepealt vasikad ja mullikad , kes oksi eriti aplalt sõid , seejärel aga ka lüpsilehmad . 
1435	NA	 Lahkamisel selgus , et oksad olid maod ummistanud . 
1435	NA	 Kuigi loomad neid nälja kustutamiseks sõid , ei olnud okaspuu oksad nende seedeorganitele vastuvõetavad . 
1435	NA	 Esimees , karjafarmijuhataja ning karjatalitajad olid hirmu täis . 
1435	NA	 Kuid parata polnud midagi , asjast tuli teatada rajooni . 
1435	NA	 Kohalesõitnud kontrollid olid paratamatu fakti ees : okste söötmine nii suurel hulgal korraga oli põhjustanud loomadel kõhukinnisuse , mille tagajärjel nad surid . 
1436	NA	 Ja kui siloaugud viimase päästva abinõuna avati , selgus , et sealt polnud peale läpatanud ja mädanenud sodi midagi võtta . 
1436	NA	 Vesi oli läbi maa aukudesse valgunud ning kõik ära rikkunud . 
1436	NA	 Rajooni instruktorid olid maruvihased , süüdistades kõiki , esimehe ja farmijuhatajaga eesotsas , kõige koledamas sabotaažis , kes lausa avalikult kolhoosikorrale vastu töötavad . 
1436	NA	 Esimees Vareselja Jaan kutsuti pleenumile ja vähe puudus , et teda kohalt maha ei võetud , kuna ta ei tulevat ühismajandi juhtimisega toime . 
1436	NA	 Sest mille muuga seda seletada kui saamatuse ja kuritegeliku suhtumisega , kui ei täideta kõrgemalt poolt tulevaid direktiive ega näpunäiteid ja ei osata neid praktikas juurutada . 
1436	NA	 Lüpsikarjale söödavarumise plaan oli antud , juhised silo valmistamiseks olid antud , okste varumise ja söötmise eeskirjad samuti – ja kõige selle lõpptulemus – veiste massiline suremine ! 
1436	NA	 Ennekuulmatu ! 
1436	NA	 Täielik sabotaaž ! 
1436	NA	 Esimehe vastuväiteid ei võetud kuuldagi . 
1436	NA	 Kuidas võib ilmastik heinategu või üldse söödavarumist segada ! 
1436	NA	 Kas esimees ei tunne loosungi teksti : meie ei oota looduselt armuande – meie võtame ise , mida meil vaja . 
1436	NA	 Ja nüüd tuleb üks kolhoosi esimees , kes peaks olema kohapeal igasuguste uute ja äraproovitud saavutuste suunajaks ning edasiviijaks , välja niisuguse rumala argumendiga , nagu oleks loodus üle meie kõrgelt arenenud nõukoguliku teaduse ja tehnika ! 
1436	NA	 Mõistust ületav nõmedus ! 
1436	NA	 Nördinud esimees tuli häbistatuna rajoonist tagasi . 
1436	NA	 Loomade lõppemine aga jätkus . 
1436	NA	 Kõige enne hakkasid lüpsikarjast surema vanemad ning kõrgema piimatoodanguga lehmad . 
1436	NA	 Paljud ei jaksanud peale poegimist ennast enam jalule upitada , vaid vaevlesid pikali maas , kuni surid . 
1436	NA	 Esimees muutus pisut julgemaks , sest kaotada polnud enam midagi ning hakkas lõppevaid loomi kokkuostule müüma . 
1436	NA	 Jalutud lehmad , mullikad ja härjavärsid veeti köitega tallist välja ning viidi tapamajja . 
1436	NA	 Paljud kärvasid juba teel . 
1436	NA	 Karjatalli oli võetud alalisteks nahanülgijateks kaks meest , sest peaaegu iga päev tuli mõnelt korjuselt nahk maha võtta . 
1436	NA	 Lõpnud loomade liha ja kondid läksid seafarmi sigadele söödaks , sest ka seal oli näljahäda suur . 
1436	NA	 Viinamaiad mehed , Rakkaneni Jüri ja Soobli Heints , olid alatasa “ auru all ” , sest kaine peaga ei tulevat niisugune ropp töö kõne allagi . 
1436	NA	 Võib-olla oli neil õiguski , sest ükski teine kolhoosi meestest ei tulnud nahanülgimise ligigi . 
1436	NA	 Ja Jüri ning Heints kasutasid selle olukorra ära ja nõudsid farmi-Priidult iga raipe pealt pudeli . 
1437	NA	 Juhtus nõnda , et Rogandiku Punik , kõige parem lüpsilehm Tänavotsa karjalaudas , keda Mart ikka veel oma loomaks pidas , juba enne poegimist maha jäi ja mingit tõusmise katset enam ei ilmutanud . 
1437	NA	 Mart , kes sellest kuulda sai , tõttas karjatalli asja vaatama . 
1437	NA	 Jah , Punik oli pikali maas , vaatas oma endisele peremehele nukralt otsa , inises ainult , kuid tõusta ei jaksanud , kuigi Mart teda hirmutas ning jõudumööda aidatagi püüdis . 
1437	NA	 Mart läks kauplusesse , ostis pudeli viina , tõi kodunt kotitäie heinu ning käskis Jüril ja Heintsil haigele loomale enne viin sisse joota ning siis heinad peale sööta . 
1438	NA	 “ Küll te näete , et Punik on hommikul püsti ! ” Ka farmijuhataja tuli parasjagu talli ning Mart tegi temalegi oma korralduse teatavaks . 
1438	NA	 Mis siis ikka , võib ju proovida , oli ka farmi-Priidu nõus , kuigi tal eriti head usku viina tervendavasse toimesse ei olnud . 
1438	NA	 Et aga Mart asjas surmkindel oli , andis ta järele . 
1438	NA	 Mart ja farmijuhataja lahkusid ning lehma tohterdamise pidid Heints ja Jüri läbi viima . 
1438	NA	 Mõlemad mehed istusid Puniku sõime serval ja silmitsesid rohekasvalget salapäraselt helkivat pudelit , mille sisu iga väiksemagi liigutamise korral meeldivalt mulksatas . 
1438	NA	 Heints neelatas ja vaatas Jürile küsivalt otsa . 
1439	NA	 “ Pea lõhub täna nii kuradi kõvasti otsas , et . . . ” 
1440	NA	 Jüri ei saanud samuti pilku pudelilt ära . 
1441	NA	 “ Ei tea , kuidas see poe oma ka on , pole ammu teist enam mekki saanud . 
1441	NA	 Kas on parem kui Musta kassi Juula aetud “ Lepiku Liisu ” . ” 
1442	NA	 “ Kui õite prooviks , ” arvas Heints . 
1443	NA	 “ Mart ehk tuleb tagasi . ” 
1444	NA	 “ Ah , sitta ta tuleb . 
1444	NA	 Ja kui tulebki , kust tema aru saab , laseme kraanist vett juurde , nii et pudel täis saab . ” Ja Heints koukis plekk-korgi pudeli pealt ära , rüüpas ise ning andis Jürile . 
1445	NA	 “ Noh , kuidas on ? ” küsis ta . 
1446	NA	 “ Ega tal sital muidu viga ole , aga lahja teine , nii kui kassi kusi . 
1446	NA	 Musta kassi Juula samagonnile ei saa mitte ligigi . ” 
1447	NA	 “ Mine lase nüüd kraanist vett juurde , Mart ehk järsku tuleb . ” Heints tõusis , laskis pudeli suuni täis , sobitas korgi kuidagimoodi uuesti peale ning pistis pudeli tasku . 
1447	NA	 Meestel hakkas jutt jooksma . 
1447	NA	 Kuid Heintsil oli täis viinapudeliga niisama raske koos olla kui koeral kaela riputatud vorstiga . 
1448	NA	 “ Kui õige prooviks veel , ” arvas ta . 
1448	NA	 Jürilgi polnud midagi selle vastu ning uuesti käis viinapudel käest kätte . 
1449	NA	 “ Aitab sellele Rogandiku Mardi lehmakraikale poolest pudelist küll . 
1449	NA	 Nagunii on hommikuks kärvanud . 
1449	NA	 Hakka temale veel kallist viina sisse jootma . ” Pudeli sisu vähenes uskumatu kiirusega ja enne kui mehed märkasid , oli ta tühi . 
1450	NA	 “ Viin on otsas ! 
1450	NA	 Oh sa kurat ! ” jahmus Heints , kes pudeli suu peale oli upitanud ja järsku tundis , et sealt enam midagi ei tule . 
1450	NA	 Keegi sõitis talli juurde . 
1451	NA	 “ Farmi-Priidu ! ” karjatas Jüri . 
1451	NA	 Heints tormas veekraani juurde , täitis pudeli kalk-külma kraaniveega ning pistis põue . 
1451	NA	 Jüri aga sasis lamava Puniku sarvist kinni , kiskus lehmal lõuad laiali ning Heints kulistas pudeli sisu loomale kõrisse . 
1451	NA	 Farmijuhataja astus ligi . 
1452	NA	 “ Noh , kuidas on ? ” 
1453	NA	 “ Vahi , kui võtab Punikul silmad särama ! ” tähendas Heints , viidates poolsurnud lehma klaasjatele silmadele . 
1454	NA	 Hommikuks oli Punik surnud ning Heints ja Jüri asusid vaikides lõpnud lehmalt nahka nülgima . 
1454	NA	 Terve päeva töötasid mehed , ilma et oleksid sõnakestki teineteisega vahetanud . 
1454	NA	 Alles siis , kui õhtu juba käes ja töö lõpetatud , tähendas Heints nagu muuseas : 
1455	NA	 “ Kuradi paks nahk sellel Rogandiku Mardi lehmakraikal . ” 
1456	NA	 Ka seafarmis oli suremus suur , eriti vastsündinud põrsaste osas . 
1456	NA	 Rajoonist tuli korraldus : tulgu farmijuhataja jalamaid haigestunud põrsaga veterinaarpunkti , kus analüüsi teel kindlaks tehakse suremise põhjus , kuna arvati , et ilmselt on tegemist mingi taudiga . 
1456	NA	 Seafarmi juhataja , Rogandiku Leida , kes parajasti kontorisse sattus , kui telefonogramm anti , käsutati viivitamata põrsaga teele . 
1456	NA	 Küll püüdis Leida korraldusele vastu puigelda , et nii minuti pealt ikkagi ei saa , sest vaja endale puhtamad riided selga panna ning ka hobusele talli juurest heinu kaasa võtta , kuna Rakvereni on oma kolmkümmend viis kilomeetrit maad . 
1456	NA	 Kuid Leidat ei võetud kuulda . 
1456	NA	 Esimees , kes juba mitu korda loomade lõppemise pärast pleenumil oli käinud , oli seekord järeleandmatu . 
1457	NA	 “ Lähed ja kõik ! 
1457	NA	 Kui ei lähe sina praegu , pean mina homme minema . 
1457	NA	 Sul pole aimugi , mis seal toimub . 
1457	NA	 Hea , kui seal elu sisse jääb , ” räuskas Vareselja Jaan. 
1458	NA	 Ning Leida läks , kaasas hinge vaakuv põrsas . 
1458	NA	 Nälginud hobusekont suutis vaevalt tühja rege vedada . 
1458	NA	 Leida mõtles hirmuga pikale teele . 
1458	NA	 Mis siis , kui setukas juba enne Rakverre jõudmist vedru välja viskab ning teda koos poolsurnud põrsaäbarikuga teele jätab . 
1458	NA	 Vasikalaudast möödudes peatas ta hobuse , avas lukustamata heinakuuri ukse ning tõstis sületäie heinu reele , et loomal enne linnast tagasitulekut kõht korralikult täis sööta . 
1458	NA	 Kuid ta jõudis vaevalt poole Rakvere maast ära sõita , kui hobune seisma jäi ning enam edasi ei läinud . 
1458	NA	 Leida tuli ree pealt maha , andis poole kaasavõetud heinasülemist nälginud loomale ette , ning kui see söödud , jätkus linnasõit . 
1458	NA	 Rakverre jõudes oli põrsas surnud ning farmijuhataja viis lõpnud loomakese laboratooriumi , kust ta hilinemise pärast kõvasti võtta sai . 
1458	NA	 Laborandid olnud peaaegu terve hommikupooliku ilma tööta , nüüd aga tulevad kõik farmijuhatajad robinal ühekorraga oma kärvanud sigadega . 
1458	NA	 Millal nemad niiviisi ükskord õhtule saavad . 
1458	NA	 Leida mõtles kibedusega sellele , kui pikk on tema tööpäev . 
1458	NA	 Külm , kolmekümne kraadise pakasega veebruaripäev hämardus juba , kui Leida lõpuks linnast tulema sai . 
1458	NA	 Põrsas on surnud lihtsalt nälga . 
1458	NA	 Miks neid ei toideta kunstlikult , kui emisel piim puudub ? 
1458	NA	 Niisuguse ametliku paberiga astus Rogandiku Leida järgmisel hommikul kolhoosi kontorisse , kus vihane Vareselja Jaan ta vastu võttis . 
1458	NA	 Ilma pikema sissejuhatuseta käratas ta : 
1459	NA	 “ Miks sa eile selle asemel et Rakverre kiirustada , nii nagu korraldus oli antud , Puru osakonna vasikatallist heinu läksid varastama . 
1459	NA	 Juba ammu jõudsid signaalid juhatusse , et Puru vasikalaudast varastatakse heinu . 
1459	NA	 Nüüd lõpuks on siis ka varas tabatud ! ” 
1460	NA	 Leida sai nagu hoobi pähe . 
1460	NA	 Tema – ja heinavaras ! 
1460	NA	 Issand jumal ! 
1460	NA	 Mida see Vareselja ometi jampsib . 
1461	NA	 “ Kelle jaoks ma sinu arvates heinu varastasin ? ” kogeles ta lõpuks ning vaatas julgelt esimehe lopergusse näkku . 
1462	NA	 “ Eks ikka oma isikliku lehma jaoks . 
1462	NA	 Seda sa siin eile keerutasid ega tahtnud linna minema hakata , et sul oli plaanis Puru laudast heinu varastama minna ! ” 
1463	NA	 “ Oma lehma ! 
1463	NA	 Mul ei ole enam lehma . ” 
1464	NA	 “ Miks ! 
1464	NA	 Kuhu sa ta panid ? ” 
1465	NA	 “ Kolhoos võttis sügisel heinad ära , sest ma olevat need teinud ebaseaduslikul teel . 
1465	NA	 Millega ma lehma söötma pidin ? 
1465	NA	 Seepärast hävitasin lehma ära . ” 
1466	NA	 “ Õige ! 
1466	NA	 Miks sa siis astusid seadusest üle . ” 
1467	NA	 “ Sellepärast , et ausal teel teie mõistete järgi heina teha pole võimalik . 
1467	NA	 Ma tegin seda alles septembris , kui vihmasajud lakkasid . 
1467	NA	 Kolhoos siis enam heina ei teinud . 
1467	NA	 Muurapõllu metsa jäi oma paarkümmend hektarit ilusat luhaheina niitmata . 
1467	NA	 Oli see siis ülekohus , kui ma sealt oma lehmale mõne koorma tegin , mis nagunii kõik lume alla jäi . ” 
1468	NA	 “ Hein kuulub kolhoosile , kui ta kolhoosi maa pealt on tehtud ning kolhoosnikul pole õigust seda omavoliliselt võtta , ” seletas Vareselja . 
1469	NA	 “ Kas kolhoosnik ei taha elada . 
1469	NA	 Mida ma söön , kui enam lehmagi ei ole . ” 
1470	NA	 “ On isegi parem , kui teda ei ole , siis saad oma tööjõu täielikult ühismajandi heaks pühendada . 
1470	NA	 Seepärast ongi kolhoosis tööjõudlus madal , et inimesed tegelevad liiga palju oma isiklike majapidamistega . 
1470	NA	 Need tuleks kõigil ära likvideerida , ” vastas esimees . “ Nüüd aga räägi , miks sa ikka vasikalaudast heinu varastasid . ” 
1471	NA	 “ Ma ei varastanud , ” Leida kannatus hakkas katkema . 
1472	NA	 “ Siin on vasikatalitaja kirjalik ettekanne , kes isiklikult pealt nägi , kui sa kuurist sületäie heinu võtsid , reele panid ning siis kohe minema sõitsid . 
1472	NA	 Millega sa seda seletad ? ” 
1473	NA	 “ Sa ise käsutasid mind Rakverre haiget põrsast viima . ” 
1474	NA	 “ Aga mitte heinu varastama ! ” torkas esimees vahele . 
1475	NA	 “ Ma ei varastanud ! 
1475	NA	 Lase mul ometi rääkida . 
1475	NA	 Sa ei andnud mulle enam minutitki aega . 
1475	NA	 Hobusetalli juurde on oma paar kilomeetrit maad . 
1475	NA	 Ilma toiduta ei saanud ma ju ometi nälginud hobusega nii pikale teekonnale minna . 
1475	NA	 Ta oleks teel ära lõppenud . 
1475	NA	 Kuidas sa sellest aru ei saa . ” 
1476	NA	 “ Olgu kuidas on , kuid ühisvara varastada ei tohi , ” väitis esimees kangekaelselt edasi . 
1477	NA	 Leida kaotas endavalitsemise , lõi rusikaga raksatades lauale ning karjatas : “ Ma ei varastanud ! 
1477	NA	 Ma pole elueas varastanud ! 
1477	NA	 Kuulsid ! ” ning hingepõhjani solvunud farmijuhataja tormas uksest välja . 
1478	NA	 “ Sa oled kulak koos oma mehega ! 
1478	NA	 Kui mina poleks teie eest seisnud , oleksite ammu Siberis ! ” karjus vihane Vareselja Jaan Leidale järele . 
1479	NA	 Kaua arutas juhatus Rogandiku Leida heinavargust ning üldse tema tööd farmijuhatajana . 
1479	NA	 Suurem osa juhatuse liikmetest leidsid , et niisugust heinte võtmist ei saa siiski varguseks pidada , kuna Leidal seisis ees pikk tee Rakverre ning nälginud setukas oleks ilma toiduta tõepoolest poolel teel võinud ära lõppeda . 
1479	NA	 Teiste survel andis lõpuks ka Vareselja Jaan järele ning loobus oma esialgsest nõudmisest : Rogandiku Leida avalikult vargaks tunnistada ning farmijuhataja kohalt maha võtta . 
1479	NA	 Et aga esimees kord juba selle idee endale pähe oli võtnud , siis leidis ta Leidast lahtisaamiseks teise , veelgi asjalikuma ning veenvama põhjuse , ja see oli põrsaste massiline suremine . 
1480	NA	 Paari päeva pärast kutsuti Rogandiku Leida uuesti kolhoosi juhatuse ette , kust ei puudunud muidugi ka rajooni põllumajandusosakonna esindajad ning esimees tegi otsekohe teatavaks , miks farmijuhataja koosoleku ette aru andma on kutsutud . 
1480	NA	 Vet-punkti uuringu laboratoorse analüüsi tulemused näitasid , et põrsaste massilise suremise põhjuseks pole mitte mingi taud , nagu alguses ekslikult arvati , vaid põrsad surevad lihtsalt nälga , mis omakorda on tingitud farmijuhataja hooletu ning kohusetundetu ja ebanõukoguliku suhtumise tõttu töösse , siis on ühismajand kandnud suurt materiaalset kahju põrsaste suremise näol . 
1480	NA	 Kui farmijuhataja oleks oma kohustusi täpselt eeskirjade järgi täitnud ning ööd kui päevad sealaudas oma hoolealuseid valvanud , nii nagu see määruses on sätestatud , poleks sellist põrsaste massilist suremist esinenud . 
1481	NA	 “ Ööd kui päevad valvanud , ” ei saanud Leida aru . “ Ega ma masin ei ole . 
1481	NA	 Ma tahan ju ometi puhata ka , paar tundigi öösi magada . 
1481	NA	 Ja põrsaste suremise põhjus seisab selles , et emised on alatoitluse all nii tugevasti kannatanud , et nad ei jaksa elujõulisi järglasi anda . ” Kuid selle peale ülbed linnaisandad ainult naersid ning silmitsesid Leidat nagu mõistuseta lollikest , kes ei tea , mida ta suust välja ajab . 
1482	NA	 “ Kui kaalul on ühismajandi varandus , ei ole mingit puhkust ette nähtud ! ” käratas Vareselja . “ Ja sinu hooletuse tagajärjel lõppenud põrsad maksad kolhoosile välja . 
1482	NA	 Farmijuhataja kohalt oled vallandatud ning homsest päevast alates lähed põllutööle . 
1482	NA	 Kui aga edaspidi sinu töös veel niisugust kuritegelikkust esineb , saavad sellel olema sinu suhtes väga kurvad tagajärjed . ” 
1483	NA	 Tuikudes komberdas Rogandiku Leida kodu poole . 
1484	NA	 “ Issand jumal ! 
1484	NA	 Mis võin mina sinna parata , kui nälginud emised ei suuda anda elujõulisi järglasi . 
1484	NA	 Mis aitab seal inimese valvamine ! 
1484	NA	 Miks talude ajal põrsad ei surnud ! 
1484	NA	 See oli harv juhus , kui mõni neist otsa sai . 
1484	NA	 Nüüd surevad tervete pesakondade viisi , üksikud jäävad ellu . 
1484	NA	 Kes küll mõtles välja niisuguse totra ilmakorra , kus inimesi normaalselt elada ei lasta . 
1484	NA	 See on ju inimvaenulik , inimeste mõnitamine , mõistust ja vaimu nüristav tobedus . 
1484	NA	 Kas ei oleks võinud olla talud nende inimeste käes , kellele nad kuulusid . 
1484	NA	 Kõigil oleks praegu süüa ja juua küllaga . 
1484	NA	 Nüüd vaevlevad ilmsüüta tublid tööinimesed vanglates ja sunnitöölaagrites ning surevad Siberis nälga . 
1484	NA	 Mille eest ! 
1484	NA	 Mille eest ! ” 
1485	NA	 Nagu juhatuse otsus ning esimehe korraldus oli , pani Rogandiku Leida juba järgmisel hommikul kohe farmijuhataja ameti maha ning läks põllutööle . 
1485	NA	 Et põrsaste surevusele pisutki piiri panna , lõhuti esimehe käsul kartulikuhi lahti ning täiendati tiinete emiste söödanormi . 
1485	NA	 Kuigi kartuleid oli vähe , ei leitud olukorrast teist väljapääsu , sest ähvardustega vürtsitatud peapesul , mida esimehel rajoonist vastu tuli võtta , oli niisugune maik juures , mis isegi Vareselja Jaani suguse külma kõhuga mehe mõtlema pani . 
1485	NA	 Mehed tõstsid hommikul talli juures vankri kasti ree peale , Leida rakendas sama hobuse , kellega ta lõpnud põrsakest linna ja sealt tagasi sõidutas , aiste vahele ning hakkas sigala juurde kartuleid vedama . 
1485	NA	 Lahja , näljast vaevatud hobusekont tuikus aiste vahel ega tahtnud edasi minna , jäi seisma ning laskis pea norgu , nagu mõtleks ta millegi üle järele . 
1485	NA	 Kartulikuhjani , mis asus Arukuusiku ääres põllul , oli oma kõva kilomeeter maad . 
1485	NA	 Kuidagimoodi suutis surmaga võlgu setukas selle maa siiski ära kõndida ja Leida tõstis hargiga vankrikasti kivikõvaks külmunud kartuleid täis . 
1485	NA	 Tagasiteel sigala poole lõppes aga Rakvere-sõidust vaevatud looma jõud ning ta kukkus väikesest künkast üles minnes aiste vahele maha ega suutnud enam tõusta . 
1485	NA	 Küll püüdis Leida teda hirmutada , et hobune jalad alla võtaks , kuid see ei andnud tagajärgi . 
1485	NA	 Leida päästis rinnusti ning rihmad lahti , koukis kuidagimoodi ka looga pealt , jättis siis jõuetu looma teele ning ruttas kontorisse abi järele , kus esimees parajasti rajooniisandaid vastu võttis . 
1485	NA	 Leida hädaldamine kuulati ilusasti ära ning Vareselja Jaan lausus : 
1486	NA	 “ Hernemaa põllul masindatakse vilja . 
1486	NA	 Mine sinna , kutsu mehed appi ning aidake setukas üles . 
1486	NA	 Küll ta siis jalad alla võtab , kui paar head tulist ohjalengiga üle selja saab . ” 
1487	NA	 “ Ma ei lähe üksinda mitte kusagile . 
1487	NA	 Mehed isegi tuule käes külmetanud , Hernemaa põllult on Arukuusikuni kolm kilomeetrit maad . 
1487	NA	 Ei tule sealt minu kutsumise peale keegi mulle appi . 
1487	NA	 Tulge kaasa . ” 
1488	NA	 “ Sa näed , meil on nõupidamine . 
1488	NA	 Ma ei saa . ” 
1489	NA	 “ Siis jään ka mina siia ning pean teiega koos nõu , kuni hobune kärvab . ” Ja Leida surus selja vastu ust , toetas jalad tugevasti vastu põrandat ning jäi ootama . 
1489	NA	 Rajooniisandad , rasvavoltides lõuaalustega noored mehed , silmitsesid Leidat huviga . 
1490	NA	 “ Küll on ikka kange eit , ” sosistas keegi oma naabrile . 
1490	NA	 Vareselja oli kimbatuses . 
1490	NA	 Mida niisuguse põikpeaga peale hakata ! 
1490	NA	 Oleks kontoris ainult oma kolhoosi mehed , võtaks ta praegu sellel kangekaelsel vanaeidel turjast kinni ning tõstaks ukse taha , saaks ta kurjavaimu tänitamisest lahti , aga kõrgete kontrollide juuresolekul ei tihanud ta seda kuidagi teha . 
1490	NA	 Olukorra päästis üks linnameestest , kes ütles : 
1491	NA	 “ Hea küll . 
1491	NA	 Meie kõik tuleme teile appi . ” Mehed tõusid ning astusid Leidaga koos uksest välja . 
1492	NA	 “ Sina mine talli juurde ja võta teine hobune . 
1492	NA	 Ega see setukas kartulikoormat nagunii enam ära ei too , ” pöördus Vareselja Leida poole . 
1493	NA	 Meeste abiga suutis näljast nõrkenud hobune küll lõpuks püsti tõusta , kuid et temast enam elulooma ei saa , oli kõigile päevaselge . 
1493	NA	 Ta talutati tallini , kuid seal kukkus ta uuesti maha ning jäi liikumatult lamama . 
1493	NA	 Vareselja Jaan lõi käega ja lahkus . 
1493	NA	 Küll tallimees ta ära korjab , lohutas ta ennast . 
1493	NA	 Järgmisel hommikul oli hobusel eluvaim väljas ning Soobli Heints ja Rakkaneni Jüri asusid korjuselt nahka võtma . 
1494	NA	 Iga lõpnud looma kohta pidi külanõukogu koostama hukuakti . 
1494	NA	 See aga polnudki nii lihtne ülesanne , sest külanõukogus oli ainult kaks töötajat – esimees ja sekretär . 
1494	NA	 Sekretärideks olid tihti ilma töökogemusteta noored neiud , kellel polnud hukuakti koostamisest ega ka muustki kolhooside põllumajandusega seotud asjaajamisest õrna aimugi . 
1494	NA	 Ka puudusid majandites sel ajal telefonid , mis külanõukogude tööd oleksid hõlbustanud . 
1494	NA	 Peaaegu iga päev tuli uusi teateid loomade lõppemisest , küll hobused , lehmad , sead , rääkimata vastsündinud vasikatest ning seapõrsastest . 
1494	NA	 Hukuaktid tulid koostada aga kohe ja kohapeal . 
1494	NA	 Külanõukogu käsutuses polnud mingisuguseid liiklusvahendeid , seega polnud ei esimehel ega ka sekretäril mingit võimalust kohale sõita ega ka kontrollida , kas hukkunud loom ikka tõepoolest on otsa saanud või kuritahtlikult kusagile mujale sokutatud – ühesõnaga – raha eest maha müüdud . 
1494	NA	 Segadus põllumajanduse asjaajamises oli kirjeldamatu . 
1494	NA	 Et seda virvarri ning kaost pisutki varjata , hakati hukuakte koostama formaalselt , võttes aluseks farmijuhatajate suusõnalised ettekanded . 
1494	NA	 Majandite põllumajanduslike loomade arvuline seis libises külanõukogude kontrolli alt välja . 
1494	NA	 Nii külanõukogu kui ka kolhooside kontorid olid üle kuhjatud igatsugu aruannetega . 
1494	NA	 Iga viie päeva järel oli majand kohustatud külanõukogule aru andma loomade ning söödavarude seisust , kusjuures tuli ära näidata ka tapaloomade kaalu juurdekasv . 
1494	NA	 Millisest juurdekasvust võis aga juttu olla , kui sigadel ja vasikatel ning härjavärssidel hing vaevalt sees seisis . 
1494	NA	 Kui näitajad olid lubatust madalamad , said esimees ja farmijuhataja kõvasti sarjata . 
1494	NA	 See viis selleni , et andmeid hakati võltsima . 
1494	NA	 Kirjade järgi oleks pidanud olema sulus ilusad tapmispriskuses nuumsead , tegelikult aga virelesid seal vedelas virtsas nälginud , karvatuuste meenutavad armetud kesikud . 
1494	NA	 Peagi veendusid kõik , kes kolhoosi asjaajamise ning juhtimisega tegelesid , et teisiti tööd teha ei saagi , polnud lihtsalt võimalik . 
1494	NA	 Kolhoosikord ise lõi enda jaoks vastavad direktiivid , ilma milleta ei saanud läbi . 
1494	NA	 Valele , nõmedusele ja pettusele ülesehitatud süsteem sünnitas valet , ebaausust ning mõistuseni mitteküündivat tobedust . 
1494	NA	 Ausalt asju ajada polnud võimalik . 
1495	NA	 Veiselaudast ning seafarmist polnud põrmugi parem ka olukord hobusetallis , kuigi just sinna püüti anda loomatoidu parem osa , et hobused mingisuguse tööjõu juures püsiksid . 
1495	NA	 Tagavälja Gustav , kellele kolhoosikord eriti suurt pettumust valmistas , ei suutnud ikka veel sellele ükskõikselt vaadata , et tema ilusad noored hobused majandi ühistallis vaevlesid . 
1495	NA	 Gustav oli üks nendest , kes kolhooside moodustamist teatud määral pooldas . 
1495	NA	 Oma suhtumist ühismajandisse muutis ta alles loomade ühistamise momendil . 
1495	NA	 Ilmselt polnud tal varem õiget ettekujutust sellest , mida kolhoosikord endast üldse kujutab . 
1495	NA	 Eriti valusasti läks Tagavälja peremehe südamesse oma hobustest ilmajäämine . 
1495	NA	 Gustavi isa , Tagavälja Juhan , oli ümbruskonnas kõige parem hobuste kasvataja ning oli selle kunsti pärandanud ka oma pojale . 
1495	NA	 Vanemad vennad lahkusid kodunt , kõige noorem , Gustav , jäi tallu ning pidi isa elutööd jätkama . 
1495	NA	 Seepärast külastas ta veel nüüdki aeg-ajalt Tänavotsa hobusetalli ning viis oma Lakile ja Aalile kui mitte muud , siis vähemalt pooliku leiva , et loomad oma endist peremeest mitte lõplikult ära ei unustaks ega võõraks pidama ei hakkaks . 
1495	NA	 Oma endiste hobustega tööd teha parteilist valvsust täis brigadir nagunii ei lubanud . 
1496	NA	 Ka sellel veebruarihommikul ilmus Gustav hobusetalli ning sammus Liivamäe Augustile tähelepanu omistamata Aali lahtrisse ning torkas talle paksu leivaviilaka suhu . 
1496	NA	 Hobune sõi antud maiuspala ära ning popsutas oma soojade mokkadega nagu tänutäheks üle Gustavi leivalõhnase käe . 
1496	NA	 Tagavälja peremees astus teise lahtri juurde , kus pidi olema Laki , eriti ergas linalakk , et ka temaga leivatüki abil oma sõprussidemeid värskendada . 
1496	NA	 Gustav tardus kohale , sest Laki lamas latris kuidagi ebaloomulikus asendis ega reageerinud oma peremehe maiuspala ulatavale käele . 
1496	NA	 Polnud kahtlust , loom oli lõppenud . 
1496	NA	 Gustavi südant läbis valutorge . 
1496	NA	 Milleks oli vaja hobuseid siia kokku vedada ! 
1496	NA	 Kas selleks , et nad nagu tarbetud putukad nälga kõngeksid . 
1496	NA	 Inimesed Siberisse , loomad ühistallidesse , kõik määratud hukkumisele . 
1496	NA	 Kas niisugune ongi siis nüüd see paljukiidetud kolhoosikord , kus häving nii inimeste kui ka loomade kannul käib . 
1496	NA	 Gustavi käed tõmbusid rusikasse . 
1496	NA	 Ta tundis , et kellelegi peaks selle nõmeduse eest lagipähe raksatama . 
1496	NA	 Kuid kellele ! 
1496	NA	 Kes on süüdi selles tobeduses , mis on kaasa toonud lõputuid hädasid ja kannatusi , nälga , viletsust ja inimeste mõnitamist . 
1496	NA	 Ta astus latrist välja , otsis tallimehe õuest üles ning teatas : 
1497	NA	 “ Laki on surnud ! ” 
1498	NA	 “ Surnud ! ” vidutas Liivamäe August silmi . “ Eile alles hirnus . ” 
1499	NA	 “ Täna ta sul küll enam ei hirnu . 
1499	NA	 Mine vaata , kui ei usu . ” 
1500	NA	 Mehed läksid talli . 
1500	NA	 Ja tõepoolest , Tagavälja Laki lamas latris , jalad välja sirutatud , pea tahapoole painutatud , hambad itsakile . 
1501	NA	 “ Ütle kuradit , eks olegi vedru välja visanud , ” imestas tallimees ning lirtsas suure suutäie sülget lõpnud hobuse kõhule . 
1502	NA	 “ Millal sa talle viimati süüa andsid ? ” küsis Gustav , ülimat ärritust maha surudes . 
1503	NA	 “ Ah et süüa ? 
1503	NA	 Eks oleks andnud , kui oleks , mida anda , ” vastas Aaugust põigeldes ja vältis küsija pilku . 
1504	NA	 “ On siis heinad tõesti viimase kõrreni otsas ? ” 
1505	NA	 “ Seda küll just mitte , kuid kõigile iga päev ei jätku . 
1505	NA	 Saavad need , kes tööl käivad . 
1505	NA	 Laki oli rabe , vanemad mehed ei tahtnud temaga jännata , seepärast sai siis süüagi nagu harvemini kui tööhobused , ” seletas tallimees . 
1506	NA	 “ No kui harva ? ” 
1507	NA	 “ Nii üle päeva või paari . ” 
1508	NA	 “ Sa kuradi oinas ! ” pahvatas endavalitsemise kaotanud Gustav südametäiega . “ Öelnud mulle , oleksin kodunt toonud ja loomal oleks hing sees . ” 
1509	NA	 “ Mida sa nii hirmsasti kurjustad . 
1509	NA	 Ega ta enam sinu hobune ei ole . 
1509	NA	 Ja mis mina sinna parata saan , kui heinu nii vähe on . 
1509	NA	 Kui suvel ei varutud , kust siis nüüd talvelgi enam võtta . ” 
1510	NA	 “ Kui palju sa ise varusid ? ” 
1511	NA	 “ Ega siis mina peagi varuma . 
1511	NA	 Mina olen tallimees . ” 
1512	NA	 “ Suvel hobused koplis , oleksid võinud ka käed heinatööle külge panna . 
1512	NA	 Nüüd häda käes , et hobused surevad , pole midagi ette anda . ” 
1513	NA	 “ Pole mul sest mingit häda . 
1513	NA	 Surgu või viimase pulgani maha . ” 
1514	NA	 “ Aga kelle kuradiga siis kevadel põllule minna , kui hobused talvel kõik maha kõngevad . ” 
1515	NA	 Sellele ei osanud aga Liivamäe August midagi kosta , vidutas ainult oma vesitsema kippuvaid silmi . 
1515	NA	 Kas tema napp aru üldse nii kaugele mõelda suutiski . 
1516	NA	 “ Praegu alles veebruar ja juba sina muretsed põllule mineku pärast . 
1516	NA	 Küll selleks ajaks midagi välja mõeldakse , ” arvas tallimees . 
1516	NA	 Gustav vaikis ja läks , sest talle meenus järsku kooliajal õpitud Puškini luuletusest meelde jäänud rida : lolliga ära vaidle ! 
1517	NA	 Hobuste ja kariloomade arv kolhoosides vähenes pidevalt . 
1517	NA	 Mida enam kevadesse aeg jõudis , seda hullemaks olukord läks . 
1517	NA	 Mööda majandeid hulkus terve tagantsurkijate ja nõuandjate armee , kes ähvarduste abil asja parandada püüdsid . 
1517	NA	 Küll hirmutati kolhoosnikke ja esimeest Siberi ning vanglaga , parteilastest juhte parteist väljaheitmisega , kuid miski ei aidanud . 
1517	NA	 Loomad lõppesid edasi . 
1517	NA	 Et hobuste arvukust tulevikus pisutki tõsta , tuli rajooni põllumajandusosakonnast korraldus : kõik märad paaritada , vaatamata nende vanusele . 
1517	NA	 Kuid millegipärast ei hakanud luukõhnad märakronud , kes vaevalt jalul seisid , kevade tulekul üldse indlema . 
1517	NA	 Aruanne paaritatud märade kohta tuli aga põllumajandusosakonnale esitada . 
1517	NA	 Mida teha ! 
1517	NA	 Esimees ja farmijuhataja kutsuti rajooni . 
1517	NA	 Miks ei täideta kohtadel kõrgemalt poolt antud korraldusi ? 
1517	NA	 Miks seisab aruanne ikka alles esitamata ? 
1517	NA	 Juba ammu oleks aeg . 
1517	NA	 Või on majandis ehk koguni märadki alles paaritamata ? 
1517	NA	 Ignoreerite meie nõudmisi ! 
1518	NA	 “ Aga mis siis teha , kui mära ei indle ? ” laiutas esimees käsi . “ Loom pole ju nagu naine , et . . . ” 
1519	NA	 Selline töberik vastus ärritas aga rajooniisandad hoopis vihale . 
1520	NA	 “ Kas sa , talumats , siis tõesti ei tea , et indlemist on võimalik esile kutsuda . 
1520	NA	 Sina , tobu , aga püüad märasetukat naisega võrrelda ! ” 
1521	NA	 Ja rajooniisandad mügistasid naerda . 
1521	NA	 Esimehel hakkas oma väheste teadmiste pärast ebamugav . 
1522	NA	 “ Võtke märad käekõrvale ning talutage nad vet-arsti juurde , see koht asub teil teadupärast Kalikülas ja küllap tema juba teab , mida niisuguste tõrkujatega ette võtta . 
1522	NA	 Milleks on meil siis kõrgesti arenenud nõukogulik arstiteadus , kui niisugust tühist asja läbi ei osata viia . 
1522	NA	 Väike süstikene silma ja mära on tuhinat täis , nii et hoia alt . 
1522	NA	 Sinu eit ei saa oma lustirohkusega mitte ligigi , ” irvitati esimehele vastu . 
1523	NA	 Suurte lootustega tuldi rajoonist tagasi . 
1523	NA	 Vähemalt see asi läheb korda , olgu muuga lugu kuidas on . 
1523	NA	 Märad viidi loomaarsti juurde , nii nagu kõrgemalt poolt korraldus oli antud , kes nälginud setukatele tõepoolest suure süstlatäie imerohtu silma surus , süstitavate meeleheitlikust rabelemisest ning vastuseisust hoolimata . 
1523	NA	 Kuid loodetav armastusejanu ning soojätkamise tuhin jäi tulemata . 
1523	NA	 Märad konutasid endiselt latris tühja sõime juures ega teinud vastassoost väljagi , kuigi Liivamäe August mitu korda päevas täkuga mööda talli ringi jalutas . 
1523	NA	 Küll aga märkasid õige pea kõik mehed , kes hobustega tööd tegid , et süstitud märad enam ei näe . 
1523	NA	 Koplis hulkudes astusid vastu teravat traataeda , veristasid rinda ja sapsusid ning reageerisid ainult hääle suunas . 
1524	NA	 “ Ütle , kus kuraditel aru peas ! 
1524	NA	 Kes seda enne kuulnud , et silma süstimisega looma indlema saab panna . 
1524	NA	 Säh sulle nõukogude arstiteadus ! 
1524	NA	 Ime , et silmi päriselt välja ei torgatud . 
1524	NA	 No nüüd saab ikka nalja näha ja kuulda . 
1524	NA	 Varsti pooled märad pimedad , ” siunasid kolhoosnikud hommikul talli ees hobuseid rakendades . 
1525	 45 	 45 
1526	NA	 Kalda talu oli kõige viimane , kust NKVD-mehed metsavendi otsimas käisid . 
1526	NA	 Ka oli ta kõige viimane selles mõttes , et kolhoosikord polnud ikka veel Kalda taluni jõudnud . 
1526	NA	 Kuigi peremehele määratud põllumajandusmaks võlas seisis , sest niisugust tohutusuurt rahasummat , mis rahvavaenlaseks tunnistatud Kalda Juliusele peale pandi , polnud tal kusagilt võtta , ei antud teda siiski kohtu alla ega likvideeritud ka majapidamist . 
1526	NA	 Oli selleks mingi eriline kaalutlus või oli Kalda julgeolekule lihtsalt kahe silma vahele jäänud , kes seda teab . 
1526	NA	 Pojad , kõik kolm , varjasid ennast endiselt metsas , ning isa varustas neid jõudumööda toiduga . 
1526	NA	 Kui aga Jõekalda Ülo puskarivabriku juures kinni võeti ja hiljem metsavendade poolt vabastati , kusjuures üks piirivalvur surma sai , muutus kõik järsult . 
1526	NA	 Vaja oli leida süüdlane , kes kallaletungi autole , millega Ülot julgeolekusse taheti toimetada , organiseeris ning kes selle tegelikult läbi viis . 
1526	NA	 Peasüüdlaseks peeti muidugi metsavahti ennast , kelle päästmiseks kogu see asi korraldati . 
1526	NA	 Kuid et teda ei olnud ega ka kedagi nendest , kes autot nii ootamatult ründasid , et vang põgenema pääses , pidi olukorra lahendama piirivalvele vajalikus suunas nende enese aktiivsus . 
1526	NA	 Jõekalda pisteti küll põlema ning perenaine jäeti meelega äratamata , et sel teel Ülot metsast välja meelitada , kui ema elusalt põleb , kuid need kuratlikud plaanid ajas nurja Lonni , kes õigel ajal üles ärkas ning põlevast majast välja jooksis . 
1526	NA	 Oma appikarjumisega aga andis ta endalegi teadmata märku ka pojale , et ta elus on . 
1526	NA	 Lonni arreteerimist ei peetud otstarbekaks . 
1526	NA	 Ja nii ei jäänud piirivalvel muud üle kui intensiivsemalt tegutsema hakata . 
1526	NA	 Kõigepealt tuli likviderida metsavendi toiduga varustavad majapidamised . 
1526	NA	 Jõekalda ei olnud võimeline enam kellelegi süüa andma , kuna seal hukkus tules peaaegu kõik . 
1526	NA	 Samuti ei olnud metsavendade käekäigust huvitatud enam Roostepõllu , sest kolm venda tulid vabatahtlikult metsast välja ning elasid kuulduste kohaselt Tallinnas . 
1526	NA	 Tõnu-Hansu Egoni vanemad olid Siberisse küüditatud ning talu ja loomad kolhoosi võetud . 
1526	NA	 Jäi üle vaid Kalda , kus kolm poega ennast endiselt metsas varjasid . 
1526	NA	 Ka oli nende kodutalu alles kolhoosi astumata ning seetõttu toiduainete poolest rikkam kui kolhoosipered . 
1526	NA	 Ja sinna suunaski julgeolek oma peatähelepanu . 
1527	NA	 Ühel septembripäeval sõitis Kaldale veomasinatäis sõjaväelasi . 
1527	NA	 Otsiti läbi maja ning kõrvalhooned , nõuti poegade asukoha kohta andmeid , kuid Kalda Juljus ei paotanud ainsatki sõna läbiotsijate kasuks . 
1527	NA	 Tema ei tea oma poegadest midagi . 
1527	NA	 Muidugi ei rahuldanud see vastus julgeolekut ja kordoniülem otsustas muuta taktikat . 
1527	NA	 Nõuti valla täitevkomiteelt Kalda Juljuse eramajapidamise likvideerimist , et metsas varjul olevatelt poegadelt ära võtta toiduga varustaja . 
1527	NA	 Oldi arvamisel , et küll nälg poisid metsast välja ajab . 
1528	NA	 Paar nädalat hiljem ilmusidki kolhoosi esimees ja valla partorg rajooni täitevkomitee otsusega , võtta Kalda talu koos varandusega kolhoosi . 
1528	NA	 Juljusele anti paberitükk ja pliiats kätte ning nõuti , et ta kolhoosi astumise avalduse kirjutaks ja et ta teeb seda rangelt vabatahtlikkuse printsiibi alusel . 
1528	NA	 Seega oli asi otsustatud . 
1528	NA	 Vareselja Jaan avas aida- ning laudauksed , viljakotid tõsteti vankritele , hobune ja lehmad seoti vankri taha kinni ning seejärel lahkuti Kaldalt . 
1529	NA	 Juljus seisis uksel ja vaatas oma loomadele järele , kui kolhoosi esimees ja valla partorg nendega suure tee poole läksid . 
1529	NA	 Tema tardunud näos ei tuksatanud ainuski lihas , ta peas ei liikunud sel momendil ainuski mõte . 
1529	NA	 Kõik oli temas nagu surnud , jäädavalt ja igavesti . 
1529	NA	 Talle oli ükskõik , mis temast edaspidi saab . 
1529	NA	 Ta oli väsinud , sest kogu ta elu oli hävitatud . 
1529	NA	 Naine mõrvatud , pojad julgeoleku saakloomadena mööda metsi hulkumas , talu ära võetud , varandus röövitud . 
1529	NA	 Seepärast suutis Kalda Juljus praegu ainult tuimalt ja kiretult vaadata , kuidas ta hobune ja lehmad teekäänaku taha ära kadusid . 
1529	NA	 Siis läks ta lauda juurde , heitis vaid korraks pilgu üle asemete , kus alles veerand tundi tagasi olid olnud tema loomad . 
1529	NA	 Kõik oma kasvatatud ja hoitud , südamelähedased nagu lapsed toas . 
1529	NA	 Siis sulges ta laudauksed ning astus väsinud sammul tuppa . 
1530	NA	 Südaöösi tulid poisid . 
1531	NA	 “ No , kuidas on , isa ? ” 
1532	NA	 “ Täna viidi kõik , lehmad , hobune ja vili . 
1532	NA	 Mind ennast sunniti kolhoosi astuma . 
1532	NA	 Kirjutasin avalduse , et läksin sinna vabatahtlikult , nii nagu kõik teisedki . ” 
1533	NA	 “ Kes siin käisid ? 
1533	NA	 Ja kes loomad ära viisid ? ” 
1534	NA	 “ Kolhoosi esimees ja valla partorg . 
1534	NA	 Küsiti ka teie järele . 
1534	NA	 Ütlesin , et ei tea , pole kuulnud ega näinud . 
1534	NA	 Ega teil enam vist koju tulla ei maksa . 
1534	NA	 Passivad peale ja võtavad kinni . 
1534	NA	 Ma ei tea , kuidas toiduga . 
1534	NA	 Ega mul suurt midagi enam ei ole . 
1534	NA	 Tünnis liha veel on , võtke seegi kaasa . 
1534	NA	 Palju minule vaja läheb ja teab neid elupäevigi , kui kauaks neid jätkub . 
1534	NA	 Need vintsutused on mu nii ära väsitanud , ei jaksa ma niimoodi enam kuigi kaua vastu pidada . 
1534	NA	 Pärnumaal on sugulased , te ju teate küll kus , emapoolsed . 
1534	NA	 Minge sinna . 
1534	NA	 Seal suured metsad , ehk on seal lihtsam ennast varjata . 
1534	NA	 Võib-olla leidub seal ka veel häid inimesi , kes süüa annavad . ” 
1535	NA	 Juljus vaikis ja vaatas oma poegi ükshaaval , kõiki kolme . 
1536	NA	 “ Kui peaks juhtuma , et tabatakse , ärge elusalt kätte andke . 
1536	NA	 Ja tasuge ema eest , kui võimalus avaneb . ” 
1537	NA	 Poisid tõusid , tõid sahvrist liha ning pakkisid seljakottidesse , võeti ka paar leiba . 
1537	NA	 Juljus vaatas poiste askeldusi pealt ega rääkinud enam sõnagi . 
1537	NA	 Ta tunnetas mingi lõpu lähenemist . 
1537	NA	 Ükskõik mis temast saab , peaasi , kui poisid eluga pääseksid . 
1538	NA	 “ Võib-olla oleks õigem , kui sina , isa , ka meiega koos metsa tuleksid . ” 
1539	NA	 “ Ei mina tule enam oma kodunt kusagile . 
1539	NA	 Ma oleksin teile ainult tüliks , muud midagi . 
1539	NA	 Mis nad minust , vanainimesest , ikka enam kisuvad . 
1539	NA	 Ehk lõpeb kunagi see hirmuvalitsus ning inimesi hakatakse jällegi kohtlema inimesena . 
1539	NA	 Ega siis niisugune rahva vihkamine ja hävitamine ometi igavesti kesta ei või . ” 
1540	NA	 Juljus virgus oma mõtetest automürina peale väljas . 
1541	NA	 “ Tulevad , raisakullid ! 
1541	NA	 Hüpake aknast välja ning kaduge metsa , ” hüüdis ta poistele . 
1542	NA	 Masin sõitis õue . 
1543	NA	 “ Hüvasti , isa ! ” 
1544	NA	 Uksele klopiti ning kostis venekeelset kõnet . 
1545	NA	 “ Otkroite ! ” 
1546	NA	 Kalda Juljus ei kiirustanud avamisega . 
1546	NA	 Ta teadis , mis teda ees ootab . 
1546	NA	 Maja taga , kuhu pojad alles äsja kadusid , kostsid püssilasud . 
1546	NA	 Juljuse südant läbis valutorge . 
1546	NA	 Kas jõudsid poisid enne soldatite tulistamist metsa varjavasse sügavusse joosta või sattus mõni neist venelaste kuulide ette ? 
1546	NA	 Toad täitusid sõjaväelastest . 
1547	NA	 “ Kus pojad on ? ” 
1548	NA	 Juljus vaatas tuimal , ükskõiksel pilgul enda ees seisvat ohvitseri . 
1549	NA	 “ Ma küsin , kus on pojad ? ” 
1550	NA	 Ei mingit vastust . 
1551	NA	 “ Läbi otsida ! 
1551	NA	 Kõik hooned ! ” 
1552	NA	 Sõdurid valgusid laiali . 
1553	NA	 “ Miks aken lahti on ? 
1553	NA	 Paistab , et siit on alles äsja keegi välja hüpanud . 
1553	NA	 Kes põgenes akna kaudu ? 
1553	NA	 Olid need sinu kutsikad üksi või oli teisi ka ? ” 
1554	NA	 Juljus ei vastanud . 
1554	NA	 Tulgu mis tuleb . 
1554	NA	 Mis mõtet on elada , kui elu seda väärt pole . 
1554	NA	 Ohvitser andis kõrval seisvale sõdurile märku . 
1554	NA	 Tugev rusikahoop näkku paiskas Juljuse põrandale pikali . 
1555	NA	 “ Kas hakkad rääkima , raisk ! ” Juljus ei suutnud tõusta , sest jalahoop tabas maopiirkonda . 
1555	NA	 Kaks sõdurit kargasid juurde ja upitasid ta püsti . 
1556	NA	 “ Kas nüüd lähevad keelepaelad lahti ! ” 
1557	NA	 “ Tapke või ära , kuid mina oma rahvast ei reeda , nii nagu teie seda teete . ” 
1558	NA	 Õuest tulid läbiotsijad . 
1559	NA	 “ Noh , kas leidsite või olid kõik juba jalga lasknud ? ” 
1560	NA	 “ Kedagi ei leidnud . 
1560	NA	 Kui tulime , siis kostsid maja tagant lasud . 
1560	NA	 Küllap põgenejad tulistasidki , ” teatas allohvitser . 
1561	NA	 “ Tuli otsa ! 
1561	NA	 Põletage kogu see pesa maha ja siis minema ! 
1561	NA	 Vanamehe võtame kaasa . 
1561	NA	 Küll ta homme rääkima hakkab . ” Sõdurid tormasid õue . 
1561	NA	 Juljus lohistati majast välja ning tõsteti veoauto kasti põrandale . 
1562	NA	 “ Kas kõik mehed on alles ? ” 
1563	NA	 “ Serjoža on puudu . ” 
1564	NA	 “ Otsige üles ! ” 
1565	NA	 Peagi tulid soldatid tagasi surnud Serjožaga . 
1565	NA	 Ilmselt oli ta saanud põgenevate Kalda poiste kuulidest tabamuse . 
1565	NA	 Nii elumaja kui ka lauda räästast tõusid leegid . 
1566	NA	 “ Küllap poisid näevad , et pole mõtet enam koju tulla , ” suutis Juljus mõelda . 
1567	NA	 Kahjutuli värvis taevaaluse punaseks , sädemed paiskusid kuuselatvadest kõrgemale . 
1567	NA	 Auklikul metsavaheteel rappusid lahtised veomasinad . 
1567	NA	 Haarang ei andnud soovitud tulemusi . 
1567	NA	 Kolme metsavenna asemel , keda tabada loodeti , viidi kaasa ainult vana , seitsmekümnene , surmaga võlgu olev vanamees ning üks langenud seltsimees . 
1567	NA	 Ohvitser oli maruvihane ja tõotas Juljusele homme võimsat sauna . 
1567	NA	 Küllap ta suu siis ülestunnistuseks avaneb , kui valu südamele käib . 
1568	NA	 Järgmisel hommikul viidi Kalda Juljus ülekuulamisele . 
1568	NA	 Ta polnud öösel saadud hoopidest veel toibunud ning suutis ennast vaid suuri vaevu jalule upitada . 
1568	NA	 Püssimehed tirisid ta ruumi , kus vange üle kuulati . 
1568	NA	 NKVD ülem ise teostas küsitlust . 
1568	NA	 Juljus vaikis ka nüüd . 
1568	NA	 Tal polnud muud mõttes kui surm . 
1568	NA	 Tuleks see vaid rutem ! 
1568	NA	 Niimoodi elada polnud mõtet . 
1568	NA	 Ta teadis , et nende meeste käest ta enam ei pääse . 
1568	NA	 Laua taga istuv ohvitser uuris Juljust kaua , nagu tahaks ta ohvrist läbi vaadata . 
1569	NA	 Siis küsis : “ Kas te teate , miks te siin olete ? ” 
1570	NA	 Juljus raputas pead . 
1571	NA	 “ Kas te seda ei tea , mis on teie süü ? ” 
1572	NA	 Jällegi pearaputus . 
1573	NA	 “ Te olete nõukogude korra ohtlik vaenlane . 
1573	NA	 Te varjate oma poegi , bandiite , kes nõukogude korda ohustavad . 
1573	NA	 Me peame nad leidma , et nende üle õiglast kohut mõista . 
1573	NA	 Miks te neid metsast välja ei kutsu ? ” 
1574	NA	 “ Nad on täiskasvanud mehed , mitte lapsed , keda meelitustega petta saab . 
1574	NA	 Nad teavad ise , mida nad teevad . ” 
1575	NA	 “ Tuleb välja , et ei tea . 
1575	NA	 Kus teie naine on ? 
1575	NA	 Kas ka metsas ? ” 
1576	NA	 “ Surnud . 
1576	NA	 Langevarjudega külasse tulnud parašütistid peksid teda ja tarvitasid naise kallal niikaua vägivalda , kuni ta suri . 
1576	NA	 Seepärast pojad metsa läksidki , et ema eest kätte maksta . ” 
1577	NA	 Ohvitser põrnitses Juljust natuke aega . 
1577	NA	 Ilmselt üllatas teda talumehe julge vastus . 
1578	NA	 “ Kas ma pean niisugust häbematut süüdistust uskuma ! 
1578	NA	 Te valetate ! 
1578	NA	 Laimate meie , Nõukogude sõjamehi . 
1578	NA	 Siin on tegemist kindlasti mingi eksitusega . ” 
1579	NA	 Täis põlgust ja viha vaatas Juljus julgelt ohvitserile silma . 
1580	NA	 “ Miks peaksin ma valetama . 
1580	NA	 Eesti talupoeg ei oskagi valetada ega tõde vassida , nii nagu teie seda teete . 
1580	NA	 Minu jutt on tõsi . ” 
1581	NA	 “ Ärge unustage , et meie päästsime Eestimaa fašistide orjaikkest , tõime teile vabaduse ja kultuuri ning kolhoosikorra näol kõige helgema tuleviku kogu maailmas . 
1581	NA	 Ja nüüd tulete teie niisuguse jultunud laimuga , nagu oleksid meie sõjamehed rahulikke elanikke tapnud ! ” 
1582	NA	 Ohvitser tõusis . 
1583	NA	 “ Meile on kõik vaenlased , kes meie maale tulevad ja siin vägivalda kasutavad , ” vastas Juljus . 
1584	NA	 Ohvitser kõndis mööda tuba , jäi siis järsku seisma ning pöördudes vangi poole küsis : “ Kus on pojad ? 
1584	NA	 Meil on neid vaja . 
1584	NA	 Me peame nad tabama . ” 
1585	NA	 “ Ma ei tea , minu juures neid ei ole . ” 
1586	NA	 “ Siin muidugi mitte , aga metsas ? 
1586	NA	 Juhatage koht ! ” 
1587	NA	 “ Ma ei tea . ” 
1588	NA	 “ Me laseme teid vabaks . 
1588	NA	 Viige meid sinna , kus nad ennast varjavad . ” 
1589	NA	 “ Ma ei tea , kus nad on . ” 
1590	NA	 “ Te teate ! ” karjus raevunud ohvitser . 
1591	NA	 Tugevast rusikahoobist makku varises Juljus kokku ning kukkus põrandale . 
1591	NA	 Piinamiskirest hullunud ülekuulaja haaras varnast nuudi ning viskas püssimehele . 
1592	NA	 “ Anna , kuni rääkima hakkab . ” 
1593	NA	 Soldat kargas ligi ning nüüd sadasid hoobid kaitsetu vangi pihta . 
1593	NA	 Juljus ainult oigas ja rämises . 
1594	NA	 “ Räägi ! 
1594	NA	 Räägi ! ” karjusid piinajad . 
1595	NA	 Kuid ei ainsatki sõna tulnud üle Kalda Juljuse huulte . 
1595	NA	 Püssimehed lohistasid ta poolelutu keha kongi tagasi . 
1596	NA	 Nädala pärast , kui Juljus niivõrd toibunud oli , et püsti seista jaksas , toimus kohus . 
1596	NA	 Laua taga istusid NKVD-mehed . 
1596	NA	 Juljus toodi püssimeeste vahel sisse . 
1597	NA	 “ Kus on pojad ? ” käratas laua taga istuv võimukandja ning põrnitses Juljust verejanulise kiskja pilguga . 
1598	NA	 “ Siin , ” vastas Juljus rahulikult ning näitas oma rinnale südame kohal . 
1598	NA	 Kõik laua taga istujad kargasid nagu välgulöögist tabatult püsti , mõned kiskusid taskust revolvrid . 
1599	NA	 “ Kus ? 
1599	NA	 Kus nad on ? ” karjus eesistuja . 
1600	NA	 Kõikide kaelad sirutusid Juljuse poole , silmad ärevusest ümmargused ja lumivalged . 
1601	NA	 “ Siin , ” kordas vang oma vastust . 
1602	NA	 “ Kus ? 
1602	NA	 Täpsemalt ! ” nõuti pingsalt . 
1603	NA	 “ Siin , minu südames . ” 
1604	NA	 “ Nalja teed meiega , vanamees , või ! 
1604	NA	 Silmapilk ütled meile , kus sa neid varjad ! ” 
1605	NA	 “ Ma varjan neid oma südames , sest teist kohta nende varjamiseks mul enam ei ole . 
1605	NA	 Talu põletasite maha , poiste ema piinasite surnuks , varanduse röövisite ning viisite kaasa , kus ma peaksin neid teie arvates varjama . 
1605	NA	 Oma poegi olen ma oma südames ikka kandnud , nagu seda teeb iga õige eesti talumees , ja sealt ei saa neid keegi kätte , isegi teie mitte . ” 
1606	NA	 “ Mis lora see on ! 
1606	NA	 Me vajame sinu suust konkreetset vastust . ” 
1607	NA	 “ Ma andsin selle . 
1607	NA	 Ja kui neid keegi varjab , siis on selleks Eestimaa metsad , sood ja rabad . 
1607	NA	 Nemad varjavad Eesti poegi ega reeda neid , sest ka nemad on sündinud Eesti õhust , veest ja mullast . 
1607	NA	 Rohkem ei ole mul teile enam midagi öelda . ” 
1608	NA	 Kohtuotsus Juljus Kalda kui ohtliku kurjategija kohta , kes ohustab nõukogude võimu , oli lühike : kakskümmend viis aastat pluss viis . 
1608	NA	 Kui see ette loeti ja talle viimane sõna anti , vastas Juljus rahulikult : “ Ma tänan auväärt kohut , kes mu eluiga kolmekümne aasta võrra pikendada suudab . ” 
1609	NA	 Juljus viidi püssimeeste vahel ära . 
1609	NA	 Kolme päeva pärast oli ta surnud . 
1609	NA	 Tema laipa hoiti terve nädala salajase relvastatud valve all Kalda talu allesjäänud heinaküünis , lootes , et pojad metsast välja tulevad isa surnukehaga jumalaga jätma . 
1609	NA	 Et seda aga ei juhtunud , anti ta lõpuks omastele välja , et nad ta maha mataksid . 
1609	NA	 Kas metsad Kalda Juljuse poegi kuni amnestiani varjata suutsid , ei ole teada , sest hiljem ei õnnestunud neid kellelgi näha . 
1609	NA	 Kodukohta ei pöördunud neist igatahes ükski tagasi . 
1610	NA	 Nüüd on Kalda talu põllud , heina- ja karjamaad ammu võssa kasvanud ja vaevalt et talu nimegi enam keegi mäletab , sest kolhoosi ääremaana ei olnud temast ka ühismajand , kus tööjõudu niigi napilt , kohe algusest peale huvitatud . 
