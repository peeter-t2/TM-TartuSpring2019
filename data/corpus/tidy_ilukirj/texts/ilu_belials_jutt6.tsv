par_nr	head	sentence
1	 Pika tee algus 	 Pika tee algus 
2	NA	 Veiko Belials 
3	 1 . 	 1 . 
4	NA	 Hiiglaslik liinilaev lähenes majesteetlikult planeedi soojas kumas kümblevale orbitaalkompleksile , mis laisalt valguse ja varju piiril uneles . 
4	NA	 Laserkiirtest kantud optiliste ja digitaalsete koodide read sööstsid läbi tühjuse , koordineerides kahe gigandi kohtumist . 
5	NA	 Hallinevate juuste ja veidi väsinud pilguga mees seisis vaateplatvormil ning silmitses läbi platvormi kuppellae kompleksi vargset kasvamist . 
5	NA	 Päike , mis planeedi varjust välja piilus , pani kogu kompleksi hõbedaselt särama nagu kastepisara kargel hommikul . 
5	NA	 Mees võpatas . 
5	NA	 Talle meenutas orbitaal oma dokiehitiste , kombitsataoliste haaratsite ja haralihoidvate sektsioonidega ämblikku . 
5	NA	 Hõbedast ämblikku , kes kasteses rohus saaki luurab . 
6	NA	" "" Ilus , kas pole ? "" kostis ta selja tagant vaimustunud hääl . "
6	NA	 Mees vaatas üllatunult ringi . 
6	NA	 Ta oli lootnud , et saab üksi olla . 
6	NA	 Laev oli ümber ehitatud vanamoodsast ja aeglasest ristlejast ning kogu ta rohmakas kere oli selliseid turistidele mõeldud vaateplatvorme täis pikitud . 
6	NA	 Ta oli tõepoolest lootnud , et siin ei sega teda keegi . 
7	NA	" "" Nojah , "" pomises ta ebalevalt , silmitsedes tüdrukut , kes oli ta kõrvale astunud . "
7	NA	 Tüdruk oli sale ja sihvakas , nõtke , veidi poisiliku kehaga . 
7	NA	 Ta kandis liibuvaid nahkpükse ja lühikest poolläbipaistvat pluusi , millest tillukeste rindade tumedad nibud kergelt läbi kumasid . 
8	NA	 Mees pööras pilgu ära ja süüvis taas orbitaali uurimisse . 
8	NA	 Mõnede meelest võis isegi saaki luurav ämblik ilus olla . 
9	NA	 Mees ei teadnud isegi , mis teda häiris . 
9	NA	 Tavaliselt oli ta palju seltsivam . 
9	NA	 Orbitaal see igatahes polnud . 
9	NA	 Ja arahnofoobiat ta ka ei põdenud . 
9	NA	 Pigem oli see planeet , mis teda ettevaatlikuks tegi . 
9	NA	 Planeet , mis kandis kiskja nime . 
9	NA	 Hunt . 
9	NA	 Või isegi mitte planeet , vaid see , mis planeediga seotud oli . 
9	NA	 Ta pidi selles selgusele jõudma ... 
10	NA	" "" See on nagu sädelev teemant mustal sametil ... "" "
11	NA	 Mees ärkas oma mõtetest . 
11	NA	 Tüdruk polnud ära läinud , vaid seisis endiselt ta kõrval ning imetles vaadet . 
11	NA	 Siis ta pöördus ja vaatas mehele otsa . 
11	NA	 Ta polnud ilus . 
11	NA	 Vähemasti mitte selle sõna klassikalises tähenduses . 
11	NA	 Pigem oli ta ... kütkestav . 
11	NA	 Jah , see oli õige sõna . 
11	NA	 Kütkestav , lummav , hurmav . 
11	NA	 Mustad sirged juuksed langesid õlgadele , suu oli pisut suurevõitu , nägu kõhn , silmad ... 
11	NA	 Just silmad olid need , mis tüdruku nii lummavaks muutsid . 
11	NA	 Suured , siirad , imestavad , tulvil mingit nimetut küsimust . 
11	NA	 Naerualtid silmad , täis tuhandeid tantsisklevaid sädemeid . 
11	NA	 Silmad , mis näisid helisevat . 
12	NA	" "" Tal on kellukesed silmades ! "" leidis mees end jahmunult mõtlemas . "
12	NA	 Ta väristas end sisimas , üritades tüdruku lumma murda . 
12	NA	" "" Ütle midagi , muidu muutub olukord piinlikuks ! "
12	NA	" Ja ära jõllita ! "" "
13	NA	" "" Mulle meenutab see ämblikku . "" "
14	NA	 See polnud see , mida ta oli tahtnud öelda . 
14	NA	 See polnud hoopiski see . 
15	NA	" "" Tõesti ? "" päris tüdruk huviga . "
15	NA	" "" Te olete bioloog ? "" "
16	NA	" "" Ei . "" "
16	NA	 Mees naeratas . 
16	NA	" "" Mind huvitab siinne usk . "" "
17	NA	" "" Tähendab — teoloog . "" "
18	NA	" "" Mulle meeldib mõelda endast rohkem kui filosoofist . "
18	NA	 Ma otsin seoseid , põhjuseid . 
18	NA	" Kunagi öeldi minusuguste kohta "" õpetlane "" , "" kehitas mees õlgu ja sirutas käe . "
18	NA	" "" Uber Gileas . "" "
19	NA	" "" Carna LaRupa . "" "
20	NA	 Tüdruku käepigistus oli tugev ja asjalik . 
21	NA	" "" Turist ? "" päris Uber . "
22	NA	 Nüüd oli tüdruku kord naeratada . 
22	NA	 Ta raputas pead . 
23	NA	" "" Ega's ometi .. ? "" jahmus Uber . "
24	NA	" "" Täpselt nii , "" noogutas Carna . "
24	NA	" "" Palverändur . "" "
25	NA	 Loomulikult . 
25	NA	 Kõik , kes Hundil käisid , olid kas turistid või palverändurid . 
25	NA	 Või okultistid . 
25	NA	 Uber ohkas . 
26	NA	" "" Kuulge , lähme kuhugi , kus saab istuda , "" pakkus ta eneselegi ootamatult . "
26	NA	" "" Ajame juttu . "
26	NA	" Muidugi , kui teil midagi selle vastu ei ole ... "" "
27	NA	" "" Minugipoolest , "" nõustus tüdruk . "
27	NA	" "" Mul polnud plaaniski siin seistes põkkumist oodata . "" "
28	NA	 Ta pöördus minekule ja Uber tundis , kuidas ta süda kokku tõmbus . 
28	NA	 Miski selles tüdrukus meenutas talle Tameryt . 
28	NA	 Olgu peale , et Tamery oli olnud tüdrukust peaaegu poole vanem , pehme ja lopsakas brünett , oli neis siiski midagi ühist . 
28	NA	 Asjalik ja konkreetne hoiak , mis varjas parajat annust romantikat ; sama sädelus silmades ja seegi , et ka Tamery oli ... 
29	NA	 Stopp ! 
30	NA	 Uber sundis end sellele mitte mõtlema . 
30	NA	 Mitte praegu . 
31	NA	 Praegu läheb ta selle tüdrukuga baari ja üritab lihtsalt välja selgitada , miks ... 
32	NA	 Kuplist lahkudes heitis ta viimase pilgu orbitaalile . 
32	NA	 Laev oli suunda muutnud ning päike oli taas planeedi varju kadunud . 
32	NA	 Valguse ja varju piiril , galaktilise pimeduse ääremail , luuras orbitaal nagu kosmiline ämblik . 
33	NA	 Nad leidsid vaba laua varjulises nishis ning Uber tellis dringid . 
33	NA	 Tüdruk istus ta vastas teisel pool lauda ja silmitses teda uurivalt . 
33	NA	 Uberit paelus taas üllatunud ilme tüdruku silmades . 
34	NA	" "" Tal on kellukesed silmades ! "" oli ta mõni hetk tagasi mõelnud . "
34	NA	 Ta oli taas muutunud romantiliseks , nagu neil aegadel , kui Tamery veel ... 
35	NA	 Neetud ! 
35	NA	 Uber langetas pilgu , et tüdruku silmadest pääseda ning leidis end ühtäkki tüdruku rindadega tõtt vaatamas . 
35	NA	 Tumedad nibud , mis pluusi alt paistsid , sihtisid teda üle laua nagu teine paar silmi , nõudlikud ja väljakutsuvad . 
35	NA	 Õhuke poolläbipaistev materjal tõstis nooruslikud vetruvad rinnad esile , selle asemel et neid varjata , ning Uber tundis , kuidas arutu kirg kubemes hõõguma lõi . 
35	NA	 Hetkeks paiskus maailm segi . 
35	NA	 Ta oleks tahtnud sõgedas ihas üle laua kummarduda , särgi üles rebida ning end vampiirina nende häbitute rindade külge imeda , et tunda , kuidas nibud ta huulte all kikki tõusevad ... 
36	NA	 Mingi osa temast oli keha reaktsioonist segaduses . 
36	NA	 Tüdruk polnud ju tema tüüp ! 
36	NA	 Talle meeldis lopsakam ilu , prink ja meelas . 
36	NA	 Nagu Tameryl ... 
37	NA	 Uber ägas mõttes . 
38	NA	 Tamery ! 
39	NA	 Mõte naisest mõjus kainestavalt . 
39	NA	 Ta lõpetas tüdruku silmadega õgimise , rebis end ta rindadest lahti ja tõstis uuesti pilgu — ainult selleks , et kohata taas tüdruku oma . 
40	NA	 Tüdruk muigas . 
41	NA	 Uber tundis , kuidas keha äkki rahunes . 
41	NA	 Veri valgus nüüd hoopis näkku ja ta kõrvad lõid reetlikult õhetama . 
42	NA	" "" Kuramuse nähvits ! "" mõtles ta . "
42	NA	" "" Ta teadis , et see juhtub . "
42	NA	" Ta ju lausa ootas seda ! "" "
43	NA	 Ja ta ise oli ka tore ! 
43	NA	 Midagi mõtlemata oli ta valinud laua baari hämaramas nurgas , kus armunud paarikesed said kõrvaliste pilkude eest varjatult teineteise kätt hoida ja kudrutada . 
43	NA	 Nagu ta selleks olekski siia lennanud ! 
43	NA	 Kurat ! 
44	NA	 Mis selle tüdruku nimi oligi ? 
44	NA	 Caila ? 
44	NA	 Carla ? 
44	NA	 Carna ? 
44	NA	 Jah , õige ! 
44	NA	 Carna ! 
44	NA	 Carna LaRupa . 
45	NA	" "" Miks te seda teete , Carna ? "" päris ta järsult , peaaegu käratades . "
45	NA	" "" Palverännak Hundile . "
45	NA	 Miks ? 
45	NA	" Mida te loodate sealt leida ? "" "
46	NA	 Tüdruku silmad läksid suureks . 
47	NA	" "" Kas te ei leia , et te olete pealetükkiv ? "" päris ta solvunult . "
48	NA	" "" Vabandust , "" kogeles Uber . "
48	NA	" "" See oli minust taktitu ... "" "
48	NA	 Ta tõstis käed ja hõõrus meelekohti , üritades sisemuses mäslevaid vastuolulisi tundeid kontrolli alla saada . 
48	NA	" "" Lihtsalt ... ma olen pisut väsinud . "
48	NA	" See lend ei mõju mulle hästi . "" "
49	NA	 Ta võttis pokaali ja rüüpas suure lonksu . 
49	NA	 Muusika tinises vaikselt , ekseldes baari sügavates soppides . 
50	NA	 Tüdruk silmitses teda , pea viltu . 
51	NA	" "" Teate , "" sõnas ta ootamatult . "
51	NA	" "" Ma mõtlesin sellele ämblikule ... "" "
52	NA	" "" Millisele ämblikule ? "" ei mõistnud Uber . "
53	NA	" "" Sellele , keda te orbitaali vaadates nägite . "" "
53	NA	 Carna toetas lõua rusikale ja kibrutas kulmu . 
53	NA	" "" Ma üritasin ette kujutada , kuidas te seda näete ... "" "
54	NA	" "" Ja ... ? "" pomises Uber , kes oli asjade sellisest pöördest veidi üllatunud . "
55	NA	 Carna väristas end kergelt . 
56	NA	" "" Mul hakkas jube . "
56	NA	 Kosmiline ämblik , hiiglaslik monstrum , kes varitseb saaki . 
56	NA	" Saak , see tähendab laev , läheneb ; ämblik sirutab end välja , haarab temast halastamatute haaratsite ja manipulaatoritega kinni , haalab lähemale , mässib oma toitekaablite ja juhtmete võrku ning imeb temast elu , see on reisijad , välja ... Teiega peab midagi õige ränka olema juhtunud , et te selliseid asju endale ette kujutate . "" "
57	NA	 Uber muigas vaevaliselt . 
58	NA	" "" Teie kujutasite seda ette , mitte mina . "
58	NA	" Need olid teie sõnad , "" vaidles ta . "
58	NA	" "" Kui ta vaid teaks , kui lähedal ta tõele oli ... "" "
59	NA	" "" Jah , kuid te ju ise tunnistasite äsja , et see lend ei mõju teile hästi , "" ei jätnud Carna jonni . "
59	NA	" "" Miski järelikult ikkagi häirib teid ! "" "
60	NA	" "" Olete te psühholoogiat õppinud või mis ? "" "
61	NA	" "" Niisama , mõned juhuslikud loengud , "" kehitas Carna õlgu . "
61	NA	" "" Psühholoogia , psühhoanalüüs , nipet-näpet ... "" "
62	NA	" "" Või nipet-näpet ! "" urises Uber . "
62	NA	" "" Ma pean vist õnne tänama , et te täiskursust läbi pole teinud , mine tea , mis te siis veel mu jutust välja loeksite ! "" "
63	NA	 Uber vaikis hetke . 
64	NA	" "" Nojah , mis ma ikka puiklen , "" ohkas ta lõpuks . "
64	NA	" "" Teatud määral on teil õigus . "
64	NA	 Kuid mitte orbitaali suhtes . 
64	NA	 Ma olen lihtsalt oma tunded selle planeedi vastu alateadlikult üle kandnud orbitaalile kui selle maailma väravale . 
64	NA	 Asi on tegelikult planeedis . 
64	NA	" Hunt on see kiskja , kes toitub inimestest . "" "
65	NA	" "" Muidugi mitte otseselt , "" lisas ta , nähes tüdruku ehmatust . "
65	NA	" "" Piltlikus tähenduses muidugi . "" "
66	NA	" "" Nii et midagi ikka juhtus , "" pomises Carna . "
66	NA	" "" Midagi isiklikku ... "
66	NA	 Ja nüüd lähete te kätte maksma ! 
66	NA	" Kogu see õpetlase-jutt oli siis jama ? "" "
67	NA	" "" Ei . "
67	NA	" Ma ei lähe kätte maksma , "" seletas Uber kannatlikult . "" Olete teie alles romantik ! "
67	NA	 Ma lähen selgust saama . 
67	NA	 Ja ei mingit jama ! 
67	NA	 Ma tahan tõepoolest teada saada , mis juhtus . 
67	NA	" Ja miks . "" "
68	NA	" "" Kas ta ... suri ? "" päris tüdruk vaikselt . "
69	NA	" "" Lõpetame selle jutu ! "" lõikas Uber . "
69	NA	" "" Ma ei taha sellest rääkida . "" "
70	NA	 Nad vaikisid , hoidudes hoolikalt teineteisele otsa vaatamast . 
71	NA	" "" Milleks teil mind vaja on ? "" küsis Carna lõpuks . "
72	NA	" "" Ma ju ütlesin , "" ohkas Uber . "
72	NA	" "" Ma otsin seoseid , põhjuseid ; üritan näha asjade taha ... "
72	NA	 Te lähete Hundile palverännakule . 
72	NA	 Miks ? 
72	NA	" Mida te otsite ? "" "
73	NA	" "" Mida ma otsin ? "" "
73	NA	 Tüdruk vajus mõttesse . 
73	NA	" "" Huvitav , ma pole ise seda küsimust endale kunagi esitanud . "
73	NA	 Ma ei tea . 
74	NA	 Mulle lihtsalt tundus korraga , et mu elul pole mingit sihti . 
74	NA	" Et ma olen elanud asjata ... "" "
75	NA	" "" Kui vana te õigupoolest olete ? "" katkestas Uber teda . "
76	NA	" "" Varsti saan kakskümmend . "" "
77	NA	" "" Hoidku küll , mina olen 43 ja oma arust on minulgi veel küllalt aega sihte seada ... "" jahmus Uber . "
77	NA	" "" Kuhu te oma palverännaku teete , kui see saladus pole ? "" "
78	NA	" "" Ärataja kloostrisse . "
78	NA	" See pidavat olema kusagil mägedes . "" "
79	NA	" "" Uus Avanemine , "" noogutas Uber süngelt ja ta silmad tumenesid . "
79	NA	" "" Seda ma kartsingi . "
79	NA	" Ja teil on plaanis see läbi teha ? "" "
80	NA	" "" Jah , "" vastas tüdruk lihtsalt . "
81	NA	 Uber vangutas pead . 
81	NA	 Ta ei mõistnud . 
81	NA	 Ta võis aru saada nende motiividest , kes okultistide nime all Hundile voorisid . 
81	NA	 Lootus saada osa jumalikust jõust , mis end Hundil avaldab , oli piisav põhjus , et ruumiränd ette võtta . 
81	NA	 Maagilised amuletid , mida juttude järgi olevat Hundil võimalik valmistada , tõotasid nende omanikule piiritut müügitulu ja eluaegset rikkust . 
81	NA	 Isegi turiste , kes olid nõus üüratuid summasid maksma , et Hundil mõnes kloostris ehtsat surma ja sellele järgnevat ülestõusmist kogeda , oli ta valmis mõistma . 
81	NA	 Küllap see oli igavlevatele rikkuritele piisavalt eksklusiivne seiklus , et sellega hiljem teiste ees kiidelda . 
81	NA	 Kuid ta ei suutnud mõista neid , kes tõsimeeli palverännule tulid . 
81	NA	 Mida nad lootsid leida ? 
81	NA	 Mis neil puudus , et nad tundsid vajadust surma kogeda ? 
82	NA	" "" Miks ? "" päris ta taas . "
82	NA	" "" Kas te arvate , et surm võib anda teie elule mõtte ? "" "
83	NA	" "" Võibolla . "
83	NA	" On see siis nii võimatu ? "" "
84	NA	 Uber tundis , kuidas ärritus temas maad võtab . 
84	NA	 Talle meenus Tamery . 
84	NA	 Ta ei tahtnud , et ka see tüdruk siin ... 
85	NA	" "" Ei , ei ole ! "
85	NA	" Teatud mõttes on teil isegi õigus , "" selgitas ta , üritades iga hinna eest rahulikuks jääda . "
85	NA	 Kui ta oleks suutnud Tameryt veenda ... 
85	NA	 Kui ta suudaks nüüd seda tüdrukutki veenda ... 
85	NA	" "" See tundub olevat paradoksaalne , ent elu on tõepoolest võimeline väärtustama vaid surm . "
85	NA	 Teadmine , et olemine võib igal suvalisel hetkel mitteolemiseks üle minna , on üks väheseid asju , mis meid olles pingutama sunnib . 
85	NA	 Selles mõttes on õige , et surm annab elule mõtte . 
85	NA	 Kuid selle mõtte annab surma olemasolu , teadmine sellest , mitte surma kogemine ! 
85	NA	" Surm ise ei saa olla elu mõtteks ! "" "
86	NA	 Carna vaatas talle oma suurte imestavate silmadega otsa , nagu ei kuulakski ta teda . 
87	NA	" "" Kuhu te ise suundute ? "" päris ta ning Uberile jäigi selgusetuks , kas tüdruk oli teda üldse kuulanud . "
88	NA	" "" Sinna , kuhu teiegi , "" lausus ta lõpuks süngelt . "
89	NA	" "" Tõesti ? "" elavnes tüdruk . "
89	NA	" "" Kuid te pole ju palverändur ... "" "
90	NA	" "" Ma tahan näha , mis seal tegelikult sünnib . "
90	NA	" Ma ju ütlesin — ma tahan selgusele jõuda ... "" "
91	NA	" "" Tore . "
91	NA	" Siis läheme koos ! "" plaksutas Carna rõõmsalt käsi , laskmata Uberil vastu vaielda . "
92	NA	 Külmas kosmilises pimeduses vonklesid toitekaablid läbi tühjuse , sirutudes laeva poole . 
92	NA	 Nõrk värin raputas laineri keret , kui käpataolised haaratsid temast kinni rabasid ja orbitaali külge fikseerisid . 
92	NA	 Vaakum neelas lukustusmehhanismide sulgumise kuivad naksatused ja õhulüüside avanemise abitu sisina . 
92	NA	 Ämblik oli oma saagi kinni püüdnud . 
93	 2 . 	 2 . 
94	NA	 Uber istus mäenõlval ja vaatas alla . 
94	NA	 Carna lamaskles ta kõrval , pikk läikiv rüü poolde reide üles kääritud , ja liigutas varbaid . 
94	NA	 Tema saapad vedelesid siinsamas kiduras rohus . 
95	NA	 Kaks päeva tagasi oli süstik neid orbitaalilt planeedile toonud . 
95	NA	" Isikutuvastamine , rutiinne tervisekontroll , "" Sõidu eesmärk , palun ? "
95	NA	" "" ... "
96	NA	 Rutiin lõppes siis , kui nad transpordijaamast väljuda tahtsid . 
96	NA	 Viisakalt juhiti nende tähelepanu sildile , mis palverändurid väljapääsu asemel veel ühte ruumi juhatas . 
96	NA	 Seal anti neile ürbid , mida kandsid Hundi mungad — kuldselt voogavad maaniulatuvad rüüd , mis näisid valatuna , mitte õmmelduna . 
96	NA	 Kuni palverännaku lõpuni oli neid munkadega ühte seisusesse tõstetud . 
97	NA	 Uber keerutas rüüd käes ja hakkas seda siis ohates selga ajama , põhjustades veel ühe piinliku vahejuhtumi . 
97	NA	 Nagu selgus , kanti mungarüüsid paljal kehal , mis tähendas , et palverännaku lõpuni pidid nad kõik isiklikud riideesemed peale jalanõude hoiule andma . 
97	NA	 Uber viskas pilgu Carna poole . 
97	NA	 Vähimatki kohmetust tundmata tiris tüdruk särgi üle pea ja puges pükstest välja , paljastades väikesed pringid rinnad , trimmis kõhu ja kitsa musta triibu kõhu all . 
97	NA	 Ta ei vaevunud Uberile isegi selga pöörama . 
97	NA	 Taas tundis Uber allpool reetlikku tuksatust . 
97	NA	 Tüdruk tõstis graatsilise liigutusega käed pea kohale ja lasi rüül kuldse vihmana alla langeda . 
97	NA	 Uber pööras Carnale selja ja riietus kiirustades lahti ; samamoodi kiirustades kattis ta ka oma alastuse . 
97	NA	 Hea , et rüü oli avar , nii polnud karta , et see reetlikult pungitama jääb ... 
98	NA	 See kõik oli juhtunud kaks päeva tagasi . 
98	NA	 Uber heitis taas Carnale vargse pilgu . 
98	NA	 Tüdruk pikutas ta kõrval , pikk läikiv rüü poolde reide üles kääritud . 
98	NA	 Nagu laps , kes ilusat ilma naudib . 
98	NA	 Tal olid ilusad jalad ja kuigi ta ei eksponeerinud neid praegu teadlikult , ei suutnud Uber neid vaadates kuidagi unustada tõsiasja , et kuldse rüü varjava serva all polnud rohkem midagi . 
98	NA	 See , et Carna mingil tabamatul moel Tameryle nii sarnane oli ja samas temast täielikult erines , ajas Uberit hulluks . 
98	NA	 Ta surus alla soovi käsi tüdruku reiele panna ja seda silitada . 
99	NA	" "" Kuidas jalad on ? "" päris ta hoopis . "
100	NA	" "" Pole viga , "" naeratas Carna ja liigutas taas oma villis varbaid . "
100	NA	" "" Aga puhkus kulus tõepoolest ära . "
100	NA	" Ma ei saa aru , miks kõik peab nii keeruline olema ? "" jätkas ta kaeblikult . "
100	NA	" "" Palju lihtsam oleks ju laevaga planeedile maanduda ja siis hõljukiga otse kloostrisse sõita . "
100	NA	 Milleks see orbitaal , milleks see totter mitmepäevane jalgsimatk mägedesse ? 
100	NA	" Miks peab klooster üldse mägedes asuma ? "" "
101	NA	" "" Nonoh , "" muigas Uber . "
101	NA	" "" Ja ise üritate veel psühholoogias asjatundjat mängida ! "
101	NA	 Muide , kas te olete juba unustanud , et me oleme palverändurid ? 
101	NA	" Mida muud me peaksime siis tegema , kui mitte rändama ? "" "
102	NA	" "" Ärge naljatage , "" mossitas tüdruk . "
102	NA	" "" Ja mis see psühholoogia siia puutub ? "" "
103	NA	" "" Vägagi puutub , "" sõnas Uber , imetledes tüdruku võimet olla ühel hetkel vaheda mõistusega ahvatlev naine , teisel aga abitu laps . "
103	NA	" "" Müügimeeste kuldreegel on , et kliendile on võimalik müüa ükskõik mida , kui sa suudad teda veenda selle vajalikkuses . "
103	NA	 Usu ja jumalatega on umbes samuti . 
103	NA	 Millal inimene neid vajab ? 
103	NA	 Siis , kui ta kahtleb , kui ta on sihi kaotanud ... 
104	NA	 Vana Maa , kõikide religioonide ürgkodu , on kadunud ajaloo hämarusse , temast räägitakse veel vaid legende . 
104	NA	 Keegi ei tea , mida kujutasid endast inimeste esialgsed uskumused ja suured religioonid . 
104	NA	 Kuid süsteemi , mis peab aitama religioonil mõjule pääseda , on lihvitud aastatuhandeid . 
104	NA	 Palverännud on üks vanimaid müügistrateegiaid , mis kasutab psühholoogiat ja inimeste alateadvust . 
104	NA	" Palverännud peavad tagama , et need , kes teel olles veel kõhklevad , on pärale jõudes valmis . "" "
105	NA	" "" Kuidas ? "" ei mõistnud Carna . "
106	NA	 Uber mõtles hetke , kuidas oma mõttekäiku paremini sõnastada . 
107	NA	" "" Minu meelest rajaneb kõik sellel , et Kõrgema Jõu juurde minnes peab inimene tunnetama oma tühisust . "
107	NA	 Ei saa minna Jumala juurde , tundes , et sa oled temast üle , oled tast suurem , võimsam ... 
107	NA	" Mida te tunneksite , kui maanduksite hiiglasliku kosmoselaevaga kloostri taga metsas , marsiksite kloostrisse sisse ja nõuaksite imet ? "" "
108	NA	 Carna kehitas õlgu . 
109	NA	" "" Ei tea . "
109	NA	 Arvatavasti mitte midagi erilist ... 
109	NA	" Kuigi ma ei kujuta ette , et keegi peale rikaste turistide võiks millegi säärasega hakkama saada . "" "
110	NA	" "" Just nimelt ! "
110	NA	 Ei midagi erilist ! 
110	NA	 Selles asi ongi . 
110	NA	 Selline rikas turist ei vaja usku . 
110	NA	 Ta vajab vaid imet ; kuid imet mitte kui kinnitust Kõrgema Jõu olemasolust , vaid kui vaatamisväärsust , mille taustal oleks kena uue holo jaoks poseerida . 
111	NA	 See , kes kahtleb , peab Kõrgema Jõu ette jõudma väikese ja alandlikuna . 
111	NA	 Ta peab tundma , et Kõiksuses on Miski , mis on temast üle . 
111	NA	 Siis võtab ta imet kui Kõrgema Jõu tunnismärki , mitte kui vaatamisväärsust . 
112	NA	 Just sellepärast ei tooda palverändureid planeedile laevaga , vaid tillukeste süstikutega orbitaalilt , kuhu laev pargitakse . 
112	NA	 Just sellepärast ei viida meid hõljukiga kloostrisse , vaid lastakse jalgsi minna . 
112	NA	" Ja just sellepärast on kloostrid ehitatud mägedesse . "" "
113	NA	" "" Ee ... nüüd ei jõudnud ma vist hästi jälgida , "" tunnistas Carna häbelikult . "
113	NA	" "" Miks just mäed ? "" "
114	NA	" "" Mäed on stiihia , mille kõrval inimene end paratamatult väiksena tunneb . "
114	NA	" See on vist alati nii olnud . "" "
114	NA	 Uber heitis selili , pani käed pea alla ja jäi taevasse vaatama . 
114	NA	" "" Ka te ei tunne seda ? "
114	NA	 Kristallselge õhk , tuul , vabadus ... 
114	NA	 Ürgne puhtus ja puutumatus . 
114	NA	 Isegi taevas tundub mägedes selgem ja kirkam . 
114	NA	 Jah , mägedes on tõepoolest midagi jumalikku ... 
114	NA	 Pole ime , et paljud iidsed kultuurid oma jumalad just mägedesse elama panid . 
114	NA	 Kõrgem Jõud , mis end sellises ülevas ja suursuguses paigas avaldab , peab olema sama ülev ja suursugune , teistsugust mõtet ei saagi tekkida . 
114	NA	 See arusaam peab imbuma palverändurisse koos karge mägiõhuga , koos väsimusega , mis näitab , et Jumalate juurde pääsemine polegi niisama lihtne ... 
114	NA	 Kui ta lõpuks pärale jõuab , kannab ta mägede ähvardava ilu ja jõu alateadlikult üle ka Jumalale , kelle juurde ta on tulnud . 
114	NA	" Ta on valmis uskuma , isegi kui ta enne kõhkles . "" "
115	NA	 Uber jäi vait . 
115	NA	 Carna oli maast kõrrekese tõmmanud ja näris seda mõtlikult . 
116	NA	" "" Ma pole kunagi selliste asjade peale mõelnud , "" tunnistas ta lõpuks . "
116	NA	" "" Tundus nii lihtne tulla palverännakule . "
116	NA	 Ma ei teagi õieti , mida ma ootasin . 
116	NA	 Küllap imet nagu kõik . 
116	NA	 Ei , mitte ainult surma ja sellele järgnevat taassündi , vaid midagi veel ... 
116	NA	 Et see paneb kõik paika , kõik asetub äkki oma kohtadele ... 
116	NA	" Tobe , kas pole ? "" "
117	NA	" "" Ei , miks ? "" vaidles Uber . "
117	NA	" "" Inimene on alati imet oodanud . "
117	NA	 See on talle omane . 
117	NA	 Kuid mulle tundub , et tähtsam on imet mitte oodata , vaid selle poole püüelda . 
117	NA	 Palverännak on justkui põgenemine tegelikkuse eest , vastutuse kellelegi teisele , mingile kõrgemale jõule veeretamine . 
117	NA	 Ma ei tea , võibolla ma eksin , aga nii mulle tundub . 
117	NA	" Võibolla pole ma üldse suurem asi filosoof , võibolla ei maksa mu teooriad punast krossigi ... "" "
118	NA	" "" Ärge nii küll öelge ! "" "
118	NA	 Carna pööras end kõhuli , vaatas Uberile otsa ja naeratas . 
118	NA	" "" Minu arust on teiega huvitav ... "" "
119	NA	 Uber pööras end talle otsa vaatama ja avastas korraga , et tüdruku silmad on otse tema omade vastas . 
119	NA	 Kellukesed lõid helisema , kuldsed pöörised imesid teda sügavikku . 
119	NA	 Uber tundis , et veel veidi ja ta upub nende imestavate silmade põhjatusse . 
120	NA	 Munk , kes neile teejuhiks oli antud , hõikas eemalt ja päästis Uberi kohustusest midagi öelda või teha . 
120	NA	 Ta tõusis võpatades , ootas , kuni tüdruk saapad nägu krimpsutades jalga vedas , ja aitas ta siis püsti . 
120	NA	 Oli aeg edasi minna . 
121	NA	 *** 
122	NA	 Uber istus lõkke ääres ja vaatas tulle . 
122	NA	 Päev oli olnud oodatust raskem . 
122	NA	 Carna saapad hõõrusid endiselt ja lõpuks oli Uber sunnitud tal ümbert kinni võtma , et tal käia aidata . 
122	NA	 Tüdruk oli talle tänulikult otsa vaadanud ja end usalduslikult tema vastu toetanud . 
122	NA	" "" Ma juba peaaegu tunnengi end väikese ja alandlikuna , "" oli ta naerdes sõnanud . "
123	NA	 Uber hammustas huulde . 
123	NA	 Ta ei tahtnud , et selle tüdrukuga midagi juhtuks . 
123	NA	 Midagi , mis oli juhtunud Tameryga . 
123	NA	 Ta ei teadnud seniajani , mis see oli . 
123	NA	 Ainus , mida ta kindlalt teadis , oli see , et ka Tamery oli tulnud palverändurina Hundile ... 
124	NA	" "" Kas teil ei tule ka und ? "" kostis ootamatult . "
125	NA	 Carna tuli ja istus Uberi kõrvale . 
126	NA	" "" Kuidas jalad on ? "" päris Uber , tundes ise arusaamatut piinlikkust . "
126	NA	 Oli tunne , nagu ei oskakski ta enam muust rääkida kui tüdruku jalgadest . 
127	NA	" "" Tänan küsimast , hästi , "" naeratas tüdruk . "
127	NA	" "" See salv on lihtsalt ... hämmastav . "" "
128	NA	" "" Lihtsalt ime , tahtsite te öelda , "" muigas Uber . "
128	NA	 Ta oli lausa ahhetanud , kui pärast laagrissejäämist tüdruku veriseks hõõrdunud jalgu nägi . 
128	NA	 Munk , pikk sõnaaher vanamees , keda näis miski vaevavat , oli vaikides amuleti toonud ja Carna jalgu mingi teravalt lõhnava salviga võidnud . 
128	NA	 Paistis , et kuuldustel Hundi amulettide tervendavast mõjust oli tõepõhi all — tüdruku jalad olid tunduvalt paremas seisus ning tundus , et hommikuks on ta vastu igasuguseid ootusi täiesti terve . 
128	NA	 Ime ? 
129	NA	 Uber ühmas kahtlevalt . 
129	NA	" "" Selliste väikeste imedega meid püütaksegi , "" mõtles ta . "
129	NA	" "" Need peavad pinnase tõeliste imede jaoks ette valmistama ... "" "
130	NA	" "" Ma mõtisklesin lihtsalt religioonist , "" sõnas ta vabandavalt , nähes tüdruku imestunud pilku . "
131	NA	" "" Te pole sellest vist eriti vaimustuses ? "" "
132	NA	" "" Noh , võib vist ka nii öelda . "" "
133	NA	" "" On see ... on see kuidagi seotud sellega , mis juhtus ? "" söandas Carna arglikult pärida . "
134	NA	 Uber nõksatas jäigaks , kuid ainult hetkeks . 
134	NA	 Siis sundis ta ennast vastama . 
134	NA	 Ta teadis , et ei saa selle eest lõputult põgeneda . 
135	NA	" "" Kahtlemata on sellel oma osa , "" sõnas ta lõpuks ettevaatlikult . "
135	NA	" "" Kuigi ma pole kunagi eriti religioosne olnud . "
135	NA	" Ma olen küll uurinud erinevaid usundeid ja religioone , kuid seda rohkem kõrvaltvaataja seisukohast , õpetlasena . "" "
136	NA	" "" Sel juhul võiksite te oma teadmisi minugagi jagada , "" pakkus Carna . "
136	NA	" "" Mina näiteks ei tea religioonist peaaegu midagi . "" "
137	NA	 Uber pööras end jahmunult tema poole . 
138	NA	" "" Kuidas see võimalik on ? "" ei tahtnud ta uskuda . "
138	NA	" "" Te tulete palverännakule ja väidate nüüd , et ei tea religioonist midagi ? "" "
139	NA	" "" Nii see on , "" kehitas tüdruk õlgu . "
139	NA	" "" Ma ju ütlesin , et ei teadnud isegi , mida ma siit leida lootsin . "
139	NA	" Ma vist tahtsin lihtsalt , et minuga juhtuks midagi , mis aitaks mul eneses selgusele jõuda ; midagi , mis mu elu paika paneks ... "" "
140	NA	 Uber üritas end koguda . 
140	NA	 Oli see võimalik ... ? 
140	NA	 Oli see võimalik , et ka Tamery oli lihtsalt tulnud ? 
140	NA	 Tulnud , teadmata isegi täpselt , miks ? 
140	NA	 Tulnud , oskamata isegi sõnastada neid põhjuseid , mis teda selleks ajendasid ? 
140	NA	 Väga võimalik , et nii see oligi . 
141	NA	" "" Rääkige mulle Avanemisest , "" palus tüdruk . "
142	NA	 Mõtted pudenesid laiali nagu helmed katkisest keest . 
143	NA	" "" Avanemisest ? "" kordas Uber . "
143	NA	" "" Olgu , räägime siis Avanemisest . "" "
144	NA	 Ta tõmbas oma koti lähemale , otsis veidi ja tõmbas siis välja väikese ristkülikukujulise eseme . 
145	NA	" "" Mis see on ? "" päris Carna uudishimulikult . "
146	NA	" "" Raamat . "
146	NA	" Mõnel pool kloostrites on tavaks neid ikka veel ammuse kombe kohaselt plastlehtedele salvestada . "" "
147	NA	 Uber lülitas raamatu sisse ja tähed hakkasid helendama . 
148	NA	" "" Kas usku on võimalik teada ? "
148	NA	" Traktaat religioonist ehk miks Avanemine ebaõnnestus , "" luges Carna . "
149	NA	" "" Selle on kirjutanud Ektor Gabis* , Getmannelt pärit munk , kes suurema osa oma elust veetis Fabulusel , "" sõnas Uber . "
149	NA	" "" Oma elu lõpupoole naases ta siia , Hundile , kus temast kunagi munk oli saanud , ja kirjutas kloostris elades selle teose . "
149	NA	" Suhteliselt igav raamat , eriti kui võrrelda tema autobiograafiaga , mis kirjeldab Fabulusel aset leidnud kummalisi sündmusi , kuid Avanemise mõistmiseks ilmselt hädavajalik lektüür ... "" "
150	NA	" "" Getmanne , Fabulus ... "" pomises Carna . "
150	NA	" "" Need on vist kusagil otsata kaugel ? "" "
151	NA	" "" Jah , "" nõustus Uber ja tõstis pilgu öötaevasse . "
151	NA	 See oli must ja põhjatu ja tähti täis . 
151	NA	 Need sädelesid seal nagu kuldsed tähnid Carna silmades . 
151	NA	" "" Siit neid näha ei ole . "
151	NA	" Ilmaruumi Kolgas — nii kutsuti Fabulust , enne kui ta tuntuks sai ... "" "
152	NA	 Ka tüdruk vaatas üles , tema pea puutus vastu Uberi õlga ja jäigi sinna . 
152	NA	 Hetkeks tundis Uber kiusatust raamat pimedusse heita ja ... 
152	NA	 Siis võttis ta end kätte . 
153	NA	" "" Ma siis loen ? "" päris ta veidi rabedalt . "
153	NA	" "" Olete te kindel , et tahate seda kuulata ? "" "
154	NA	" "" Jah , "" sosistas Carna ning sulges silmad . "
155	NA	" "" Kõik sai alguse Maal , "" alustas Uber . "
155	NA	" "" Inimkonna algul , neil ammustel aegadel Maal , tekkisid religioonid , tekkisid koos inimesega . "
155	NA	 Maalt sai alguse ka traditsioon kanda religioon ajatute asjade kilda . 
155	NA	 Kui inimene hakkas ümbritsevat mõistma , taipas ta , et on vaid tühine ajalik tolmukübe ajatus universumis . 
155	NA	 Universum oma kõiksuses on jääv . 
155	NA	 Inimese osaks on elada oma elu ja lahkuda . 
155	NA	 Kaduda , hävida , haihtuda . / ... / 
156	NA	 Inimene on ajalik ja surelik . 
156	NA	 See on kurblik paratamatus , ületamatu tõde , eemaletõukav tõdemus — me kaome ja sureme , aga maailm jääb . 
156	NA	 See on asi , millega inimene pole suutnud leppida — inimene tahab elada ka siis , kui midagi enam ei ole . / ... / 
157	NA	 Üksikinimene võib end surematuks teha oma tegude läbi , füüsiliselt aga ei iial . 
157	NA	 Nii tekkisidki religioonid , kõik sarnased oma lootuses inimese eluiga pikendada , olgu või sealpoolsusega . 
157	NA	 Surematus on ulm , mis on sünnitanud religioonid . 
158	NA	 Ja siis oli inimesele vaja jumalat . 
158	NA	 Jumal pidi olema loovuse andja ja elu kandja . 
158	NA	 Inimene on alati tahtnud oma jumalat personifitseerida . 
158	NA	 Isegi siis , kui jumalana hakati ette kujutama teadvust , pidi see ju kellelegi kuuluma . 
158	NA	 Nii tekkisid ühejumalausud , inimene aga hakkas kõikjalt otsima jumalikke ilmutusi . 
158	NA	 Otsima ja leidma . 
159	NA	 Me ei tea , millistes oludes ja milliste juhtumuste ajel sündisid peamised usundid Maal . 
159	NA	 Ilmselt pidid aset leidma sündmused , mis tolleaegsetele inimestele pidid vähemalt näiliselt suutma tõestada , et elu ja surma piiri on võimalik ületada . 
159	NA	 Me ei tea , kas need olid tõeliselt jumaliku või mingi määratlemata teadvuse ilmingud . 
159	NA	 Või olid need lihtsalt instseneeritud . 
159	NA	 Selge on aga , et aset leidsid niiöelda imed . 
159	NA	 Ainult tavaelust väljapoole ulatuv kogemus võib inimestele anda tugeva religioosse impulsi . 
159	NA	 Mis seal tegelikult toimus , jääb igaveseks saladuseks , sest usundite tekkepõhjused ja algsed impulsid lähevad pikapeale meelest ja ununevad . 
159	NA	 Nii kaotavad usud aja jooksul oma olulisi kvalitatiivseid omadusi , ehk neidki , mis algselt võisid olla nende tekkejõuks ja põhituumaks . 
159	NA	 Kui kunagi leidsidki Maal aset sündmused , milles ilmutas ennast kõrgem teadvus , siis on nad juba ammu meelest läinud . / ... / 
160	NA	 Paradoks seisneb selles , et ka religioonid ei ole ajatud , nagu inimene on ekslikult arvanud . 
160	NA	 Ajatu võib olla küll usk kui selline , mitte aga religioonid . 
160	NA	 Religioonid vananevad . 
160	NA	 Usundid sünnivad , kasvavad , elavad üle oma lapsemeelse siiruse ja otsekohesuse , jõuavad küpsesse loome- ja teotsemisikka , hakkavad keskiga ületades kalduma sofismi ja keerutamisse , vanaks jäädes aga hakkavad meenutama kuldseid noorusaegu , üritavad ühendada oma elukogemust möödatormava uue ajaga , kuni lõpuks valulist vanadusnõtrust põdema jäävad . 
160	NA	" Ja siis surevad nad välja . "" "
161	NA	 Uber vaikis . 
161	NA	 Carna silmad olid endiselt suletud ning mees ei teadnud , kas ta kuulas veel . 
161	NA	 Öö oli karge ja vaikne ning Uber tundis korraga , kui kohatu on istuda sellisel ööl lõkke ääres ja lugeda kaunile noorele naisele traktaati religioonist . 
161	NA	 Ta pani raamatu kinni . 
162	NA	" "" Mis edasi sai ? "" päris Carna silmi avades . "
162	NA	 Ta oli kuulanud . 
162	NA	 Ta tahtis tõepoolest teada , seda oli ta silmadest näha . 
163	NA	 Uber kõhkles hetke imestunult ja luges siis edasi . 
164	NA	" "" Pole kahtlust , et on olemas mingi Kõrgem Teadvus , millelt algreligioonid Maal kunagi innustust said . "
164	NA	 Universumi ülim liikumapanev jõud , millelt saadud sõnumeid esimesed usundid inimkonna hällis vastavalt oma arusaamadele kohandasid ja mugandasid . 
164	NA	 Tõlkisid endale arusaadavasse keelde , lisasid inimlikke käitumisreegleid ja kõige oleva tekkepõhjendusi . 
164	NA	 Kuni saabus uus ajastu — Kolonisatsioon . 
164	NA	 Inimesed lahkusid Maalt , pühapaigad jäid kaugele maha , sõnumid ununesid . 
164	NA	 Side katkes . 
165	NA	 Inimene lahkus Maalt , heitis endalt religioonide kütked , lendas lõpmatusse . 
165	NA	 Elu ja surma müsteerium leidis lahenduse ruumis . 
165	NA	 Ilmaruumi avarustega ületas inimene oma eksistentsi traagika . 
165	NA	 Maa religioonid olid ühe planeedi religioonid , nad saidki võrsuda ja idaneda vaid piiratud ruumis . 
165	NA	 Keegi ei tea , mis täpselt juhtus ja miks . 
165	NA	 Võibolla ületas inimene ilmaruumi avarusse jõudmisega mingil moel kõiksuse teadvuse taluvuse piiri . 
165	NA	" Tulemuseks oli , et inimesele anti taas teada , et elu ja surm on kellegi kätes , kes on kõrgem kui inimene ... "" "
166	NA	" "" Kuidas see juhtus ? "" uuris Carna . "
166	NA	 Ta oli oma pea mehe õlalt võtnud ja varjud mänglesid ta palgeil , kui ta tulle vaatas . 
167	NA	" "" Gabise kirjelduse järgi oli neid tuhandeid , kes siia , Hundile , kogunesid . "
167	NA	 Nagu rändlinnud , ütleb ta . 
167	NA	 See juhtus sajandeid tagasi . 
167	NA	" Ja siis anti neile teada ... "" "
168	NA	" "" Nad surid ja ärkasid uuesti ? "" päris tüdruk erutatult . "
168	NA	" "" Ja see oligi Avanemine ? "" "
169	NA	" "" Jah , "" sõnas Uber ja pani raamatu ära . "
169	NA	 Sedapuhku lõplikult . 
170	NA	" "" Aga miks see siis selle munga meelest ei õnnestunud ? "" ei mõistnud Carna . "
170	NA	" "" Praegu on see religioon ju vägagi levinud ... "" "
171	NA	" "" Neile anti teada . "
171	NA	" Ja koos teadmisega anti neile ka tõend — ese , mille abil sai tappa ja uuesti ellu äratada , "" mõtiskles Uber . "
171	NA	" "" Gabise arvates oli põhjus selles , et usku ei saa teada . "
171	NA	" "" Inimene pole nõus kunagi võtma teadmist usu pähe , "" ütleb ta . "
171	NA	" "" Selleks on ta liiga uhke . "" "
171	NA	 Ma olen temaga selles osas nõus , kuid minu meelest polnud see peamine . 
171	NA	 Viga oli tõendis , selles esemes , millega võim surma ja ülestõusmise üle anti inimese kätte . 
171	NA	 See devalveeris usku , see devalveeris ka Kõrgemat Teadvust ja muutis vajaduse tema järele nulliks . 
172	NA	 Avanemine kukkus läbi . 
172	NA	" See , mis praegu levinud on , on Uus Avanemine . "" "
173	NA	" "" Te tahate öelda , et see ... et ta proovis uuesti ? "" "
174	NA	" "" Kõrgem Teadvus ? "
174	NA	" Jah . "" "
174	NA	 Uber kohendas tukke ja lõke lõi uuesti lõõmama . 
174	NA	" "" Ta ootas sajandeid , et mälestus tuhmuks , et teadmine tõendite olemasolust jõuaks unustusse vajuda . "
174	NA	 Ja siis proovis ta uuesti . 
174	NA	 Proovis siinsamas Hundil . 
174	NA	 See oli Uus Avanemine . 
174	NA	 Ja seekord oli sellel edu . 
174	NA	 Uus religioon puhkes õide , rajati sadu kloostreid , palverändurite voorid ummistasid kõik liinid Hundile ... 
174	NA	" Uus Avanemine on levinud kohutava kiirusega ja kinnitanud kanda peaaegu kõigis inimeste maailmades peale Koriandri ... "" "
175	NA	" "" Miks Koriander erand on ? "" oli Carna üllatunud . "
176	NA	 Uber kehitas õlgu . 
177	NA	" "" Sest Koriander on igas mõttes erand . "
177	NA	 On peaaegu avalik saladus , et Koriander on osavate tehnikatürannide poolt valitsetav orjanduslik planeet , ainus omataoline inimeste maailmadest . 
177	NA	 Seda teavad kõik , peale Koriandri elanike endi . 
177	NA	 Nende arvates on neil vedanud , et neid juhib surematu Mante , jumala enda väljavalitu , kes end aegajalt teisest dimensioonist rahvale ilmutab ja ütleb , kuidas elada . 
177	NA	 Osav trikk , millega rahvast manipuleeritakse , muud ei midagi . 
177	NA	 Dimensioonikineetika . 
177	NA	 Pole siis imestada , et Uus Avanemine Koriandril on keelatud . 
177	NA	 Jõud , mis kontrollib elu ja surma ; jõud , mille võimuses on ka inimesel lasta surma piir ületada ja siis jälle tagasi pöörduda , võib surematu Mante troonilt tõugata , tema olemasolu mõttetuks muuta . 
177	NA	 Ja seda ei saa need , kes Koriandril tegelikult valitsevad , lasta juhtuda . 
177	NA	 Koriandril pole Uuest Avanemisest kuuldudki . 
177	NA	 Mungad , kes sinna lähevad , tapetakse ; kogu sissetulev info tsenseeritakse . 
177	NA	 Neil on nende Mante ja nad on õnnelikud . 
177	NA	" Või vähemalt arvavad , et on . "" "
178	NA	 Järgmisel päeval pöördus Carna selle jutuajamise juurde tagasi . 
178	NA	 Eelmisel õhtul olid nad veel pikalt vestelnud ning alles siis , kui lõke oli lõplikult kustunud , olid nad telki pugenud . 
179	NA	 Päev oli pilvine . 
179	NA	 Rada oli kividel vaevu näha ning edasiliikumine edenes aina vaevalisemalt . 
179	NA	 Viimased jändrikud puud olid selja taha jäänud , isegi rohtu märkas silm aina harvem — mõni üksik tutt siin-seal kivi veeres . 
179	NA	 Ainult erivärvilised samblikud , mis kive katsid , ilmestasid nüüd seda troostitut ja üksildast maastikku . 
179	NA	 Õhk oli klaar ja läbipaistev nagu klaas . 
180	NA	 Lõuna paiku hakkas sadama . 
180	NA	 See polnud äge ja tormlev valing , mis mõne minutiga raugeb , vaid tuim ja järjekindel sadu , mis võib kesta tunde , kui mitte päevi . 
180	NA	 Kõik muutus ühtlaselt halliks ning korraga polnud enam vähimatki orientiiri , mille järgi liikuda . 
180	NA	 Juba meetri kaugusel polnud enam näha midagi muud peale monotoonse veekardina . 
180	NA	 Kuigi nende kummalised rüüd vee eest päris head kaitset pakkusid , tahtis Uber siiski laagrisse jääda . 
180	NA	 Oli hullumeelsus sellise ilmaga edasi minna . 
181	NA	 Kui ta seda ka mungale ütles , vaatas vanamees teda sellise pilguga , et Uber võpatas . 
181	NA	 Munk ei tahtnud mingist peatusest kuuldagi . 
181	NA	" "" Õhtuks oleme kohal ! "" raius ta . "
181	NA	" "" Siis puhake , palju tahate . "" "
182	NA	 Ta tahtis iga hinna eest nii ruttu kui võimalik kloostrisse tagasi jõuda . 
182	NA	 Paistis , et ta kartis Imest ilma jääda . 
182	NA	" "" Mis siis , kui vahepeal toimub Avanemine ? "" oli tema peamine argument . "
182	NA	 Kui Uber oli selle peale kostnud , et mis siis ikka , eks nad ootavad siis järgmist korda , oli vanamees talle peaaegu kallale läinud . 
182	NA	 Alles siis , kui Carna oli märjal samblikul libastunud ja napilt lõhangusse kukkumisest pääsenud , oli munk lõpuks nõustunud laagri üles lööma ja ilma selginemist ootama . 
183	NA	 Ta oli telgid üles pannud ( Uber imestas siiamaani , kuidas munk sellega paljal kaljul hakkama sai ) ja nüüd konutasidki nad Carnaga oma telgi ukseavas ning vaatasid , kuidas vesi langeb . 
183	NA	 Lõkke tegemisele ei tasunud mõeldagi . 
184	NA	" "" Te ütlesite , et inimesed seal Koriandril , et nad on õnnelikud . "
184	NA	" Või vähemalt arvavad , et on , "" tuli Carna ootamatult eelmise õhtu vestluse juurde tagasi . "
184	NA	" "" Kui nad arvavad , et on , siis nad ju ongi , kas pole ? "" "
185	NA	" "" Kuidas võtta , "" ühmas Uber . "
185	NA	" "" Mis on üldse õnn ? "
185	NA	" Sajad filosoofid on selle üle vaielnud , ma ei usu , et minul sellele midagi lisada oleks ... "" "
186	NA	" "" Aga siiski , "" käis tüdruk peale . "
186	NA	" "" Mis on teie arvates õnn ? "" "
187	NA	" "" Minu meelest on õnn eesmärgini jõudmine , mingi unistuse täitumine , "" arutles Uber . "
187	NA	 Talle olid need igaõhtused vestlused meeldima hakanud , nii et ta isegi ootas neid , kuigi ei mõistnud hästi , mis tüdruk neis leidis . 
187	NA	 Ta ise sai sel moel oma laialikippuvaid mõtteid korrastada . 
187	NA	 Võibolla tegi ka tüdruk sedasama ? 
187	NA	" "" Te ju ise ütlesite ka , et teil pole sihti , te pole õnnelik . "
187	NA	 Mitte et te oleksite õnnetu , ei , te lihtsalt pole õnnelik . 
187	NA	 Kui nüüd Koriandrist rääkida , siis jah , kahtlemata on nad omamoodi õnnelikud . 
187	NA	 Neil on oma väikesed soovid , oma eesmärgid , mille täitumine teeb nad õnnelikuks . 
187	NA	 Meie meelest võivad nad olla õnnetud ja laiemas plaanis nad seda ju ongi , sest nad ei taju tegelikku olukorda . 
187	NA	" Kuid just see , et nad seda ei taju , võimaldabki neil olla õnnelik , nii paradoksaalne kui see ka ei näi . "" "
188	NA	" "" Teie arust on õnn siis soovide täitumine ? "" kordas Carna mõtlikult . "
189	NA	" "" Päris nii lihtne see siiski ka ei ole , "" süvenes ka Uber ise oma mõttekäiku . "
189	NA	" "" See seletus oleks nagu otsetee ühest punktist teise . "
189	NA	 Otseteed õnne juurde pole aga olemas . 
189	NA	 Tee õnne juurde on alati pikk ja käänuline . 
189	NA	 Ja raske . 
189	NA	 See on nagu see rada , mida mööda me praegu mäkke ronime — järsk , ohtlik , kohati libedavõitu . 
189	NA	 Meie eesmärk on tippu jõuda ja kui me sellega hakkama saame , oleme õnnelikud . 
189	NA	 Siis mingil hetkel avastame aga , et ainus tee edasi viib taas mäest alla , järgmise mäe jalamile . 
189	NA	 Ja nii aina edasi — uued mäed , uued tipud , uued eesmärgid ... 
189	NA	" Pigem võiks siis öelda , et õnn ise ongi tee . "" "
190	NA	 Tuul oli pöördunud ja peksis nüüd vihma telgi ukse vahelt sisse . 
190	NA	" "" Huvitav , miks nad siin jõuväljageneraatorite asemel ikka veel neid vanamoodsaid telke kasutavad ? "" mõtles Uber , üritades tuules loperdavat märga uksesiilu molekulaarlukuga kinni sulatada . "
190	NA	 Tüdruk lükkas märjad juuksed silmade pealt eemale ja tuli talle appi . 
190	NA	 Hetkeks puutusid nende käed kokku . 
191	NA	" "" Nii et igavest õnne pole siis olemas ? "" päris tüdruk , kui uks oli kinni . "
192	NA	" "" Igavest õnne ? "" "
192	NA	 Uber muigas . 
192	NA	" "" Kumba te õigupoolest otsite — õnne või õndsust ? "" "
193	NA	" "" Mis seal vahet ? "" kehitas tüdruk õlgu . "
194	NA	" "" Oi , vahe on suur , "" ohkas Uber , heitis pikali ja tõmbas munga käest saadud kerge teki peale . "
194	NA	 Õhk oli rõske . 
194	NA	 Hämardus . 
194	NA	" "" Õndsus ongi ju igavene õnn . "
194	NA	 Mõelge nüüd ise , kas sellist saabki olla ? 
194	NA	 Kui te enam midagi ei soovi , teil pole enam ühtegi eesmärki , siis jääb vaid tühjus . 
194	NA	 Olemine muutub mõttetuks , sest pole enam millegi poole püüelda . 
194	NA	 Õndsus on soovide puudumine . 
194	NA	 Õndsus on tühjus . 
194	NA	 Õndsus on surm . 
194	NA	 Aga surm ei ole õndsus . 
194	NA	 Veel vähem on ta õnn . 
194	NA	" Nii et kui te minu arvamust kuulda tahate , siis otsite te valest kohast . "" "
195	NA	 Mõnda aega valitses telgis vaikus . 
196	NA	" "" Mul on külm , "" sosistas Carna äkki . "
196	NA	" "" Kas ma teie juurde tohin tulla ? "
196	NA	" Koos on soojem . "" "
197	NA	 Uber tahtis juba keelduda , kuid mõtles siis ümber . 
197	NA	 Ta kergitas tekiserva ja tüdruk puges tema juurde . 
197	NA	 Tüdruku avar rüü kerkis üles ning kui Uber tal ümbert kinni võttis , jäi ta käe alla tüdruku soe paljas ihu . 
198	NA	 Keha reageeris kohe . 
198	NA	 Uber kõhkles veidi , kuid ta kahevahelolek ei kestnud kaua ning keha sai mõistusest võitu . 
198	NA	 Tasapisi libistas ta pihku allapoole , avastades siidpehme naha saladusi . 
198	NA	 Sellest oli kaua aega , kui ta viimati ... 
198	NA	 Kuid tal ei lastud pikalt mõnuleda . 
198	NA	 Carna ajas käe talle ürbi alla , leidis , mida oli otsinud ja ohkas rahulolevalt . 
198	NA	 Siis sööstis ta mehe rüppe nagu janune kaevule . 
198	NA	 Ta imes end mehe huulte külge , heitis jala üle Uberi puusa ja keeras ta endale peale , vangistades mehe oma reite tugevasse haardesse ... 
199	NA	 Uber istus telgi ees kaljunukil . 
199	NA	 Kivi oli külm ja niiske . 
199	NA	 Vihma ei sadanud enam , kuid nüüd lainetas kõikjal udu , muutes mäed ebareaalseks . 
199	NA	 Hoolimata kuldsest ürbist puges rõskus tasapisi naha vahele ja Uber väristas end. 
200	NA	 Siis vandus ta vaikselt . 
201	NA	" "" Mul on külm , "" oli Carna öelnud ja see oli vale . "
201	NA	 Palveränduri kuldne rüü kaitses nii vihma kui külma vastu ; ka Uber ise oli õhukese teki vaid harjumusest peale tõmmanud . 
201	NA	 Nüüdki tundis ta rõskuse puudutust alles pärast mõnetunnist kivil konutamist . 
202	NA	 Kurat , see tüdruk oli ta jälle haneks püüdnud ! 
202	NA	 Uberile meenus eelmine õhtu . 
203	NA	 See oli olnud lühike ja jõhkravõitu akt . 
203	NA	 Pigem võitlus kui naudingu jagamine . 
203	NA	 Nad olid end kiiresti tühjaks laadinud ja siis kurnatult unne vajunud . 
203	NA	 Mõni tund hiljem oli Uber ärganud , aetuna ängist , mis teda siiani rõhus . 
203	NA	 Keha oli rahul , kuid hing oli haige . 
203	NA	 Ta oli unes näinud Tameryt . 
203	NA	 Naine seisis mere kaldal , just nii , nagu ta teda mäletas nende viimaselt puhkuselt Selenusel , õhuke rüü tuules lendlemas , veepisarad juustes . 
203	NA	 Siis ta naeratas , lehvitas talle ja hüppas kaldast alla . 
203	NA	 Ta oli kaldapealsele jooksnud ja alla vaadanud , kuid seal polnud midagi . 
203	NA	 Mitte midagi . 
203	NA	 Ja siis oli ta ärganud . 
204	NA	 Uber langetas pea kätele ja sulges silmad . 
204	NA	 Teda vaevasid süütunne ja kahetsus . 
204	NA	 Ja tunne , et ta on naise mälestust kuidagi petnud . 
205	NA	 Pehmed käed põimusid õrnalt ümber ta kaela . 
205	NA	 Uber naeratas . 
205	NA	 Talle tundus , et Tamery on tagasi tulnud , et talle andeks anda . 
205	NA	 Kohe kuuleb ta naise mahedat häält ... 
206	NA	" "" Miks sa ei maga ? "" "
207	NA	 Uberi silmad võpatasid pärani . 
207	NA	 Hääl oli võõras . 
208	NA	 Carna . 
208	NA	 Muidugi . 
209	NA	 Uber haaras tüdrukul käest , nii et too kiljatas , ja tõmbas ta enda ette . 
210	NA	" "" Olid sa eile õnnelik ? "" nõudis ta häält tõstes . "
211	NA	" "" Jah ! "" muheles tüdruk . "
212	NA	" "" Siis pööra tagasi ja tee seda , mis sind õnnelikuks teeb . "
212	NA	" Ela ! "" karjus Uber , valades välja oma viha . "
212	NA	 Viha enese ja Carna ja , jah , isegi Tamery peale . 
212	NA	" "" Ära otsi surmast õnne ; sealt sa seda ei leia ! "
212	NA	 Võibolla leiad sa sealt õndsuse . 
212	NA	 Võibolla . 
212	NA	" Kuid õnne mitte iialgi ! "" "
213	NA	 Carna vaatas talle otsa . 
214	NA	" "" Sa armastad teda ikka veel , "" sõnas ta siis vaikselt . "
215	NA	 Uber ei vastanud . 
215	NA	 Ta tõukas tüdruku eemale , tõusis ja sammus mägedesse . 
216	NA	 Hommik oli imeline . 
216	NA	 Mäed , mis udulooridest välja koorusid , olid ööga otsekui uuesti sündinud . 
216	NA	 Näis , nagu oleks vihm värvid puhtaks pesnud , nii kirkalt säras kõik tõusva päikese esimestes kiirtes . 
217	NA	 Munk oli jõudnud telgid kokku panna ja kui Uber oma sihitult hulkumiselt mägedesse tagasi jõudis , alustati taas rännakut . 
217	NA	 Uberi küsimusele hommikusöögi kohta urahtas munk vastuseks , et klooster on lähedal ja seal saab ka süüa . 
218	NA	 Uber kehitas õlgu ja sammus vaikides edasi . 
218	NA	 Ta ei mõistnud munga vaenulikkust ega üritanudki sellesse süüvida . 
218	NA	 Tal oli muulegi mõelda . 
219	NA	 Carna kõndis temast paar sammu tagapool . 
219	NA	 Tüdruk oli küll üritanud temaga juttu teha ja lepitust otsida , kuid Uberi jonnakas vaikimine oli ta uuesti eemale peletanud . 
220	NA	 Rada käändus . 
220	NA	 Kaljud lõppesid ning Uber peatus , rabatuna platool avanevast vaatest . 
220	NA	 Carna hüüatas imestusest . 
221	NA	 Klooster , mis otse kaljusest pinnast taeva poole kõrgus , oli tõepoolest sama sünge ja suursugune nagu mäedki . 
221	NA	 See oli hiiglaslik Esimese Avanemise aegses stiilis massiivne ehitis , mis pidi inimesed täitma imetluse ja aukartusega . 
221	NA	 Päike , mis polnud jõudnud veel kuigi kõrgele mägede kohale tõusta , jäi kloostri varju ja pärgas ta kuldse säraga . 
222	NA	 Nad olid pärale jõudnud . 
222	NA	 Nad olid kohas , kus avaldas end miski , mida ühed kutsusid Kõrgemaks Teadvuseks , teised aga Jumalaks . 
223	 3 . 	 3 . 
224	NA	 Uber istus oma lihtsas , kuid mugavas kambris laua taga ja üritas korrastada seda vähest , mis tal oli õnnestunud teada saada . 
225	NA	 Kloostris elati askeetlikku elu . 
225	NA	 Vaid palverändurite tubades võis märgata mingit hubasust , teiste asukate kongid olid kõledad ja ebaisikulised nagu nende asukadki . 
225	NA	 Kloostri rutiin oli juba paari päevaga tõeliselt painavaks muutunud ning Uber pidi tõsiselt pingutama , et seda taluda . 
225	NA	 Hommikul varakult kasin eine , siis heakorratööd , kuhu inimesi pidi lausa jõuga ajama , kuna kõik kippusid ennastunustavalt Taassünni kabelisse imet ootama . 
225	NA	 Ametlikku lõunaaega üldiselt polnudki , vaid õhtul korraldati veidi toekam söömaaeg , pärast mida andunumad jüngrid taas kabelisse kiirustasid . 
226	NA	 Uksele koputati ning Carna libistas end kambrisse . 
226	NA	 Nad olid tüdrukuga peagi pärast kloostrisse jõudmist ära leppinud ning Uberi rõõmuks jätkusid ka nende õhtused vestlused . 
227	NA	" "" Lihtsalt üle mõistuse ! "" ohkas Uber , kui tüdruk oli voodiserval istet võtnud . "
227	NA	" "" Ma olen nende päevade jooksul peaaegu terve kloostri läbi käinud ja enamiku siinsete asukatega rääkinud , kuid mitte midagi . "
227	NA	 Ma ei suuda senini mõista , mis siin toimub . 
227	NA	 Aga midagi siin toimub , see on kindel . 
227	NA	 Oled sa märganud , kui erinevad on palverändurid ja kloostrielanikud ? 
227	NA	 Palverändurid on elevil ja uudishimulikud ; kloostriasukad on tuimad , nende pilk on surnud . 
227	NA	 Nad ei söö , nad ei maga . 
227	NA	 Selline askees ületab isegi religioosse fanatismi piirid . 
227	NA	 Kogu nende elu eesmärk näib olevat koondunud kabelisse ... 
227	NA	" Muide , mis seal toimub — ma pole ise veel sinna jõudnud ? "" "
228	NA	" "" Seal on selline barjääriga eraldatud ala — nad kutsuvad seda Surma ja Sünni Altariks — need , kes on otsustanud Taassündi kogeda , kogunevad sinna ... "" "
229	NA	" "" Ja edasi ? "" "
229	NA	 Uber kummardus huviga lähemale . 
230	NA	 Carna kehitas õlgu . 
231	NA	" "" Surm ja Taassünd pidavat osaks saama ainult neile , kes on Altaril . "
231	NA	 Tavaliselt on seal kõik kloostri omad ja osa palveränduritest — need , kes on tulnud kindla otsusega Imet kogeda , kuid iga korraga liitub ootajatega üha enam palverändureid . 
231	NA	" Nad loevad palveid ja ... piitsutavad ennast . "" "
232	NA	 Uber võpatas . 
233	NA	" "" Piitsutavad ? "" "
234	NA	 Tüdruk noogutas . 
235	NA	" "" Jah . "
235	NA	 Neil on sellised mitmeharulised piitsad . 
235	NA	" Nad võtavad oma rüüd seljast ja piitsutavad end paljal põrandal põlvitades , kuni satuvad ekstaasi ... "" "
236	NA	" "" Palverändurid ka ? "" "
237	NA	" "" ... jah , "" sõnas Carna lõpuks vaikselt . "
237	NA	" "" See on otsekui mingi massihüpnoos , mingi hullus ... "" "
238	NA	" "" Kummal pool altaribarjääri sina olid ? "" katkestas Uber teda karmilt . "
238	NA	" "" Sees või väljas ? "
238	NA	" Noh ? "" "
239	NA	 Tüdruk langetas pilgu ja vaikis . 
240	NA	 Uber rebis ta asemelt püsti , pööras seljaga enda poole ja kiskus kuldse rüü üles . 
240	NA	 Paljal seljal punetasid vorbid . 
241	NA	" "" Miks ? "" pomises mees löödult . "
241	NA	" "" Miks ? "" "
241	NA	 Ta lasi rüü lahti ja see vajus pikkamisi alla . 
242	NA	 Tüdruk pöördus . 
242	NA	 Ta silmad olid pisaratest märjad . 
243	NA	" "" Anna andeks , Uber , "" nuuksus ta . "
243	NA	" "" Ma ei tea , mis minuga juhtus . "
243	NA	 Ma ju ütlesin , et see oli nagu massihüpnoos . 
243	NA	 Ma ... ma ei suutnud enam selgelt mõelda ... 
243	NA	 Ma tean , et ma tegin sulle haiget . 
243	NA	" Anna mulle andeks ! "" "
244	NA	 Uber vajus raskelt istuma . 
245	NA	" "" Nii see siis algab , "" pomises ta . "
245	NA	" "" Ja nii algas see ka Tamery jaoks . "
245	NA	 Kes teab , millega see lõppes ? 
245	NA	 Kes teab , millega see sinu jaoks lõpeb ? 
246	NA	 Võibolla tuli ka Tamery sellessesamasse kloostrisse siin ; võibolla istus ta samas toaski , seljal punetamas esimesed vorbid ... ? 
246	NA	 Või oli see mõni teine klooster ? 
246	NA	 Võibolla elab ta praegugi mõne kloostri kongilaadses ubrikus , silmis samasugune surnud pilk , nagu neil teistel siin . 
246	NA	 Elab , kantuna mingist palavikulisest tungist , mis neid ööl kui päeval kabelisse meelitab ; elab , lootmata enam kunagi leida seda õnne , mida ta siia kord otsima tuli ... 
247	NA	 See oli aastaid tagasi ... 
247	NA	 Me puhkasime temaga Selenusel . 
247	NA	 Lõputu meri , lõputu rand , lõputu suvi . 
247	NA	 Lõputu romantika . 
247	NA	 Ja siis korraga ta kadus . 
247	NA	" Hommikul ärgates oli padjal vaid kiri : "" Läksin Hundile palverännakule . "
247	NA	 Andesta . 
247	NA	" T. "" "
248	NA	 Ma ei suutnud teda kunagi lõpuni mõista . 
248	NA	 Meil oli kõik olemas , me olime õnnelikud . 
248	NA	 Ja ometi jättis ta selle kõik , et tulla siia , Hundile . 
248	NA	 Ma ei leppinud sellega . 
248	NA	 Ma otsisin teda ; ma üritasin teda leida . 
248	NA	 Asjata . 
248	NA	 Ma ei leidnud teda . 
249	NA	 Ma ei tea siiani , miks ta seda tegi . 
249	NA	 Võibolla ei teadnud ta isegi , nagu ka sina seda täpselt ei tea . 
249	NA	 Võibolla oli see naiselik kapriis , hetketuju , mingi mõttesähvatus , mis tundus korraga arusaamatult tähtis ... 
249	NA	 Ma ei tea . 
249	NA	" Kuid ma olen teinud kõik , et mõista ... "" "
250	NA	 Carna astus pisaraid pühkides lähemale , võttis ta pea oma käte vahele ja suudles teda laubale . 
251	NA	" "" Ma aitan sind , "" sõnas ta mehele silma vaadates . "
251	NA	" "" Ma aitan sul mõista . "
251	NA	" Ma luban . "" "
252	NA	 Uber istus Yawollahi Hadegha kongis ja kuulas . 
252	NA	 Yawollahi Hadegha oli kloostri arhivaar ning ainus veidi rõõmsameelsem isik terves selles süngevõitu koguduses . 
252	NA	 Ta oli vaatamata kloostris veedetud aastatele ikka veel rõõsa näojumega tüsedusele kalduv varases keskeas mees . 
252	NA	 Näis , et ta kannatas suhtlemisvaeguse all . 
252	NA	 Teda rääkima saada polnud kuigi raske ülesanne , eriti pärast seda , kui Uber talle oma Ektor Gabise traktaadi eksemplari oli näidanud . 
252	NA	 Antikvaari silmad olid raamatukest nähes põlema löönud ning Uberi kinnitus , et ta võib selle rariteedi endale saada , oli kõrvaldanud mehe viimasedki kahtlused . 
253	NA	 Hadegha rääkis . 
253	NA	 Uber esitas aegajalt mõne suunava küsimuse ja lasi siis arhivaaril edasi kõnelda . 
253	NA	 Õigupoolest ei rääkinud too midagi erilist . 
253	NA	 Mõned mälestused , tähelepanekud kloostri elust ja värvikad kirjeldused Surma ning Taassünni unustamatust kogemusest . 
253	NA	 Sellest ta peamiselt rääkiski . 
253	NA	 Tunnetest , meeleoludest , emotsioonidest ; füüsilistest ja psüühilistest aistingutest , mis inimesele Elu ja Surma maagilist piiri ületades osaks saavad . 
254	NA	 Uber kuulas ja tal hakkas jube . 
254	NA	 Hadegha seda ei tajunud . 
254	NA	 Ta rääkis endise vaimustusega Avanemise kordumatust imest , kuid Uber kuulis hoopis midagi muud . 
254	NA	 Aastatega oli ta õppinud nägema sõnade taha , looma seoseid . 
254	NA	 Ja see , mida ta nüüd nägi , täitis ta õudusega . 
255	NA	 Carna oli juba uinumas , kui nõrk koputus ta uuesti ärkvele sundis . 
255	NA	 Uks paotus ja Uber puges ettevaatlikult ringi piiludes sisse . 
255	NA	 Ta oli surmkahvatu ja silmnähtavalt endast väljas . 
256	NA	" "" Mis lahti ? "" hüüatas Carna istuli tõustes ehmunult , kohutatud mehe väljanägemisest . "
257	NA	" "" Ma sain vist teada ... "" pomises Uber ja sulges valugrimassi saatel silmad . "
257	NA	" "" Parem , kui ma poleks kunagi siia tulnud ! "" "
258	NA	" "" On see siis nii hirmus ? "" päris tüdruk kartlikult , jälgides , kuidas mees närviliselt mööda tuba käib . "
259	NA	" "" Hirmus ? "" "
259	NA	 Uber oigas . 
259	NA	" "" See on kohutav . "
259	NA	 See on jube , haiglane , võigas ... 
259	NA	" See on koletislik ! "" "
260	NA	 Ta räntsatas istuma ja sasis sõrmed juustesse . 
261	NA	" "" Rahune ! "" sõnas Carna karmilt . "
261	NA	 Ta tõusis ja astus mehe ette . 
261	NA	 Siis võttis ta mehe paled oma pihkude vahele ja tõstis ta pea , sundides endale otsa vaatama . 
262	NA	" "" Vaata mulle otsa ! "
262	NA	 Nii ! 
262	NA	" Ja nüüd räägi ! "" "
263	NA	 Uber ohkas , püüdes rahuneda . 
263	NA	 Tüdruku tume pilk langes ta peale nagu tõusulaine ning kandis kõik muu minema . 
264	NA	" "" Ma rääkisin antikvaariga , "" sõnas ta lõpuks mõtlikult . "
264	NA	" "" Ja ma tean nüüd , mis neil kõigil viga on . "
264	NA	 Ma tean , miks teejuht meie peale mägedes vihastas , kui me ei tahtnud edasi minna . 
264	NA	 Ma tean , miks kloostrielanikud palveränduritest erinevad . 
264	NA	 Ma tean , miks nad on tuimad , miks nende pilk on surnud . 
264	NA	 Ma tean , miks nad ei söö ja miks nad ei maga . 
264	NA	 Ma tean , mis neid kabelisse sunnib ... 
265	NA	 See on Surm , Carna . 
265	NA	 Surm ja sellele järgnev Taassünd . 
266	NA	" See on sõltuvus . "" "
267	NA	 Tüdruk võpatas . 
268	NA	" "" Sõltuvus ? "" "
269	NA	" "" Jah . "
269	NA	 Surmasõltuvus . 
269	NA	" Avanemise narkomaania . "" "
269	NA	 Uber muigas mornilt . 
269	NA	" "" Arhivaar pajatas mulle tundide kaupa tunnetest , mis valdavad inimest , keda Surm on võtnud ja kes läbi Taassünni tagasi pöörduvad . "
269	NA	 See , kuidas Elu läbi Surma sinusse tagasi voolab , pidavat olema nagu laavavoog jääst kallaste vahel . 
269	NA	 Avanemine , see hetk , mil Elu Surma müüridest jäädavalt läbi murrab , olevat nagu plahvatus , vulkaanipurse , maavärin ... 
269	NA	 See on Universumi alguse Suur Pauk , mis viimsegi närvi elektrina särisema lööb ja aju mõnukeskused otseühendustega lühisesse laseb . 
270	NA	 Kujuta ette kõige täiuslikumat ja võimsamat orgasmi . 
270	NA	 Avanemine on nagu kümne ... ei , saja , tuhande , sajatuhandekordne orgasm . 
270	NA	" Pole ime , et enamus neist , kes seda kordki on kogenud , langevad selle võimusesse ja on nõus kõigega , et seda uuesti läbi teha ... "" "
271	NA	" "" Nad jäävad igaveseks siia , kloostrisse , "" pomises Carna , meenutades nende nägusid , kellega ta koos kabelis Imet oli oodanud ; nende silmade tühja ja surnud , kuid haiglaselt läikivat palavikulist pilku . "
271	NA	" "" Nad istuvad Altaril , loevad oma palveid ja ootavad , sest keegi ei tea , millal järjekordne Avanemine aset leiab . "
271	NA	" Ja neid saab aina rohkem ... "" "
272	NA	" "" See pole füüsiline sõltuvus , vaid psüühiline , "" jätkas Uber . "
272	NA	" "" Nende käed ei värise , kui nad oma doosist ilma jäävad , nad ei tõmble krampides , kuid nende hing tõmbleb . "
272	NA	 Nad on närvilised , ärrituvad kergesti ... ja nad suudavad mõelda vaid ühest asjast — Taassünni orgastilisest elamusest . 
273	NA	 Nad tulid siia , lootes , et Avanemine ongi tee õnnele , ja siin nad nüüd on , oodates oma ülima õndsuse kaduvaid hetki . 
273	NA	 Hetki , mida eraldab lõputu tühjus , lõputu piin . 
274	NA	 Nad kannatavad , Carna . 
274	NA	 Kuid see pole usk , mis neid piinab . 
274	NA	 Nad on oma keha vangid . 
274	NA	 Arvad , et religioon sunnib neid paastuma ja magamata öid veetma ? 
274	NA	 Ei . 
274	NA	 Nad teevad seda oma tajude teravdamiseks ; et siis , kui Avanemine neid endasse haarab , tunnetaksid nad seda veelgi kirkamalt , veelgi võimsamalt . 
274	NA	 Iga päev petavad nad enda lootusi , sisendades endale , et teenivad ülimat Jumalat , Kõrgemat Teadvust , teenides tegelikult vaid iseenda naudinguid . 
275	NA	 See on süütunne , mis neid end piitsutama sunnib . 
275	NA	 Alateadlikult tunnevad nad vajadust karistuse järele , sest nad teevad midagi , mida nende mõistus heaks ei kiida ; midagi , mis on vale ... 
275	NA	 Kuid valu , nagu ka nälgimine , vaid ergastab nende meeli , kütab seda arutut ekstaasi , mis nende ihu räbalateks rebib . 
275	NA	 Ja kui nad siis taipavad , et on end jälle kord petnud , karistavad nad end taas . 
275	NA	 Ja taas . 
275	NA	 Ja taas . 
275	NA	 Üha uuesti ja uuesti . 
275	NA	 See ei lõpe kunagi , Carna . 
275	NA	" Kes kord sellesse ringi on langenud , ei pääse enam iial välja ! "" "
276	NA	 Uber langetas pea kätele ja ta sõrmede vahelt langes põrandale kaks pisarat . 
277	NA	" "" Vaene Tamery , "" pomises ta . "
277	NA	" "" Sellist saatust polnud ta küll ära teeninud . "
277	NA	" Sellist saatust pole keegi ära teeninud . "" "
278	NA	" "" Suudad sa ette kujutada Jumalat , kes laseb sellisel asjal sündida ? "" hüüatas ta siis pead tõstes ja Carnale otsa vaadates ning ta pilgus viskles valu . "
278	NA	" "" Suudad sa ette kujutada Jumalat , kes soosib seda ; kes naudib iga hetke nende õnnetute piinast ? "" "
279	NA	" "" Mis siis , kui see polegi Jumal ? "" sõnas tüdruk korraga vaikselt ning sädemed ta silmades kustusid . "
279	NA	 Ta pilk oli külm ja üksildane . 
279	NA	 Kellukesed olid vaikinud . 
280	NA	" "" Mida ? "" küsis Uber jahmunult . "
281	NA	" "" Mis siis , kui see polegi Jumal , "" kordas tüdruk kõlatult . "
282	NA	" "" Kes siis ? "" ei mõistnud Uber . "
283	NA	" "" Ma ei tea . "" "
283	NA	 Carna mõtles veidi . 
283	NA	" "" Kui ... "
283	NA	 Kui see sõltuvus oleks mingi Taassünniga kaasnev kõrvalmõju , mida Kõrgem Teadvus ei osanud ette näha , siis nüüdseks peaks ta selle olema ammu avastanud . 
283	NA	 Avastanud ja kõrvaldanud . 
283	NA	" Aga see jätkub , Uber ! "" "
284	NA	" "" Mis tähendab , et see on Kõrgemale Teadvusele kuidagi kasulik , "" jätkas mees tüdruku mõtet . "
284	NA	" "" Kui mitte ... "" "
284	NA	 Mõte oli nii koletu , et lõi hetkeks hinge kinni . 
284	NA	" "" Kui mitte see polegi ta eesmärk . "" "
285	NA	" "" Sõltuvuses inimkond ? "" ei tahtnud Carna uskuda . "
286	NA	" "" Ja tema seda kontrollimas , "" kinnitas Uber süngelt . "
287	NA	" "" Aga see on ju ... "" "
288	NA	 Uber noogutas . 
289	NA	" "" Invasioon . "
289	NA	 Vaikne ja hiiliv , aga seda hirmuäratavam . 
289	NA	 Ei mingeid vaenulikke laevastikke , ei mingeid lahinguid kosmilises tühjuses ... 
289	NA	" Vaid inimesele igiomane tung üleloomuliku poole , tema vajadus Kõrgema Teadvuse , Jumala järele . "" "
290	NA	" "" Jumal küll ! "" "
290	NA	 Carna vabises . 
290	NA	" "" Ma ei suuda seda uskuda ! "" "
291	NA	" "" Täpselt ! "
291	NA	 Selles asja võlu seisabki . 
291	NA	" Kes seda ikka usuks ? "" "
291	NA	 Uber oli püsti hüpanud ja kõndis taas erutatult kambris ringi . 
291	NA	" "" Kuid mida rohkem ma sellele mõtlen , seda kindlam ma olen , et sul on õigus . "
291	NA	 Isegi Ektor Gabise traktaat omandab selle teadmise valguses uue tähenduse . 
291	NA	 Mul pole seda küll enam käepärast — jätsin antikvaarile — kuid ma mäletan niigi , mis seal seisis : 
292	NA	" "" Võibolla ületas inimene ilmaruumi avarusse jõudmisega mingil moel kõiksuse teadvuse taluvuse piiri . "" "
292	NA	" ; ja teisal : "" Maa religioonid olid ühe planeedi religioonid , nad saidki võrsuda ja idaneda vaid piiratud ruumis . "" "
293	NA	 Võibolla olid Maa religioonid tõesti mõeldud inimkonda sellel planeedil kinni hoidma . 
293	NA	 Inimene aga ei hoolinud sellest ja alistas ruumi . 
293	NA	 Ta jõudis tähtedele ja arvas , et on leidnud õnne , jõudnud sihile . 
293	NA	 Ta unustas ühe lihtsa tõe — otseteed õnnele pole olemas . 
293	NA	 Tähtedele jõudmine pole tee lõpp , see on alles pika tee algus . 
293	NA	 Ja on keegi , kellele see ei meeldi . 
293	NA	" Sest tähtedele jõudmisega on inimkond tõesti ületanud mingi piiri . "" "
294	NA	" "" Mida sa kavatsed teha ? "" "
295	NA	" "" Ma ei tea . "" "
295	NA	 Uber seisatas ja vaatas tüdrukut , kes oli voodinurka pugenud ja end seal hirmunud loomakesena kerra tõmmanud . 
295	NA	" "" Kõigepealt pean ma siit minema saama . "
295	NA	 Ma ei suuda enam hetkegi nende seinte vahel veeta . 
295	NA	 Ja siis ... 
295	NA	" Ma ei tea , võibolla lähen ma Koriandrile . "" "
296	NA	" "" Sinna ... manipuleeritavasse orjanduslikku maailma ? "" jahmus Carna . "
296	NA	" "" Miks ? "
296	NA	" Sa polnud sellest süsteemist ju kuigi heal arvamusel . "" "
297	NA	" "" Miks ? "
297	NA	 Ära unusta , et Uus Avanemine on Koriandril keelatud . 
297	NA	 Taassünni kultus levib inimeste maailmades kulutulena . 
297	NA	 Räägitakse , et isegi Terranoval on juba esimesed templid . 
297	NA	" See näib võibolla saatuse irooniana , kuid võib juhtuda , et varsti on just orjanduslik Koriander , see inimkonna häbiplekk , sellesama inimkonna viimane kants , mis alistajale vastu astub . "" "
298	NA	" "" On neil lootust ? "" "
299	NA	" "" Kes teab ? "" kehitas Uber õlgu . "
299	NA	" "" Kuid kui kellelgi üldse lootust on , on see Koriander . "
299	NA	 Kõigist inimeste maailmadest on neil kõige arenenum tehnika . 
299	NA	" Ja nad on fanaatikud ... "" "
300	NA	" "" Sa pead riideid vahetama ! "" pahvatas tüdruk ootamatult . "
300	NA	" "" Selles palveränduri ürbis ei tohi sa minna ! "" "
301	NA	" "" Miks ? "" ei mõistnud Uber . "
301	NA	" "" Mis sellel siis häda on ? "
301	NA	 Ja pealegi — mida muud mul selga panna olekski ? 
301	NA	" Oled sa unustanud , et peale nende ürpide pole meil ju midagi ? "" "
302	NA	" "" Selles see asi ongi , "" noogutas Carna , kes oli hirmunud loomakese endast minema peletanud ja hakanud toimekalt ringi askeldama . "
302	NA	 Ta tiris voodilt maha triibulise teki ja hakkas siis oma kotis sobrama . 
302	NA	" "" Miks meil lasti kõik seljast ära võtta , kui see rüü anti ? "
302	NA	 Et me kannaksime alati ja ainult seda kuldset larakat . 
302	NA	 Ja jällegi — miks ? 
302	NA	 Selge see , et selle abil on kloostri omi võimalik teistest eristada , kuid mis siis , kui on veel midagi ? 
302	NA	 Kui selle abil on võimalik inimesi jälgida , üles leida , võibolla isegi mõjutada ? 
302	NA	" Kui kogu see Surma ja Taassünni müsteerium on üles ehitatud nendele rüüdele ; rüüde ja Altari koosmõjule või veel millelegi ... ? "" "
303	NA	 Uber kergitas oma kuldse rüü serva ja silmitses seda lähemalt , sõrmedega üle sileda ja libeda materjali libistades . 
303	NA	 Tont võtaks , tüdrukul võis isegi õigus olla . 
303	NA	 Sellesse võis olla sisse valatud sensoreid , mikrokiipe , terveid elektroskeeme ja andmevõrke ... mida iganes ! 
304	NA	 Carna oli niidi ja nõela leidnud ning traageldas nüüd tekist kokku midagi pontsholaadset , millel oli keskel auk pea jaoks ja narmad servades . 
305	NA	" "" Võta ! "" sõnas ta , hammustas niidi puruks ja viskas improviseeritud kuue Uberile , kes selle kinni püüdis . "
305	NA	" "" Selle palveränduririietuse viin ma sinu kambrisse ja ütlen kõigile , et sind ei segataks — et sa palvetad , paastud , mediteerid või veel midagi — ühesõnaga : valmistad end Avanemiseks ette . "
305	NA	" Pane selga ! "" "
306	NA	 Uber silmitses primitiivset hõlsti oma käes ja kõhkles . 
306	NA	 Milleks selline maskeraad ? 
306	NA	 Oli see ikka vajalik ? 
307	NA	" "" Pane selga ! "" kordas Carna nõudlikult . "
307	NA	" "" Kui palveränduri riietus tõesti annab neile võimaluse sind jälgida , on parem mitte riskida . "
307	NA	 Sa esitasid küsimusi ; sa nuhkisid siin kõikjal ringi ... 
307	NA	 Kui nad aimavad , mida sa tead ... 
307	NA	 Mis siis , kui nad püüavad sind takistada . 
307	NA	" Kui ... kui nad lasevad sul surra , surra lõplikult , ilma Taassünni võimaluseta ? "" "
308	NA	" "" Rahune , "" pomises Uber . "
308	NA	" "" Mida ma siis kuulsin või nägin ? "
308	NA	 Seda , mida sajad enne mind on kuulnud . 
308	NA	 Seda , mida tuhanded enne mind on näinud . 
308	NA	 Neil on kõrvad , aga nad ei kuule . 
308	NA	 Neil on silmad , aga nad ei näe . 
308	NA	 Mina kuulsin . 
308	NA	 Mina nägin . 
308	NA	 Ma panin kaks ja kaks kokku ja sain vastuse . 
308	NA	 Ja siis ? 
308	NA	 Ma ei usu , et nad mind ohtlikuks peaksid , isegi kui teaksid , et ma kõike aiman . 
308	NA	 Kes seda ikka usuks ? — mäletad ? 
308	NA	 See on ju liialt absurdne , et keegi seda tõe pähe võiks võtta . 
308	NA	" Ei , ma ei usu , et see maskeraad vajalik oleks . "" "
309	NA	" "" Uber , me ei tohi riskida , "" anus tüdruk . "
309	NA	" "" Liiga palju on kaalul . "
309	NA	" Pane see selga , palun ! "" "
310	NA	 Uber ohkas . 
311	NA	 Ta tiris rüü seljast , sikutas pontsho üle pea asemele ja vaatas siis ennast . 
312	NA	" "" See on naeruväärne ! "" torises ta tüdinult . "
312	NA	" "" No kuhu ma niimoodi lähen ? "
312	NA	" Ma näen välja nagu mingi poolearuliste suguharu veelgi poolearulisem shamaan ... nii mul ennast küll varjata ei õnnestu ! "" "
313	NA	" "" Vastupidi ! "" hüüatas Carna ja kelmikad sädemed tulid ta silmisse tagasi . "
313	NA	" "" Poolearuliste suguharu poolearuline shamaan — just seda meil tarvis ongi ! "" "
314	NA	 Ta tuustis veel veidi oma kotis , tiris sealt siis välja puntra mingeid keesid , kette , käevõrusid ja amulette ning riputas need kõik Uberile külge . 
314	NA	 Siis astus ta sammukese tagasi , lõi käed puusa ja silmitses oma kätetööd hindavalt . 
315	NA	" "" Väga hea , "" sõnas ta lõpuks . "
315	NA	" "" Algaja okultisti kohta näed sa päris muljetavaldav välja . "
315	NA	" Ja rahune maha — Hunt lausa kubiseb sinusugustest . "" "
316	NA	" "" Okultist ? "" "
316	NA	 Uber lasi pilgul endast veelkord üle käia . 
316	NA	 Muidugi ! 
316	NA	 Ja kuidas ta küll ise selle peale ei tulnud ? 
317	NA	" "" Koobastee kummitused kaeblevad süngetel saatuslikel öödel ja merekaldal kolisevad unustatud kondid , "" venitas Uber õõnsalt ja pööritas silmi . "
318	NA	 Carna turtsatas . 
319	NA	" "" Hea küll , mine nüüd , "" sõnas ta tõsinedes . "
319	NA	" "" Ja ole ettevaatlik . "" "
320	NA	" "" Sa ei tule ? "" "
321	NA	 Carna raputas pead . 
322	NA	" "" Ma jään siia ja teen sulle katet ... "" "
323	NA	 Uber naeratas . 
323	NA	 Tüdruk oli tõepoolest parandamatu romantik . 
323	NA	" Kõik need mõõga ja mantli mängud , ümberriietumine , "" ma teen sulle katet "" ... "
324	NA	" "" Pealegi , "" jätkas Carna , "" on mul vaja veidike üksi olla . "
324	NA	 Ma pean nii mõneski asjas selgusele jõudma . 
324	NA	 Iseendas kaasa arvatud . 
324	NA	 Ära unusta , milleks ma siia tulin . 
324	NA	" Ma pean oma elu paika saama ... "" "
325	NA	 Uber silmitses teda ühe pika viivu , suudles siis teda ja avas ukse . 
326	NA	" "" Õnn kaasa ! "" sosistas tüdruk . "
327	NA	" "" Sulle samuti , "" pomises Uber ja libises pimedusse . "
328	NA	 Ta seisis kaljude vahel ja vaatas üles öisesse taevasse . 
328	NA	 Kusagil seal , külmade tähekildude vahel , ronis orbitaal hiiglasliku ämblikuna üle mustava laotuse , tirides lõputul teekonnal ümber planeedi endaga tähelaeva abitut keha . 
328	NA	 Ta pidi sinna jõudma . 
328	NA	 Pidi . 
329	NA	  
330	 4 . 	 4 . 
331	NA	 Hiiglaslik liinilaev eemaldus majesteetlikult planeedi soojas kumas kümblevast orbitaalkompleksist . 
331	NA	 Laserkiirtest kantud optiliste ja digitaalsete koodide read sööstsid läbi tühjuse , juhatades talle teed täheavarustesse . 
332	NA	 Hallinevate juuste ja veidi väsinud pilguga mees seisis vaateplatvormil ning silmitses läbi platvormi kuppellae kompleksi vargset kahanemist . 
332	NA	 Päike , mis planeedi varjust välja piilus , pani kogu kompleksi hõbedaselt särama nagu kastepisara kargel hommikul . 
332	NA	 Mees võpatas . 
332	NA	 Talle meenutas orbitaal oma dokiehitiste , kombitsataoliste haaratsite ja haralihoidvate sektsioonidega ämblikku . 
332	NA	 Hõbedast ämblikku , kes kasteses rohus saaki luurab . 
333	NA	 Talle meenus uni , mida ta ööl vastu väljalendu oli näinud . 
333	NA	 Ta oli taas näinud Tameryt , kes lehvitas talle ja hüppas kaldast alla . 
333	NA	 Ta oli kaldapealsele jooksnud ja alla vaadanud , teades , et seal pole midagi . 
333	NA	 Kuid seekord oli . 
333	NA	 All seisis Carna ja lehvitas talle naerdes , nagu Tamery seda hetk tagasi oli teinud . 
333	NA	 Meri limpsis oma valgest vahust keelega tüdruku jalgu ja vesi sätendas kalliskividena ta tõmmul kehal . 
333	NA	 Tüdruk lehvitas veel korra ja hakkas siis üles ronima . 
333	NA	" "" Ei ! "" tahtis ta hüüda , kuid oli juba hilja . "
333	NA	 Hinge kinni pidades jälgis ta , kuidas sale kogu ülespoole rühib , kartes , et iga hetk võib mõni kaljunukk järele anda ja tüdruku alla kukutada . 
333	NA	 Seda ei juhtunud . 
333	NA	 Juba oli tüdruk siinsamas ja ta sirutas käe . 
333	NA	 Tüdruk haaras sellest kinni ja vinnas end kaldapealsele . 
333	NA	 Nad vaatasid kaua teineteisele otsa ja tüdruku silmis särasid tuhanded tähed ... 
334	NA	 Pärast ärkamist oli ta kaua voodis lebanud . 
334	NA	 Tal oli korraga hea ja kerge tunne . 
334	NA	 Tunne , et miski on seljataha jäänud . 
334	NA	 Miski , mis teda kaua kinni oli hoidnud . 
335	NA	" "" Ja ikkagi on see ilus , kas pole ? "" kostus ta selja tagant vaimustunud hääl . "
335	NA	 Mees vaatas üllatunult ringi . 
335	NA	 Ta oli lootnud , et saab üksi olla . 
335	NA	 Laev oli ümber ehitatud vanamoodsast ja aeglasest ristlejast ning kogu ta rohmakas kere oli selliseid turistidele mõeldud vaateplatvorme täis pikitud . 
335	NA	 Ta oli tõepoolest lootnud , et siin ei sega teda keegi . 
336	NA	 Ta pöördus ja silmitsedes tüdrukut , kes oli vaikselt ta kõrvale astunud . 
336	NA	 Tüdruk oli sale ja sihvakas , nõtke , veidi poisiliku kehaga . 
336	NA	 Ta kandis liibuvaid nahkpükse ja lühikest poolläbipaistvat pluusi , millest tillukeste rindade tumedad nibud kergelt läbi kumasid . 
337	NA	 Mees pööras pilgu ära ja süüvis taas orbitaali uurimisse . 
338	NA	" "" Nagu sädelev teemant mustal sametil ... "" "
339	NA	 Tüdruk seisis endiselt ta kõrval ning imetles vaadet . 
339	NA	 Siis ta pöördus ja vaatas mehele otsa . 
339	NA	 Ta polnud ilus . 
339	NA	 Vähemasti mitte selle sõna klassikalises tähenduses . 
339	NA	 Pigem oli ta ... kütkestav . 
339	NA	 Jah , see oli õige sõna . 
339	NA	 Kütkestav , lummav , hurmav . 
339	NA	 Mustad sirged juuksed langesid õlgadele , suu oli pisut suurevõitu , nägu kõhn , silmad ... 
339	NA	 Just silmad olid need , mis tüdruku nii lummavaks muutsid . 
339	NA	 Suured , siirad , imestavad , tulvil mingit nimetut küsimust . 
339	NA	 Naerualtid silmad , täis tuhandeid tantsiklevaid sädemeid . 
339	NA	 Silmad , mis näisid helisevat . 
340	NA	" "" Tal on kellukesed silmades ! "" mõtles mees taas , kuid ei öelnud seda . "
341	NA	" "" Ja ikkagi meenutab see mulle ämblikku , "" ütles ta hoopis . "
342	NA	 See polnud see , mida ta oli tahtnud öelda . 
342	NA	 See polnud hoopiski see . 
343	NA	 Tüdruk noogutas . 
344	NA	" "" Ma tean , "" sõnas ta . "
344	NA	" "" See ongi ämblik . "
344	NA	 Ka mina oleksin praegu tema võrgus , kui sind poleks olnud . 
344	NA	" Sa aitasid mul mõista , et otseteid õnne juurde pole olemas . "" "
345	NA	" "" Sa ei kahetse midagi ? "" "
346	NA	" "" Ei , "" naeratas tüdruk . "
346	NA	" "" Meil on ees pikk-pikk tee ja me oleme alles selle alguses ... "" "
347	NA	" "" Meie ? "" pomises mees küsivalt , suutmata oma kõrvu uskuda . "
347	NA	" "" Sa ütlesid : "" Meie "" ? "" "
348	NA	" "" Jah . "" "
348	NA	 Tüdruk vaatas talle otsa ja ta silmades lõid helisema tuhanded kellukesed . 
348	NA	" "" Meie . "
348	NA	 Tipult tipule . 
348	NA	" Koos . "" "
348	NA	 Ta libistas oma käe mehe pihku ja toetas pea ta õlale . 
349	NA	 Hetke seisid nad teineteise kõrval , vaadates , kuidas kiskja nime kandev planeet kahanedes minevikku kaob . 
349	NA	 Siis pöördusid nad minekule . 
350	NA	 Külmas kosmilises pimeduses nende selja taga vonklesid toitekaablid tühjuses nagu võrguniidid . 
350	NA	 Orbitaali jätketega kere pöördus , haaratsite lülilised jalad liikusid otsides edasi-tagasi . 
350	NA	 Ämblik oli uute ohvrite saabumiseks valmis . 
351	NA	" *Kõik tsitaadid Ektor Gabise traktaadist pärinevad Indrek Hargla jutust "" Õnnekosk "" ( tõsi küll , veidi kohendatud kujul ) . "
