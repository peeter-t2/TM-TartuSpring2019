par_nr	head	sentence
1	 Sõud 	 Sõud 
2	NA	 Piret Bristol 
3	 Vaikijad 	 Vaikijad 
4	NA	 Õhtupoolikul lülitasin tööl arvuti välja ja pesin mahlaklaasi kempsus puhtaks . 
4	NA	 Kui olinsooritanud veel mõne rutiinse toimingu - arvutist flopiketas välja , kirjutusvahendid pliiatsitopsi , ajaleht kotti - , väljusin . 
4	NA	 Kolmeteistkümnesentimeetristel kontsadel hästi väikesi samme tehes tiirutasin mööda kesklinna , kuni jõudsin arusaamisele , et ei taha sel päeval liiga vara koju jõuda . 
4	NA	 Pöörasin seega Raekoja platsilt paremale , tänavale , mida rahvasuus enne Werneri kohviku remonti hüüti Poola koridoriks , ülikooli juurest vasakule , ja ronisin nendesamade kontsadega mäest üles . 
4	NA	 Suurt rahvahulka nähes meenus mulle , et parasjagu on mingisuguse ausamba avamine . 
4	NA	 Jäin seisma heledas ülikonnas mehe kõrval . 
4	NA	 Ta osutus heaks tuttavaks , keda ma selja tagant ära polnud tundnud . 
4	NA	 Jälgisime inimesi , vahetades harvu lauseid ilma kohta . 
4	NA	 Ausammast ümbritsesid presidendi kaaskonda kuuluvad mustades ülikondades mehed . 
4	NA	 Üks nendest , sirgem kui teised , jagas ülejäänutele juhtnööre või käske , mida me nii kaugelt mõistagi ei kuulnud . 
5	NA	 Minust ja mu tuttavast möödus järsku keegi , kes meid võrdlemisi hapu näoga vaadates kaks korda järjest tere ütles – nii mulle kui ka mu kaaslasele . 
5	NA	 Seejärel kadus ta pealtvaatajate hulka . 
5	NA	 See oli piisav põhjus , et mindki liikuma saada . 
5	NA	 Nagu nöörist veetuna hakkasin tal järel käima . 
5	NA	 Õhukese tuulepluusi ja kitsaste stretÜpükstega , väga sarnane paljude teistega , ronis ta mööda nõlva üles . 
5	NA	 Käes hoidis ta suurt kallist fotoaparaati , Pentaxit , kavatsedes nähtavasti ausamba avamist pildistada . 
5	NA	 Käisin tal järel ja kui ennast jälitamiselt tabasin – ma ei olnudki seda nii väga teadlikult teinud – , lõpetasin selle ja hakkasin vastassuunas liikuma , pidades siiski tõenäoliseks , et kohtume varsti ka sel moel . 
5	NA	 Igal pool seisid ühtemoodi nägudega mehed ja luterliku kiriku esindaja rääkis kõnepuldist : “ Siin rahva seas on kaksteist meest , kes … ” Kui ta ütles : “ A-men ” , tundus miski ta olekus ebajumalakummardajalik . 
5	NA	 Igal pool lehvisid lipud mõõga ja võtmega , mis on selle linna sümbolid . 
6	NA	 Südaöölgi uitasin mööda kesklinna , aeg-ajalt istudes ja jalgu puhates – jalakäijate sillal mängis orkester , sillakaar oli üleni valgustatud . 
6	NA	 Viimaks sattusin hoovi , kus istuti plasttoolidel ja joodi plasttopsidest õlut . 
6	NA	 Suurel pannil küpsetati liha ja muusikud mängisid vähestele tantsijatele . 
6	NA	 Istus seal ka tuttav , kelle hele ülikond oli öös hästi nähtav . 
6	NA	 Hakkasin talle seletama kaheteistkümnest mehest . 
6	NA	 Kas ta kuulis seda ? 
6	NA	 Käis ausamba avamisel ? 
7	NA	 “ Aga olime ju koos , ” imestas ta , “ kas sa seda üldse ei mäleta ? ” Tema lauas istusid veel hästi purjus ajakirjanik , asjalik teatraal ja pisut hull luuletaja , ning kõik olid oma osadega rahul . 
7	NA	 Aga mina ? 
8	NA	 Tol päeval oli mul ju ometi fotoaparaat kaasas nagu alati . 
8	NA	 Kui pildid ilmutada lasksin , siis tõepoolest olid nendel ka mägi rahvasummaga , laulukoor ja presidendi mehed ning inimeste hulgas üsna väikeseks täpiks muutunud tuulepluusis mees , kelle kätt kaalus alla raske Pentax ning kes kiirustades ronis üles mäkke , nagu loodaks seal kogu sellest sündmusest teab mis imepilti teha . 
8	NA	 Aga mina pildistasin teda ja sündmusest jäi mul võib-olla midagi olulist tabamata . 
9	NA	 Nii on lood piltide ja pildistajatega . 
10	NA	 Hommikupoole hakkas sadama külma vastikut vihma . 
10	NA	 Läbi halli väsimuse jõudsin koju . 
10	NA	 Magasin paar tundi , siis pidin jälle tööle minema , kus vähene uni tunda andis . 
10	NA	 Pesin ennast üleni ja panin puhtad riided selga , et kaotada öise joomingu jäljed . 
10	NA	 Kuumahood kiusasid mind ja tööle jõudes tundsin , et mul on järsku ükskõik – et selle mõõga ja võtmega linna elu ei puutu ju minusse . 
11	NA	 Tegelikult mul loomulikult ei olnud fotoaparaati kaasas . 
11	NA	 Kuidas muidu oleksin selle olukorra unustanud ? 
11	NA	 Võib-olla midagi ei juhtunudki , mõtlesin kõik välja , et endale põhjendada : mind oli tõesti sel päeval mäel nähtud . 
11	NA	 Mis asja mul küll võis sinna olla , kui tegelikult olen alati käinud hoopis teise kuju juures ? 
12	NA	 Järgmisel päeval läksin mäele tagasi . 
12	NA	 Kaks kuju seisid vastakuti , üks kõrgemal , teine madalamal , ja see madalamal asuv oligi äsja avatud , aga kõrgemal seisev … Noogutasin talle . 
12	NA	 Mäel valitses täielik tühjus , ei jälgegi sellest , et seal olid kunagi tungelnud sajad inimesed . 
12	NA	 Väga realistlikult oli kohal just seesama õõnes , tühi suvine tunne , mis Tartus mind alatasa kummitab . 
12	NA	 Nagu oleksid mingite möödunud sündmuste jäljed veel õhus . 
12	NA	 Kui linn on vabanenud tudengitest ja suvitajatest ; kui tänavad on tühjad ja tolmused , mitte enam suitsused nagu talvel , vaid õhk on puhas ja värske , isegi kuidagi steriilne , siis oleksid õhus justkui kõigi möödunud sündmuste jäljed , meenutused , heiastused , materialiseerudes vahetevahel tühjades paikades , mida linnas on palju – empty places , nagu ütleks kirjanik või selle linna arhitekt kusagil kõiksuses , selle linna väljamõtleja kusagil maailmaruumis . 
13	NA	 Kõneleks ta kindlasti ühte universaalset keelt , mis ei oleks eesti keel . 
13	NA	 Küllap tema juba teaks , mis nendes tühjades paikades kunagi on juhtunud või veel juhtub , sest tema jaoks ei ole aega olemas . 
13	NA	 Tema jaoks on kõik pidevalt teoksil . 
13	NA	 Mitte nagu minul , kelle silma võrkkestal mõni asi talletub ja mõni mitte . 
14	NA	 Mida ma olen näinud , see on minuga juhtunud . 
14	NA	 Ilma fotoaparaadita olen ma peaaegu pime . 
14	NA	 See on vahendatud maailm , seda küll . 
14	NA	 Ja ainult see ongi talutav . 
15	 Jõeäärne plats vol 1 	 Jõeäärne plats vol 1 
16	NA	 Nendel aprillipäevadel oli tuul ootamatult jäine . 
16	NA	 Jõeäärsel platsil põlesid lakkamatult lõkked , mida kevadpidustuste puhuks oli süüdatud hulgi . 
16	NA	 Soojendasin ennast plekktünni tehtud tule ääres . 
16	NA	 Mu kõrval seisatas pikk ebamäärases vanuses mees . 
16	NA	 Läbi virvendava lõkkesuitsu vaatasime platsil liikuvat rahvast . 
16	NA	 Vanakraamikaupmehed olid ridamisi püsti pannud telgid ning müüsid raamatuid ja riideid . 
16	NA	 Eemal auras supikatel . 
16	NA	 Inimesed liikusid kiirustamata ringi , käes pudelid , üksikutel A. LeCoq'i õlle plasttops . 
16	NA	 Pikal puust pingil telkide ees istus kolm inimest , kes olid millegagi hõivatud . 
16	NA	 Millega , jäi mulle esiotsa arusaamatuks . 
16	NA	 Kaugelt vaadates tundusid nad mehed , lähemale minnes nägin , et keskel istus naine . 
16	NA	 Ta oli täpselt samamoodi riides nagu noorem mees , nägugi sarnane otsekui kaksikõel . 
16	NA	 Teine mees oli keskealine , nähes oma tegelikust vanusest nooremgi välja . 
16	NA	 Kaksikud olid väga keskendunult ametis kumbki oma asjaga : noormees , kes kandis tumesiniseid põlvsukki ja kaitsevärvi pükse ( samasugused olid tüdrukul , kellel oli hele T-särk , noormehe pluus oli aga ruuduline ja selle peal kandis ta nahkvesti ) , oli , keeleots suust väljas , ametis pooliku viinapudeli sisu tühjendamisega pruunist nahast kalli välimusega põuepudelisse ; neiu sikutas taskust suitsupakki . 
16	NA	 Jäin lausa haiglaselt klammerdudes – oleksin vihastanud , kui keegi oleks mind seganud , nii tähtis tundus see – ootama , nägemaks , mis marki ta tõmbab . 
16	NA	 Tüdruk sai sigaretid kätte , torkas suitsu suhu ja pakkus ka vasakpoolsele mehele , kes võttis sigareti vastu ja vaatas tütarlast omanikutundega , muheledes . 
16	NA	 Tal oli turris siilisoeng nagu revolutsioonilisel Vene madrusel . 
16	NA	 Punane vööni lahtinööbitud särk paljastas lihaselise ja karvase rinna . 
16	NA	 Karvad ulatusid nabani ja ilmselt kaugemalegi . 
16	NA	 Noormees ei saanud ega saanud viina plaskusse ümber valatud . 
16	NA	 Neiu jälgis teda pinevalt . 
16	NA	 Siis sai pudel tühjaks , nooruk keeras plaskule korgi peale ja andis tüdruku poole vaatamata tühja klaastaara tema kätte . 
16	NA	 Ta lükkas silmade eest kõrvale rasvased juuksesalgud , vaatas ringi ning tema pilk peatus minul . 
16	NA	 Kartsin , et olen kolmikut kuidagi solvanud , osutades neile liialdatud tähelepanu , kuid võidunud juustega noormees hõikas hoopis mu kaaslast : “ Arthur ! ” - “ Äkki saaksite … ” ütles minu kõrval seisja kolmikule lähemale astudes häbelikult . 
16	NA	 Lõkke kohal värelev õhk tõi elu noormehe mõnevõrra tuima näkku , muutes selle elavaks ja väljendusrikkaks . 
16	NA	 Jälgisin näoilmetega toimuvaid metamorfoose . 
16	NA	 Mu silmad hakkasid valutama , nagu oleks selle õhtu valgus liiga hele . 
17	NA	 “ Äkki saaksite natuke laenata , järgmise nädalani , palgapäevani , ” küsis Arturiks kutsutu . 
17	NA	 Noorem mees tõmbas kõrgi žestiga taskust kaks paberraha ja ulatas need talle . 
17	NA	 Rahatähed olid niisama sinised nagu kivid mu hiljuti kaduma läinud kaelakees või selle õhtu taevas . 
18	NA	 Hetk hiljem istusime veinipudeliga juba jõe ääres külmal kivil ja vaatasime pilvi . 
18	NA	 Rahvas vooris peoplatsi poole . 
18	NA	 Meist möödus rohelise kuuega noormees . 
18	NA	 Artur hõikas talle midagi , mis kõlas nagu “ naine , kes sinu ära võtab ” või “ kui mõni naine sind ära võtab , siis … ” . 
18	NA	 Lause lõpp - mis siis saab - oli halvasti artikuleeritud . 
18	NA	 Vaevalt inimene seda teisel pool tänavat paremini kuulis . 
18	NA	 Artur rüüpas pudelist veini ja pakkus mullegi . 
19	NA	 “ Mulle tundub , et ma pole sind siinkandis varem kohanud . 
19	NA	 Kes sa oled ? ” küsis ta . 
19	NA	 Ütlesin oma nime . 
19	NA	 Ta tundis huvi , millega tegelen . 
20	NA	 “ Olen oma rongist maha jäänud , ” ütlesin huupi . 
20	NA	 Mu pea oli paks . 
21	NA	 “ Punane vein mõjub ajutegevusele hästi , ” ütles Artur , “ ja ega sul vist midagi targemat praegu teha ole . ” 
22	NA	 “ Päevad tunduvad selles linnas uue rongi tulekuni tõepoolest väga pikad , ” vastasin , “ aga juua ma praegu ei taha . ” 
23	NA	 Õhtu muutus külmemaks . 
23	NA	 Artur ei jäänud minust sammugi maha . 
24	NA	 “ Kas tuppa sooja võib minna ? ” küsisin tuttavalt , kellega olin selles juba varem kokku leppinud , tundes muret raske koti pärast , mida olin mitu päeva kaasas tassinud . 
25	NA	 “ Kui Artur tahab sinuga koos tulla , siis veini ärgu ta mu majas joogu , ” ütles tuttav , “ seda ma näha ei taha . 
25	NA	 Aga leiba oleks tarvis osta . ” Ja andis võtmed . 
25	NA	 Tema maja ei olnud kaugel . 
26	NA	 “ Hea küll , ” ütlesin , “ ostan leiva . ” Läksin majja , Arturi saatsin leiva järele . 
26	NA	 Ta tuli varsti tagasi vist kõige halvema ja hapuma leivaga , mida poest võis saada . 
26	NA	 Panin leiva keset lauda . 
26	NA	 Istusime vaikides teine teisel pool lauda , üks joomas punast veini , teine vett . 
26	NA	 Süütasin priimuse ja keetsin teed . 
26	NA	 Saabus öö ja meie olime ikka tühjas majas kahekesi . 
26	NA	 Lõpuks ütles Artur : “ Lähme minu juurde . ” 
27	NA	 “ Sel juhul peame võtmed tuttava kätte viima . ” 
28	NA	 Rahvas tantsis platsi keskel valgustatud sõõris . 
28	NA	 Vaikiv , endassetõmbunult tantsiv rahvahulk . 
28	NA	 Liikusin valguse poole , jättes Arturi ootama . 
28	NA	 Kõigil tantsijatel olid sigaretid suus . 
28	NA	 Märkasin , et erinen neist . 
28	NA	 Otsisin Arturi uuesti üles , küsisin temalt suitsu ja läksin tantsima . 
28	NA	 Tuttavat ei olnud kusagil . 
28	NA	 Kui teist korda platsi serval ootava Arturi juurde läksin , nägin päris kaugel vahetsoonis seismas pikka meest , kes ainiti vaatas valgussõõris karglevat rahvahulka . 
28	NA	 Möödusin temast lähedalt . 
28	NA	 Mehe ümber oli pimedus tihe ja ta ei märganud mind . 
28	NA	 Tema suunurgad olid kibestunult allapoole , hoiak naeruväärselt kange . 
28	NA	 Uue sigaretiga naastes ma meest ei näinud . 
28	NA	 Käisin tükk aega rahva seas ringi , kuid ta ei hakanud mulle silma . 
28	NA	 Mees oli kadunud , otsekui oleks maa ta neelanud . 
28	NA	 Mul ei olnudki temaga millestki rääkida , nagu taipasin . 
29	NA	 Ainus mu mõte oli haarata kinni ta juustest , katsuda , kas need on tõelised , teha seda hästi tugevasti . 
29	NA	 Näha , mida ta selle peale teeb – loodetavasti mitte midagi . 
29	NA	 Eeldades , et ta midagi ei tee , võtta ühe käega kinni juustest , teise käega silitada iseenda nägu , hoida iseendal ümbert kinni . 
29	NA	 Lasta ta siis lahti , lasta tal ära minna … Ilmselt . 
29	NA	 Mitte midagi muud ma puutuda ei taha . 
29	NA	 Rohelise sametkuuega noormees , pikk sall ümber kaela keritud , tuli mulle taas vastu , hoides kaela ümbert kinni vibalikul purjus poisil . 
29	NA	 Naerdes salajast , endassesuunatud naeru , läksid noorukid teineteist kaelustades minema . 
29	NA	 Platsi serval ootas kannatlikult Artur . 
29	NA	 Läbisime mitu kilomeetrit tundmatusse linnajakku suunduvaid magistraale . 
29	NA	 Ootamatult tuletas ennast meelde tühi kõht . 
29	NA	 Poed olid ammu kinni . 
29	NA	 Majadevaheline ruum kordus uskumatult regulaarselt ilma oluliste erinevusteta . 
29	NA	 Tee oli sirge ja sile . 
29	NA	 Lõpuks jõudsime sihtpaigani . 
29	NA	 Hiilisime räämas koridore ja treppe pidi . 
29	NA	 Ükski koridorivalgusti ei töötanud . 
29	NA	 Artur avas massiivse koleda ukse , milleks tal läks vaja palju võtmeid , pillates enne mitu korda võtmekimbu põrandale . 
29	NA	 Sisenesime korterisse , kus näis elavat veel keegi . 
30	NA	 “ Ära pane tähele , ” ütles Artur , “ ta ei tule segama . ” Ta tõi võileivataldriku . 
30	NA	 Laial kuÜetil istudes sõime maitsetuid võileibu , mis ei peletanud nälga . 
30	NA	 Klaasid täitis Artur sellesama plekimaitselise veiniga , mida jõe ääres jõime . 
31	NA	 Ärkasin järgmisel ennelõunal . 
31	NA	 Korterist lahkudes silmasin köögis kühmus seljaga naist , kes tervituse peale peadki ei pööranud . 
32	 Linnad 	 Linnad 
33	NA	 Kohas , kus on palju vanu maju , tunnen ennast kurnatuna . 
33	NA	 Uusehitised on minu jaoks parimad . 
33	NA	 Vanast ajast säilinud kirikud või eluhooned on sünged ja ahistavad . 
33	NA	 Sama kehtib selle linna puhul , mida tunnen nüüd nii hästi , et tean öelda : ma ei talu siin elamist . 
33	NA	 Seal , kus on ainult pärastsõjaaegne , nõukogudeaegne arhitektuur , ei ole märkimisväärselt mälestusi . 
34	NA	 Sellest järeldan , et majadel on siiski oma vaim . 
34	NA	 Mida vanemad nad on , seda mitmekihilisem , keerulisem ja raskesti talutavam ta on . 
34	NA	 Ta avaldab mõju , mis võib olla rusuv . 
34	NA	 Seetõttu tuleks linnad siiski mõnikord üleni lammutada ja uuesti otsast peale ehitada , sest linnad , mis on liiga vanad , muutuvad inimestele elamiskõlbmatuks . 
35	NA	 Kohad , kus maju ei ole , on tõestatult palju paremad inimasustusega kohtadest . 
35	NA	 Paiku , kus ei ole maju , jääb aina vähemaks . 
35	NA	 Inimesed tahavad tagasi loodusesse , maale , tahavad palju ruumi . 
35	NA	 See ei tähenda , et inimene igatseks looduse järele . 
35	NA	 Inimene igatseb lahti stafist , mis ei ole tema tehtud , mis ei ole temaga otseselt seotud , mis on esivanemate pärand . 
35	NA	 Inimeste , keda tegelikult ei ühenda temaga miski peale haudade surnuaial . 
35	NA	 Segab neid võib-olla kõige rohkem just linnadesse kogunenud psühholoogiline saaste . 
35	NA	 Seisev , mõttetu pärand – kõik linnad tuleks õhku lasta . 
35	NA	 Nad tuleks täielikult hävitada ja nende asemele ehitada midagi uut . 
35	NA	 Nagu põllud , mis on lõpuks nii kurnatud , et ei kasvata head vilja , on linnad tsivilisatsiooni prügikastid . 
36	NA	 Viljapõllul on kive ja liiva , aga samuti kasvab seal vili ja vilja sees õitsevad lilled . 
37	NA	 Võib-olla eelistad näha lilli ja vilja , aga kusagil on ka kivid ja liiv . 
38	NA	 Võib küll olla , et inimene koosneb nagu viljapõld paljudest erinevatest segmentidest ja kihtidest . 
38	NA	 Ennast kaitsta pole võimalik , mäletades head . 
38	NA	 Kui armastus on lõppenud , tuleb ennast heade mälestuste eest kaitsta . 
38	NA	 Ainsana on mõistlik meeles pidada halba . 
38	NA	 Mida rohkem , seda parem . 
38	NA	 Mälestustes halba võimendades tuleb paranemine kiiremini . 
39	NA	 Nii oli tõesti loomulik , et üks meist võttis nõuks mitte andestada , samal ajal kui teine vaatas asjadele läbi sõrmede . 
39	NA	 Et esimene tahtis suhet lõpetada , oli vaja koguda halba , teatud kriitiline mass täis saada . 
39	NA	 Teise iga vääratus ja viga olid talle teretulnud . 
40	NA	 Piinav oleks , kui head asjad hakkaksid jadamisi meelde tulema . 
40	NA	 Kui jäävad ainult halvad , siis tundub ainuvõimalikuna suhe lõpetada . 
40	NA	 Inimene hakkab genereerima halbu mälestusi . 
40	NA	 Teeb ja saadab korda nurjatusi halbade mälestuste nimel . 
40	NA	 Ei peaks ta üle kohut mõistma . 
40	NA	 Ainus , mida ta kardab , on petta saada ja ennast ära lüüa . 
41	 Jõeäärne plats vol 2 	 Jõeäärne plats vol 2 
42	NA	 Siiski juhtub kevadel veel midagi . 
42	NA	 Pärast Arturi sõbra õnnestunud vingerpussi seisame Arturiga jõeäärsel platsil : sõber on mu meelitanud jõe äärde , rabanud mul käsivarrest ( tegemata seda vägisi , vägivaldselt , vaid pehmelt ja hoolitsevalt ) . 
42	NA	 Keset päikesepaistelist kevadpäeva mõjub tema tegu niivõrd lapsemeelselt , et olen lasknud sel sündida , end ülesvoolu tõmmata . 
42	NA	 Tirida , vedada oleks õigem öelda , jah , vastupanu osutamata olen lubanud end talutada puuni , mille all istub Artur , kelle nägu läheb mind nähes rõõmsaks , aga samas ka üllatunuks , nii et mõistan : see polnud neil omavahel kokku lepitud . 
42	NA	 Sellele vaatamata olen nüüd siin . 
42	NA	 Arturi nägu nähes peaksin juba oskama märgata : ta on minust sisse võetud . 
42	NA	 Mõtlen ainult sellele , et ta tahab minult vist raha laenata . 
42	NA	 Ja veel sellele , et ta soovib , et jääksin selleks päevaks nendega . 
42	NA	 Kahtlemata on seegi kellelegi soovide täitumise päev . 
42	NA	 Aga mul on teised plaanid . 
42	NA	 Sõber vaatab Arturit heakskiitu oodates : tõin tüdruku kohale , näib ta ilme ütlevat . – Aga tahtsime rääkida ju hoopis kellestki teisest . 
42	NA	 Pole siis ime , et nähes jõel libisemas valget kanuud , viipan paadimehele , kes võtab suuna kalda poole , hüppan paati ja kaugenen allavoolu kiiresti Arturist ja ta sõbrast . 
42	NA	 Nad hakkavad kanuule kallast pidi järele vantsima , vool on kiire ja nad kaovad varsti silmist . 
42	NA	 Hoian mõlema käega kõvasti kinni : sõiduvahend tundub nii kipakas , et võib kohe ümber minna . 
42	NA	 Pärast saame laadaplatsil kokku ja Arturi sõber teeb mu fotoaparaadiga meist pilti . 
42	NA	 Rahvas on kogunenud muusikute ümber , kes lõunaeesti keeles laulavad , küllap mängitakse aina kiiremaid setu sugemetega lugusid . 
42	NA	 Päike on just loojunud ja mul ei ole palju sooje riideid kaasas . 
42	NA	 Osa olemasolevatestki olen ära kaotanud , jätnud koti rongi või lasknud endalt varastada . 
42	NA	 Sõitsin jaamast mööda . 
42	NA	 Hakkasin vastu sõidusuunda rongi läbi käima ja see teekond oli pikk . 
42	NA	 Valgus oli hommikune , langes paremalt , ja kui rong sõitis põhjast lõunasse – mis vastas tõele – , oli varahommik . 
43	NA	 Otsisin kedagi . 
43	NA	 Siis sain aru , et ta on juba maha läinud . 
43	NA	 Tamburis ulus tuul ja aina kiiremini vilksatas mööda tundmatu maastik . 
43	NA	 Külm päike valgustas seda kõike . 
44	NA	 Sel laadapäeval tantsib lava ees üks mees – mitte päris üksi , tantsitakse isegi paariti , aga see mees tantsib üksi . 
44	NA	 Ta on väga purjus . 
44	NA	 Olen jälle maani laskunud , kükitan – päris põlvili ei saa olla , maa on porile tallatud ja sellest õhkub külma . 
44	NA	 Püüan teda pildistada . 
44	NA	 See , mida ma silmaga näen , on kaugelt üle sellest , millest on võimalik teha pilti . 
44	NA	 Siiski on mul pilte üsna palju . 
44	NA	 Pime vaimustus ? 
44	NA	 Olen kindlasti vaimustuses nii sellest linnast , laatadest ja lõkkeõhtutest kui ka inimestest , ja räägin seda kõigile – kuidas üks mees tantsis ; kuidas teda pildistasin . 
44	NA	 Olin väga lähedal . 
44	NA	 Pilte vaadates jälle tundub , et eksisin – olin üsna kaugel . 
44	NA	 Tantsuplatsile väga lähedale ei sattunud ma kindlasti , sest püüdsin distantseeruda , et keegi mind tantsima ei kutsuks . 
44	NA	 Teda vaadates jäi mul hing kinni . 
44	NA	 Aga kas see oli just midagi tema ilmes ? 
44	NA	 Mille muutumisi registreeris fotoaparaat . 
44	NA	 Piltidel on kaelale langevad pikad läikivad juuksed hästi näha . 
44	NA	 Nende teatav jäikus , iseteadlikkus – ilmselt kaua pesemata . 
44	NA	 Sama saab öelda riiete kohta . 
44	NA	 Pole vaja riidekapis ringi vaadata ja need sealt leida – sedastada , et mul oli õigus . 
44	NA	 Sedagi ma olen teinud . 
45	NA	 C . 
45	NA	 B. on sellest kuuldes ükskõikne . 
46	NA	 See kõik näib tema arust mitte päris täiskasvanulik ning natuke palavikuline . 
46	NA	 Hüsteeria . 
47	 Muster 	 Muster 
48	NA	 Pildistades püüan kinni osa tõelusest , mis sulab kokku üheks , valdavalt heledates või tumedates toonides kangaks . 
48	NA	 Siis keskendun juba mingile kindlale kohale pildil – vastandina dünaamilisele ja hõlmamatule tegelikkusele on fragment staatiline ja hästi nähtav . 
49	NA	 Inimene kannab endas mingit märkide kombinatsiooni . 
49	NA	 Inimeseti võivad mustrid olla erinevad , aga vahel tuleb kokku lugedes välja üks ja sama mõte . 
49	NA	 Ühe märgi puudumine on väga silmatorkav – see on kombinatsioon , mis annab “ hinge ” . 
49	NA	 Hing , mida tajud endal olevat , ei ole väljast nähtav . 
49	NA	 Vaid miski muu . 
49	NA	 Kuidas seda kätte saada ? 
49	NA	 Hästi kiiresti välja öelda rida seosetuid sõnu , kõik , mis meelde tuleb , mis on KESKMES , mida tegelikult pole eriti lihtne sõnastada ; mis on inimese ümber , hargneb temast kiirtena laiali . 
50	NA	 Mis tal seljas on ? 
51	NA	 Ilm on õige külm ja nimekiri saab pikk . 
52	NA	 Rahaliselt mitte eriti muljetavaldav . 
52	NA	 Muidugi meeldiks teile – kui jutt on naissoost isikust – kuulda pesust , sukkadest , nahkmantlist ja ka piinavalt kõrge kontsaga kingadest , mis hõõruvad jalad verele või pigistavad . 
52	NA	 Õhtuks võivad jalad olla valust tuimad . 
52	NA	 Ta kannab musti liibuvaid nahkpükse ( või -seelikut ) ja tema läheduses võib tajuda naha krudinat , aga ka seda , et nendel kõrgetel kontsadel ja võrksukkades ringi kõndides peab tundma midagi erilist , mida teised ei tunne . 
53	NA	 Kui jutt räägib põgenemisest , tagaajamisest ja õnnelikust pääsemisest ( või õnnetust vahelejäämisest ) , murrab tegelane selle käigus kindlasti kontsa või kukub põlved veriseks , ja sillal seistes – sest ka sillast tuleb juttu – on mõte iseenda verest talle järsku niivõrd lummav , et ta kavatseb alla hüpata . 
53	NA	 Ta kuuleb häält , mis ütleb talle : hüppa . 
53	NA	 Ta ei oska ujuda , nii et täpne teadmine uppumissurmaga kaasnevatest jubedustest jääb temast vägagi kaugele . 
53	NA	 Oma diivalikus kostüümis ei suuda ta kõrgete kontsade tõttu lõpuks enam ära joosta ja jälitajate käest pääseda ning on sunnitud kusagilt kõrgelt – sillalt , viaduktilt , vaatetornist – alla hüppama . 
53	NA	 On külm või talv või hilissügis või öö . 
53	NA	 Ta lendab alla ja haarab puuokstest kinni , et pidurdada liiga suurt langemishoogu . 
53	NA	 Tema õhukesed nahkkindad on kadunud ning puude ja põõsaste teravad oksad ja okkad kisuvad ta käed katki ja veriseks . 
53	NA	 Kui ta jõuab roheka ja pragulise jääni , siis see küll pragiseb ja ähvardab murduda , aga ta jääb siiski ellu . 
54	NA	 Järele anda kiusatusele eksponeerida peategelast niisuguse diivana , kes peab kõrgetel kontsadel vastu õhtuni ja kauemgi , oleks vastutulek Arturi soovidele , kelle pealinna kolinud pruut täpselt sedamoodi välja nägigi . 
54	NA	 Muidugi poleks Arturil midagi selle vastu , kui tema printsess Hüsteeria Tartusse tagasi tuleks : küllap kannataks ta tema neuroosid ja iseäraliku käitumise nurisemata välja . 
55	NA	 Tartus haritud inimesed nii ekstravagantselt riides ei käi . 
56	 Paigalolemise mängud 	 Paigalolemise mängud 
57	NA	 Kui keskkool läbi sai , kohtusin ühel päeval üliõpilane K-ga . 
57	NA	 Kui olin temaga pool tundi juttu ajanud , sain aru , et inimene , keda ootasin , on kohale jõudnud . 
57	NA	 Mõnikord on äratundmisi esimesest pilgust . 
57	NA	 See oli üks niisuguseid . 
57	NA	 Meist said head sõbrad . 
57	NA	 Olin tihti unistanud noormehest , kes tahaks mind suudelda . 
57	NA	 Selgus , et sama noormees , kellega võib kõigest rääkida , tahabki mind suudelda . 
57	NA	 Peale selle ajab mul kogu aeg juukseid sassi , kui ennast kammin ; käib üpris tüütult peale , et võiks näiteks mu rinnahoidja haagid lahti teha . 
57	NA	 Kusjuures ise ei oskagi seda teha . 
57	NA	 See oli huvitav täideminek . 
57	NA	 Ma ei arvanud , et see nii kiiresti toimub . 
57	NA	 Uskusin aga edasi ettemääratusse . 
58	NA	 Järgmine unistus oli kodust äraminek : ülikooli õppima . 
58	NA	 Seda oli väga raske teostada tänu ühele vastikule dekanaaditüübile , kes oli ilmselt paljude unistuste timukas . 
58	NA	 Aga viimaks õnnestus vastu tema tahtmist ka see unistus teoks teha . 
58	NA	 Enne seda unistasin isiklikust üliõpilasmütsist . 
58	NA	 Aga kui päris üliõpilaseks sain , ei tahtnud ma enam mingit mütsi kanda . 
58	NA	 Olin võtnud tõsiselt K. juttu - mütsil olla Vene lipu värvid . 
58	NA	 Punane triip . 
58	NA	 Sellist mütsi küll ei ole mõtet kanda . 
58	NA	 Viskasin selle mõtte kui maamatsi unistuse nurka – targa inimese unistus see nüüd küll ei olnud . 
59	NA	 Meenutasin oma lootusi pärast keskkooli , kui tegin ülikooli kaugõppeosakonda sisseastumiseksameid . 
59	NA	 Peas vasardas kogu aeg , et olen tulnud valesse kohta , peaksin ju minema päevasesse , aga teen ema käsul eksameid kaugõppesse . 
60	NA	 Kui kirjand oli valmis - see tundus kõige otsustavam , eriti kuna tulemust ei saanud kohe teada , vaid seda tuli mitu päeva oodata - , ostsin Tartu vanalt turult , kuhu aastaid hiljem ehitati Statoili bensiinijaam , kimbu rukkililli ja viisin Toomemäele , noorelt kopsuhaigusesse surnud luuletaja Kristjan Jaak Petersoni kuju jalge ette . 
61	NA	 “ Üks unistus mul on , ” ütlesin talle , “ tahaksin jäädagi Tartusse . 
61	NA	 Palun täida see kui võimalik , ja palun tee nii , et kirjandiga ka sisse saaksin . ” 
62	NA	 Läksin nimme tema juurde , sest arvasin , et kui üldse kellegi võimuses on mind aidata , siis nimelt tema , kes teadis väga hästi , mis tunne on noorelt ära surra . 
62	NA	 Mind ootab sama saatus , kui ma ülikooli ei pääse . 
62	NA	 Vähemalt kaugõppessegi , eks pärast näe , mis edasi . 
62	NA	 Et keegi sinna monumendi juurde lilli polnud viinud , siis arvasin , et minu lilled võiksid Petersonile mõjuda küll . 
63	NA	 Ta täitis mu soovi . 
63	NA	 Aasta pärast tegin üleminekueksamid päevaõppesse ja veel aasta hiljem olingi päevase osakonna kolmanda kursuse üliõpilane . 
64	NA	 Suvel sisseastumiseksamite ajal tulevased kaugõppijad-kursusekaaslased eriti kokku ei puutunud . 
64	NA	 Kui ükskord kohtusime - sissejuhatavatel loengutel novembris , enne talvist sessi - , nägin umbes neljakümmet tegelast , kellega ühel kursusel kirjandust õppisin . 
64	NA	 Suur hulk tüdrukuid ja mõni poiss . 
64	NA	 Pealinna inimesed olid enesekindlamad ja töötasid headel kohtadel , nagu konstateerisin , kui olime jutule saanud . 
64	NA	 Nad olid minuvanused , aga moodsamalt riides ja jutukamad . 
64	NA	 Mõni töötas televisioonis , mõni raadios või suure päevalehe toimetuses . 
64	NA	 Hästi väiksel kohal . 
64	NA	 Ülejäänud olid maalt : õpetajad , raamatukoguhoidjad , lasteaiakasvatajad ; ilutud ja vormist väljas , seljas pikad , moest läinud ning roosat või helesinist värvi välja veninud kampsunid – kahtlustan , et enda kootud . 
64	NA	 Need tüdrukud olid mitu aastat vanemad , mitte keskkoolipingist tulnud nagu me teised . 
64	NA	 Ma ei teadnud midagi meestega magamisest või laste sünnitamisest , aga olin kuulnud , et naised lähevad vormist välja , niipea kui neil sünnivad lapsed . 
64	NA	 Aimasin , et neil kõigil on kindlasti juba mitu last - olid nad ju seesugused laialivalguvad : näod veel päris siledad , aga kered justkui heinasaod , kusjuures ebaühtlaselt . 
64	NA	 Kellel mis . 
64	NA	 Mitte üleni paks , vaid … erinevad kohad . 
64	NA	 Sellest kandist oli pilt üsna jõle . 
64	NA	 Mõni oli jälle kõhn nagu luukere ja riided rippusid seljas . 
64	NA	 Maalt , päris maalt . 
64	NA	 Ja omavahel rääkisid ka sellist imelikku juttu lastest , mis mõjus õudselt võõrastavalt . 
64	NA	 Aga mitte väga häirivalt . 
64	NA	 Ega ma kavatsenudki nendega mingisuguseid suhteid luua . 
64	NA	 Mind nende veidrused ei seganud . 
65	NA	 Mul vajus suu lahti , kui nägin esimest korda kursusejuhendajat . 
65	NA	 On meelest läinud õppeaine , mida ta luges , kuid tema välimus pimestas mind . 
65	NA	 Auditooriumi sisenes õbluke naisterahvas - minu meelest lõpp moodsalt riides . “ Teades seda seltskonda , julgen selles küll kahelda – et mõni neist , kes ülikoolis töötab , võiks olla riides lõpp moodsalt , ” märkis minust kolm aastat vanem K. irooniliselt , kui talle sellest rääkisin . 
65	NA	 Kursusejuhendaja kandis liibuvat musta džemprit - ta oli väga sale - , lühikest musta soengut ja prille . 
65	NA	 Ta tundus äärmiselt elegantne . 
65	NA	 Kitsas pika lõhikuga seelik , kõrged kontsad - oioioi , imestasin , missugused naised õpetavad siin niisuguseid tähtsaid asju ! 
65	NA	 Ka mina tahan saada kirjandusteadlaseks ! 
65	NA	 See oli vapustav , see oli tõesti kihvt . 
65	NA	 Kirjutasin üles iga ta sõna . 
65	NA	 Orienteeruda otsustasin ainult sellistele tegelastele . 
65	NA	 Kui kedagi samasugust nägin , huvitavat ning enda meelest edumeelset ja moodsat , siis kujutlesin , et selline ongi minu tulevik . 
65	NA	 Samastasin ennast nendega . 
65	NA	 Raske saab küll olema , mõtlesin , sinna oma eesmärgi poole ronida - nagu raamatutes kirjutatakse - , aga noh , eks teen proovi ; tegelikult on mul ju suur huvi - sellepärast siia tulingi . 
66	NA	 Esialgu tundus kõik lihtne . 
66	NA	 Näis , mõtlesin . 
66	NA	 Küllap nad märkavad mind ükskord - see pole ju raske . 
66	NA	 Mingit erilist provintsi-tunnet mul ei olnud , kui see kõik välja arvata , millest äsja rääkisin . 
66	NA	 Võib-olla kõige rohkem mõtlesingi , et küllap nad märkavad mind . 
66	NA	 Ma ju väärin seda . 
66	NA	 Kuulun tegelikult nende hulka . 
66	NA	 Näen vist küll natuke teistmoodi välja ? 
66	NA	 Ema sundis mind kandma tumedaid riideid , mis jätsid äärmiselt korraliku mulje . 
66	NA	 Seksikusest ja pahelisusest oli asi kaugel . 
66	NA	 Soeng oli mul lühike nagu lapsel ja omaenda juuste igavat pruuni värvi . 
66	NA	 Selle muutmiseks oleks tarvis olnud raha , mida ei olnud . 
66	NA	 Aga ükskord , lootsin , saavad nad ikkagi aru , et kuulun sinna . 
67	NA	 Nii unistavad küllap paljud , kui tunnevad ära , et tegu on võrdsetega . 
67	NA	 Ja kui ei ole ? 
67	NA	 Kui oled kogemusteta ja uudishimulik , tajud , et nii võiks juhtuda . 
67	NA	 Sa ei vaeva eriti pead sellega , et oled rumal , ega küsi endalt , mida sa siit otsid . 
67	NA	 Et viisakas on olla tagasihoidlik . 
67	NA	 Need mõtted on teiste kohtade jaoks . 
67	NA	 Samas olin üksildane ega suutnud inimestega tutvuda . 
67	NA	 Olin kolm aastat vaikinud ja tundus raske kohe lobisema hakata . 
68	NA	 Tantsuõhtutel ma ei käinud . 
68	NA	 Mida ma sinna otsin , kui keegi ei kutsu ? 
68	NA	 Nii ei käinud ma esimestel ülikooliaastatel kusagil : ei noorte autorite õhtutel , luulelugemistel ega konverentsidel . 
68	NA	 Mis ma sinna kirjandusmuuseumigi lähen - maja vaatama ? 
68	NA	 Kõik tuleb omal ajal. 
68	NA	 Pean kõigepealt kuidagi silma paistma … oma õpingutega , jah . 
68	NA	 Olid ju mingid kursusetööd ja värgid , neid võis ju teha , neid võis ju hästi teha . 
69	NA	 Ja ma tegin . 
69	NA	 Paistsin silma . 
69	NA	 Aga seejärel muutusin ebalevaks . 
70	NA	 Esimene kursusetöö tuli teha juba kirjeldatud juhendajale . 
70	NA	 Teema võis ise valida . 
70	NA	 Kaugõppija kohta tegin töö ilmselt korralikult ära . 
70	NA	 No mida selliselt ikka loota ! 
70	NA	 Olin püüdlik . 
70	NA	 Lugesin läbi kogu teema kohta käiva kirjanduse . 
70	NA	 Juhendaja kirjutas uurimust ligilähedasel teemal . 
70	NA	 Mis ei olnud muidugi juhus . 
70	NA	 Või oli ? 
70	NA	 Ta kiitis mu valikut : peaksin teemaga edasi töötama , mul on eeldusi ja nii edasi . 
70	NA	 Teise kursuse alguses lootsin üle minna päevaõppesse . 
70	NA	 Muidugi , ütles juhendaja , see on eriti hea mõte ja väärib kindlasti teostamist . 
70	NA	 Lubasin temaga kontakti võtta ja teatada , kuidas mul läheb . 
70	NA	 Aga ei läinud mitte kuidagi . 
70	NA	 Ma ei saanud päevasesse . 
70	NA	 Üks eksam jäi tegemata ; oli kindel kohtade arv ja minu jaoks ei olnud vaba kohta . 
70	NA	 Edaspidi hiilisin häbelikult mööda seinaääri , kui juhendajat tulemas nägin . 
70	NA	 Lootsin , et ta unustab mu näo ja selle veidi liiga hästi õnnestunud kursusetöö . 
71	NA	 Kujutlesin igasuguseid asju . 
71	NA	 Missugune on päevases õppijate elu : kadestusväärne . 
71	NA	 Küll oleks tore päevases õppida ja mütsi kanda . 
71	NA	 Keegi ei keelanud kaugõppijatel teklit kanda , aga ma ei teadnud , kust seda saada , ning tundus nii rumal panna pähe tekkel , olemata tegelikult õige üliõpilane . 
72	NA	 Kaugõppijatel soovitati leida endale erialane töö . 
72	NA	 Nii leidsin mina mõneks ajaks kohaliku raamatukogu ja raamatukogu leidis minu . 
73	NA	 Raamatukogust olin kaasa võtnud kartongist kartoteegikaarte , millele kirjutati bibliograafilised andmed raamatu või artikli kohta . 
73	NA	 Kirjutasin neile märkmeid . 
73	NA	 Väljavõtteid raamatutest . 
73	NA	 Oli tõepoolest midagi , mida oleksin tahtnud uurida . 
73	NA	 Kui minust oleks saanud kirjandusteadlane . 
73	NA	 See teema tundus lähedasem kui ülejäänud . 
73	NA	 See oli enesetapp . 
73	NA	 Pean silmas : kirjanduslike kangelaste hulgas . 
73	NA	 Mul oli päris hea kartoteek . 
73	NA	 Aga see pole hetkel tähtis . 
74	NA	 Huvi tekkis pärast seda , kui otsustasin ennast tappa . 
74	NA	 Tahtsin teada , mis viib inimese sellise mõtteni ja mil viisil tavatsetakse seda teha . 
74	NA	 Kirjutasin raamatutest välja lauseid , midagi väga nappi ja konkreetset selle kohta , mispärast inimene enam elada ei taha . 
74	NA	 Tõde selgub siis , kui valdav osa materjalist on kaartidele kantud . 
74	NA	 Kuni ei tea statistilist keskmist , ei saa teha mingit järeldust . 
74	NA	 Kas surrakse tule , vee või mürgi läbi ? 
74	NA	 Ja mis põhjusel siiski ? 
74	NA	 Kas naine või mees ? 
74	NA	 On palju erinevaid võimalusi . 
74	NA	 Kirjanikud on targad inimesed ja teavad sellistest asjadest kõike . 
75	NA	 Räägiti - statistika ja nii - , et saja tuhande inimese kohta tuleb ainult üks kirjanik . 
75	NA	 Kuidas temaga kohtuda ? 
75	NA	 Kirjanikud õppisid enamasti ülikoolis . 
75	NA	 Mõtlesin : asi pole mitte selles , et saada kirjanikuks või õppida ülikoolis kirjandust . 
75	NA	 Neis kahes ei ole asi . 
75	NA	 Tahan kokku saada kellegagi , kes ei ole veel midagi kirjutanud . 
75	NA	 Uskusin , et mu kursusevennad ja -õed on tulevased luuletajad , dramaturgid ja jumal teab kes kõik veel . 
76	NA	 Nad ju teavad midagi . 
76	NA	 Mida mina ei tea . 
76	NA	 Ma ei vaja kirjanikku , kellel on valmis hulk raamatuid ; oli vaja algust , kedagi , kes alles hakkab kirjutama . 
76	NA	 Mul on oma elu . 
76	NA	 Ainult minuealised saavad anda vastuse , mis puudutab vaid mind . 
76	NA	 Küsimust ma võib-olla ei sõnastanud , aga vastust ihaldasin rohkem kui midagi muud , esialgu aru pidamata , mida sellega teha . 
76	NA	 Olin pööraselt armunud mingisse ideaali ja teadsin , et see on kohutavalt suur asi , kannan seda endas nagu keeldu , mis välistab kõik muud võimalused . 
76	NA	 Ainus , mis minus on , on see armastus . 
77	NA	 Kirjandus räägib enamasti armastusest ja filoloogid peavad sellest ikka midagi teadma . 
77	NA	 Järelikult annab kirjanikega koosolemine teadmise , mis see on , mille järele jooksen . 
77	NA	 Kirjeldab seda . 
77	NA	 Tahtsin olla juures : näha , kuidas kirjutab geenius oma esimese kohmaka rea . 
77	NA	 Ta suudab teha midagi , mida mina ei suuda . 
77	NA	 Milles on vahe ? 
77	NA	 Kust tuleb jõud ? 
77	NA	 Sest ka minus oli jõud . 
77	NA	 Kirjutamiseks see ei kõlvanud . 
77	NA	 Tahtsin teada , mida ma sellega pean tegema . 
77	NA	 Tunne oli intensiivne , purustav ja hävitav . 
77	NA	 Piisas vihjest - kellegi hääl või ilme , mõni tundmatu laps , kellega viis minutit bussis koos sõidad ja kellel on järsku iseäralik naeratus - ja ühtäkki see meenus : mingi ammune igatsus , kergendus , valu . 
77	NA	 Et kaduda niisama äkki . 
78	NA	 Lootsin – ja ehk ka keegi teine – , et kirjandus annab tavapärasest erineva elumudeli . 
78	NA	 Tahtsin teada , kas sõnal on mingi mõju . 
78	NA	 Mida sellega võiks korda saata . 
78	NA	 Tahtsin valida õige tee ja jätta tarbetud kõrvale . 
78	NA	 Näis , et kirjanik peab raamatut kirjutades seda tegema : valima ühe loo paljudest võimalikest . 
78	NA	 Kaugõppest ma ei lootnudki sellist inimest leida , aga kui päevasesse sain , oli mingi illusioon alles , kuigi ma ei mäletanud , miks . 
79	NA	 Pettumus oli ränk , sest ülikoolis ei näinud ükski inimene niimoodi välja , nagu saaks temast kirjanik . 
79	NA	 Üks tüdruk küll luuletas - vanu ajalehti sirvides leidsin tema pildi mingist luulekonkursist osavõtjate hulgast . 
79	NA	 Ta ei rääkinud sellest . 
79	NA	 Ta igatses millegi järele ega rääkinud sellest . 
79	NA	 Ei tea , mille järele ta igatses . 
79	NA	 Ta elab endiselt selles linnas ja igatseb selle millegi järele . 
79	NA	 Ega suuda seda leida . 
79	NA	 Kas ta enam teabki , mida tahtis leida ? 
79	NA	 Vahel kohtume poes või tänaval . 
80	NA	 Teisi niisuguseid ei olnud . 
80	NA	 Teised teadsid täpselt , mida tahavad . 
80	NA	 Kes kuhugi jõuda lootis , tegeles sellega juba tollal . 
80	NA	 Mõni saatis ajakirjadele tõlkeid , mõni tegi teadust või osales võistlustel . 
80	NA	 Kes tegeles rahvatantsuga ning kes käis ilusasti riides . 
80	NA	 Mõni oli sisse võetud oma juhendajast . 
80	NA	 Vahel loen kusagilt tuttavat nime . 
80	NA	 Nägu ei tule meelde , pole iial selle inimesega sõnagi vahetanud . 
80	NA	 Nimede peale on mul võrdlemisi hea mälu . 
80	NA	 Midagi fantastilist või arusaamatut ei teinud keegi , ega olnud neil ka mingeid küsimusi , keegi ei imestanud millegi üle ega tahtnud teada - noh , kas või seda , mis teeb inimese mõnikord nii lummavaks ja muinasjutuliseks . 
81	NA	 Silmatorkava järjekindlusega tegid filoloogid igavaid asju , mille üldnimeks oli kataloogimine ja andmete kogumine , süstematiseerimine ja talletamine . 
81	NA	 Minagi olin seda ülikooli õppima tulnud , sest seda koguja-ametit tunnustati kõige rohkem . 
81	NA	 Esimesel kursusel võtsin asja tõsiselt : läksin koju , paberile üles kirjutatud rida ajakirju , mida õige filoloog peab tellima ja lugema . 
81	NA	 Ajakirjad kui teatavasti regulaarsed asjad eeldasid kindlas kohas elamist ja postkasti olemasolu , muidugi ka kappe ja riiuleid , kus neid aastakäiguti ja õiges järjekorras hoida ; veel parem , kui olulised artiklid olid ka bibliografeeritud . 
82	NA	 Olin korralik üliõpilane . 
82	NA	 Istusin kellast kellani loengutel ja silmitsesin kaaslaste uniseid nägusid . 
82	NA	 Loengud algasid hommikul kell kaheksa ja lõppesid õhtul kell kaheksa . 
82	NA	 Aega oli vähe , ma ei tahtnud puududa . 
82	NA	 Ema polnud nagunii rahul , et olen liiga kaua kodust ära . 
82	NA	 Tihti käisin mingil päeval keset sessi kodus . 
82	NA	 Eksamieelse , tavaliselt loenguteta päeva kulutasin edasi-tagasi sõiduks . 
82	NA	 Pidin kõik aeg aru andma igast oma sammust ja kulutatud kopikast . 
82	NA	 Tegingi seda . 
82	NA	 Kuni K. mõju ei olnud veel nii laastav , et oleksin kõigele käega löönud . 
82	NA	 Siis kadus mõneks ajaks peast küsimus , kes ma olen ja mida tahan . 
83	NA	 Kaugõppijad ei tahtnud olla üliõpilased . 
83	NA	 Nad tahtsid saada diplomit ja tööl rohkem palka . 
83	NA	 Mõnel olid ilmselt ka olud tõkkeks ees , et ei saanud päevases õppida . 
83	NA	 Abielunaised otsisid lihtsalt mõnusat kohta , kuhu tulla puhkama lastest ja tööst ning paar nädalat kodust eemal olla . 
83	NA	 Leida uusi tuttavaid , kellel on samasugused soovid ; istuda kohvikus ja käia teatris ; lobiseda sellest , mille eest nad pakku olid tulnud ja mille järele sessi viimastel päevadel uuesti hakkasid igatsema . 
83	NA	 Nendele polnud tarvis rääkida mütsist ega üliõpilaselust . 
83	NA	 Kõik oli niigi selge . 
84	NA	 Kaotasin varsti lootuse oma probleemidele raamatutest lahendust leida . 
84	NA	 Ega olnud aegagi neid lugeda . 
84	NA	 Sain päevasesse ega elanud enam kodus . 
84	NA	 Ajakirju polnud kuhugi tellida ; esialgu tundsin mingit kripeldust ja kahetsust , et minust ei saagi enam korralikku üliõpilast , ehkki olin nii väga selle poole püüelnud , ent vähehaaval läks see üle . 
84	NA	 Kes on pidanud rändama paigast paika , käed taskus ja ainsaks varanduseks seljariided , teab , miks olin õnnelik . 
84	NA	 Paljud pole seda pidanud tegema . 
84	NA	 Mõnigi , kes hiljem muutub paikseks , on kogenud rändurielu ja armastab sellest pajatada ilustades , varjukülgi maha salates ja karmi tegelikkust kinni mätsides . 
85	NA	 Harjumus sõnu ja lauseid kaartidele kanda jäi mulle aga külge . 
85	NA	 Kandsin kaartidele sõnu , mille tähendusi ma täpselt ei teadnud , lootes need aja jooksul kuidagi välja uurida . 
85	NA	 Et sõnad meelest ei läheks . 
85	NA	 Filoloogide hulgas oli moes slängi koguda , aga mina tegin seda sellepärast , et kõik hästi meeles seisaks ja et saaksin neid sõnu sobival hetkel kasutada . 
85	NA	 Sõnu , mida inimesed omavahel rääkides kasutasid , sõnaraamatus ju ei olnud . 
86	NA	 Kartoteek jäi alles . 
86	NA	 Üle paari tuhande sõna ja väljendi ma koguda ei viitsinud . 
86	NA	 Spetsiifilised üliõpilaste väljendid käisid enamasti joomise ja eksamite kohta . 
86	NA	 Mis tegelikult ei olnud mulle tähtis . 
87	NA	 Sest ega mina oleks iial hakanud füüsikute eksameid sooritama . 
88	NA	 Füüsikute juurde elama sattusin puhtjuhuslikult . 
89	NA	 Tartus kujunesid minu unistuseks ühiselamukoht ja stipp . 
89	NA	 Need unistused ei täitunud mitte kunagi . 
89	NA	 Need olid sedasorti unistused , mis olid tegeliku eluga sügavalt vastuolus . 
90	NA	 Sain talvisel sessil kolme õppeaines nimega pedagoogika . 
90	NA	 Teistel olid viied ja neljad , aga mina olin õppejõule enam-vähem selgesõnaliselt mõista andnud , et kogu sellel pedagoogilisel jamal on viimane aeg ülikoolist kaduda nagu kõigil punastel õppeainetel . 
90	NA	 Olin üsna ülbeks muutunud tänu füüsikutele , kelle juures olin lõpuks peavarju saanud , aga igal pool ülbus ei mõjunud ja naisõppejõududega ei töötanud see kohe üldse . 
90	NA	 Vanamutt panigi mulle kolme . 
90	NA	 Jäin stipist ilma . 
90	NA	 Terveks järgmiseks poolaastaks . 
90	NA	 Läksin dekanaati , ütlesin : lahkumisavaldus ! 
90	NA	 Ei taha enam siin õppida ! 
90	NA	 Lähen teise kooli . 
90	NA	 Kursusel polnud nagunii kedagi , kellega rääkida . 
90	NA	 Matsin unistused ühikakohast ja stipist rahuga maha . 
91	NA	 Enne dokumentide väljavõtmist läksin aga arsti juurde . “ Teil on kehvveresus ! ” ütles ta , “ tehke kohe uued analüüsid ! 
91	NA	 Esimesest detsembrist on haiglakoht vaba . 
91	NA	 Tahate te akadeemilist või ? ” 
92	NA	 Lasksin ennast haiglasse panna , kus minu aneemiat veidi aega uuriti , siis lasti mind välja ja suunati paariks kuuks ülikooli profülaktooriumi . 
92	NA	 Sain tasuta toidutalonge ja elasin kogu talve nendega muretult üle . 
92	NA	 Leidsin , et selle ülikool mulle võlgneb küll : olen tema heaks juba palju õppinud ja eksameid teinud , aga tolku pole sellest mulle midagi olnud . 
92	NA	 Profülaktoorium asus Narva maantee tornühiselamu teisel korrusel , üleval elasid aga füüsikud . 
92	NA	 Mõtlesin , et tuleks ülikooli jääda . 
92	NA	 Nii paljud said eksmati . 
92	NA	 Samas meeldis mulle ust kõva pauguga kinni lüüa – lahkuda ülikoolist nii , et mingeid eksamivõlgnevusi pole . 
92	NA	 Kes seda ikka teadis , et lähen minema võlgnevusteta . 
92	NA	 Aga korraks oli uhke tunne . 
93	NA	 Füüsikud ei osanud sellest midagi arvata . 
93	NA	 Nende hulgas oli igasugust rahvast . 
94	NA	 Üldse olid uued sõbrad väga kummalised . 
94	NA	 Nad mängisid kaarte – tuhandet , kanastat ja muid õudselt keerulisi mänge , millest ma üldse aru ei saanud . 
94	NA	 Aga varsti mängisin minagi kõike , nii kanastat kui ka tuhandet . 
94	NA	 Kohe , kui haiglast välja sain , hakkasime kaarte harjutama . 
94	NA	 See oli don Slavorzky , kes õpetas mulle kõik mängud selgeks . 
94	NA	 Aktiivses mälus neid enam pole , aga kui keegi alustaks jälle , küllap siis mängiksin . 
95	NA	 Aga alguses ma küll kuidagi mängida ei suutnud . 
95	NA	 Ega see mind eriti huvitanudki . 
95	NA	 Mind ei huvitanud kaardimäng absoluutselt . 
95	NA	 See oli viimane asi , millega oleksin tegelema hakanud . 
95	NA	 Panin imeks , kuidas inimesed kogunesid õhtuti ühte või teise tuppa – otsiti pidevalt mingit müstilist “ neljandat kätt ” . 
95	NA	 Küsiti , et kas sina , filoloog , kaarte ei mängi . 
95	NA	 Varsti teadsid kõik , et filoloog ei mängi kaarte . 
95	NA	 Minust polnud niigi palju kasu . 
95	NA	 Kui inimene kaarte ei mängi , siis ei ole temaga midagi peale hakata . 
95	NA	 Sellest saingi oma nime : mind kutsuti varsti igal pool Jänes-Filoloogiks . 
95	NA	 Nimi kleepus mulle külge ning kui don Slavorzkyle külla läksin , teadis isegi ta taluperenaisest mamma , et olen Jänes-Filoloog . 
96	NA	 Alguses ei rääkinud ma nendega midagi ja püüdsin nende maailma sobitada oma senise maailmamudeliga . 
96	NA	 Esimesel semesteril suhtlesin peamiselt Marguse-nimelise rebasega . 
96	NA	 Ta oli ümmarguse näoga priske poiss , kes jättis mulje , et ei ole veel suureks kasvanud . 
96	NA	 Temagi ei kohanenud . 
96	NA	 Ta tegi midagi sootumaks imelikku : nimelt ostis endale öökapi . 
96	NA	 See käis lukku . 
96	NA	 Tavaliselt , kui keegi kappi , riiulit või voodit tahtis , siis muudkui aga tõi – mõnest tühjast toast . 
96	NA	 Muidugi ilma rahata . 
96	NA	 Nii olid füüsikud tänu oma praktilisele meelele väga hästi igapäevase elu tarbeasjadega varustatud . 
96	NA	 Teised rebased Marguse toast naersid ta üle . 
96	NA	 Ma ei saanud aru , miks . 
96	NA	 Arutasime seda omavahel . 
96	NA	 Margus näitas kappi – et käib külje pealt lukku – ning asju , mis ta kappi paneb . 
96	NA	 Ostis ta veel midagi imelikku , mida keegi ei ostnud , näiteks õpikuid . 
96	NA	 Jagasime kogemusi . 
96	NA	 Rääkisime põhiliselt , kui õudsed inimesed elavad ühiselamus . 
96	NA	 Sõime sprotte , mida Margusele kodunt kaasa anti . 
96	NA	 Rasvased sprotisaiad … 
97	NA	 Sügisel läks lahti tõesti õudne joomine . 
97	NA	 Terve septembrikuu pidid üliõpilased kolhoosis kartulivõtul abiks olema . 
97	NA	 Kolhoosis joodi palju ja kes veel omavahel tuttavad ei olnud , said seal tuttavaks . 
97	NA	 Suurem osa poisse kordas esimest kursust ning tundis üksteist varasemast ajast . 
97	NA	 Nii pidid juurdetulijad ruttu kohanema ja tuttavaks saama , või jäid õnnetuks nagu memmepojast Margus , kes varsti läks ülikoolist päriselt ära . 
97	NA	 Ta ei kohanenud mitte kuidagi . 
97	NA	 Kui joomingud algasid , siis oli meile , naiivsetele , suur üllatus , mida kõike võib jooma käigus juhtuda . 
97	NA	 Alguses juhtus näiteks nii , et kõik jõid ja olid hirmus purjus ning keegi käskis Margusel mu sülle võtta ja tegi meie üle kõlvatut nalja– eks neid saiasöömisi oli ka tähele pandud - , millele me kuidagi ei mõistnud vastata . 
97	NA	 Muidugi sain aru , millele vihjati , aga eks olin paar aastat vanem ka . 
98	NA	 Kõik kordasid esimest kursust : Ott , don Slavorzky ja teised . 
98	NA	 Hiljem kordasid nad ka teist . 
98	NA	 Esimest kursust kordasid nad sellepärast , et seal käis tüdruk , keda ma ei olnud kunagi näinud , aga kellest ikka ja jälle räägiti . 
98	NA	 Tüdruk oli astunud koos poistega ülikooli , õppinud füüsikat täpselt aasta ja teinud selle aasta jooksul kogu kursusel suhteliselt laastava töö , rikkudes ka don Slavorzky meelerahu . 
98	NA	 Ott aga võttis ta lausa enda tuppa elama ja oma voodisse magama . 
98	NA	 Neljasesse tuppa . 
98	NA	 Ott oli väga väike ja kõhetu , kandis halli kampsunit ja riidest märssi ning käis loengutel . 
98	NA	 Tal oli alati kiire ja hirmus palju igasuguseid asjatoimetusi . 
98	NA	 Ta ei rääkinud suurt midagi või kui rääkis , siis nii kiiresti , et keegi ei saanud millestki aru . 
98	NA	 Muidugi jättis tüdruk Oti maha . 
98	NA	 Seejärel tekkis kõrvalvoodis magaval don Slavorzkyl tundmus , et tüdruk jättis Oti maha tema , don Slavorzky pärast . 
98	NA	 Ei tea , kust tal see kujutlus tekkis , sest nad ju ei maganud . 
98	NA	 Igatahes muutus ta väga õnnelikuks ja unustas kõik eksamid tegemata . 
98	NA	 Ott oma labiilse närvisüsteemi ja hea kasvatusega muidugi ei unustanud , vaid võttis targa inimesena akadeemilise ja oli kohe tükk aega puhkusel . 
99	NA	 Mõni teine , tavalisem mees lõi sellises olukorras harilikult käega – nägi , et tüdrukut ei saa katsudagi . 
99	NA	 Slavorzky aga pidas tütarlapsega pikki vestlusi ja nad jalutasid kevadel Toomel . 
99	NA	 Siis oli Ott juba maha jäetud . 
99	NA	 Eksamitele Slavorzky suures õnnejoovastuses muidugi vilistas . 
99	NA	 Oli veel nii mõnigi , kes tüdruku tõttu üldse ülikoolist välja lendas . 
100	NA	 Palju aastaid hiljem kohtasin Illegaardi kõrtsis kummalist läbitungiva pilguga meest . 
100	NA	 Sain temaga jutule ; ta meeldis mulle esimesest pilgust . 
100	NA	 Ta keeldus ütlemast oma nime , aga sain selle ikkagi teada kunagiselt füüsikatudengilt , kes ka sel õhtul Illegaardis jõi , olles ammu oma tudengipäevad lõpetanud . 
100	NA	 Tudeng ütles , et see on Jaan H. , tema meie Katrini ära rikkuski , tema pärast jäime kõik Katrinist ilma , ning Jaan H. naeratas rõõmsalt selle jutu peale ja ütles , et jah , mina Kati välja õpetasingi , tänu minule on ta nüüd see , kes ta on . – Ta on paksuks läinud , kahe lapse ema , ja tema mees on presidendile väga lähedane isik . 
101	NA	 Niipalju sellest kursusekordamisest . 
101	NA	 Ja nad tulevad minuga norima ning küsivad , mis on minu elueesmärk . 
101	NA	 Miks ma üldse seal tolgendan . 
101	NA	 Eesmärki on mul nii et tapab ! 
101	NA	 Nemad ei teagi , mida on tulnud õppima – alale , kuhu iga loll sisse saab , kuhu koguneb ülejääk , poolsada inimest , kellest kevadeks on järele jäänud viisteist . 
101	NA	 Mulle viskavad aga nina peale : isegi kaarte sa ei mängi . 
102	NA	 Kolhoosist tuleku auks peeti vägev pidu . 
102	NA	 Istusin rebaste juures ja üritasin lugeda originaalkeeles Nietzschet , kuigi kõrvaltubadest kostis hirmus lärm . 
102	NA	 Olin segaduses ja ootasin tarku nõuandeid . 
102	NA	 Mida ei tulnud . 
102	NA	 Oli ilus sügispäev . 
102	NA	 Joomingud algasidki enamasti päeval . 
102	NA	 Siis ilmus rõdu kaudu tuppa noormees , keda ma ei tundnud . 
102	NA	 Habemeta , prillidega . 
102	NA	 Ta võttis istet mu kõrval voodil . 
103	NA	 “ Tere . 
103	NA	 Mina olen don Slavorzky , ” ütles ta . “ Kuidas on sinu nimi ? ” 
104	NA	 Purjuspäi oli ta väga suhtlusaldis ja püüdis isegi muljet jätta , et meeldin talle . 
104	NA	 Ta mõjus viisaka ja kuidagi väga usaldusväärsena , kuigi raske olnuks põhjendada , miks . 
105	NA	 Veel käis selles toas ja hakkas seal vahel ka ööbima kummaline mees , kes oli küllaltki suur ja tugev , tumeda siilisoengu ja väga mõtliku näoga . 
105	NA	 Raske oli temalt sõna kätte saada . 
105	NA	 Vahel seisis ta tükk aega keset tuba ja lõpuks soostus ka midagi rääkima . 
105	NA	 Sain ajapikku teada , et tema eesnimi on Teet ja perekonnanimi oli tal loomulikult ka , ja et tema isa on Tallinnas mingi tähtis nina . 
105	NA	 Aga oma perekonnast ta ei armastanud eriti rääkida või kui , siis ütles midagi halba . 
105	NA	 Üldiselt ei ütelnud ta mitte midagi . 
105	NA	 Selline autistlik . 
105	NA	 Selgus , et keegi teda ristinime pidi ei kutsu , vaid tema nimi on hoopis Krabanee . 
105	NA	 Küsisin , miks tal selline imelik nimi on , ja tema muutus järsku rõõmsamaks ning ütles , et seda ei tea mitte keegi , selle pani ta endale ise . 
106	NA	 Räägiti , et Krabanee on selline mees , et kui vihma hakkab sadama , siis seisab ta tükk aega maja ees , kuhu siseneda mõtles , hoiab käes avamata vihmavarju ja mõtleb , kas avada see või astuda majja , tegemata kumbagi . 
106	NA	 Minu nähes ta midagi seesugust just ei teinud . 
106	NA	 Aga ükskord läksin mööda ja tema luges parajasti seistes raamatut , nagu talle meeldis , ja ta astus mulle jala peale ning seisis seal hulk aega . 
106	NA	 See ei olnud mingi lähenemiskatse . 
106	NA	 Ta oli väga flegmaatiline . 
106	NA	 Nii et teda ei olnud ka peaaegu kohal . 
107	NA	 Ott seevastu oli kiire ja tabamatu . 
107	NA	 Krabanee täiesti liikumatu . 
107	NA	 Nii elasime seal toas päris mõnusasti . 
108	NA	 Slavorzky jäi ka kohal olles üsna märkamatuks , näis , et see ongi ta taotlus . 
108	NA	 Ta heitis pidevalt kiireid kavalaid pilke üle prillide . 
108	NA	 Nagu hiir . 
108	NA	 Aga väga suur hiir . 
108	NA	 Sest ta oli tõesti suur . 
108	NA	 Jättis kohe sellise tugeva , priske , söönud maapoisi mulje . 
108	NA	 Mõnikord oli tal habe , millesse ta salapäraselt muigas , teinekord tal habet ei olnud . 
108	NA	 Ta oli kummaline , kuigi mitte väga ligitõmbav mees . 
108	NA	 Kui teadsin , et ta ühikas viibib , siis mind eriti sinna tuppa ei kiskunud . 
108	NA	 Teda kirjeldati hoopis kui ettearvamatut ning kontrollimatu vihaga meest . 
108	NA	 Ta vihastas harva , aga kui see juhtus , siis olid tagajärjed ennustamatud . 
108	NA	 Me ei puutunud väga tihti kokku . 
108	NA	 Kainena ei mäletanud ta midagi ja oli üsna akontaktne . 
109	NA	 Ükskord läksin midagi laenama . 
109	NA	 Don Slavorzky istub laua taga . 
109	NA	 Midagi pole teha . 
109	NA	 Lähen istun teisele poole lauda . 
109	NA	 Istume ja vaikime . 
109	NA	 Ott elas tookord erakas . 
109	NA	 Kurjad keeled rääkisid , et ta elab seal koos kellegi äärmiselt ebameeldiva tüübiga , mis , nagu lõpuks selgus , vastas tõele . 
109	NA	 Ott tunnistas seda alles siis , kui tal üle viskas ja ta eraldi kolis . 
109	NA	 Sest ta ei suutnud selle poisiga koos elada . 
109	NA	 Tema korterikaaslane pidi nimelt liiga must olema . 
109	NA	 Aga seda me muidugi ei teadnud , kui must või kuidas nad koos elasid . 
110	NA	 Olid just esimesed külmemad ilmad . 
110	NA	 Ott tuli raamatukogust , põlv verine . 
110	NA	 Tõin teisel korrusel asuvast profülaktooriumist joodi ja sidet . 
110	NA	 Pintseldasime Otti , kes rääkis vahetpidamata ainult oma kukkumisest . 
110	NA	 Hakkasin Vallikraavi tänava libedaid treppe kartma , aga võib-olla seostasin neid ennegi hirmujuttudega treppidel passivatest liputajatest . 
110	NA	 Ott plaasterdatud , seisime kolmekesi köögis , kus puudus lambipirn , mistõttu ei toimunud seal õhtuti mingit tegevust . 
110	NA	 Igal korrusel oli kaks kööki . 
110	NA	 Tõmbasime lahtise akna all suitsu : väljas oli pime ja lund langes hästi aeglaselt . 
110	NA	 Linn oli vaikne nii siin- kui teisel pool jõge , lund langes ja autorataste triibud olid maantee peal hästi näha . 
111	 Surnud mees 	 Surnud mees 
112	NA	 Selgub , et ta on umbes kuu aega hilinenud . 
112	NA	 Kontorikoht on antud teisele . 
112	NA	 Selles pahaendelises linnas algab peategelase kiire , pöördumatu allakäik . 
112	NA	 Viimase raha eest läheb ta kõrtsi , joob end purju , mängib džentelmeni kohaliku libuga – liigutav märk tema süütusest ja eluvõõrusest . 
112	NA	 Neiu näeb välja hooralikult süütuke , teenib elatist kunstlillede tegemisega ja paistab olema nupust nikastanud nagu kõik hoorad . 
112	NA	 Magab ilmselt kõigi meestega – viib ka noormehe oma koju . 
112	NA	 Ootamatult uksele ilmunud vabrikuomaniku poeg ( reedetud peigmees , kes on ära võrgutatud , “ hukutatud ” , nagu jälle peagi selgub ) tapab truudusetu tüdruku ja peategelane laseb maha peigmehe , saades – nagu öeldud – kohe ka ise kuuli kerre . 
112	NA	 Peategelase korjab tänavalt üles keegi hull indiaanlane , kes paneb ta uskuma sellesse , mida ei ole , nimelt et noormees ongi William Blake , kuulus müstiline luuletaja , kel nüüdsest tuleb oma poetry't kirjutada inimverega . 
112	NA	 Indiaanlane ajab noormehe mõistuse lõplikult sassi ning jätab ta siis saatuse hooleks . 
112	NA	 Meelepetetesse sattunud , joomata ja söömata , eksleb Blake mööda ümberkaudseid kõnnumaid ja hõredaid metsi . 
112	NA	 Tema allakäik muutub aina sügavamaks . 
112	NA	 Režissöör nimetab seda irooniliselt “ nägemuse otsinguks ” ( quest of vision ) . 
112	NA	 Lõpuks , sooritanud muu hulgas rea põhjendamatuid mõrvu , kohtub peategelane taas indiaanlasega , kes ta paadiga merele surema saadab . 
113	 Tartu öömajad 	 Tartu öömajad 
114	NA	 Sündmused , millest kõik algas , juhtusid ühel kevadisel kaugõppesessil . 
114	NA	 Päevased olijad sooritasid veel kevadisi eksameid ja meid majutati ükshaaval nende tubadesse , mis neile ilmselt ei meeldinud . 
114	NA	 Ma ei saanudki hästi aru , kas mind majutati poiste või tüdrukute tuppa . 
114	NA	 Poistel ja tüdrukutel ei lubatud koos elada , järelikult oli see tüdrukute tuba . 
114	NA	 Kaugõppetüdrukut ju ei panda poiste tuppa . 
114	NA	 Igatahes elasid seal Hannes ja Kati . 
114	NA	 Ja veel keegi . 
114	NA	 Ja mina kaks nädalat . 
114	NA	 Mulle meeldis nende juures , kuigi vaevalt panin tähele , kus elan . 
114	NA	 Käisin päeval loengutel ja pärast loenguid uitasin mööda linna : olin õnnetult armunud . 
114	NA	 Lonkisin hiliste öötundideni jõe ääres ja voolava vee häälel , mis öeldavasti vabastab nõidusest ja lummast , ei olnud mulle mingisugust mõju . 
114	NA	 Vaatasin päikeseloojangut ja mõtlesin , et olen õnnetu . 
114	NA	 See mees – õppejõud – ei vasta mu tunnetele kunagi . 
115	NA	 Hannese ja Kati toas käis alalõpmata pidu . 
115	NA	 Vahel pakuti mullegi veini . 
115	NA	 Toa elanikud ja nende külalised olid huvitavad selle poolest , et nende riietus oli äärmiselt napp . 
115	NA	 Valitses südasuvine leitsak . 
115	NA	 Higistasin kinninööbitavas pluusis ja kitsas seelikus . 
115	NA	 Hannes ja Kati tundusid kõige normaalsemad kõigist , kellega olin seni kokku puutunud . 
115	NA	 Nad olid täiesti tavalised inimesed , kellega oli väga meeldiv koos elada . 
115	NA	 Nad ei seganud ennast minu ellu . 
115	NA	 Ma ei mäleta neist suurt midagi peale selle , et kaks nädalat füüsikute juures möödusid väga rahulikult . 
115	NA	 Sain tegelda oma asjadega , mis tähendas poole ööni Tartu sildadel konutamist ja imelike tänavatega tutvumist . 
115	NA	 Aga sellekski oli vaja rahu , mida poleks olnud mõne kursusekaaslasega Pälsonis . 
115	NA	 Maja on räpane , kursusekaaslane loll , ja kui neid on mitu , siis on üks teisest lollim . 
116	NA	 Nii jäi mulle ähmane mälestus , et Narva maanteel elab tore rahvas , ning kui sügisel päriselt Tartusse tulin , siis , teinud paar päeva asjatuid katseid elamispinda leida , otsustasin minna füüsikute ühikasse ja otsida need inimesed üles . 
116	NA	 Lootsin mõneks päevaks peavarju saada , et seejärel edasi vaadata . 
116	NA	 Selja taga oli juba öö bussijaamas , teine Pälsoni ühika komandandi abiruumis . 
116	NA	 Valvur võttis mu enda juurde , ent kahte voodit polnud temalgi . 
116	NA	 Oli saabumas kolmas öö . 
116	NA	 Seda ma niimoodi veeta ei kavatsenud . 
116	NA	 Kui õhtul hilja ühiselamusse jõudsin , siis selgus , et Kati on nädalaks Leningradi sõitnud . 
116	NA	 Ukse vahelt vaatas mind üpris üllatunult täiesti tundmatu nägu . 
116	NA	 See ei olnud Kati elukaaslane . 
116	NA	 Millegipärast ei hakanud ma tollele tüübile seletama , mida sealt otsin . 
116	NA	 Kõndisin mööda ühikakoridori ja pidasin aru , mida edasi teha . 
117	NA	 Asjad olid mul ilusasti õlakotiga kaasas . 
117	NA	 Õhtul kell kümme oli natuke jahe . 
117	NA	 Mul polnud mingit soovi ühiselamust lahkuda . 
117	NA	 Teadsin , et kursusekaaslased mulle küll peavarju ei anna . 
117	NA	 Olin juba teinud väikese vihje või nii . 
117	NA	 Ühel loengul – tegu oli mingi sotsiaalteadusega – anti igaühele paberileht ja paluti mõne joonega piltlikult visandada küsimus , millest kõik aru saaksid . 
117	NA	 Seejärel lasti paberilehed ringi käima ja teised kirjutasid vastuse sellele küsimusele . 
117	NA	 Mina joonistasin kolme joonega – nagu H-tähe – voodi . 
117	NA	 Vastused olid : “ Otsi endale mees ” , “ Pane lehte kuulutus ja üüri tuba ” , “ Osta telk ” . 
117	NA	 Minu uuel kursusel oli tüdruk , kellega õppisin kunagi väikelinnas üksteist aastat ühes klassis . 
117	NA	 Ta sai ülikooli sisse aasta hiljem . 
117	NA	 Sattusime jälle kokku , sest mul läks kaugõppe tõttu aasta kaotsi . 
117	NA	 Küsisin temalt , kas ta teab , kus saaks ööbida . “ Meil küll ei saa , ” ütles ta kärmelt , “ oleme isegi kolmekesi toas . ” Ta ei teadnud ka kedagi teist , kelle juures oleks ruumi . 
117	NA	 Üks kui teine , kelle poole pöördusin , vastas nagu kokkulepitult : ei saa , kohe mitte kuidagi ei mahu ära . 
118	NA	 Hulkusin mööda ühikakoridore . 
118	NA	 Viimaks oli meeleheide nii suur – tänu ilmsele paratamatusele , et tuleb sellestki majast ükskord ära minna , kuigi siin on valge ja soe – , et koputasin häbenemata esimesele ettejuhtuvale uksele . 
119	NA	 Naisterahvas , kes ei olnud küll eriti ilus , küll aga lahke ja sõbralik , kostis , et nende toas voodikohti ei ole , aga kusagil kindlasti on . 
119	NA	 See pole üldse probleem , vaadaku ma ringi . 
119	NA	 Naisterahvas märkas vist , et olen pettunud , ja andis mulle kimbu porgandeid : muud tal ei olnud . 
119	NA	 Võtsin porgandid ja sõin neid koridoris , tänades õnne , et tekkis vähemalt mingi tegevus . 
119	NA	 Ja oleks nagu juba väheke omainimenegi . 
119	NA	 Hoopis teine suhtumine kui filoloogide juures . 
120	NA	 Seisin akna kõrval ja vaatasin alla pimedusse . 
120	NA	 Koridoris olid põrandast laeni ulatuvad otsaaknad , tegu oli Tartu oludes pilvelõhkujaühikaga . 
120	NA	 Siis kuulsin , et mu selja taga koridoris sammub lifti poole mees . 
120	NA	 Aken ja lift asusid kõrvuti . 
120	NA	 Nägin mehe tumedat peegeldust aknal ja ehmusin . 
120	NA	 Midagi oli mehe juures väga veidrat . 
120	NA	 Ta lähenes tantsiskleval sammul , heites kiireid pilke ühele ja teisele poole , ning tegi imelikku häält – võib-olla laulis , aga võib-olla ka mitte . 
120	NA	 Ta oli üsna noor . 
120	NA	 Ta tuli lähemale ning muudkui kepsles ja kepsles . 
121	NA	 Ta oli täis nagu pinal . 
122	NA	 Vaatan ja vaatan , suu jahmatusest lahti – minu silmapiirile on ilmunud tõeline mustkunstnik . 
122	NA	 Ainult kaabu puudub . 
122	NA	 Tegelikult eksisin , sest kaabu oli tal käes . 
122	NA	 Ta pani selle pähe , nagu oleks mu mõtteid lugenud . 
122	NA	 Lisaks olid tal tumedad kitsad vurrud . 
122	NA	 Lühike habe . 
122	NA	 Pikad sirged õlgadeni juuksed . 
122	NA	 Sellised väga sirged ja väga tumedad . 
122	NA	 Tumedate klaasidega prillid . 
122	NA	 Ja must ülikond ning valge särk . 
122	NA	 Lint üle rinna . 
122	NA	 Ilmselt mingist korporatsioonist . 
123	NA	 Peitsin porgandid hästi kähku ära . 
123	NA	 Võtsin julguse kokku ja köhatasin . 
123	NA	 Pikajuukseline heitis mulle prillide tagant kiire pilgu ja vajutas liftinupule . 
123	NA	 Ka mina asusin lifti ootama . 
123	NA	 See tuligi . 
123	NA	 Sisenesime lifti ja alustasime sõitu üheksandalt korruselt esimesele . 
124	NA	 Sõidame ja sõidame ning mina küsin , et vabandage , ega teie tea äkki siin ühikas vaba voodit või tuba ? 
124	NA	 Oleks vaja öömaja . 
125	NA	 “ Või nii , ” ütles mees , ja me väljusime ühikast . 
126	NA	 “ Tuleb minna Kroonuaia tänavale , ” ütles mees ja seletas tee peal , et tema nimi on Peterson , aga kutsutakse Pikajuukseliseks . 
126	NA	 Olin kindlasti temast kuulnud . 
126	NA	 Ütlesin , et ei ole temast midagi kuulnud . 
126	NA	 Mees seletas , et on luuletaja ja võib mulle mõne oma luuletuse lugeda . 
126	NA	 Aga ta tegeleb ka muude asjadega , näiteks õpib füüsikat . 
126	NA	 Füüsikat õppima asus juba mitu aastat tagasi , aga asjad kulgesid kuidagi niimoodi , et ta on järjekordselt esimesel kursusel . 
126	NA	 See paistis mulle äärmiselt kummaline , kui mitte lausa müstiline . 
126	NA	 Niisugune mees – ja kui huvitava elukäiguga ! 
126	NA	 Eriti imelik tundus see füüsikaõpingu asi . 
126	NA	 Pikajuukseline seletas veel , et ta vanaema oli Lõuna-Eesti kõige vägevam nõid ja et teistelgi tema suguvõsas on erilisi andeid , aga oma onult , lihtsalt elektrikult , on ta kõige rohkem õppinud . 
126	NA	 Nii juteldes jõudsime Kroonuaia tänavale , kust pöörasime paremale alla , kas Oa või Herne tänavale , seda polnud pimedas lihtsalt näha . 
126	NA	 Pikajuukseline kloppis tükk aega tagajärjetult ühele uksele . 
126	NA	 Avama ei tulnud keegi . 
126	NA	 Ta ohkas sügavalt ja ütles : tuleb mõelda . 
126	NA	 Ta arutles kuuldavalt , kas talle meenub veel mõni tuttav , kelle juurde mind öömajale panna . 
126	NA	 Ma ei öelnud midagi , sest olin imestusest tumm : kuidas asjad on hakanud järsku tuulekiirul liikuma , kui olid seni täiesti paigal , et mitte öelda koguni tagurpidi liikumas . 
126	NA	 Aga nüüd tuleb keegi , kellele ei lähe üldse korda , et valitseb südaöö – tema aina liigutab . 
126	NA	 Nii et kõik lausa lendab käes . 
126	NA	 Juba on külastatud kohti , kus ma võiksin elada . 
126	NA	 Nii jalutasime linnas ringi – kõndisime päris kaua . 
126	NA	 Noormees muudkui rääkis oma elust ja oli ilmselges vaimustuses ilusast ööst . 
126	NA	 Ja mina ka … 
127	NA	 Jõudsime ringiga taas Kroonuaia tänavale . 
127	NA	 Märganud ilusat suurt paplit , ronis Pikajuukseline kibekähku mööda tüve üles , hüppas oksalt botaanikaaia müürile ja tõmbas kättpidi sinna kõrgele ka minu . 
127	NA	 Nagu muinasjututegelane Rumcajs . 
127	NA	 Ta toimetas mu täiesti vigastamatult teisele poole alla , kuigi mul oli seljas pikk seelik ja temal ülikond . 
128	NA	 Oli , jah , osav poiss . 
128	NA	 Dünaamiline : nii palju tegusid nii lühikese aja jooksul . 
128	NA	 Olin vist juba armunud . 
128	NA	 Botaanikaaias langesid aga lehed . 
128	NA	 Tasa-tasa tuli sügis . 
128	NA	 Meile vastu aga mitte ühtegi hinge . 
128	NA	 Ronisime mingisse imelikku mäkke , lehed jalge all krabisemas . 
128	NA	 Kusagil all läikis tume vesi . 
128	NA	 Järsku ! 
128	NA	 Röökiv leegion . 
128	NA	 Peaaegu siinsamas – aga siiski müüri taga , Kroonuaia tänaval . 
128	NA	 Need olid korporandid , kes laulsid isamaalisi laule . 
128	NA	 Nende korporantide kisa saatel hakkas Pikajuukseline mind osavalt lahti riietama . 
129	NA	 Taas pimedas pargis jalutades teatas ta , et tahab koos minuga hästi kaugele rännata ja et see paik asub kusagil rabasaarel . 
129	NA	 Seal pidi olema talumaja , kus armastajad harilikult mesinädalaid veetsid . 
129	NA	 Mitte keegi polnud tahtnud minuga veel mesinädalaid veeta . 
129	NA	 Olin vaimustuses : võiksime sõita kohe järgmisel päeval ! 
129	NA	 Sellega oli Pikajuukseline esiotsa päri . 
129	NA	 Ta pildus mind õhku : viuh ja viuh , ise rääkides , kui tore on kedagi armastada . 
129	NA	 Hämaruses joonistusid valge pargipingi kontuurid . 
129	NA	 Noormees luges mulle luuletusi . 
129	NA	 Üks luuletus oli hästi pikk ja ta luges seda mitu korda . 
129	NA	 Ballaad kõneles armsamast , kes lamab hauas , ja temaga koos ta sündimata laps , ja nad on juba vaklu täis ning siis see teine osapool kaevab armukadedalt haua lahti ning kohutavas meeleheites astub vahekorda kõduneva laibaga . 
130	NA	 Poeet oli väga põnevil ja vaatas mulle ühtelugu maia näoga otsa : kas pole kihvt ? 
130	NA	 Oli näha , et ta ei esita oma taiest esmakordselt . 
130	NA	 Mõtlesin , et näe kui palju asju korraga : armastus , luuletajast armastaja ( seda ei saa mitte igaüks ! ) ja kõik selle öö seiklused , mis tundusid täiesti uskumatutena . 
130	NA	 Muidugi ei olnud enam mingit korterit vaja . 
130	NA	 Koos hommikuga liikusime Narva maantee ühiselamu poole . 
130	NA	 Pikajuukseline juhatas mu tuppa , kus magas kolm meest . 
130	NA	 Üks neist näis vana olija : tegi korraks silmad lahti ja norskas edasi . 
130	NA	 Kaks ülejäänut käsutas Pikajuukseline ühikaköögist reformvoodit tuppa vedama . 
130	NA	 Ase seati paika , toodi madratsid ja tekid ning pandi mind magama . 
130	NA	 Toa elanikud vaatasid mind kerge hämmeldusega . 
130	NA	 Minu uus sõber lubas tulla hommikul . 
131	NA	 Kui ärkasin , olid rebased läinud kolhoosi kartuleid võtma . 
131	NA	 Oli ju alles viies september . 
131	NA	 Ainult vana olija istus laua taga ja luges . 
131	NA	 Ta pakkus mulle ploome , mis rebased olid kolhoosist toonud . 
131	NA	 Sõin neid ja mõtlesin : kus on Pikajuukseline ? 
131	NA	 Muidu oli kõik ju korras , aga see armastuse asi . 
131	NA	 Kas kõik on ikka tõsi ? 
131	NA	 Millal algab mesinädal rabas ? 
131	NA	 Varsti ilmuski Pikajuukseline ja ütles , et on vaja kuhugi minna – temal – , et täna veel ei saa sõita . 
131	NA	 Vaja asju ajada . 
131	NA	 Läksin loengule ja vaatasin kursuseõdesid varjamatu üleolekuga . 
131	NA	 Vendi oli ainult kaks ja nemad istusid viimases reas , mõlemad tuima ilmega ja paksu halli kampsunisse riietunud … Kõik oli täpselt nagu keskkoolis : poisid ja tüdrukud eraldi ja ilmselt polnud hea toon omavahel suhelda . 
131	NA	 Poisse oli nii vähe , et nendega suhelda tohtisid ainult väljavalitud . 
132	NA	 Õhtul sain oma kallimaga kokku . 
132	NA	 Kusagilt ilmus välja kaks tema sõpra . 
132	NA	 Esimene neist oli hästi pikk ning süsimusta teravatipulise habemega . 
132	NA	 Teda hüüti MiÜelliks . 
132	NA	 Teine oli lühem ja blondi habemega . 
132	NA	 Teda hüüti Hartziks . 
132	NA	 Blondi habemega sõbral olid väga pikad lainelised juuksed . 
132	NA	 Ta nägi välja täpselt nagu musketär või härra de Beaufort Vincennes'i lossi tornikambris . 
132	NA	 Härra de Beaufort ei saanud teatavasti oma juukseid ega habet pügada , sest tema kätte ei usaldatud terariistu . 
132	NA	 Nagu näitasid järgnevad sündmused , langes ka Hartz varsti ebasoosingusse . 
132	NA	 MiÜell kandis lühikesi lokkis musti juukseid , nähes välja kaval ja tark . 
132	NA	 Igatahes paistsid mõlemad väga võimsate meestena . 
133	NA	 Jõudsime väikesesse tuppa , kus oli pime . 
133	NA	 Toas oli rohkesti eesriideid ja mööblit . 
133	NA	 Nurgas oli tilluke köök . 
133	NA	 Inimesed istusid patjadel ja põrandavaibal , kuulates hiirvaikselt kedagi , kes kõneles pimedas nurgas tasasel häälel . 
133	NA	 Tundus , et inimesi on palju . 
133	NA	 Neid ei olnud hästi näha . 
133	NA	 Vahepeal luges luuletusi Pikajuukseline , siis keegi teine . 
133	NA	 Seejärel aeti niisama juttu ja joodi teed . 
133	NA	 Tundus , et koos on targad inimesed . 
134	NA	 Varsti lahkusid kõik ükshaaval . 
134	NA	 Jäid ainult Pikajuukseline , Hartz ja MiÜell , kes rääkisid usust , filosoofiast ja muudest keerulistest asjadest . 
134	NA	 Nende tasase jutupomina saatel uinusingi . 
134	NA	 Kui ärkasin , olid nad jutu lõpetanud . 
134	NA	 Pikajuukseline magas minu kõrval põrandal . 
134	NA	 Ees ootas uus paljutõotav päev . 
135	NA	 Ilm oli pilvine . 
135	NA	 Pikajuukselisel tekkis hulk plaane , aga kõigepealt kavatses ta kelleltki raha laenata . 
135	NA	 Selleks tuli minna ülikooli peahoonesse inimesi otsima , sest mõni käis ju ka koolis . 
135	NA	 Kui väljapuhanult ja võidukalt peahoone ette jõudsime , mina keskel ja mu mõlemal käel ekstravagantse välimusega mees – Hartz ja mu armastatu – , märkasin trepil rühma ajakirjandusüliõpilasi . 
135	NA	 Need olid viienda kursuse poisid ja paar esimese kursuse tüdrukut , kes olid üpris seksikalt riides . 
135	NA	 Üliõpilane K. tervitas mind viisaka kummardusega , läkitades mu kaaslaste poole küünilise muige . 
136	 Don Slavorzky 	 Don Slavorzky 
137	NA	 Oli ilus vananaistesuvi . 
137	NA	 Korjasime Slavorzkyga punaseid kärbseseeni : mind huvitas , mis saab , kui neid süüa . 
137	NA	 Slavorzky ergutas mu huvi igati , kuigi ise seeni ei söönud ega suitsetanud . 
137	NA	 Kogesin peamiselt kahte seisundit : kas oli süda paha või tuli uni . 
137	NA	 Iivelduse ja une vahel kõikudes möödus terve see aeg . 
137	NA	 Kui kuhugi katuse alla jõudsin , jäin otsekohe magama . 
137	NA	 Ma ei julgenud püsti tõusta , sest pööritus läks järjest hullemaks . 
138	NA	 Süüa polnud väga palju ja seetõttu ei tahtnud ma lasta ühelgi marjal ega seenel raisku minna , nii ka kärbseseentel . 
138	NA	 Neid tuli praadida teistest seentest eraldi , sest neil oli spetsiifiliselt imal maitse , mis muude seentega ei sobinud . 
138	NA	 Tuli panna palju pipart ja soola , et imalat maitset kuidagi varjata : kes oleks jõudnud ära oodata kärbseseente kuivamist . 
138	NA	 Kuivasid nad köögilaual paberi peal . 
138	NA	 Vanaema kuivatas niimoodi õunu . 
138	NA	 Kui seened lõpuks kuivanud olid – mina samal ajal seeni praadimas , söömas ja sedastamas , et mitte midagi ei juhtu – , siis jahvatasin nad vanas kohviveskis jämedaks pulbriks ja toppisin piipu . 
138	NA	 Peen pulber ei põlenud eriti hästi . 
138	NA	 Piibusuitsetamise olin vahepeal selgeks õppinud tavalise tubakaga , aga nüüd proovisin kärbseseenega . 
138	NA	 Rikkusin nõndaviisi Slavorzky isa piibu , nii et seda enam tavalise tubaka suitsetamiseks kasutada ei saanud . 
138	NA	 Aga et isal oli vähemalt viiskümmend piipu , siis ei olnud ühel piibul mingit tähtsust . 
138	NA	 Nii suitsetasime , mina kärbseseent ja Slavorzky sigarette . 
138	NA	 Keset lauda seisis tavaliselt kaheliitrine pudel Slavorzky lemmikjooki kokakoolat , mida ma kuigi meelsasti ei puutunud . 
138	NA	 Kui oli valida . 
139	NA	 Kui haige olin , luges Slavorzky kehvale kollakale paberile trükitud ajalehest ette ühe tundmatu autori novelli . 
139	NA	 Aeglase ja väga meheliku häälega . 
139	NA	 Mehelikkuse suhtes ma tõmmet ei tundnud , aga ta mehelik loojutustaja hääl meeldis mulle . 
139	NA	 Jutt viis tolmusesse südasuvisesse päikesest ülekuumenenud ärklituppa . 
139	NA	 Mees ootas naist ja valutas südant oma armastuse pärast . 
139	NA	 Millalgi kuulis mees naise palja jala astumist trepil . 
139	NA	 Ta avas ukse . 
139	NA	 Mehe käed liikusid aeglaselt üle naise keha ja riietasid teda lahti . 
139	NA	 Nad klammerdusid teineteisesse , nagu oleksid nad söömata ja joomata . 
139	NA	 Kuigi see ei olnud söömine ja joomine , mida nad tegid . 
139	NA	 Ühel päeval ütles naine , et ta enam ei tule . 
139	NA	 Tal oli musikaalne , kergemeelne ja hästi kõlav nimi . 
140	NA	 Seened said otsa . 
140	NA	 Midagi ei juhtunud . 
140	NA	 Kui tuli november , lõppesid haigused . 
140	NA	 Need olid lõppenud juba seeni suitsetades . 
140	NA	 Midagi ei toimunud peale selle , et katkesid kõik mu sotsiaalsed seosed , nagu C. B. – keda ma ei olnud kevadest saadik näinud – neid oleks nimetanud . 
141	NA	 Tihtilugu rääkis Slavorzky , et tuleks eetrit proovida . 
141	NA	 Aga seda ei olnud käepärast . 
141	NA	 Slavorzky oli kunagi üritanud eetrit nuusutada ja tahtis kangesti teada , mida mina asjast arvaksin . 
141	NA	 Samas oli Slavorzkyle ükskõik mis asjas raske vunki sisse saada . 
141	NA	 Ta aina lubas . 
141	NA	 Ta ei olnud temperamendilt flegmaatik , aga nagu ikka inimesed , kes teevad paljusid asju korraga ja mõtlevad väga kiiresti , unustas ta tihti oma lubadused . 
141	NA	 Vahel ei kõnelenudki ta kaasvestlejaga , vaid lihtsalt mõtles kuuldavalt . 
141	NA	 Otsisin pisut teistsugust vaatenurka . 
141	NA	 Ma ei tahtnud kedagi tagant torkida , pigem ootasin . 
141	NA	 Slavorzky puhul polnud sellestki kasu . 
141	NA	 Siis ta kohe kindlasti midagi ei teinud . 
141	NA	 See tekitas mus tihti vaikset ärritust , mis kasvas suureks kibestumiseks ja vallandus lõpuks tavaliselt milleski vägivaldses . 
142	NA	 Ükskord ütles aga Slavorzky ise : näe , siin on pudel eetrit . 
142	NA	 Ju talle tundus , et veel väheke , ja ma ei näita ennast maal enam üldse . 
142	NA	 Sel juhul mõtles ta õigesti . 
142	NA	 Polnud midagi , millega mind köita , mis mulle huvi pakkunuks . 
142	NA	 Ujuda ma ei osanud , järv ta kodu lähedal jättis mind täiesti ükskõikseks . 
142	NA	 Vaatamisväärsused olid ennast ammendanud . 
142	NA	 Aga eeter oli proovimata . 
143	NA	 “ Tuleb riidetükk , näiteks tavaline taskurätik , eetriga läbi immutada . 
143	NA	 Pudel on väike ja kui kork pealt võtta , aurustub eeter kiiresti , seepärast tuleb kogu pudeli sisu ära tarvitada , ” seletas Slavorzky . 
144	NA	 “ Ei tea , kas esimesel korral tasub lõpuni minna , ” kahtlesin . 
145	NA	 “ Väga raske on eetripudelit uuesti kinni saada , kui see juba lahti on . 
145	NA	 Küll näed , ” ütles Slavorzky , “ et ei tekigi soovi midagi järele jätta . 
145	NA	 Pigem jääb puudu . ” 
146	NA	 “ Nalja teed , ” arvasin , imestades väga . 
147	NA	 Esimest korda tegime seda maal talus vanemate öisel juuresolekul . 
147	NA	 Ootasime , kuni vanemad magama läksid . 
147	NA	 Tubadevahelised uksed tihedalt sulgenud , avasime eetripudeli . 
148	NA	 “ Parem , kui teine meist seda samal ajal ei tee - üks inimene võiks olla absoluutselt kaine . 
148	NA	 Natuke purju jääb ta eetriaurudest nagunii , ” seletas Slavorzky . “ Kui väga sügavalt sisse hingata , võib südametegevus seiskuda . 
148	NA	 Siis saab teine abi kutsuda . ” 
149	NA	 Minus tekitas see teatavaid hirme . 
150	NA	 “ Asi on kontrolli all , ” lubas Slavorzky . “ Alguses on väga raske liiga palju hingata . ” Selles oli tal täiesti õigus , sest tundus lausa võimatu eetrit sisse tõmmata - hingaksid nagu elavat tuld . 
150	NA	 Slavorzky kastis taskuräti eetrisse ja nuusutas seda kõigepealt ise , et alustuseks tutvuksin ainult eetri lõhnaga . 
150	NA	 Lõhn mulle meeldis , olin seda varemgi tundnud . 
150	NA	 Igatahes mitte arsti juures . 
150	NA	 Hambaarst eetriga on vana aja nähtus ja need , kes sellest tänapäeval kui reaalsusest räägivad , on ilmselt õnnelikud inimesed , kes pole kunagi hambaarsti juures käinud . 
151	NA	 Tundus käsitamatu , et nii tuttava lõhnaga vedelik tekitab mingeid kujutlusi . 
152	NA	 “ Kujutlused on võimsad , ” väitis Slavorzky , kes püsis pealtnäha täie teadvuse juures . 
152	NA	 Proovisin tema näpunäiteid täpselt järgida , aga õige hingamine ei tahtnud sugugi õnnestuda . 
152	NA	 Hing jäi kinni nagu siis , kui mind ujuma õpetati ja pead vee all kästi hoida . 
153	NA	 “ Hinga sisse ja seejärel hoia hinge kinni : nina kaudu sisse , suu kaudu välja . ” 
154	NA	 Ta ütles seda hästi mitu korda , aga tegin ikka vastupidi . 
154	NA	 Suu kaudu ei hinganud ma mitte eetrit , vaid paljast õhku . 
154	NA	 Ja nina kaudu paljast õhku välja tagasi . 
154	NA	 Järsku eksisin rütmis ja tõmbasin eetrit nina kaudu sisse . 
154	NA	 Ehmusin hirmsasti . 
155	NA	 “ Tahan lõpetada ! ” ütlesin Slavorzkyle . “ Hing jäi kinni ! ” 
156	NA	 “ Pea siis vahet , ” soovitas ta . 
156	NA	 Tegin pausi ja vaatasin Slavorzkyt . 
157	NA	 “ Mulle tundub , et hakkab mõjuma , ” ütles ta peatselt . “ Jälgi nüüd mängu ! 
157	NA	 Kui ma hakkan teadvust kaotama , siis ära pabista , ega ma hingamist selle pärast katki ei jäta . ” 
158	NA	 “ Mida sa kavatsed tegema hakata ? ” 
159	NA	 “ Minna sinna , kuhu võimalik . 
159	NA	 Kas sa ei näe , et ma seda teen ? 
159	NA	 Ei ? 
159	NA	 Me teeme seda kahekesi . ” 
160	NA	 “ Reaktsioonid on sul igatahes suurepärased , ” arvas don Slavorzky . 
161	NA	 “ Ega ma sind otsi . 
161	NA	 Taskurätikut otsin ma rohkem . 
161	NA	 Mul ei ole eetrit . 
161	NA	 Sul ka enam ei ole ! 
161	NA	 Oli reaktsioon hea või ? ” 
162	NA	 “ Kohutavalt . 
162	NA	 Aga taskurätt on ju märg ! ” 
163	NA	 “ Jaa . 
163	NA	 Anna veel korraks . 
163	NA	 Viimane kord ! 
163	NA	 Ma teen ! 
163	NA	 Ilmselt ! 
163	NA	 Ma kardan , et rohkem on raiskamine . ” 
164	NA	 “ Väga nõus . 
164	NA	 Aga pärast ? 
164	NA	 Meil on teine pudel veel ? 
164	NA	 Kuule … kuidas ma seda sinu arvates korgitama hakkan ? ” 
165	NA	 “ No pärast võib veel . ” 
166	NA	 Rippusin psüühiliselt eetriaurudes , mis ümbritsevat ruumi täitsid , ja muutusin aina lõbusamaks . 
166	NA	 Eufooria on alati suur asi . 
166	NA	 Eeter hakkas mulle kohe meeldima . 
166	NA	 Kui pudel oli tühi , ei saanud me tundide kaupa magada , rääkisime maast-ilmast ja iga asi ajas naerma . 
166	NA	 Mine või hulluks . 
167	NA	 “ Huvitav , et see “ nina kaudu välja , suu kaudu sisse ” -nipp tundub olevat primitiivne , kuid tegelikult ei ole seda . 
167	NA	 See on võrdlemisi selline , selline … ” 
168	NA	 “ Rafineeritud , ” oletas Slavorzky . 
169	NA	 “ Jaa , küllaltki , isegi sõnad puuduvad selle jaoks . ” 
170	NA	 “ Puuduta oma sõnu . 
170	NA	 Kui nad puuduvad . ” 
171	NA	 “ Mis ma neist ikka puudutan . ” 
172	NA	 Sõnad on võimetud kirjeldama seda ekstaasi . 
173	NA	 Kui avada kristlik raadiokanal , siis võib ka midagi sellelaadset kuulda . 
173	NA	 Sõnad ei suuda kirjeldada ja tunduvad labased . 
173	NA	 Keegi pole neid inimesi – usklikke – sundinud nimme lolli juttu rääkima . 
173	NA	 On kohutavalt suur erinevus selles , mida nad tunnevad , ja kuidas seda oleks võimalik kirjeldada . 
173	NA	 Kuid mina peaksin jääma sõnade maailma . 
173	NA	 Narkootikumide mõju all pole ma enam võimeline kirjeldama . 
173	NA	 Miski ei kirjeldu . 
174	NA	 “ Ei , ei ole võimetu kirjeldama . 
174	NA	 Eeter näib küll kindlalt turvatud süsteemina , kuid me murrame sellest läbi . 
174	NA	 Me leiame selle kohta kas või ühe lause . ” 
175	NA	 “ Ega pea ju pelgama peale salvestada , ” arvas Slavorzky järgmiseks korraks mikrofone ja makki ette valmistades . “ oleks endal ka põnev teada , mida me sel ajal räägime ja teeme . 
175	NA	 Siis saab rahulikult tegevusele keskenduda , teades – süda rahulik – , et ei pea lakkamatult püüdma kõike meeles hoida . 
175	NA	 Kui mälukaotusel saaks mingit jumalannat olla , siis ilmselt see ta oleks – just eetris on olemas ja tuntav tema lakkamatu , alaline kohalolu . 
175	NA	 Las jumalanna suhtleb lintmaki ja mikrofonidega . 
175	NA	 Elektrit on piisavalt . 
175	NA	 Las eeter suhtleb eetriga . 
175	NA	 Siis saame meie suhelda kõiksusega . 
175	NA	 Kas pole nii ? ” 
176	NA	 “ Räägi ruttu , mida sa tunned ! ” 
177	NA	 “ Sa ütlesid mulle ka natuke ja . 
177	NA	 Oli nii ? ” 
178	NA	 Võtsin taskurätiku enda kätte . 
178	NA	 Mu keha tundus asuvat väljaspool minule hoomatavat ruumi ja aega . 
178	NA	 Sõnagi ma ei olnud öelnud ning ka tema oli lamanud vaikselt . 
179	NA	 “ Mina olen ju dirigent . 
179	NA	 Kahjuks . ” Slavorzky nuusutas eetriga immutatud taskurätikut rahulolevalt , kinnisilmi . “ Ma ei ole rahvas . 
179	NA	 Niimoodi . 
179	NA	 Sulle ka natuke , niimoodi , ja . 
179	NA	 Aga eelmine lausekatkestus haakus täpselt ja haakus ilusasti – ning see , kes seda ütles … ” 
180	NA	 “ Kesse ütles siis ja mida ? ” ei taibanud ma . 
181	NA	 “ Black ütles . ” 
182	NA	 Pidasin seda kellegi nimeks . 
182	NA	 Mis see muu sai olla . 
183	NA	 “ See ei ole nimi . 
183	NA	 Ma ei tahaks ise seda viga teha , et kui ma ise olen öeldav , siis peaksin samal hetkel tagasi karjuma . ” 
184	NA	 “ Arvasin , et see oli Black , kes ütles , ” täpsustasin . 
185	NA	 Eeter hakkas meil siis juba otsa saama . 
186	NA	 “ Oligi nii või ? ” 
187	NA	 “ Einoh , kust kurat mina tean , ” ebalesin . 
187	NA	 Don Slavorzky vaatas mind nagu pedagoog õpilast , kes annab lootusetult vale vastuse . 
187	NA	 Valasin ärakuivanud taskurätile eetrit , aga rätik oli endiselt kuiv . 
187	NA	 Uuurisin seda nõutult , samal ajal kui Slavorzky jälgis kahtlustavalt mind . 
187	NA	 Lõpuks ei pidanud ta vastu ja haaras pudeli enda kätte . 
188	NA	 “ Tänu sinu sellele , ” ütles ta rõhuga , “ valamisele unustasin ma ära , mis tegelikult toimus . 
188	NA	 Hea küll , kas sa ütlesid mulle midagi või ei öelnud ? ” 
189	NA	 “ Tänu valamisele nüüdsama ? ” 
190	NA	 “ Just nimelt . 
190	NA	 Sel hetkel hakkasime sinuga millegi üle vaidlema . ” 
191	NA	 “ Et ei ole vaja valada ? 
191	NA	 Aga olin juba valanud . ” 
192	NA	 “ Just nimelt . ” 
193	NA	 “ Ma ei saa hästi aru , mida sa tahad . ” 
194	NA	 “ Tahtsin sulle rääkida sellest , mida ma kogesin . ” 
195	NA	 “ Kuule ! 
195	NA	 Kas ei ole üks selle tunnuseid alatine tundmus , et miski väga konkreetne segab ära ? 
195	NA	 Tegelikult seda pole . 
195	NA	 See leitakse . 
195	NA	 Unustamine on sellel hetkel ajule kõige omasem seisund . 
195	NA	 Välkideed , millele on omane tunduda oluliste ja headena . 
195	NA	 Meelde jääb mõtteselgus . 
195	NA	 Ja see selgus on vapustav . ” 
196	NA	 “ Tead , mis staadiumis see oli ? 
196	NA	 Tundsin oma pulssi . 
196	NA	 Murdehetk on tegelikult hetk , mil sa kukud narkoosiunne . 
196	NA	 Alati olen natukene enne seda järele jätnud . 
196	NA	 Natukene . 
196	NA	 Praegu juhtus umbes niimoodi , situatsioon oli selline , et mind aetakse taga , aga , ” Slavorzky tegi tähendusliku pausi , “ see oli hoopis pulss , mis lõhkus kõrvades . 
196	NA	 Ühesõnaga , mina põgenesin eest ära . 
196	NA	 Tagajärg oli see , et kõrvadest kadus kumin . 
196	NA	 Black , eks ole , kaela peal , ja sina oled black – sorry , aga see on väga tõenäoline . 
196	NA	 Jõuame tõele lähemale . 
196	NA	 Eeter , see kurat , on kuradist : ta käib meist samm ees ! ” Ta naeris ja tõmbas endale lahtilaotatud taskuräti näole . 
197	NA	 “ Nüüd ma tean , mis see on . ” 
198	NA	 “ Tead , sa ütlesid kõvasti nüüd ma tean , mis see on , mis asi see on samal hetkel , kui mina tahtsin rõhuga öelda ma tean , mis asi see on ! ” 
199	NA	 “ Ja sa tuled mulle väitma , et ma ütlesin seda kõvasti sel hetkel , kui ma ütlesin seda enda arust õudselt vaikselt , nii vaikselt , et mul hakkasid hambad suus valutama . 
199	NA	 Ainuüksi selline inimene , kes mind on näinud ja teab , kui katkised mu hambad on , võib seda ette kujutada , kuidas nad valutavad . 
199	NA	 Ja see teab veel eriti hästi . 
199	NA	 Kui naljakas see on . ” 
200	NA	 “ Nüüd olen mina sinust pool punkti ees , ” ütles Slavorzky võidukalt . “ Oo jaa ! 
200	NA	 Ma ei teadnud siiamaani , kas eetrijoobes võib inimene tigedaks muutuda või mitte . 
200	NA	 Mulle tundub , et võib . 
200	NA	 Kuigi kogu loogika järgi peaksin ammu surnud olema . 
200	NA	 Vaata ise , mitu korda ma olen juba saanud . 
200	NA	 Ühest korrast aitab , et kuuli minna . ” 
201	NA	 “ Jah , tigedaks võib kindlasti minna . 
201	NA	 Näiteks mina muutusin vahepeal kurvaks ja siis võib ju tigedaks ka muutuda , aga … ” ma ei suutnud naeru pidada , “ tahtsin öelda , et sinu jutt meenutas mulle minu eelmise korra lugusid . 
201	NA	 Vaat seda olen mina juba mõelnud . 
201	NA	 Kallis sõber , sa kordad mind . 
201	NA	 Seda olen ma kindlasti juba rääkinud . ” 
202	NA	 “ Midagi väga vaikselt – no mida ma enne seda ütlesin , kas suudad seda praegu korrata ? 
202	NA	 Teadsin sellest kõike ja olen juba unustanud ! 
202	NA	 Saad aru , seda oli juba kunagi öeldud . 
202	NA	 Kuigi … Ma ei ole hetkel enam päris kindel . ” 
203	NA	 “ Mõtlesin ka sellele , aga seda mõeldes mõtlesin millelegi muule : et põgenen selle lausega ainult ühe õudse unenäo eest … ” 
204	NA	 “ Jäi sulle see liigutus meelde , mis sa tegid ? 
204	NA	 Oli nii ? 
204	NA	 Vat-vat . ” 
205	NA	 “ Ma saan nüüd aru küll . 
205	NA	 Sa ütled seda täpselt sellesama liigutuse , sellesama tunde peale , mis tekkis minus ja on täiesti seletamatu . 
205	NA	 Mida ma ei saa ütelda ühegi eestikeelse sõnaga . 
205	NA	 See tunne tekkis , ma olen seda olukorda juba kusagil läbi elanud . 
205	NA	 Ka sina oled . 
205	NA	 Oleme seda mõlemad ühel ja samal ajal tundnud , samas kohas … ” 
206	NA	 “ See tuleb meil ilmselt ühest kohast , ” ütles don Slavorzky irooniliselt ja vaatas eetripudeli poole . 
207	NA	 “ Paraku jaa . 
207	NA	 Aga selle olukorra kohta on siiski ka sügavam tõde . 
207	NA	 Tahtsin öelda , et nii lähebki , et ( naer ) kuna see teema on üldiselt väga traagiline , mille nimi on “ nii lähebki ” , aga ei tule esimesele mängimisele , vaid juba mitmendale , siis võime selle peale kulutada vähem tundeid ja rohkem sõnu , nii et kui nii lähebki , siis tundeid me ei kuluta . 
207	NA	 Mul puuduvad selle kohta sõnad … ” 
208	NA	 “ Rahune maha . 
208	NA	 Hinga oma eetrit . 
208	NA	 Mina hingan oma . ” 
209	NA	 “ Ja mis siis enne ikkagi juhtus , kui Black ja – ja nii edasi – ja mina ? ” küsisin ega saanud vastust . 
209	NA	 Don Slavorzky lamas vaibal ja norskas . 
210	NA	 Slavorzky vanemad muidugi aimasid , millega me tegeleme . 
210	NA	 Isa viskas hambaarsti-nalja ja emagi teadis , mida eetriga tegelikult tehakse . 
210	NA	 Slavorzky väitis , et sööb oma mütsi ära , kui vanemad ei ole ise omal ajal eetrit nuusutanud . 
210	NA	 Oli asju , mille suhtes vanemad nii sallivad polnud . 
210	NA	 Sugugi harv ei olnud juhus , kui ema tuli hädaldades tuppa : “ Mis siin toimub , tuba täis suitsetatud , minge ometi õue suitsetama ! ” Eetri kohta - mitte üks halb sõna . 
210	NA	 Tegime seda teist ja kolmandatki korda . 
210	NA	 Ja neid kordi sai palju . 
210	NA	 Võib-olla oleksid need jätkunud igavesti , kui me poleks tulnud mõttele teha seda Tartus , minu keldritoas . 
211	NA	 Mäletan teekonda linna . 
211	NA	 Oli hilissügis . 
211	NA	 Me ei istunud rongis kõrvuti , vaid näod vastamisi , mina seljaga sõidusuunas . 
211	NA	 Mulle meeldis alati sõita seljaga sõidusuunas . “ Näoga minevikku , ” ütles Slavorzky . 
211	NA	 Olime närvilised ja enesekesksed . 
211	NA	 Mõtisklesime sellest , mis meid ees ootab . 
211	NA	 Palusin Slavorzkyl mõelda igasuguste asjade peale ja kirjeldada pilte või tundeid , mis tal nende asjadega seoses tekivad . 
211	NA	 Slavorzky mõttemaailm oli sel õhtul süngevõitu ning varsti kahetsesin , et olin üldse midagi küsinud . 
212	NA	 Olin alles asunud keldrikorterisse elama . 
212	NA	 Tuba oli külm , seda ei olnud mitu päeva köetud . 
212	NA	 Tegime pliidi alla tule . 
212	NA	 Eeter oli külmkapis ja ootas meid juba . 
212	NA	 Kolm väikest eetripudelit oli Slavorzky minu juurde juba varem toimetanud . 
212	NA	 Ta tuli mu sünnipäevale ja leidis eest kinnise ukse . 
212	NA	 Ta ootas tükk aega ukse taga ja sõitis siis maale tagasi , peites sünnipäevakingi lahtikangutatud vundamendikivi taha . 
212	NA	 Pärast käskis ta mul eetripudelid sealt ära võtta . 
212	NA	 Ta ei tahtnud meie varusid maal hoida . 
212	NA	 Kolm pudelit eetrit olid tükk aega moodustanud külmkapi kogu sisu . 
212	NA	 Üksinda eetrit proovida poleks mulle pähegi tulnud . 
213	NA	 Teoreetiliselt ei olnud võimalused mustaks värvitud toas eetrirännakut teha kuigi head . 
213	NA	 Kui ruum on eetrit täis , siis ei saa ahju kütta . 
213	NA	 Külmas toas ei mõju eeter aga hästi . 
213	NA	 Tingimused peavad olema hubased . 
213	NA	 Käepärast peavad olema kõikvõimalikud elumugavused , kaasa arvatud telefon , kui näiteks halb hakkab ; pead end kindlalt tundma ja teadma , et kusagil on ka normaalseid inimesi , kes ei ole midagi tarbinud . 
214	NA	 Mustaks oli toa soovitanud värvida Slavorzky ise . 
214	NA	 Lugesime koos ajalehe naljanurka , kus jagati soovitusi , kuidas ühiselamus toakaaslase elu põrguks teha . 
214	NA	 Seal leidus nõuanne : värvi oma toapool mustaks . 
215	NA	 “ Aga miks mitte kogu tuba ? ” küsis Slavorzky , ega möödunudki palju aega , kui ta juba mu uut kodu mustaks võõpas . 
216	NA	 Meil ei olnud kõht tühi ja me ei viitsinudki süüa teha . 
216	NA	 Majapidamises ei viidanud miski sellele , et siin üldse keegi kunagi süüa teeks , kuigi – leidusid pann ja pott , kohvikannust rääkimata . 
216	NA	 Kaasa olime võtnud tahvli Üokolaadi ja kaheliitrise pudeli kokakoolat . 
216	NA	 Arvasime , et esialgu sellest aitab . 
216	NA	 Kokat ma ei armastanud , aga don Slavorzky jõi seda mitu liitrit päevas . 
216	NA	 Ta oli kuulnud , et Ameerikas ei joo keegi enam kohvi ega teed , vaid ainult kokat , mis vastandina eelnimetatud jookidele on kohutavalt tervislik . 
216	NA	 Ameerika oli riik , kuhu lootsime mõlemad kunagi sattuda , võib-olla isegi pikemaks ajaks . “ Kaheksatoaline korter New Yorgi eeslinnas , ” ütles Slavorzky tavaliselt , kui tal tuli tulevikku kirjeldada . 
217	NA	 “ Alati võime minna poodi süüa ostma , ” ütles Slavorzky , kelle käes oli rahakott ; oleksin peaaegu öelnud , et lähme siis kohe , aga millegipärast ei teinud seda . 
217	NA	 Kõrvaltänavas olid kaks poodi kella kümneni lahti . 
217	NA	 Avasime esimese pudeli . 
218	NA	 See eeter oli kuidagi ebaõnnestunud . 
218	NA	 Ei läinud üldse palju aega , kui mul hakkas millegipärast süvenema kahtlustav meeleseisund . 
218	NA	 Täitsime kõiki juba rutiinseks muutunud protseduure . 
218	NA	 Põhijoontes olin eetri omadustega tuttav . 
218	NA	 Eeter soodustab kinnismõtete teket . 
218	NA	 Kui enne eetripudeli avamist on mõni teadvustamata kinnismõte , siis jääb see kogu selle pudeli nuusutamise ajaks ainsaks kinnismõtteks , mis hakkab väga huvitaval kombel varieeruma , aga see on tõepoolest madu , kes sööb iseennast sabast . 
219	NA	 Seekord tekkis mul luul , et Slavorzky annab mulle eetrit omakasupüüdlikel eesmärkidel ja tahab minult midagi saada , infot välja pinnida . 
219	NA	 Mis põhiline : ta on vaenlane . 
219	NA	 Mõte hakkas aina süvenema , nii et nägin suurt vaeva seda alla surudes - samas tahtsin seda hetkevälgatust unustada , teades eetri toimet . 
219	NA	 Teiselt poolt kartsin , et Slavorzky annab mulle meelega liiga palju eetrit : ootab , et kaotaksin teadvuse . 
219	NA	 Võib-olla tahab minuga sel ajal midagi lubamatut teha . 
219	NA	 Olin täiesti veendunud , et midagi tal vaja on , mida minult vabatahtlikult kätte ei saaks . 
220	NA	 Vihjasin seda talle selgemal hetkel . 
220	NA	 Ta muidugi solvus . 
220	NA	 Äkki taipasime üheaegselt , et seisund on tingitud eetrist . 
221	NA	 “ Sel mustal toal on halb aura , ” ütles Slavorzky ja vaatas kriitiliselt enda ümber ringi . 
222	NA	 “ Tuleb selle auraga arvestada , ” ütles ta , “ siis ehk on võimalik sellest isegi lahti saada . 
222	NA	 Must värv oli muide kavatsuslik . 
222	NA	 Aurast vabanemisel on see kõva tegija . 
222	NA	 Sest selle toaga oli midagi lahti juba enne remonti . ” 
223	NA	 “ Aura auraks , ” mõtlesin ja ütlesin kõvasti : “ Võib-olla on asi hoopis selles , et meil on kõhud tühjad ? ” 
224	NA	 Eetril oli seegi spetsiifiline omadus , et seda tuli tarvitama hakata täis kõhuga . 
224	NA	 Ta muutis meeletult näljaseks . 
224	NA	 Kui näljasena alustada , võis süda pahaks minna . 
224	NA	 Lihtviisil . 
224	NA	 Ütlesin : 
225	NA	 “ Oleks ikka ise ka normaalsed ja läheks poodi süüa ostma . 
225	NA	 Olen näljane nagu hunt . ” 
226	NA	 “ Nõus , ” ütles Slavorzky . 
227	NA	 Kumbki meist ei pööranud absoluutselt mingit tähelepanu sellele , et haisesime eetrist . 
227	NA	 Väljusime , vaevumata isegi ust lukustama . 
227	NA	 Diktofon , millega olime lootnud esimest pudelit hingates salvestada olulisi teateid eetri kohta , jäi meist sisselülitatuna maha . 
227	NA	 Slavorzky maakodus , kus leidus rohkem helitehnikat , olime kasutanud vana lintmakki ja mikrofone . 
227	NA	 Tulemused panid hiljem pead murdma ja imetlema iseoma keerulisi mõttekäike . 
228	NA	 Seekord oli loba võrdlemisi vähe : kõik põhimõttelist laadi dialoogid toimusid meie endi peades ega olnud peaaegu üldse jõudnud ületada kuulmisläve . 
228	NA	 Ütlesin enda arust näiteks : 
229	NA	 “ Tean , et tahad mind ära kasutada ja minuga keppida . ” 
230	NA	 “ Sa saad asjadest valesti aru , ” ütles Slavorzky , hakates mind lahti riietama . 
231	NA	 Päriselt ei toimunud midagi ligilähedastki , aga minu jaoks oli see sama hea , nagu oleks toimunud . 
231	NA	 Eetril on omadus , et kui kõnelus või ka tegevus hakkab juba lahti rulluma , siis pole mingit tähtsust sellel , mis tegelikult sünnib . 
231	NA	 Dialoog oli täiesti reaalne ja tagantjärele tundus naljakas Slavorzky väide , et vahetatud polnud ainsatki sõna . 
231	NA	 Diktofonilint kinnitas seda . 
232	NA	 Eeter armastas oma konkreetsusi ammutada ümbritsevast tegelikkusest . 
232	NA	 Nii jäi kõigest väga usutav mulje . 
232	NA	 Midagi sootuks võõrast ma ei näinud ega kuulnud . 
232	NA	 Kõik oli täpselt nagu päriselt . 
233	NA	 Ainult väikese moonutusega . 
233	NA	 Väljusime niisiis märkamata , et diktofon , mille asja huvides kohe alguses sisse lülitasime , mängib edasi . 
233	NA	 Kell võis olla umbes kaheksa , kui siirdusime kõrvaltänava poodi . 
234	NA	 Naabertänaval oli kaks poodi . 
234	NA	 Linnaosa atmosfääri sobisid need hästi oma veidi romantiliste nimedega : Kivi ja Kirsi . 
234	NA	 Kirsi pood , mis asus maa peal , tõigi meelde Astrid Lindgreni lasteraamatu “ Vennad Lõvisüdamed ” , aga et meie meeleolu oli kirjeldatud õhtul üsna kaugel lõkketuleromantikast , siis valisime Kivi ehk keldripoe . 
235	NA	 Poesabas seisid kaks keskealist meest ja valisid odavaid veine . 
235	NA	 Nad lugesid raha ja vaidlesid omavahel . 
235	NA	 Raha oli neil veidi üle kahekümne krooni . 
235	NA	 Müüja , kes meie saabumisel viibis tagaruumis , tuli leti taha , vaatas meestele näkku ja ütles : 
236	NA	 “ Palun minge ära . 
236	NA	 Ma ei teeninda teid . ” 
237	NA	 Mehed olid võrdlemisi üllatunud . 
237	NA	 Üks hakkas järsku millegipärast meie poole kiikama . 
237	NA	 Kiikas ja kiikas , ise muiates . 
237	NA	 Müüja aga ei jätnud , käskis meestel lahkuda ega müünud neile . 
237	NA	 Teine mees , kes meie poole ei vaadanud , hakkas vastu jõrisema . 
237	NA	 Lõpuks saavutaski ta oma jorisemisega selle , et müüja lõi käega , andis neile pudeli ning mehed lasksid jalga . 
237	NA	 Hakkasin ennast äkki väga halvasti tundma . 
237	NA	 Slavorzky ei märganud midagi , vaid küsis rahulikult pool leiba ja pätsi saia , võid ja mune , vorsti ja juustu . 
237	NA	 Müüja ei osanud meid milleski kahtlustada , aga mina püüdsin Slavorzkyle märku anda , et me nii kiiresti kui võimalik poest kaoksime . 
237	NA	 Mida siis ka varsti tegime . 
238	NA	 Diktofon ei salvestanud ainsatki sõna ajal , kui ruumis viibisime . 
238	NA	 Aga ajal , kui meid toas ei olnud , kõlas heli , nagu oleks uks lahti tehtud ja seejärel jälle kinni pandud . 
238	NA	 See juhtus pärast meie äraminekut ega märkinud ka meie tulekut , sest poest tulles ajasime kohe kindlasti valjusti juttu . 
238	NA	 Olin kergendustundest lausa arust ära : kui midagi oleks viltu läinud või õnn meie vastu pöördunud , oleksime väga kergesti võinud õhtu lõpetada politseis . 
238	NA	 Kui tagasi jõudsime , siis diktofon vilistas , andmaks märku , et lint on vahepeal lõpuni jooksnud . 
238	NA	 Slavorzky vahetas õlgu kehitades kassetil poole ja me asusime võileibu tegema . 
239	NA	 Olime esimese nälja kustutanud ja Slavorzkyle tundus , et tuleks avada teine eetripudel . 
239	NA	 Vaidlesin vastu : kas on ikka mõistlik , äkki jätaks teiseks korraks . 
240	NA	 “ Ega see tähenda , et kui üks pudel läks aia taha , siis teise sees peaks olema täpselt samasugune eeter . 
240	NA	 Võib-olla on teises pudelis natuke parem eeter , ” arvas Slavorzky ja avas pudeli . “ Põhjuseid võis olla ju palju : tühi kõht ja teab mis veel . ” 
241	NA	 Nähes järjekindlust , millega ta peale käis , jõudsin hetkega tagasi endise kinnismõtteni , et tegu on vaenlasega . 
241	NA	 Sain aru , et mu valvsus kadus vahepeal ainult sellepärast , et oli vähe eetrit . 
241	NA	 Sellest hoolimata otsustasin , et ma sel õhtul enam eetrit ei pruugi . 
241	NA	 Puiklesin vastu . 
242	NA	 Olin väga rõõmus , lausa õnnelik , kui järsku kostis koputus välisuksele . 
242	NA	 Slavorzky pani pudeli käest ja tardus poosi , jagades toa oma pika koguga pooleks ; tema vasakule käele jäi pilte täis riputatud must sein ning paremal käel oli tihe pimedus – voodi musta eesriide taga . 
242	NA	 Koputus kordus . 
242	NA	 Tormasin ust avama : tulija päästab mind igal juhul , ükskõik , kes ta ka on . 
243	NA	 Tulija oli Slavorzky sõber Ott , kes oli Slavorzkyle koju helistanud ja saanud vanematelt aadressi . 
243	NA	 Tõesti ei tea , miks ta tuli , sest esialgu näis , et tal ei ole Slavorzkyt üldse tarvis . 
243	NA	 Ta astus sisse , riputas palitu varna , vaatas ringi ja ütles veidi irooniliselt : 
244	NA	 “ Ah siin sa , Slavorzky , siis oledki . ” 
245	NA	 Eufooriliselt , isegi pisut võidurõõmsalt soovitasin Slavorzkyle puhast taskurätti ulatades : 
246	NA	 “ Sa paku hoopis Otile eetrit . ” 
247	NA	 Endal tunne , nagu oleks Ott mu elu päästnud . 
247	NA	 Sest luul seksuaalsest ärakasutamisest idanes minus visalt . 
248	NA	 Slavorzky immutas taskurätikut eetriga ja ulatas selle Otile , saates seda lausetega , nagu “ Ott on alati olnud minu parim sõber ! ” ning “ Ott on tore poiss , kas sa usud seda ? ” Olin kõike sellesarnast korduvalt kuulnud . 
248	NA	 Ott nii ülevoolav ei olnud . 
248	NA	 Ta oli lihtsalt kõigega nõus . 
248	NA	 Ruum oli pisike ja istuda polnud õieti kusagil . 
248	NA	 Tõstsin kaks madratsit , millest koosnes voodi , põrandale laiali ja laotasin tekke istumise alla , et saaksime ennast mugavalt tunda . 
248	NA	 Põrand oli papiga üle löödud . 
248	NA	 Betoon Soome papi all tekitas rõskust ja külma . 
249	NA	 Nuusutasime kordamööda eetrit . 
249	NA	 Lasksin oma korrad enamasti mööda . 
249	NA	 Minu arust piisas Otist ja Slavorzkyst täiesti . 
249	NA	 Eetrit võib ju väheks jääda - ja lõbu on niigi laialt . 
249	NA	 Milleks mulle veel eeter ? 
249	NA	 Mul polnud mingit tahtmist reaalsustaju kaotada , kui teoksil oli nii palju huvitavat . 
249	NA	 Vajutasin diktofoni kinni ja panin mängima Vennaskonna kasseti “ Usk , lootus , armastus ” . 
249	NA	 Samal ajal kui Slavorzky seletas , kui väga talle meeldib Vennaskond , sikutas Ott Slavorzky selja taga mind pluusist . 
249	NA	 Ta tegi seda ilusa , naiste seas hinnatud mehe enesekindlusega . 
250	NA	 Ühtäkki avastas Slavorzky , et tal on täiesti ükskõik . 
250	NA	 Nii ta väljenduski : “ Mul on suva , kas te kaks omavahel kepite või ei - minu pärast võite te seda teha . 
250	NA	 Tehke , mida tahate . ” 
251	NA	 Ott tõmbas mulle päris tihti riiete alla sattunud käe kähku tagasi . 
251	NA	 Ta tahtis mulle märku anda , Slavorzky sõnu kuuldes tegi aga näo , nagu poleks üldse temast juttu . 
251	NA	 Hakkasin muigama , sest Slavorzky väide ta ükskõiksuse kohta tegi mulle palju nalja . 
251	NA	 Slavorzky ei jätnud oma äkilist tolerantsust põhjendamata . 
252	NA	 “ Te võite sellepärast keppida , ” ütles ta , “ et Ott on nii hea sõber , ta võib kõike teha . 
252	NA	 Ott on selline poiss , et tahan talle veel eetrit anda . ” Ta ulatas kõnealusele pidulikult pudeli . 
252	NA	 Ott võttis eetriga immutatud taskurätiku , aga ei jõudnud sellega midagi teha , sest Slavorzky kaelustas teda enne väga sõbralikult ja suudles otse suule . 
252	NA	 Ta vaatas Otile sügavalt silma ja küsis : “ Kas pole tore ? ” Ott ei kostnud musta ega valget , kuigi oli ilmselgelt üllatunud . 
252	NA	 Kui keegi oli aga vaimustusest lausa keeletu , siis olin see ilmselt mina . 
252	NA	 Lootsin , et nad veel suudlevad , mis kohe juhtuski . 
252	NA	 Suur ja tugev Slavorzky võttis kui aktiivne pool väikesel ja kleenukesel Otil jälle kaela ümbert kinni ja suudles teda uuesti . 
252	NA	 Oh ! 
252	NA	 See siis ongi meestevaheline armastus , mõtlesin . 
252	NA	 Mul puudusid sõnad , mul puudus kõik . 
252	NA	 Ma ei mäletanud enam oma nimegi . 
253	NA	 Hommik saabus meile hilja . 
253	NA	 Tegin silmad lahti ja nägin , et kusagil kaugel , aseme teises servas magab don Slavorzky . 
253	NA	 Kardina vahelt immitses halli oktoobrivalgust . 
253	NA	 Ott , tema mantel ja üldse kõik , mis tal kaasas oli , olid kadunud . 
253	NA	 Järeldasin sellest , et Ott on äsja lahkunud . 
253	NA	 Tõenäoliselt ei ärganud ma niisama , vaid ukse kinnilangemiskolksust . 
253	NA	 Pidin seda kuulma : uks käis raskelt . 
253	NA	 See valmistas mulle pisut meelehärmi nagu ka fakt , et olime nii äkki unne vajunud . 
253	NA	 Kõik oli jäänud lahtiseks , millestki ei räägitud – kõik huvitav jäi õhku rippuma . 
253	NA	 Sündmused iseenesest oleksid jätku nõudnud . 
253	NA	 Vähemalt oleks tarvis olnud mingit tõendit , et kõik tõesti juhtus ega olnud uni . 
253	NA	 Sel hetkel ei saanud küll kindel olla , kas Ott tuli õhtul või oli see ainult minu kujutluste vili . 
253	NA	 Eeter tekitas ka meeldivaid kujutelmi , kuigi harvemini . 
254	NA	 Olin mõtlik . 
254	NA	 Toas oli üpris jahe . 
254	NA	 Ajasin riided selga - õigupoolest polnudki midagi ajada , sest olin magama jäänud täies riides . 
254	NA	 Tõmbasin ainult kampsuni õlgadele . 
254	NA	 Vaevalt sain seda teha , kui aknale koputati . 
254	NA	 Läbi mu südame jooksis külm juga . 
254	NA	 Aknale sai koputada ainult üks inimene . 
254	NA	 Paotasin kardinaid ja vaatasin välja : tõepoolest ! 
254	NA	 Koputasin õrnalt vastu ja läksin õue , püüdes seda teha väga kiiresti , et tulija ei jõuaks enne tuppa . 
255	NA	 C . 
255	NA	 B. luusis õue peal ringi , kuid tal ei olnud mingit kavatsust majja siseneda . 
255	NA	 Ta seisatas kuuriuksel ja vaatas mõtlikul pilgul puuriita . 
255	NA	 Mis kuulus naabrile . 
255	NA	 Otsekohe sain aru , et C. B. teab midagi . 
255	NA	 Ta ütles : 
256	NA	 “ Juhtusin mööda minema ja nägin , et aken on udune . ” 
257	NA	 Sellest võis nii mõndagi välja lugeda . 
257	NA	 Ütlesin seepärast ruttu , et mitte valega vahele jääda : 
258	NA	 “ Eile õhtul tulid mulle tuttavad külla ja võtsime veidi … , ” jälgides silmanurgast C. B-d , kes tõmbas ninaga õhku . 
258	NA	 Lõpetasin lause väga vaikselt : “ … eetrit . ” 
259	NA	 “ Sellest pole raske aru saada , ” ütles C. B. põlglikult . 
259	NA	 Punastasin häbi pärast : kuidas ma võisin olla nii loll ja arvata , et tal puudub nina . 
260	NA	 “ Ei ole minu asi , ” ütles C. B. veel põlglikumalt , “ mida sina omas kodus teed . ” 
261	NA	 “ Kutsuksin su hea meelega sisse , et sellest rääkida , ” ütlesin , “ aga ei saa seda teha . 
261	NA	 Toas magab parajasti kaks meest . ” Sest , mõtlesin , kui ütlen “ üks ” , siis arvab C. B. , et olen selle ühega maganud . 
261	NA	 Kindlam on öelda kaks . 
262	NA	 Aga kuna C. B. tõenäoliselt aimas , et olen mõlemaga maganud , siis ütles ta üpris tüdinult , et ei taha sellest midagi teada ja läheb parem minema – tal olevatki kiire . 
262	NA	 Ta läks nimelt tööle . 
262	NA	 Küsisin , kas tohib talle lõuna paiku helistada , et asju seletada . 
263	NA	 “ Mis seal ikka seletada , ” ütles C. B. , “ kõik on niigi selge . 
263	NA	 Head aega ! ” 
264	NA	 Tormasin tuppa . 
264	NA	 Slavorzky , raisk , põõnas veel . 
264	NA	 Raputasin teda : 
265	NA	 “ Ärka üles ! 
265	NA	 On juhtunud midagi hirmsat ! ” 
266	NA	 Don Slavorzky ärkas otsekohe ja vaatas üllatunult ringi . 
266	NA	 Otsis prillid üles , nühkis neid särki , pani ette ja ütles : 
267	NA	 “ Lase mind veel magada . ” 
268	NA	 “ Ei lase , ” ütlesin vihaselt . “ Kõik on õudselt halvasti ja see on sinu süü . 
268	NA	 Praegu just käis siin C. B. ja sina magad ! 
268	NA	 Nüüd pead oma süü heastama ! 
268	NA	 Sinu eetrihullus on viinud mind selleni , et läksin C. B-ga tülli . 
268	NA	 See pole üldse hea ! 
268	NA	 Sa , Slavorzky , oled ikka paha inimene küll ! ” 
269	NA	 “ Räägi mulle täpsemalt , mis juhtus , ” ütles Slavorzky mõnevõrra lõbustatult . 
270	NA	 Räägin . 
270	NA	 Slavorzky imestab : 
271	NA	 “ Millegipärast on mul raske mõista , mis siis üldse lahti on . 
271	NA	 Milles seisneb probleem ? ” 
272	NA	 “ Kuidas sa siis aru ei saa ? 
272	NA	 C. B. arvab , et mul on siin teab mis bordell või punker - et ma teen igal ööl niimoodi . 
272	NA	 Nüüd on meie suhe läbi ja ma ei taha enam elada , ” seletasin kannatlikult . “ Niikaugele oled mind viinud sina , kes sa siin eile ässitasid eetrit nuusutama . ” 
273	NA	 “ Helista talle , ” ütles Slavorzky õlgu kehitades . “ Küll näed , et kõik on korras . 
273	NA	 Las vana ka natuke praeb . 
273	NA	 Mis sellest siis ikka nii väga on . ” 
274	NA	 “ Hea küll , lähme helistame kohe , siis näed , et mul oli õigus . 
274	NA	 Nüüd on kõik läbi . ” 
275	NA	 Väljusime ja leidsime telefoniputka . 
275	NA	 Helistasin . 
276	NA	 “ Kuidas oleks , kui läheksime lõunat sööma ? ” küsisin C. B-lt . 
277	NA	 “ Miks ka mitte , lähme pealegi , ” arvas tema . 
278	NA	 “ Võlgen sulle seletuse … ” 
279	NA	 “ Kuulan hea meelega su seletusi , ” ütles ta päris lahkelt . 
280	NA	 Rõõmustasin , aga püüdsin seda Slavorzkyle mitte välja näidata . 
280	NA	 Slavorzky helistas koju ja sõneles vennaga pikalt mingi raha pärast . 
280	NA	 Ta lõpetas kõne lubadusega õhtul maale sõita . 
280	NA	 Lonkisime kahekesi kesklinna poole ega osanud äkki kumbki midagi teha . 
281	NA	 “ Ega sa ometi seda kõike kahetse , mis on olnud ? ” küsis Slavorzky . 
281	NA	 Selle all mõtles ta minu arust kõiki eetri ühiskülastusi . 
281	NA	 Ütlesin : 
282	NA	 “ Jaa ! 
282	NA	 Ma kahetsen absoluutselt kõike ! ” 
283	NA	 “ Sa ei mõtle seda ometi tõsiselt ? ” imestas Slavorzky . 
284	NA	 “ Tõsisemalt ei saagi mõelda . 
284	NA	 Midagi sellist ei tule enam kunagi . 
284	NA	 Nägemiseni ! ” 
285	NA	 Aga see ei olnud sugugi veel lõpp . 
285	NA	 Pigem vastupidi . 
286	NA	 Mul ei olnud mingit kavatsust hakata oma kodus proovima kõiki narkootikume järjest . 
286	NA	 Esimesel eetriproovimisel oli selge , et tuba ei kõlba selleks . 
286	NA	 Tuba oli liiga väike – 12 ruutmeetrit - , et seal tükk aega kahekesi olla . 
286	NA	 Et eetrist haisvana pole ka väljas käia soovitav , siis tulnuks paikneda suuremal territooriumil . 
286	NA	 Muidu hakkab kitsas . 
286	NA	 Mõjub psüühikale halvasti . 
286	NA	 Ometi jõudsime ka amfetamiinini . 
286	NA	 Kui sündmustest ette rutata . 
286	NA	 Slavorzky kodus ei tekkinud selliste ainete pruukimisel komplikatsioone . 
286	NA	 Minu juures küll , aga nii mulle kui ka Slavorzkyle tundus , naiivsed nagu olime , et kusagil privaatses kohas on niisuguseid eksperimente palju parem teha kui vanemate juuresolekul . 
286	NA	 Küllap oli Slavorzkyl peale minu teisigi õpilasi . 
286	NA	 Vahel , eriti pärast nädalavahetusi kontoris käies tajusin nõrka eetrilõhna . 
287	NA	 Aeg läks ja mina sõin niisiis oma unistuste vilju . 
287	NA	 Olin C. B-d meeleheitlikult palunud . 
287	NA	 Umbes nii see välja nägi . 
287	NA	 Olin käinud Tallinnas külas oma endistel töökaaslastel psühholoogidel . 
287	NA	 Margaretti polnud sel päeval tulemas karta ja mind ootas kontoris hoopis Olivia . 
287	NA	 Jõime veini ning veidi pärast seda , kui olime vahetanud Oliviaga kempsus mõtteid meeste ja seksi üle , kõrvallatrist saateks imelikud hääled , ja Olivia oli üpris purjus , mina samamoodi lõbusas joobes , otsustatigi mu tulevik . 
287	NA	 Kui kontoris aru pidasin , kas sõita samal õhtul Tartusse tagasi või jääda Olivia juurde öömajale , oli mu saatus juba otsustatud . 
287	NA	 Kuid mitte vanasõna järgi , mis arvab , et pill tuleb pika ilu peale . 
287	NA	 Vaid kuidagi teisiti . 
287	NA	 Kõlas koputus ning C. B. astus sundimatult tuppa . 
287	NA	 Naiste näod venisid pikaks , nähes meie kohtumist . 
287	NA	 Pidasin hetke aru , võtsin tal käest kinni ja viisin ta ukse taha . 
287	NA	 Sealsamas ukse taga langesin põlvili ja hakkasin ta käsi suudlema . 
287	NA	 Olin liiga noor ja purjus , et lahti tõmmata ta püksilukk ja sealsamas tal suhu võtta . 
288	NA	 C . 
288	NA	 B. kiirustas kohtuma oma abikaasaga Pärnu maanteel asuva Draamateatri trepile . 
288	NA	 Ja mina – oh ! 
288	NA	 Tormasin temaga kaasa ning siis bussijaama . 
288	NA	 Tahtsin otsekohe sellest linnast minema ! 
288	NA	 Jõudsime kuidagimoodi , kumbki omaette , Tartusse , ja ma kutsusin ta kohtamisele . 
288	NA	 Mingisse kohvikusse . 
288	NA	 Jõime ja jõime ning aeg näis olevat peatunud . 
288	NA	 Meie ümber valitses sügav vaikus . 
288	NA	 Lühikese aja jooksul jõudsime teineteisele rääkida kõik oma vahepealsest elust ja rohkemgi veel . 
289	NA	 Õhtul leidsime ennast mingist korterist . 
289	NA	 See oli võrdlemisi tühi ruum . 
289	NA	 Rääkisime ja jõime kogu öö , saavutades järjest kummalisemaid meeleseisundeid ja enam mitte eriti hõlpsalt vahet tehes teineteisel ja iseendal , olles siiski väga terviklikud . 
289	NA	 Ümberringi võib olla häving ja kaos , aga meie seda ei märka . 
289	NA	 Mitte sellepärast , et me teineteist sellest välja suudaksime tuua , vaid et kummalgi on sellest oma erinev pilt , oma unenägu , millest kumbki kramplikult kinni hoiab . 
290	 Ananass 	 Ananass 
291	NA	 Kui mu sõber Tartusse maja ostis , hakkas elu vähehaaval lõbusamaks muutuma . 
291	NA	 Enne olime istunud kontoris , kuid nüüd hakkasime baarides ja pidudel käima ning tekitasime vaheldust üksluisesse kontoriellu . 
292	NA	 Ka lõbus elu ei kestnud pikalt . 
292	NA	 Varsti leidis sõber tütarlapse ning hakkas armastama rahu ja vaikust . 
292	NA	 Kui ükskord neile külla läksin , oli keset lauda püsti ananass - külluslik ja ilus nagu kuusepuu , mis jõulude ajal tuppa tuuakse . 
292	NA	 Panin ananassi ostmist imeks . 
292	NA	 Aga ananassi ei ostnud mitte sõber , vaid ta tüdruk . 
293	NA	 Kui järgmine kord ta majja läksin , oli pool ananassi ära söödud . 
294	NA	 Kolmandal korral oli ananassist ainult saba järel - keset lauda tühjal taldrikul . 
294	NA	 Varsti oli ka armastus läbi . 
294	NA	 Nii sai ananassist sõbra olukorra ja meeleseisundi peegel - kui ananassi polnud , oli kõik nagu harilikult ; kui ananass puutumatult keset lauda seisis , polnud võõrastel ega minulgi sinna majja asja . 
295	NA	 Rääkisin sellest armastatule . 
295	NA	 Naeratus libises üle ta näo otsekui pilv päikese ette . 
296	NA	 “ Lähme ! ” ütles ta . “ Lähme poodi ja ostame ananassi ! ” 
297	NA	 Ta valis kaua . 
297	NA	 Ütlesin viimaks , et me ei pea seda tegema . 
298	NA	 “ Kui nad on kõvad , siis ei pea me ananassi ostma . ” 
299	NA	 “ Ostame ikka , ” käis ta peale . 
299	NA	 Pealegi ei maksnud poes iial mina . 
299	NA	 Ostsime kõike ja ka ananassi . 
299	NA	 Pidime selle koos ära sööma , kui aeg niikaugele jõuab . 
300	NA	 Möödusid mõned päevad ja me ei kohtunud . 
300	NA	 Läks mööda nädal ja me ei kohtunud . 
300	NA	 Nägin tänaval mustlast ja ütlesin talle : 
301	NA	 “ Kui sa sõber oled , siis palun mine ja vaata , mis on saanud ananassist ! ” 
302	NA	 “ Miks sa arvad , et ma su sõber olen ? ” kostis mustlane selle peale . 
303	NA	 Tema nägu nähes teadsin , et ananassiga on halvasti . 
304	NA	 Nüüd ei julgenud ma enam sellepärast kallima juurde minna , et kartsin – ananassi pole enam . 
305	NA	 “ Uudishimu ajab su hauda . 
305	NA	 Kui tõesti tahad vaatama minna , kas ananass on alles , ajaks selle puudumine sind ju hulluks . 
305	NA	 Jäädki pead murdma , kes selle ära sõi . 
305	NA	 Aga kui ananass on alles , ei juhtu ka midagi rõõmustavat , ” ütles mustlane järgmisel päeval ja kadus rahvasumma . 
306	NA	 “ Ju pean siis ikka ise sinna minema , ” mõtlesin . 
307	NA	 Ühel päeval kutsuski armastatu mind külla . 
308	NA	 Nägin unes , et lähen teda tapma . 
308	NA	 Läksin joostes , olles väga tugev , seljakott seljas , käed vabad . 
308	NA	 Jooksin mitu kvartalit . 
308	NA	 Tema maja lähedale jõudes aeglustasin sammu . 
308	NA	 Märkasin , et keegi naine kõnnib minuga kohakuti teisel pool tänavat . 
308	NA	 Kuulsin ta hingamist , iga häälitsust , mis ta kuuldavale tõi . 
308	NA	 See muutus häirivaks ja liiatigi pidin minema üle tee . 
308	NA	 Kui lõpuks otsustasin liigse läheduse välja kannatada , lipsas naine sisse ühe maja seinas avanenud praost . 
308	NA	 See neelas ta , nii et võisin üksi rahulikult teed jätkata . 
309	NA	 Mõnikord kujutlesin , et esmapilgul inimnäoline olend , keda tühjal tänaval kohtan , võib olla ingel , kes on siia maailma tulnud mind kaitsma minu jaoks raskel hetkel . 
309	NA	 Kunagi arvasin seda loomulikult ka tema kohta . 
310	NA	 Mind sisse lastes oli C. B. uimane , ta peaaegu magas ega mäletanud , et olime kohtumise kokku leppinud . 
310	NA	 Ta kogus ennast . 
310	NA	 See võttis aega . 
310	NA	 Telefon helises . 
310	NA	 Ta võttis selle vastu ja ütles : “ Tomorrow . ” Natuke aega möödus , siis klopiti uksele . 
310	NA	 Klopiti järelejätmatult uksele . 
311	NA	 “ See on seesama , kes helistas , ” ütles ta , “ ärme teeme lahti . 
311	NA	 Ma ei taha siia praegu kedagi . ” 
312	NA	 Lamasime ärkvel olles ja kuulasime , kuidas keegi kolgib vastu ust ja läheb kingade klobinal ära . 
312	NA	 Järgnes pikk vaikus , mille jooksul jälle midagi ei juhtunud . 
312	NA	 Vaikus oli niivõrd kurnav , et mul läks kõht tühjaks . 
312	NA	 Ütlesin , et tahan süüa . 
312	NA	 Küsisin , kas süüa on . 
312	NA	 Ta ei mäletanud . 
312	NA	 Läksime kööki , vaatasime külmkappi . 
312	NA	 Ananassi ei olnud kusagil . 
312	NA	 Tegin näo , et mul on vaja tuppa taskuräti järele minna . 
312	NA	 Tegelikult vaatasin hoolega ringi , ega ananassi mujal näha ole . 
312	NA	 Ma ei näinud seda toas ega esikus . 
312	NA	 Pahaks ei saanud see ometi minna . 
312	NA	 Ananass oli nii suur , kõva ja toores - seda oleks võinud hoida külmkapis , leivakapis või lihtsalt köögiriiulil . 
312	NA	 Järsku valutas mul kogu suu . 
312	NA	 Otsustasime poodi minna . 
312	NA	 Ta pani riidesse ja minagi tegin seda . 
312	NA	 Kui majast väljusime , siis kõikusin kergelt , kuid ei kaotanud tasakaalu . 
313	NA	 Ostsime kiirustamisi igasuguseid asju . 
313	NA	 Päike loojus poe taha . 
313	NA	 Päike , mida ei olnudki - lihtsalt taevast kattev hele kuma - , kadus poe taha . 
313	NA	 Selles õudses oranžikas valguses läksime poodi ja selles tuhmis oranžikas valguses tulime tagasi ning loojang jäi meie selja taha . 
313	NA	 Vajutasime uksekoodi : tema valesti ja mina õigesti . 
313	NA	 Saime sisse . 
313	NA	 Mul läks äkki söögiisu ära . 
313	NA	 Pugesin paksude tekkide alla ja kuulatasin , kuidas ta on köögis kohutavalt kaua . 
313	NA	 Näis , et on põhjust hirmu tunda . 
313	NA	 Ja ma tundsin hirmu . 
313	NA	 Korter oli täiesti pime . 
313	NA	 Värisesin teki all . 
313	NA	 Hõikasin teda sosinal . 
313	NA	 Palusin jumalat , et ma ei oleks selles korteris . 
313	NA	 Siunasin ennast , et sinna läksin . 
313	NA	 Miks ? 
313	NA	 Kas see oli koht , kus ma peaksin olema ? 
313	NA	 Mul hakkas tõeliselt paha . 
313	NA	 Maailm mu ümber hakkas liikuma , kõrvades vilistas . 
313	NA	 C. B. tuli tagasi . 
313	NA	 Nägin teataval määral vaeva , et ta mu seisundit ei märkaks . 
314	NA	 Ühes filmis tekkis inimesel paanika ja ta arvas , et sureb . 
314	NA	 Kempsu minnes tundsin jälle sedasama pööritust , mis tabas mind voodis . 
314	NA	 Midagi ei olnud juhtunud . 
314	NA	 Heitsin kempsu ukse ette põrandale maha ja lasksin halbolekul mööduda . 
314	NA	 Suutsin ennast voodisseminekuks kokku võtta - teadsin , et niipea kui hakkame seksima , läheb see üle . 
315	NA	 Tugev valu mõlema jala põlves , minul nimelt . 
315	NA	 Nagu puuritaks neid läbi või löödaks neisse hästi suuri naelu . 
315	NA	 Üsna tihti mõtlesin temaga vahekorras olles vanaema peale , kes kurtis , et ei saa öösiti magada . 
315	NA	 Ta jalad valutasid . 
315	NA	 Tema magamistoas oli alati väga tugev kampripiirituse ja eetri lõhn , millega ära harjusin ja mis mulle isegi meeldis . 
315	NA	 Voodi kohal rippus kuldraamis koopia Raffaeli “ Sixtuse madonnast ” . 
316	NA	 Püüdsin leida paremat asendit , aga miski ei aidanud : kohe , kui C. B. hakkas mu põlvi laiali painutama , tundsin väljakannatamatut valu . 
316	NA	 Mõnele mehele meeldib naise jalgu võimalikult laiali lükata , väänata , rebida , teda hammustada , pigistada , teha kõikvõimalikul moel haiget , ja tahta , et naine samal ajal naudingust karjuks . “ Kiljuks ja oigaks . ” Ma ei saanud jalgu laiali ajada . 
316	NA	 Tagantpoolt , põlved väga tihedalt koos , oli vahekord tunduvalt meeldivam . 
316	NA	 Palju parem oli olla seljaga . 
316	NA	 On mõistetav , miks prantsuse kirjanik Nïn asju teistmoodi kirjeldab . 
316	NA	 See ei eruta mind . 
316	NA	 Seda tellimuse peale kirjutatud teksti lugedes küsin alati : kuhu jääb valu ? 
316	NA	 Valu kumab läbi ju igast reast . 
316	NA	 Naised kirjutavad enamasti mehele , kellele meeldiks lugeda naise säärastest tunnetest , näha naise säärast maski . 
316	NA	 Olen seda maski kandnud , aga mu nägu on siiski sootuks teistsugune . 
316	NA	 Maailm , millest kirjutavad Margaret Atwood ja Erica Jong , on tõepoolest olemas . 
316	NA	 Selles maailmas , kuidas iganes seda ka ei ilustataks , on palju haigetsaamise võimalusi ja tervenemisvõimalus puudub . 
317	NA	 Võiksin ju koju minna ja endale ise kõigest jõust haamriga vastu põlvi virutada . 
317	NA	 Millegipärast ei ole ma seda kunagi teinud . 
317	NA	 Niisugune oligi inkvisitsioon : põlved suruti kruustangide vahele ja hakati kruvisid kinni keerama . 
318	NA	 Toad olid soojad , ta ei pannud särki selga . 
318	NA	 Põlvitasin põrandal koti kohal ja otsisin kammi . 
318	NA	 Ta tahtis mööda minna . 
318	NA	 Vaatsin tema poole üles . 
318	NA	 Ta heitis pilgu üle lugemisprillide . 
318	NA	 Ütlesin , et kui ta mind niimoodi vaatab , siis see segab . 
318	NA	 Ta on natuke liiga seksikas . 
318	NA	 Ta ei läinud ära , see lause meeldis talle . 
319	NA	 “ Võib-olla sõidame maale ? ” küsis ta . 
319	NA	 Sinna majja , kus me olime aasta või kaks tagasi õnnelikud . 
319	NA	 Kus meist kumbki polnud enam pärast seda käinud . 
319	NA	 Miks ? 
319	NA	 See asus kaugel , alati tuli midagi vahele . 
319	NA	 Selgus , et nüüd on aega küll , mõtlesin teda alt üles vaadates . 
319	NA	 Ma ei uskunud seda selgust . “ Miks ? ” küsisin . 
320	NA	 “ Et järele vaadata , mis seal on , ” ütles ta . “ Kas kõik on korras , kas ei ole sisse murtud . ” Oli ju suvi . 
320	NA	 Ilmad olid soojad ja lubati veel kuumemaid . 
320	NA	 Inimesed olid linnast lahkunud . 
320	NA	 Keegi luuletaja käis talle kunagi oma tekste näitamas ja ta magas temaga . 
320	NA	 See oli tüdruk , korra mainis ta tema nimegi - Monica . 
320	NA	 See juhtus samasugusel rambel suvel ja ka tookord kandsid noored tüdrukud pikki vabalt langevaid juukseid ja katkiste põlvedega teksapükse ; pikki sirgeid juukseid , mis justkui kleepusid nende kehale ning rõhutasid nende naiselikkust ja ebaküpsust . 
320	NA	 Mismoodi tüdrukud oma juuksed niisuguseks muutsid , jäi mulle mõistatuseks . 
320	NA	 Ma ei olnud seda magamist talle ette heitnud , ma ei osanud seda tookord kommenteerida . 
320	NA	 Et ma seda ei osanud , siis pärast ülestunnistust jahenesid meie suhted mitmeks kuuks . 
320	NA	 Unustasin midagi tegemata . 
321	NA	 Mind üldse ei huvitanud , mis seal on . 
321	NA	 Teadsin niigi : seal on seesama , mis oli mitu aastat tagasi – ehk mitte midagi olulist . 
321	NA	 Mitte minu jaoks . 
321	NA	 Puutumatuna seisid seal meist maha jäänud riided ja pesemata kohvitassid . 
321	NA	 Linad , mille vahel magasime ; rätikud , millega ennast kuivatasime . 
321	NA	 Seal ongi näiliselt seesama staff , mis mitme aasta eest , aga mitte see , mis oli minu peas mitu aastat tagasi . 
321	NA	 See , mis tookord mu fantaasias moodustas labürinte ning keerdkäigustikke ja koopaid , ei asunud enam mu peas , seega oli mõttetu seda ka mujalt otsida . 
321	NA	 Tõde pole neis kohtades ega inimestes . 
322	NA	 Mõtlesin : ma ei kuula enam ühtegi sõna . 
323	NA	 Kui ta kasseti masinasse lükkas ja diivanile minu kõrvale heitis , otsustasin : niipea kui tulevad filmi algustiitrid , panen silmad kinni ega tee neid enne lõppu lahti . 
323	NA	 Tundsin , et olen äärmiselt pettunud . 
323	NA	 Igaks juhuks tegin silmad siiski paari minuti pärast lahti . 
323	NA	 Film oli alanud . 
323	NA	 Näha polnud ühtegi ananassi , vastupidi , mingis korteris liikus mees . 
323	NA	 Teda näidati selja tagant . 
323	NA	 Ta tegi külmkapi ukse lahti . 
323	NA	 Külmkapis , täiesti tühjal riiulil , oli püstol . 
323	NA	 Kuigi nägin meest ainult selja tagant , teadsin , et tahan näha tema nägu . 
323	NA	 Korteri vaikust lõikas uksekell . 
323	NA	 Mees läks ust lahti tegema , torgates relva prügikasti paberite alla . 
323	NA	 V ahel võib külmkapis olla midagi sellist , mida seal olema ei peaks . 
324	NA	 Mul oli nii külm , et hakkas valus – nagu oleksid riided mu seljas tehtud jääst ja lumest . 
324	NA	 Kui ta ukse lahti teeb , olen külmkapis mina . 
325	NA	 Tõmbasin otsad kokku : kõik . 
325	NA	 Ma ei tahtnud sinna sõita . 
325	NA	 Pidime kohal olema mõne päeva . 
325	NA	 Oleksin teinud kõike muud , ainult mitte maale sõitnud . 
325	NA	 Mulle ei meeldinud enam need mälestused . 
325	NA	 Võimatus sinna jääda hakkaks haiget tegema . 
325	NA	 Asjaolu , et meie vahel tookord midagi ei juhtunudki , teeks haiget . 
325	NA	 Kuni selle ajani olin ette kujutanud , et juhtus palju - et see oli kõige ilusam , mis meie vahel kunagi oli aset leidnud . 
325	NA	 Küünlavalgel ja kerges joobes . 
325	NA	 Selgus , et tegelikult ei juhtunud midagi . 
325	NA	 Küünlavalgel või mitte , tähendas see ikkagi kõige endale ettekujutamist . 
325	NA	 Oleksin võinud selle unustada rahulikult kohe pärast ukse enda järel sulgemist . 
326	NA	 Meie vahel toimunu tundus kirjeldamatu . 
326	NA	 Aga sel ei olnud mingisugust tähendust . 
326	NA	 Punkt universumis - niisama hea kui iga teine , et korraks istet võtta ja pasjanssi laduda : kas tuleb välja ? 
327	NA	 Kuid mida sina soovid ? 
328	NA	 Kui eraisikuna , täpsemalt naisena oma tahtmistest aru anda , siis tõenäoliselt otsisin endiselt illusiooni lähedusest . 
328	NA	 Midagi oli jäänud rääkimata . 
328	NA	 Veel eelmisel õhtul olin tahtnud talle midagi öelda . 
329	NA	 Muutus on virtuaalne , muutunud on väli . 
329	NA	 Aura , kui soovite . 
330	NA	 “ Kui ei sõidaks ? ” ütlesin . “ Mida ? ” küsis ta . 
331	NA	 Ta võttis külmkapist kaasa mõned konservid . 
331	NA	 Ostsime kiiresti igasuguseid jooke ja toitu . 
331	NA	 Taksoga sõitsime bussijaama . 
331	NA	 Et ööseks kohale jõuda . 
332	NA	 Tõstsime mööblitükid paika . 
332	NA	 Pesin põrandaid . 
332	NA	 Teineteist armastades keerlesime paksudel vaipadel , kunstkarusnahkadel , mis katsid põrandat . 
332	NA	 Ta oli võtnud puhkuse , et saaksime nädal aega paigal olla . 
332	NA	 Pilvi vaadata . 
333	NA	 Vaatasime taevasse , jalad järve soojas kaldavees . 
334	NA	 Ütlesin : “ Tegelikult olen võib-olla kõike ette kujutanud . ” 
335	NA	 Pink järve kaldal oli mõeldud selleks , et seal keegi istuks . 
335	NA	 Kui oleks istunud , oleksin teda silmanurgast näinud . 
335	NA	 Tundus , et usaldus pole täielik , kui ma ei ütle , et hommikul voodist tõustes hakkas mul paha . 
335	NA	 Ja et kempsu minnes oli hirm ringi vaadata ja häält teha . 
335	NA	 Nagu oleks keegi ukse taga või toas . 
335	NA	 Kui ma juba olen veendunud , et seal on keegi , siis tegelikult tean ma tema kohta veel midagi . 
335	NA	 Tegelikult suudan teda üsna täpselt kirjeldada . 
336	NA	 Ümbritsevat kuidagi veidralt tajudes läksin vannitoa poole ja niisama hästi kui seda korterit , tundsin selles muutust või kellegi kohaleolekut , kellest mul ei olnud voli C. B-le rääkida . 
336	NA	 Korteris oli mingi anomaalia . 
336	NA	 Kempsu ukse juures hakkas mul halb . 
336	NA	 Ma ei kirjeldanud täpselt , kui halb mul hakkas , et C. B. ei mõtleks , nagu oleks mul midagi viga . 
336	NA	 Et olen haige . 
336	NA	 Nii haige ma ju ka ei olnud . 
337	NA	 Aga see ei huvitanud teda . 
337	NA	 Rääkimine ei tee midagi paremaks . 
337	NA	 Kiusu pärast , oma täieliku ükskõiksuse pärast tegin sellest siiski juttu , puudutasin keelatud asju . 
337	NA	 Miski nööris kurku ja kindlasti oli sel oma nimi . 
337	NA	 Mingi halvatus või liikumatus andis ennast tunda , külm ja liikumatu koht . 
337	NA	 Haigus on abstraktse mõiste täitmine mateeriaga ning selle tehte lõputu kordamine . 
338	NA	 Natukese aja pärast kargas ta püsti ja ütles : “ Hakkame minema ! ” 
339	NA	 Küsisin , kas võin teda pildistada . 
339	NA	 Suvi hakkas lõppema . 
339	NA	 Ta vaatas mind maastiku osana ja ütles , et ei tohi . 
339	NA	 Ta ei taha , et temast pilti tehakse . 
339	NA	 Palusin , et ta pildistaks mind . 
339	NA	 Kui ta seda tegi , naeratasin : kavalalt , üleolevalt . 
339	NA	 Tegelikult ei olnud see naeratus . 
339	NA	 Tundsin midagi muud . 
340	NA	 Jõudsime hooneni , mis meenutas suurt lagunenud heinaküüni . 
340	NA	 Ilm oli palav , päike varjas end hõredate pilvede taha . 
340	NA	 Kahvatus ülevalgustatud maastikus piilusime sisse kuuri seinapragudest : vanad kasutamiskõlbmatud masinad , mingi tehase sisseseade osad . 
340	NA	 Katkised ja mustad , paksu tolmukorraga kaetud . 
340	NA	 Neid polnud aastaid keegi puudutanud peale rottide ja hiirte ning valguse , mis paistis seinapragudest läbi . 
340	NA	 Seda vaadates mõtlesin : kas pean vastu ? 
340	NA	 Mustaks tõmbunud seintega kuuri silmitsedes mõtlesin nii ja ühest rohtukasvanud hoovist juba eelmisest korrast meelde jäänud viltuvajunud katusega ( see oli rohkem kaldu kui varem ) maja eest läbi minnes mõtlesin samuti , kas pean vastu , ja mille taha varjata seda , kui järsku peaksin enesevalitsuse kaotama . 
340	NA	 Ma ei teadnud , kas pean vastu või kas seda saab millegi taha varjata . 
340	NA	 Otsustasin senikaua kui võimalik hoida pea mõtetest tühja . 
340	NA	 Ämber kaevul andis märku , et inimene võib olla lähedal . 
340	NA	 Uks kääksatas ja trepile astus mitte enam väga noor mees , ülakeha paljas . 
340	NA	 Ta vaatas meid näoga , nagu oleks ta purjus . 
340	NA	 Või oli tal muidu metsik pilk . 
340	NA	 Nagu võõramaalasel . 
340	NA	 Heitunud olend , kes on ennast maailma eest sinna majja peitnud , ukse seestpoolt kinni tõmmanud . 
340	NA	 Selle maa põliselanikud ongi niisugused . 
341	NA	 Ütlesin hästi kiiresti : “ Tere . ” 
342	NA	 Mees pomises midagi ja mu kaaslane vastas : “ Me tahame talu osta . 
342	NA	 Kas siin kuskil on mõni koht müüa ? ” 
343	NA	 Mees jäi pead vangutades meile järele vaatama . 
343	NA	 Tundsin kuklas ta pilku . 
344	NA	 Enne sajandivahetust pidi Mike Oldfield Eestis kontserdi andma . 
344	NA	 Ta jäi tulemata . 
344	NA	 Räägiti , et see tulematajäämine oli seotud ühe ta suurema , sajandivahetuseks mõeldud kontserdiga . 
344	NA	 1999. aasta sügisel ilmuski “ The Millennium Bell ” , milleski väga sarnane Vangelise muusikaga filmile “ 1492 : Conquest of Paradise ” . 
344	NA	 Kui Mike Oldfield olnuks töökoha ja perekonnata alkohoolik , oleksin arvanud , et mees sel lagunenud maja trepil on tema . 
345	NA	 Ta elab Ibizal . 
345	NA	 Ta on väga rikas mees . 
345	NA	 Väga . 
345	NA	 Mõne päeva pärast sõitsime Tartusse tagasi . 
346	 Hukkunud Alpinisti hotell 	 Hukkunud Alpinisti hotell 
347	NA	 Uurija Glebsky on jõudnud kohale , väsinud pikast sõidust ja sellele eelnenud kuudest , mil ei ole olnud palju aega hinge tõmmata . 
347	NA	 Erinevatel põhjustel pole ta sellest seljataha jäänud maailmast tükk aega enam mingit rõõmu tundnud . 
347	NA	 Ees terendab aga pikk valge puhkus kohas , kus ei ole ette näha liigseid emotsioone . 
347	NA	 Võib-olla pole seal isegi mitte midagi teha . 
347	NA	 Ainult toas istuda ja aknast välja vaadata – päikest ja lund , lumevälju . 
347	NA	 Sellesse liikumatusse pilti ilmub tume täpp . 
347	NA	 Suurenev täpp , uus tegelane . 
348	NA	 Täites hästi ära tühja koha , mida enne , tõsi küll , ei olnud . 
348	NA	 Mitte temakujulist . 
349	NA	 Ta jälgib mind vargsi , samal ajal kui mina teisi jälgin . 
349	NA	 Oletades , et temagi teeb tasahilju nende kohta märkmeid , libiseb mul peast läbi mõte : 
350	NA	 “ Minu mees . ” 
351	NA	 Me ajame sama asja , ajame seda ühtemoodi , oleme sarnased . 
351	NA	 Teda jälgides saan ehk teada , kes ma olen . 
351	NA	 Inspektor Glebsky teeb kindlasti kõigi kohta ülestähendusi . 
352	NA	 Tegelikult ta ei tee . 
352	NA	 Ta jälgib ainult ühte inimest . 
353	NA	 Ta on välja valinud just selle , kelle abiga saaks koduse töö tegemata jätta , kasutada tema “ meetodit ” , lugeda tema “ märkmeid ” . 
353	NA	 Kuidas ta teda vaatab : erakordselt tähelepanelikult . 
353	NA	 Tähelepanu tähendab siin , et pilku teritatakse võõra tundmaõppimiseks . 
353	NA	 Kindla eesmärgiga : kasutada tema “ märkmeid ” . 
354	NA	 Ja miks ta ise neid ei tee ? 
355	NA	 Ta ei suuda produtseerida mitte mingisugust tõde ega valet , mida ta ise usuks . 
355	NA	 Tõde või valet nende inimeste ja maailma kohta , mida ta saaks kas või hetke vältel tõsiselt võtta . 
355	NA	 Mille juurde ta pidevamalt , pikemaks ajaks jääks . 
355	NA	 Mulle ei tule pähegi võimalus , et tema märkmeid ei tee , veel vähem küsimus , miks . 
355	NA	 Tal on vaja minu nägemust ( nägemust ! , visiooni ! ) ja sellepärast klammerdub ta minu külge . 
355	NA	 Et mind uskuda ? 
356	NA	 Ta arvab , et tõde peitub liigutuses , millega ma haaran pliiatsi ; viisis , kuidas pööran lehte ; sahinas , mida tekitavad sõrmed arvutiklaviatuuril töötades . 
356	NA	 Ta arvab , et need liigutused on põhjuseks , miks minu märkmetes võib olla midagi tavatut , tavalisest erinevat . 
356	NA	 Ta tahab näha minu märkmeid . 
357	NA	 Ja mina tema sõnaraamatut . 
358	NA	 Esiotsa ta ei sega . 
358	NA	 Ilmub jadamisi teisi ja teen nendegi kohta märkmeid . 
358	NA	 Olen “ üksildane ” . 
358	NA	 Minu identiteedikriis on igaühele hästi näha . 
358	NA	 Igaüks – nagu on jällegi rõõmuga täheldatav – esindab kindlat inimtüüpi . 
358	NA	 Kõik erinevat . 
358	NA	 Nagu loodaksin neid kokku lugedes ja kirjeldades , et mõni osa jääb üle – mulle . 
358	NA	 Olengi siis ju täpselt teada saanud , kes ma olen . 
359	NA	 “ Ma olen teada saanud , kes ma olen ” , ennast teiste kaudu määratlenud , ära kirjeldanud : 
360	NA	 “ Ma olen Lutsiferi pruut . ” 
361	NA	 Kui ta nad kokku loeb ja ära kirjeldab , jääb mõni osa üle ka talle – see , kes puudub ; ta saab mängida seda puuduvat . 
362	NA	 Ja siis ilmub jälle tema – taas jälgib ta , kuidas P. märkmeid teeb . 
363	NA	 “ Kuid ma ei pea silmas jumalat ( kes nagunii kõike näeb ) . 
363	NA	 Oletan , et temagi võiks märkmeid teha . 
363	NA	 Me oleme nii sarnased . 
363	NA	 On väljaspool kahtlust . 
363	NA	 Et oleme sarnased . 
363	NA	 Harjumuste sarnasus , väikeste detailide kokkulangevus . 
363	NA	 Tarbime neidsamu asju . 
363	NA	 Hingame sedasama õhku . 
363	NA	 Meie peale paistab sama päike ja meile langeb seesama pimedus . ” 
364	NA	 Eelkõige – pimedus . 
364	NA	 Nende peale langeb pimedus , sel esimesel päeval . 
365	NA	 Märkmed käivad tema naise kohta . 
365	NA	 Ülestähenduste huvitavam osa algab sealt , kus mängu tuleb vägivald . 
365	NA	 Kirjanikud kirjeldavad . 
365	NA	 Kui neil sõnad otsa saavad , siis kasutavad nad doonoreid . 
365	NA	 Vägivald on eluga seotud sedavõrd , et C. B. ajab naist taga ja naine sulgeb ennast vannituppa . 
365	NA	 Kutsub naabrid appi . 
366	NA	 Ime küll . 
366	NA	 Sellistes majades ei tule naabrid mitte iial mitte millegi peale kohale . 
366	NA	 Naine pidi tegema väga kõva kisa või oli tal olnud naabritega varasem kokkulepe . 
366	NA	 Või oli tema hädakarje millegi poolest eriline , kuigi põhjus oli triviaalne . 
366	NA	 Põhjust karjumiseks ei näe ma teps mitte : seda meest ma poleks kartnud . 
366	NA	 Täiesti väljamõeldud situatsioon , mille C. B. ise mulle ette söötis ? 
366	NA	 Mul ei ole kusagilt võtta andmeid , et teda uskuda või ta juttu ümber lükata . 
366	NA	 Selle põhjal väidan – kui naine pidevalt talle seda meelde tuletab ja ette heidab - , et nainegi on välja mõeldud . 
366	NA	 Koos nende abielu võtmesituatsiooniga . 
367	NA	 Aga kui naine on päriselt olemas ja ta naist vannitoani jälitas , lubades ta ära tappa – muidugi oli ta purjus … 
368	NA	 Kui nii , siis läks asi naisele sügavale hinge . 
368	NA	 See oli tema võimalus puudutada tõelist , nagu ütleb üks eesti kirjanik … 
369	NA	 Puudutas selle ära ja igatseb puudutust veel ja veel korrata . 
369	NA	 Tõeline ongi tema jaoks vägivald – eriti lähedane kokkupuude , elu ja surma küsimus . 
369	NA	 Ta tahab tunda surma puudutust . 
369	NA	 Kui tuleb surm , läheb ta samuti vannituppa ja karjub naabreid appi . 
369	NA	 Tulevad politsei ja uudishimulikud naabrid ning surm peab vannitoa ukselt tagasi minema . 
369	NA	 Eks ole . 
369	NA	 Nii oli ta seda mõelnud . 
370	NA	 ..... 
371	NA	 Nüüd kirjeldan veel kord , kuidas asjad tegelikult olid : tegevuspaik ilma lumeta linn , kus ei ole kindlasti veel kuigi palju musta värvi maju . 
371	NA	 Mu ideaallinn on seest ja väljast musta värvi . 
371	NA	 Pimedal ajal ei ole midagi näha . 
371	NA	 Võid ennast vastu seina ära lüüa . 
372	NA	 Oleks see alles tervendav . 
372	NA	 Inimesed muutuksid , kindel see . 
372	NA	 Õhtuti on see linn inimtühi . 
372	NA	 Seisan tundide kaupa maja ees ning seest ega väljast ei kosta mingeid hääli . 
372	NA	 Sisse pole kellelgi asja ja kellelgi pole asja ka välja . 
373	NA	 Öö meeldib mulle : asjade kohta puudub siis igasugune info . 
373	NA	 Sisehääl saab rääkida takistamatult . 
373	NA	 Pimedus on teretulnud , kui silmad on väsinud . 
373	NA	 Mitte et ma näha ei tahaks . 
373	NA	 Aga ma näen paremini , kui on pime . 
374	NA	 Seda kohta ma ei armastagi enam nii väga kui seda imaginaarset linna , ega hooli niipalju endast kui kellestki , kes on rohkem ja tõelisem , reaalsem mina , kui ma iial olen olnud ; kellest vormunud üldistus on mulle inimeste hulgas viibimiseks hädavajalik . 
374	NA	 Sest tegelikult olen lagunemas . – Et olla nagu lahendamata saladus vanglamüüri taga , on ta enda ümber ehitanud Paksu Margareeta . 
374	NA	 Endast kaugele maha jätnud välise kesta , mis oli nagunii fragmentaarne . 
374	NA	 Ta paigutab oma terviklikkuse hoopis mingisse filmi ja seda uuesti vaadates muutub endaks , sest on ta ju oma südame ära peitnud selle sisse , seitsme värava ja luku taha . 
375	 Talve rekonstruktsioon 	 Talve rekonstruktsioon 
376	NA	 Räägitakse , et kohad peavad meeles sündmusi ja elutud asjad säilitavad infot , aga see on jama . 
376	NA	 See ei ole nii . 
376	NA	 Sellegipoolest kartsin sinna korterisse minna . 
377	NA	 Olles teadvusekaotuse äärel , võib inimene ajada täpselt niisama tarka , mõistlikku , sidusat juttu nagu siis , kui ta on adekvaatne , endine , terve . 
377	NA	 Tõeliselt kole läheb hästi kiiresti meelest ära - ei tea miks ? 
377	NA	 Meelde jäävad ilusad hommikud , pikad teekonnad , mõtted , mis on mõeldud nendel teekondadel . 
377	NA	 Teel C. B. maja juurde olin mõelnud palju ilusaid mõtteid ja see tee sisaldas neid kõiki . 
377	NA	 Aga võib-olla pidi halbki kuhugi alles jääma . 
377	NA	 Kui see ei jää inimeste mällu , siis hoiavad seda alal hoopis asjad : mööblitükid , seinad , puit , kivi . 
377	NA	 Metall , ehted , riided . 
377	NA	 Nemad mäletavad , mitte meie . 
377	NA	 Aga neil on võime seda inimestele meelde tuletada . 
377	NA	 Nad ei saa rääkida , aga säilitavad pilti . 
378	NA	 Mõned seletavad niimoodi kummituste olemasolu : mingi sündmuse tugev energialaeng vajutab pildi elutute asjade mällu . 
378	NA	 Tingimuste ja asjaolude soodsal kokkulangemisel pilt elustub ja me näeme seda . 
379	NA	 Nõnda siis ei tohiks ma sinna majja minna . 
379	NA	 Või peaksin just minema . 
380	NA	 Võib-olla riiul , mis seinalt alla kukkus , teadis liiga palju . 
380	NA	 Mälestuste jõud , mida keegi teine ei teadnudki , liigutas ehk mööblit . 
380	NA	 Paljud asjad võivad omatahtsi muuta vana , kindlakskujunenud paika . 
380	NA	 Mis pani närtsima lilled ? 
380	NA	 Pidasin seda väga tugevaks anomaaliaks . 
381	NA	 Kogu anomaalia mahub hästi ära inimesse nimega Artur . 
381	NA	 Kes nagu sein või kivi või maja tekitab või taasloob mingi mälestuse , taastab anomaalia - mis võiks olla normaalne või loomulik , see jõuab tema kaudu pärale pildina , mille põhisisu on moonutuses , nihkes . 
382	NA	 Tema riidest lahtivõtmine kujunes mulle kinnismõtteks . 
383	 2 . 	 2 . 
384	NA	 Oli varajane keskpäev , kui mingis täissuitsetatud toas rääkis üks naine jalgu kõlgutades lühikesele noorepoolsele mehele raamatust , mida ta käes hoidis – see oli vanaaegses nahkköites ilmselt hinnaline trükis . “ Mida sa naerad ? “ küsis naine mehe käest . 
384	NA	 See oli kurja alltekstiga muinasjutt . 
384	NA	 Kas tahate tõesti teada , mida vastas mees ? 
385	NA	 Jõudsin Oti juurde ja olin üsna endast väljas . 
385	NA	 Pärast seda , kui Artur mu oma õhupüssiga maha lasta lubas , olin enam-vähem kogu aeg endast väljas . 
385	NA	 Olin kellelegi öelnud , et Artur on minusse armunud – mis oli mu meelest ilmselge – , ning see keegi oli seda rääkinud kellelegi kolmandale . 
385	NA	 Otsapidi ja väikese moonutusega oli jutt jõudnud Arturini . 
385	NA	 Mõtlesin , et iga kohtumine välismaailmaga on ka võimalik kohtumine Arturiga . 
385	NA	 Ja olin väga , absoluutselt ettevaatlik . 
385	NA	 Oli pühapäev ja olin ettevaatlik . 
386	NA	 Aga ka mitte eriti . 
386	NA	 Olin juba lootuse kaotanud . 
386	NA	 Kaasas oli mul sõnaraamat . 
386	NA	 Hakkasin Otile seda väga imelikku teksti lahti seletama . 
386	NA	 Istusin kirjutuslaua peal ja rääkisin , arvan , üsna objektiivselt tükk aega . 
386	NA	 Sisseelavalt – ja muuseas ! – tõesti elasin sisse . 
386	NA	 Kuigi kogu aeg mõtlesin umbes sedasi : kus on Artur ja tema sõber ? 
387	NA	 Ja varsti ta helistas . 
387	NA	 Või keegi neist . 
388	NA	 “ Nad on jõe ääres , ” ütles Ott . 
389	NA	 Ütlesin , et ei lähe sinna : 
390	NA	 “ Ma ei lähe mitte mingil juhul jõe äärde isegi mitte praegu . 
390	NA	 Ma ei tohi seda teha , sest muidu juhtub kõik jälle samamoodi nagu sellel õhtul … Sellest õhtust on mul meeles , et isegi see kuradi pliskapudel ütles mulle kõike järgneva kohta , ja sina väidad , et pliskapudelit ei olnud ! ” 
391	NA	 “ See ei olnud pliska , olen seda sajale inimesele rääkinud ! 
391	NA	 Sina oled ainus , kes ütleb , et see oli pliska ! 
391	NA	 See oli väga hea ja kallis konjak ! ” 
392	NA	 “ Aga kui sa , ” arutlesin , “ mind jõe äärde saadaksid … ” 
393	NA	 “ Anonüümsete alkohoolikute koosolekutel räägitakse , et kui püüad mitte juua , siis hoia kõrtsidest ja baaridest eemale , ” ütles Ott . 
394	NA	 “ Minu sõltuvus on see , et tahan rääkida . 
394	NA	 Olles leidnud sõnaraamatu , on mul vaja seda ju kasutada . ” 
395	NA	 Ott oli mõlemad aknapooled pärani lahti lükanud , et hajutada öiste külaliste lõhnu . 
395	NA	 Arturist ja tema sõbrast oli kööki ununenud pikakaelaline roheline pudel . 
395	NA	 Kui kööki suitsetama läksime , puudutasin pudelit . 
395	NA	 Liigutuse tagasipeegeldus pudelikaelal ütles , et keegi oli pliska pudelisse tagasi valanud ; jook oli vedel , liisunud . 
395	NA	 Jõin otse pudelist , seejärel väljusime ja jõudsime läbi hilissuvise linna viltuse punase majani . 
395	NA	 Meid ümbritses aguli pahaendeline vaikus . 
395	NA	 Korteriperemees avas hääletu uksekella peale niisama vaikselt ukse . 
395	NA	 Ta polnud üksi – Artur taandus läbi labürintja kõrgete akendega korteri nagu viirastus , sinise õhuga ühte värvi . 
395	NA	 Poest toodi veini ja likööri . 
395	NA	 Panin lauale sajakroonise , mis mulle ei kuulunud . 
395	NA	 Nagu oleksin saanud loa varastada ega saanud sellest õigel ajal aru . 
395	NA	 Rahutuks muutis mind aimdus , et nüüd on juba võimatu ja hilja raha tagastada nii , et C. B. seda ei märkaks . 
395	NA	 Kõigest jääb magusa veini mõrkjas maitse … 
396	NA	 Läksin Arturiga kaasa ja mind hämmastas mõnevõrra , et ta küsis mitu korda : 
397	NA	 “ Kuhu ma sind magama panen , kõrvaltuppa või rõdule ? ” Olin enamasti maganudki kõrvaltoas . 
397	NA	 Nüüd aga ütlesin mõtlematult , et võib ka ühes voodis magada : 
398	NA	 “ Ei ole vaja vaeva näha . ” 
399	NA	 Keset Arturi tuba oli raamaturiiulitega kolmest küljest piiratud voodi , otsekui müüritud hämarasse tuppa . 
399	NA	 Niipea kui voodisse läksime … 
400	NA	 Seda ei ole võimalik kirjeldada . 
400	NA	 See ei kirjeldu . 
400	NA	 Ma üritan seda kirjeldada , aga ei luba midagi . 
401	NA	 See nägi välja , nagu oleks tegemist inimestega , kes on olnud tükk aega söömata ja joomata . 
401	NA	 Tegelikult nad ei olnud ju söömata ja joomata ! 
401	NA	 Või olid ? 
401	NA	 Seda ma usun ka , aga see ei olnud ju söömine ja joomine , mida nad tegid . 
401	NA	 Seal oli palju veidraid asju , kogu selle kontakti juures oli üks asi mõrasem kui teine . 
401	NA	 Ma ei saanud esiotsa nende imelikkusele pihta , mis ongi viga . 
401	NA	 Tagantjärele tundub just see hästi kummaline . 
401	NA	 Kui tegelikult , sisemiselt , isegi minu vaatepunktist paistab selline käitumine pehmelt öeldes absurdne . 
401	NA	 Artur ostis muidugi enne kaks pudelit valget Monastõrskaja Izbad . 
401	NA	 Ta võttis seina seest raha , seejärel läksime poodi ja ostsime seda plekimaitsega veini . 
402	NA	 Inimeses võitlevad kaks tungi : soov iga hinna eest ennast säilitada , varjata , hoida kinni sellest , mis on õnnestunud kätte saada , kümne küünega - , ja teine - soov minna välja , panna kõik mängu uute kogemuste nimel . 
403	NA	 Sellele mõttelaadile saaks vastu ainult täiesti erinev mõttelaad , mis ei häbene tunnistada , et tegelikult on vaja midagi muud . 
403	NA	 Igaühele midagi talle eriomast . 
403	NA	 Ainult erinevaid mõttelaade kõrvutades on võimalik jõuda objektiivsuseni . 
403	NA	 Seisundini , kus keegi ei ütle kellelegi : “ Aga sa kõneled ju ainult iseendast ! ” 
404	NA	 Rebisin katki kausaalsuse tema elus , aga ühtegi tegu ei saa korrata sama tagajärjega . 
405	 3 . 	 3 . 
406	NA	 Pärast teadsid nad rääkida hoopis ilutulestikust . 
406	NA	 Peaaegu unustasin , et olin seda nii paljudega arutanud . 
406	NA	 Tähtis on ehk varane hommikutund uue aasta esimesel päeval , kui üle suure silla jõe vasakule kaldale läksin . 
406	NA	 Oli hirmus tahtmine alla hüpata : kõik on otsas , nüüd on nad mu nii kaugele viinud , mu kätte saanud . 
407	NA	 Ega mina ilutulestikku tee ! 
408	NA	 Ega mina kalendrit kirjuta ! 
409	NA	 Suuri pudeleid ei saa üksi avada , Üampust ei ole võimalik üksi juua . 
409	NA	 Üksi juues hakkab lihtsalt veel kurvem . 
410	NA	 Usun , et Otile võis paista eriti võigas , et Üampusi oli mitu . 
410	NA	 Täpsemalt : üksteist . 
410	NA	 Proovisime kõigepealt magusamaid , vaatasime kella , millel polnud südaööni jõudmisega enam kuhugi kiiret , siis võtsime viimase mehise lonksu ja väljusime suurepärasesse öhe . 
410	NA	 Ott püüdis Arturit kuidagi välja vabandada . 
410	NA	 Olin äkki pähe turgatanud ideed ka Arturile tutvustanud : minna uusaastaööl kesklinna ilutulestikku vaatama . 
410	NA	 Et sellest süütust ettepanekust läheb õhtu veel ilusamaks . 
410	NA	 Ta keeldus , veel enam : hakkas telefonis minu peale karjuma . 
410	NA	 Ma ei saanud ühestki sõnast aru ja panin toru hargile . 
410	NA	 Niimoodi inimesed organiseerivadki endale ilusaid õhtuid . 
410	NA	 Viis tundi enne südaööd helistasin Otile : 
411	NA	 “ Mida sa õhtul teed ? ” 
412	NA	 “ Mõtlesin , et enne kaheksat ma ei liigu , kuulan Oldfieldi lõpuni . 
412	NA	 Teie liigute ? 
412	NA	 Palju teid seal on ? ” 
413	NA	 “ Üksi olen . ” Ja seletasin ka Otile , mis oli juhtunud . 
413	NA	 Nagu oleks ta küsimusega , kellega veedan uusaastaöö , mu plaanid ära sõnunud . 
414	NA	 “ Eks siis püüan lahenduse leida , ” arvas ta , “ kuid võib-olla peaksid Arturiga siiski veel rääkima . ” 
415	NA	 “ Ma ei saa sinna helistada . 
415	NA	 Võimalus , et vastu võtab kas ema või Artur ise , on mõlemad ühevõrra halvad . 
415	NA	 Ema ostis kaks Üampust . 
415	NA	 Saan sõimata või viskan lihtsalt ise toru ära . 
415	NA	 Artur oleks võinud sellele mõelda kell pool neli pärastlõunal , ” ütlesin ma , “ aga pole midagi parata . 
415	NA	 Ilutulestikku ta vihkab . 
415	NA	 See on suur üleüldine purse , millest ta mu suurima rõõmuga eemal hoiaks . 
415	NA	 Ja mille mulle ära keelaks . 
415	NA	 Ma ei tohi seda öelda , aga ütleksin hea meelega , et vihkan teda . ” 
416	 4 . 	 4 . 
417	NA	 “ Niisiis oleme taas salongis . 
417	NA	 Vaatame loojuvat päikest ja raagus puid . 
417	NA	 Lumiseid katuseid ja kõike vaatame . ” 
418	NA	 “ Praegu on väga hea siin olla , sest kui oleksin kellegi teise juures , siis oleksin kindlasti välja nuianud loa Arturile helistada . 
418	NA	 Siin ei saa seda teha , sest lauatelefoni ei ole - õnnestub säilitada eneseväärikuse riismeid . ” 
419	NA	 “ Mina vaatan tüdrukut , kes põrandat peseb ja räägib . ” 
420	NA	 “ Tegelikult ei räägi ma midagi . 
420	NA	 Pean ennast koguma , üleminek ja vabanemine eeldaksid ehk rääkimist . 
420	NA	 Kui te ei räägi enam narkootikumidest , võiksime diktofoni jälle sisse lülitada . 
420	NA	 Selle märgiks on süttiv punane tuli . ” 
421	NA	 “ Kui diktofon käima panna , siis ei suuda keegi taastada head teksti , küll aga on kõik valmis produtseerima kilomeetrite kaupa halba teksti . ” 
422	NA	 “ Milleks on sulle vajalikud üleminekud – kas Artur nõuab sinult üleminekuid ? 
422	NA	 Seda teksti lindistad talle ? ” 
423	NA	 “ Räägin endast , mitte teistest : üritan ümber lülituda . 
423	NA	 Kui tahan olla romantiline armastaja , siis ei saa ma praeguses olukorras ühtlasi viina visata . ” 
424	NA	 “ See on tõeline dekadents , ” ütleb nr. Üks , “ sinusugune tütarlaps istub laua taha , joob , paneb pläru hambusse ja ütleb , et kui tahab olla romantiline tütarlaps , siis ei saa siin laua taga viina visata . 
424	NA	 Samal ajal lindistab selle jutu . 
424	NA	 Vaat see on dekadents ! ” 
425	NA	 “ Kas dekadents on etteheide ? ” 
426	NA	 “ See on enesehävituslik . ” 
427	NA	 “ See on sedastus , ” ütleb nr. Kolm väljavabandavalt : “ Iga vähegi tõsiseltvõetav kunstiteos tekib ainult kannatustest . 
427	NA	 Kui sa ei kannata , siis ei arene sa ka inimesena , ei suuda mõista teiste kannatusi . 
427	NA	 Oled sa näiteks mõelnud , miks Arturil on peamiselt löömafilmid ? ” Ma ei olnud sellele üldse mõelnud , sest ei pidanud neid löömafilmideks . 
427	NA	 Kas filmid peaksid teistsugused olema ? 
427	NA	 Nr . 
427	NA	 Kolm vangutab pead : naistele ta selliseid filme ei näitaks . 
427	NA	 Kui Artur kavatseb naiste juures kaugele jõuda , siis mitte nende filmidega , kus inimesi tükeldatakse ja verd purskab nagu fontäänist . 
428	NA	 Muidugi ei kisu miski mind telekat lahti tegema uudiste- või politseisaadete ajal , sest on enam-vähem kindel , et näidatakse laipu . 
428	NA	 Kuidas saab film olla vägivaldne , kui kõik on lavastatud ning nüüd juba arvutiga tehtud ? 
429	NA	 “ Kui Artur kavatseb naiste juures kaugele jõuda , siis ei tohiks ta neile näidata “ Mary Poppinsit ” , ” arvan mina . 
430	NA	 “ Kuid mina mõtlen ikkagi , ” jätkab nr. Kaks näppu üles tõstes , “ et kui kunagi kellegagi - tütarlapsega - koos oleme , siis peab see olema mitte enesehävituslik , vaid kuidagi positiivne … ” 
431	NA	 “ Leia endale tütarlaps , eks siis vaatame , ” torkan mina . 
432	NA	 “ Näiteks meie sinuga , ” on nr. Kaks kinnismõtteline , “ võiksime seda proovida küll , kui sa ainult suudad ette kujutada , et oled koos teise tüdrukuga . 
432	NA	 Kindlasti oled sa mõnikord teiste tüdrukutega seda proovinud ? ” 
433	NA	 See on juba ilmselge tülinorimine . 
434	NA	 “ Vaadake parem linna – milline ilu ! ” püüab nr. Kolm kohmakalt teemat vahetada . “ Vaata , kuidas päike loojub , suitsud tõusevad Tartu tuuletusse taevasse ; vaata , kuidas linn sätendab ja särab ! ” 
435	NA	 “ Eh teid , kirjatarku , mis häda on mul aknast välja vaadata . 
435	NA	 Ma elan siin ja võin iga päev seda imetleda , ” ütleb nr. Üks , majaomanik , “ suits sees ja suits väljas . ” 
436	NA	 “ See annab märku inimeste elutegevusest . 
436	NA	 See küll ei ole dekadents . ” 
437	 5 . 	 5 . 
438	NA	 Kalendrikirjutaja oli vaevalt jõudnud uue aasta kuuenda päevani , kui Arturiga ära leppisime . 
438	NA	 Aga kui ta oli jõudnud uue aasta teise päevani , läksin Arturi juurde . 
438	NA	 Ta viskas mu sinna jäänud asjad mulle üle ukse sülle . 
438	NA	 Toppisin need kotti ja läksin enam-vähem sirge seljaga üle silla – kas olin tundlik ? 
438	NA	 Igatahes läksin külla vähemtundlikule isikule , korterisse , mis asus heas kohas , vaatega Eedenile . 
438	NA	 See uus suur pood ehitati enne jõule kanali kaldale Võidu silla otsa juurde , kus enne oli lage maa , võsa . 
438	NA	 Mitte jõgi , nagu ekslikult väitsin , vaid enne ikka kanal , seejärel jõgi – see sild läheb üle kahe vee . 
439	NA	 Maja on piklik ja suur , kuid lamedavõitu – hoone laialivalguvust rõhutavad müügisaalide madalad laed . 
439	NA	 Eedeni ülemise korruse akendest avaneb suurepärane vaade jõe vasakul kaldal asuvale linnaosale . 
439	NA	 Aga ma ei jõudnud ülemisele korrusele . 
439	NA	 Telefonikaardi ostsin esimeselt korruselt , alkoholiosakonnast . 
439	NA	 See tuletas meelde kõiki liialdusi . 
439	NA	 Kas tõesti mina , mõtlesin järjekorras seistes . 
439	NA	 Olin uusaastaööl Illegaardis õlut varrukasse loksutanud . 
439	NA	 Needsamad riided olid mul veel kolm päeva hiljem seljas ning haisesid . 
439	NA	 Maailm oli muutunud sogaseks : suits ja udu katsid kogu linna . 
439	NA	 Sombust taevast lõhestasid pidevad ilutulestiku sähvatused . 
439	NA	 Valgus muutus roosaks ja punaseks , suits mattis kirikutornid , tungis välja akendest ja ustest koos meiegagi , keda nagu tõugati ühest suitsevast ukseavast teise . 
439	NA	 Oli mingi päev jaanuari alguses . 
439	NA	 Läbi väsimuse ei imbunud enam ainsatki vihjet kellegi pärast sillalt allahüppamisele . 
439	NA	 Võib-olla ei olnud ma veel päris kaineks saanud ? 
439	NA	 Olin palju joonud . 
440	NA	 Veini ? 
440	NA	 Kes ütles , et veini ? 
440	NA	 Olin lubanud minna hoopis Üampust jooma . 
440	NA	 On vaja kaineneda nii sellest hetkest kui ka eelmisest – ööl vastu uut aastat avas C. B. üksinda Üampuse ja jõi seda minuta . 
440	NA	 Tol ööl jõi ta Üampuse ära ja ootas mind . 
440	NA	 See olukord oma ebavajalikkuses jääb ennast ilmselt kordama . 
440	NA	 Ta sai aru , et asi on tõsine . 
440	NA	 Kolm päeva hiljem vaatas ta mind oma köögilaua taga ja segas tee sisse gripivastast pulbrit . 
440	NA	 Jõin tee ära ja läksin minema ning ta ei takistanud mind . 
441	NA	 Võib-olla tuleks uks lukku panna ja mind kinni hoida . 
441	NA	 Panna uks lukku , et ma ei jõuaks veidrasse linna mitte väga lähedal sellele kohale siin . 
442	NA	 Erilise üleminekuta istusime varsti juba Arturi köögis ja jõime mõrkjamaitselist ja väga lahjat vermutit . 
442	NA	 Ema oli veerand tundi enne minu saabumist ära läinud . 
442	NA	 Arturile näis see meeldivat . 
442	NA	 Et saame omavahel rääkida . 
442	NA	 Seljataga oli mul järjekordne kõrtsiöö . 
442	NA	 Kartes Arturi vannituba ära määrida , ei läinud ma duÜi alla . 
442	NA	 Pesta polnud võimalik . 
442	NA	 Ema oli vee kinni keeranud ja arvesti näidu üles märkinud . 
442	NA	 Vaatasime hoopis filme . 
443	NA	 Üks silm televiisoris , lugesin tähenduslikku subtiitrit : “ Ta peab end kellekski teiseks . ” Ma pean end kellekski teiseks . 
443	NA	 Kas pean ? 
443	NA	 Mis on reaalne ? 
443	NA	 Kui tuleb tema surmapäev , tõmban sellele kalendris risti peale ja lähen oma päevadega edasi . 
443	NA	 Kas reaalne on rist ja mitte surm ? 
443	NA	 Reaalsus on pisike ja tühine nagu kuutsükkel , mida on tarvis teada , et mitte rasestuda . 
443	NA	 Millest saab mööda minna , millest saab üle minna , millest saab edasi minna . 
443	NA	 Eks ole see õiglane ? 
444	NA	 Arturit kindlasti ei eruta suhtlemine võimatuga , tema lapsepõlve teravaim kogemus ei ole see , et temalt võetakse ära kehalisus . 
444	NA	 Võetakse kõige tähtsam . 
444	NA	 Edaspidi peab see isik nägema kõigis suhetes ainult nende võimatut poolt . 
444	NA	 Valida kõige raskem ja uskuda pigem sellesse , mida näha ei ole , kui inimeste sõnadesse millegi kohta . 
444	NA	 Jumal on sõnul väljendamatu , teda ei saa kirjeldada . 
444	NA	 Sellesse , mida suudab edasi anda keel , ma ei usu . 
444	NA	 Mis ei välista keskendumist keelele , väljendusele , kui näiteks alkohol aitaks seda teha . 
444	NA	 Kui olla näiteks kogenud , et midagi ei saa puudutada . 
444	NA	 Peale juuste . 
445	NA	 Mul on vaja tervikpilti ja siis on juba kõik olemas . 
445	NA	 On vaja näha midagi sellest , mis on tähtis . 
445	NA	 Keel , mida ta räägib , on mulle võõras . 
445	NA	 Omakeelseid subtiitreid ei ole . 
445	NA	 Hoolimata sellest on mul teda vaja . 
445	NA	 Seda , mida ta ütleb . 
445	NA	 Mul on täiesti kama , mis keeles see on või mida see võiks tähendada . 
445	NA	 On küll vaja kuulda , mida ta ütleb , kuid ma ei taha tähendust . 
445	NA	 Tähenduse olen võimeline juurde mõtlema , keelt mõistmata sellest ikkagi aru saama . 
446	NA	 Pärast seda – samuti arvuti abil tehtud – filmi pole enam miski endine . 
446	NA	 Ei ole enam võimalik vaadata filmi , kus ei juhtu midagi peale selle , et inimene kõlgub seina küljes ja maani on väga palju meetreid . 
446	NA	 Pärast arvutiga tehtud filme pole enam mõtet näidata hirmu , verd ja kaskadööre . 
447	NA	 On tähelepanuväärne , et selles filmis ei sööda , jooda ega suitsetata . 
448	NA	 Seoses inimvajaduste ja paratamatuste , näiteks surma ignoreerimisega , puhastatakse plats tervetest žanridest . 
448	NA	 On võimalik endiste žanride kadumine . 
448	NA	 Globaalprobleeme lahendades tuleb igasugune inimlik saast kõrvale jätta . 
449	NA	 Võib oletada , et seesuguse puhta ja isegi steriilse filmi tekitab küllastumine verest ja tapatalgutest ekraanil . 
449	NA	 Nendest uut tüüpi tegelastest ei voola eriti verd ja tavaliselt nad ka ei sure . 
450	NA	 Tegelikkusega on see rängas vastuolus . 
451	 6 . 	 6 . 
452	NA	 See on huvitav küll , aga kui tegelikust elust rääkida , siis ei jäänud mul mingeid küsimusi . 
452	NA	 Ema tuli hommikul kööki ja ütles , et tema meie linu enam pesema ei hakka . 
452	NA	 Teadsin küll , milles asi - linad olid suure tõenäosusega plekilised . 
452	NA	 Verised ja porised . 
452	NA	 Sisemiselt muigasin : probleem võinuks tekkida ka plekkideta linade puhul . 
452	NA	 Väliselt jäin rahulikuks ja ütlesin , et rääkigu oma pojaga . 
453	NA	 “ Järgmine kord võta oma linad kaasa ! ” ütles ema . 
453	NA	 Kuulasin ta vaikselt ära ega öelnud midagi . 
453	NA	 Ema pidi varsti välja minema . 
453	NA	 Artur magas . 
453	NA	 Istusin arvuti taha ja hakkasin vaatama “ Pimedusearvet ” , et unustada problemaatika , mis keerdus linade , sooja vee ja ma ei tea mille ümber veel . 
453	NA	 Mulle meenus beyondsmusic ja taastus tunne , et liigun tundmatul maastikul . 
453	NA	 Vaatamata seal eriti ringi . 
453	NA	 Tean juba , et see tekitaks minus endisest veel suurema tahtmise sealt kiiresti minema saada . 
453	NA	 Kui selles kohas ongi inimesi , ei otsi ma nendega silmsidet . 
453	NA	 Mis nendega on juhtunud ? 
453	NA	 Mis nad sinuga on teinud ? 
453	NA	 Ära vasta , kui ei taha . 
453	NA	 Sellepärast minagi vaikin . 
453	NA	 Vastus ei ole , et “ ära usalda kedagi ” . 
453	NA	 Kui selline vastus puudub , võimaldab see teha vigu - rohkem vigu ning ei mingit kontrolli nende üle ! 
453	NA	 See muusika on rahustav kindlal põhjusel : tunnen , nagu kõneleks keegi muusika kaudu või muusika taga just minuga , teades minust kõike – veerand tundi talumatut survet tunnetele . 
453	NA	 Sellele osale sinust , mis tahaks maailma usaldada vastupidi kõigele kogetule . 
454	NA	 See muusika oli ühe isiku mu elust välja juhatanud , aga tundus , et üks film juhatab mingi inimese mu ellu jälle sisse . 
454	NA	 Kui olid lahkuminek ja reetmine , tuli see unustada ; jääda selle mehega , otsida teda maa alt ja maa pealt ; leida ta , sest ainult koos temaga lahendan ma oma kõige tähtsama ülesande . 
454	NA	 Kellega ? 
454	NA	 Kust ta leida ? 
454	NA	 Ootan – ega jõua ära oodata . 
454	NA	 Nii ma tundsin . 
454	NA	 Võtmeküsimus on allakäik . 
454	NA	 Tema valge särk on sodine ja mantel kadunud . 
454	NA	 Kas või surra , aga olla temasarnane ! 
455	NA	 Vaatasin rahulikult filmi , kuigi - minutite mäng ! 
455	NA	 Kas jõuan enne ema tagasitulekut lahkuda või mitte . 
455	NA	 Jätsin Arturile mulje , nagu helistaksin tööle , kus mind tol päeval näha ei tahetud . 
455	NA	 Tegelikult oli ette nähtud teistsugune kohtumine . 
456	NA	 Ma ei olnud üldse kindel , et C. B. kokkulepitud kohta tuleb . 
456	NA	 Ise kavatsesin olla täpne . 
456	NA	 Niisiis ütlesin Arturile , et klient ootab mind lõunaks raamatukokku . 
456	NA	 Küllap tulen pärast tagasi . 
456	NA	 Artur ütles närviliselt , et ema saab pahaseks . 
456	NA	 Teadsin väga hästi , et kui ema poest lõunasöögiga tuleb ja näeb , et mulle polegi vaja pakkuda , ei saa ta üldse pahaseks . 
456	NA	 Jätsin Arturi maha teadmisega , et ema solvub . 
456	NA	 Mind oleks vist rõõmustanud võimalus , et see juhtub , aga teadsin ju , et tõenäoliselt on ema hoopis võidurõõmus . 
456	NA	 Seega jätsin filmi ikkagi lõpuni vaatamata ja läksin ära enne poolt kolme , et jõuda Armeenia kõrtsi teisel pool jõge . 
456	NA	 Sillal võtsin taskust noa ja lõikasin endale kätte . 
456	NA	 Tõmbasin noateraga üsna kergelt , tekitades peopessa umbes viie sentimeetri pikkuse vao , ning tilgutasin täiesti jääs olevale jõele natuke verd . 
456	NA	 Seda tehes ütlesin : 
457	NA	 “ Ma ei lähe sinna majja enam kunagi . ” 
458	NA	 Jälgisin , kuidas veri alla langeb , aga ei näinud , kas see üldse jääni jõuab . 
459	NA	 See oli ehk pisut ennatlik tegu , aga hoopis rahulikumalt kõndisin üle silla kohtumispaika , tellisin seljankasupi , sõin selle ära ja süütasin sigareti . 
459	NA	 Kell oli ainult viis minutit kolm läbi , kui suitsu põlema panin . 
460	NA	 Kui jälle ümbrust märkama hakkasin , avastasin , et olen kodus , voodis ja ilma riieteta . 
460	NA	 Aga mõnevõrra huvitas mind , kas olime C. B-ga vahekorras olnud . 
460	NA	 Ma ei saanud sellest aru . 
460	NA	 Spermajälgi ei leidunud . 
460	NA	 Telefon helises ja see oli C. B. Ta ütles : “ Sinuga oli väga hea . ” Oli või ei olnud ? 
460	NA	 Põlved polnud valusad . 
460	NA	 Ta ütles juhtunu kohta midagi , aga see ei seostunud mul absoluutselt millegagi . 
460	NA	 Seoseid enam ei tekkinud . 
460	NA	 Temaga ei tekkinud seoseid . 
460	NA	 See , mis oli muutnud enne ta isiku varjundirikkaks ja köitvaks , oli kadunud , asendunud millegi muuga . 
461	NA	 Kui ükskord kokku saime , oli kõik muidu korras , aga olin ebakindel . 
461	NA	 Iga hetk võis välja tulla , et ma ei mäleta midagi – kui ta näiteks eelmise korra jutuks võtab . 
461	NA	 Kui käitub , nagu oleksime seda teinud või kui jutu sisse vihjeid poetab , siis ei saa ma millestki aru . 
462	 7 . 	 7 . 
463	NA	 Mul on võimatu tunda sinuga mis tahes tundeid , äärmustest võime siin samuti ja ainult rääkidagi : tunda äärmustest valu , hirmu , häbi , sest ilma nendeta on võimatu kogeda ka armastust . 
463	NA	 Armastuseta ma sind puudutada ei taha ega soovi , et ka sina mind puudutaksid . 
464	NA	 Loetletud tundeid ei saa mina tunda kindlal põhjusel : kõik sellised asjad on mõeldud eksisteerima kahe vahel , mitte pealtnägijate jaoks . 
464	NA	 Kui aga pealtnägijate jaoks , siis nimetame seda teatriks ja pean saama selle eest raha , oma igaõhtust palka . 
465	NA	 Naised seksivad siis , kui neile tundub , et nad võiksid selle eest midagi saada . 
465	NA	 Põhjuseks on nende ühiskonnast isoleeritus . 
465	NA	 Kui see mingil põhjusel lõpeb , saavad nad aru , et seda , mida neil vaja on , saavad nad kõikvõimalikul muul viisil palju paremini . 
465	NA	 Naist , kes on selle ära tabanud , on väga raske seksima sundida . 
465	NA	 Ta ei saa selle eest mitte midagi , millel oleks talle tähendus . 
465	NA	 Tuletan veel kord meelde , et räägime siin , kasutades Sõnaraamatut , milles puudub sõna “ armastus ” . 
465	NA	 Et olukord , kus armastust ei ole , on palju sagedasem , siis räägime tegelikust olukorrast – nii inimeste peades kui väljaspool neid . 
465	NA	 Naised ei taha seksi , sest kõike , mida nad selle abil saavad , saavad nad tänapäeval palju edukamalt , efektiivsemalt ja väiksema jõukuluga teistmoodi ka . 
465	NA	 Eks see ole vana asi , et vooruslikkust oldi nõus loovutama ainult selle eest , mis on kõige väärtuslikum . 
465	NA	 Jääb veel teema : meestevaheline seks … 
466	NA	 Sõna “ armastama ” kasutab see sõnaraamat märkimaks seksuaalvahekorda . 
466	NA	 Tunnet , mida tavaliselt armastuse all mõeldakse , ei ole sõnaraamatus puudutatud . “ Keppimine ” on kindlasti liiga labane sõna . 
466	NA	 Palju lihtsam on teha kitsamaks sõna tähendusmaht . “ Armastamine ” ja “ vägistamine ” kui sõnad hakkavad tähistama ühte ja sedasama tegu . 
466	NA	 Sisu toob see sõnaraamat ohvriks väljendusele , esteetikale , tagajärjeks moonutus , grimass , näiliselt õige , kuigi haiglasena mõjuv olukord , tegelaskuju , suhe , maailm . 
466	NA	 Vale ja haiglase maailma kirjeldus tuleks nende sõnadega paremini välja , seal ei tunduks raamat valetavat . 
466	NA	 Kannatuste kirjeldamisel peaks C. B. , selle raamatu omanik , rääkima tõtt . 
466	NA	 Kui ta teaks neist niipalju , et neid kirjeldada . 
467	 8 . 	 8 . 
468	NA	 Mida kauem inimest isoleerida , seda vähem ta teab , mis on tegelikult lubatud . 
469	NA	 Lõpuks tundub talle , et lubatud pole õieti miski . 
469	NA	 Ta ei julge isegi moosipurgil kaant pealt keerata . 
470	NA	 Ema ei luba moosi võtta ! 
471	NA	 “ Ema ütles , et võtke poolik moosipurk , ärge tervet lahti tehke ! ” 
472	NA	 “ Aga poolikut maasikamoosi ei ole , ” ütlesin Arturi külmkapis sorides , “ see aprikoosimoos on hoopis mingi keemia ! ” 
473	NA	 Kui Artur tagatuppa läks , tormasin külmkapi juurde , keerasin maasikamoosi purgil kaane pealt ja tühjendasin selle ahnelt kui surmamõistetu , kel vähe aega . 
474	NA	 Niipea kui naine muutub majanduslikult iseseisvaks , ei anna ta ennast enam tasuta kätte . 
475	NA	 Kui seks muutub vahetuskaubaks , siis ei ole tõesti mõtet sellega tegelda . 
476	NA	 Unes nägin , et olen jälle majas , kus on mustvalged , malelauda meenutavad põrandad , nagu mu kunagises Tallinna töökohas . 
476	NA	 Unenäos oli minuga kaasas Artur . 
476	NA	 Ekslesin labürinditaoliste koridoridega majas ja aeg-ajalt astusin sisse kontorisse , kus ei olnud vahepeal midagi muutunud . 
476	NA	 Mind segas kinnismõte leida ruum , milles on tumedad maani kardinad . 
476	NA	 Pidin nende taha pääsema . 
476	NA	 Täiesti olemasolevas , reaalses kohas , kus olin mõnda aega viibinud . 
476	NA	 Olid need kardinad . 
476	NA	 Kuid mitte selles paigas . 
476	NA	 Ma ei kuulanud vestlust ega osalenud selles . 
477	NA	 Istusime laua taga . 
477	NA	 Nagu ikka , tahtsid töökaaslased , et tooksin kui kõige noorem poest uue joogi . 
477	NA	 Kui tõusin , ainsa sooviga teada saada , mis seal kardinate taga siis ikkagi on , jäi Artur nendega . 
477	NA	 Seltskond paistis talle meeldivat . 
477	NA	 Ta näis arvavat , et on leidnud koha , mis võimaldab vaikset äraolemist . 
477	NA	 Ma ei kavatsenudki teda valgustada , kui väga ta selles eksib . 
478	NA	 Kui ma enam tagasi ei tulnud , hakkasid mu endised töökaaslased Arturi kallal hambaid teritama ja käskisid vaatama minna , kus ma ringi litutan . 
478	NA	 Erilise naudinguga tegi seda mu vana ülemus . 
478	NA	 Püüdsin olla nende pilk ja näha teda nagu nemad . 
478	NA	 Kui ma olin nemad , siis meeldis mulle teda vaadata küll . 
478	NA	 Aga kui vaatasin teda nagu ma ise , siis jättis see pilt mu täiesti külmaks . 
479	NA	 Väljas tõusis tuul . 
479	NA	 Kohanimedes oli palju vigu . 
480	NA	 Istusin raamatukogus ja mõtlesin õhtu peale , suured sõnaraamatud ees lahti . 
480	NA	 Et vastavalt üldlevinud tavale neid nimesid selles keeles kirjutada . 
480	NA	 Sel võrdlemisi tüütul tegevusel – mingi veel raamatuks saamata käsikirja toimetamisel – ei puudunud oma mõte . 
480	NA	 See oli mu töö . 
480	NA	 Kuigi , kas oli sellel ka mingit rahavälist mõtet ? 
480	NA	 Ei tea . 
480	NA	 Ühtäkki tundsin , et hakkab külm . 
480	NA	 Olin kampsuni seljast võtnud . 
480	NA	 Hakkasin seda käsikaudu toolikorjult otsima , pilk sõnaraamatus . 
480	NA	 Kui käe varrukasse pistsin , nägin silmanurgast Arturit lähenemas , läbimas sihikindlalt ja osavalt pinkide ja laudade vahelist labürinti . 
480	NA	 Võib-olla ei oleks ta mind märganud , aga minu ettevaatamatu , liiga kiire lehepööramise tõttu fikseeris ta mu ära . 
480	NA	 Artur võttis kõrvallaua tagant tooli , tõstis selle minu oma kõrvale ja istus , ülikond seljas õige pisut lotendamas . 
481	NA	 “ On tulnud ettepanek toetada , ” ütles ta ning võttis taskust rahakoti . 
481	NA	 Vaatasin teda ja mu näost võis vist mõtteid lugeda : et minu arust ei tohiks tal raha olla . 
481	NA	 Artur pani lauale ilmselt varem üle loetud summa : sajalise ja veel paar värvilist paberraha . 
481	NA	 Teadsin täpselt , kui palju mul endal kotis on . 
481	NA	 Õhtusöögiks oleks jätkunud , üle poleks eriti jäänud . 
481	NA	 Olin olnud ettenägelik , sest raha polnud sellel hetkel väga palju . 
481	NA	 Aga prae ja õlle jagu ikka . 
481	NA	 Võtsin laualt Arturi raha ja panin sellegi kotti . 
481	NA	 Et situatsioon hajuks , lõpeks kiiremini , kui lõppenuks vastupuiklemise korral – kui oleksin hakanud arutlema , mis raha see on , või seda tema silma all üle lugema . 
481	NA	 Panin rahapaberid silma alt ära kotti , mõeldes , et annan need talle tagasi . 
481	NA	 Pärast . 
482	NA	 Käin kohtumispaigas ära . 
482	NA	 Kindel tunne garanteeritud . 
482	NA	 Sada millegagi . 
482	NA	 Võis ju olla . 
482	NA	 Ootasin huvi ja teatava lõbustatusega , mida Artur edasi ütleb . 
482	NA	 Panin kergendusega sõnaraamatud kinni , töö kotti ja läksin temaga välja . 
482	NA	 Suitsu tegema . 
482	NA	 Nagu ma ütlesin . 
482	NA	 Nagu ta ütles . 
482	NA	 Nagu me tegimegi . 
482	NA	 Üleriieteta seisime raamatukogu trepil just alanud õela tuisu meelevallas . 
482	NA	 Tuisk keerles laternate valgel mustast taevast alla raamatukogu ukseesise valgustatud nelinurka ja Artur ütles : “ Kui sa nii tark oled , nagu räägitakse , siis vast tead , mida ma tahan sinult täna küsida , aga ei julge . ” 
483	NA	 “ Ei tea , ” ütlesin . 
484	NA	 “ Mõtle ! ” ütles ta . 
485	NA	 Mõtlesin . 
485	NA	 Tundsin end talle võlgnevat teatava ajupingutuse . 
485	NA	 Ütlesin : 
486	NA	 “ Äkki tahad raamatukogu peldikus kähkukat teha ? 
486	NA	 Naiste või meeste poolel ? ” 
487	NA	 “ Ei , ” ütles ta , “ ei taha . ” 
488	NA	 Mõtlesin veel natuke , mul hakkas sees keerama ja ütlesin : “ Küllakutse ? ” , mõeldes : ei . 
488	NA	 Oma koju ma teda ei lase . 
489	NA	 “ Ma ei segaks sind , ” ütles ta , “ kui sul on vaja tööd teha . 
489	NA	 Sõnaraamatutest sul minu pool puudust ei tuleks . 
489	NA	 Lihtsalt tule täna õhtul minu juurde . ” 
490	NA	 Tema juurde ? 
490	NA	 See üllatas mind . 
491	NA	 “ Hea küll - millal ? ” 
492	NA	 “ Ma arvan , et kohe ! ” ütles ta enesekindlalt . 
493	NA	 “ Ma ei saa kohe . 
493	NA	 Pean minema ühe inimesega õhtust sööma . 
493	NA	 Pärast seda küll . ” Lõpuks ei olnud see suhe ju nii kohutavalt siduv . 
493	NA	 Ütleme , et tegu oli eksitusega . 
493	NA	 Kogu see öö ja kõik muu … oli osa suurest eksitusest . 
493	NA	 Samas ei läinud asi mulle nii eluliselt korda , et seda eksitust ei oleks võinud juhtuda . 
494	NA	 “ Hüva , ” ütles Artur , “ kas võin sind saata ? ” 
495	NA	 “ Ei , sinna lähen üksi . ” 
496	NA	 “ Ah nii , ” ütles ta , “ miks peaksin laskma sul üksi minna ? ” 
497	NA	 “ Aga sellepärast , ” ütlesin rahul olles , “ et muidu ma külla ei tule . ” 
498	NA	 Ja juba oli ta osanud midagi sellest õhtust mulle vastikuks muuta . 
499	NA	 Läksime läbi külma musta linna . 
499	NA	 Panin vaevalt tähele inimesi , kes bussipeatustes seisid või kaubamajade ustest sisse ja välja voorisid : tänapäevaselt riides lõbusaid ja noori inimesi , kelle hingeseisund oli meist niisama kaugel nagu suvine liivarand , aga vaevalt me ka teineteisega eriti sarnased olime . 
499	NA	 Enne silda läksime lahku . 
499	NA	 Kui kaks inimest koos üle silla ei lähe , vaid teineteisest silla otsas lahkuvad , siis peetakse seda halvaks endeks . 
499	NA	 Läksin teisele poole jõge , ebakindlalt ja iiveldus kurgus , sest seal ootas mind C. B. 
500	NA	 Otsustasin temaga kokku saada neutraalses kohas , õhtusöögil . 
500	NA	 Kohtuda kuvandiga , millel on tema nägu , omadused , liigutused . 
500	NA	 Nägu ja liigutused on inimese juures tähtsad . 
500	NA	 Kell oli ainult viis minutit kaheksa läbi , kui kohtumispaigaks määratud kõrtsi ukse avasin . 
500	NA	 Vaatasin ringi , kuid ei näinud teda . 
501	NA	 Aimasin millestki , et ta ei tule . 
501	NA	 Ta ei ole teadet kätte saanud . 
501	NA	 Ootasin sellegipoolest . 
501	NA	 Veerand kümme tõusin ja läksin minema . 
502	NA	 Hangedes komistades ja otsemat teed lõigates jõudsin Arturi juurde . 
502	NA	 Ta viskas viina sel tuimal moel , millega tema puhul olin harjunud . 
502	NA	 Istusime niikaua vaikides laua taga , kuni sain aru , et midagi on äärmiselt valesti . 
502	NA	 Läksin voodisse ja tema jäi kööki suitsetama . 
502	NA	 Järsku tundsin , et pean üles tõusma ja raha tagasi andma : keset ööd . 
502	NA	 Olin voodis ja kujutlesin , kuidas ta läheb sahtli juurde ja võtab välja noa . 
502	NA	 Kui ta minu kujutluspildis sahtli kinni lükkas , tõusin ruttu ning panin midagi selga . 
502	NA	 Et ta ei peaks mind une pealt tapma . 
502	NA	 Läksin rahaga kööki ja ütlesin : “ Võta ! ” 
503	NA	 Ta vajus kokku justkui kaltsunukk , kuigi istus juba niigi lõdvalt ja elutult . 
503	NA	 Tajusin ta olekus teatavat kergendust . 
503	NA	 Palju kergem oli tal tunda viha kui midagi muud . 
503	NA	 Viha tunda on lihtsam . 
503	NA	 Nii võttis ta selle raha . 
503	NA	 Viha puhul paistis ta teadvat , mida tunneb . 
504	NA	 Filmid on liiga lihtsad . 
504	NA	 Ükski märul - loodetavasti ka elu - ei ütle , et kurjusele ei pane miski piiri . 
504	NA	 Paar kaabakat võetakse kinni , ülejäänud notitakse maha ja politseinik läheb rahulikult koju naise-laste juurde . 
504	NA	 Tegelik kurjus sellega ei lõpe . 
504	NA	 Kes on ennast juba kuidagi supi sisse seganud , see ei tule sellest puhtalt välja . 
504	NA	 Inimene on agressiivne ega austa teise privaatsust . 
504	NA	 Ümberringi on hämmastavalt palju neid , kes arvavad endal olevat õiguse sisse murda teise inimese ellu , pidamata seda patuks . 
504	NA	 Külla tullakse ette teatamata . 
504	NA	 Põrutatakse ukse peale täie jõuga . 
504	NA	 Hoitakse näppu mitu minutit kellanupul . 
504	NA	 Kui keegi avama ei tule , pole kombeks kohe ära minna , vaid võetakse endale juba suuremad õigused - kui peremeest pole kodus , võib ju ust kangutada , kolkida , kriimustada ; võib akent proovida . 
504	NA	 Jõhkrad sekkumised eraellu ja pidev ekstreemne käitumine tekitavad ohutunde . 
504	NA	 Paistab , nagu oleks kuritegelikkus selle paikkonna põhiline seisund . 
504	NA	 Nagu oleksid kõik valmis mingiks äärmuseks . 
504	NA	 Nagu võiks maailmalõpp , armageddon kohe alata . 
504	NA	 Või on see sõja järellainetus ? 
504	NA	 Kõige selle järelmõju , mis siin juhtus pool sajandit tagasi ? 
504	NA	 Inimesed on jõhkruse oma järglastele pärandanud . 
504	NA	 Pealekaebajad , koputajad , küüditajad – kõige tugevamad ja elujõulisemad – , nende lapsed ja lapselapsed elavad edasi , sest nemad jäid alles . 
504	NA	 Paigale . 
505	NA	 Nõuanne on järgmine : mitte puutuda ohtlike inimestega kokku . 
505	NA	 Uks võimalikult kiiresti enda järel kinni tõmmata . 
505	NA	 Otsekohe , kui märkad ohu märke . 
505	NA	 Kuuled noa kõlksatust . 
505	NA	 Ükskõik mida . 
505	NA	 Lahku sündmuspaigalt . 
505	NA	 Tee nägu , nagu oleksid sattunud sinna juhuslikult . 
506	NA	 Nii üritasin minagi Arturi juurest minema libiseda . 
506	NA	 Saates üle õla naeratuse : vabandage , mind ei ole siin olnudki . 
506	NA	 Lahkusin eufoorias . 
506	NA	 Vist . 
506	NA	 Oli aina süvenev kergendustunne : arusaam , et olin pääsenud eluga suurivaevu , üle noatera . 
507	NA	 Vandesõnad ja karjumine on väljapääs . 
507	NA	 Kui inimene on äärmuslikus seisundis ning enne kuskilt kinni hoidnud , siis nüüd ta võib-olla rabeleb enda seest välja . 
507	NA	 Ta tahab enda seest välja , aga tal ei ole kohta , kuhu tulla . 
507	NA	 Ta peksleb vastu iseennast ja temast väljuvad needmised . 
507	NA	 Tragöödia on selles , et keegi teda vastu ei võta ega taha , ükski temast ei hooli . 
507	NA	 Keegi ei ulata kätt , et ta saaks sellest kinni võtta . 
508	NA	 Et ta saaks mind enda juurde alla tõmmata . 
508	NA	 Nii jääb ta puuri edasi . 
509	 Jõeäärne plats vol 3 	 Jõeäärne plats vol 3 
510	NA	 Vaatasin Oti eestuba , mis oli täpselt sama tühi nagu enne , ainult rämpsukuhi nurgas oli natuke kõrgemaks tõusnud . 
510	NA	 Vahetevahel lisandus raamatuid , aeg-ajalt mingeid kaste , mis teinekord kadusid . 
510	NA	 Kõige selle keskel jalutas kass . 
510	NA	 Näis , et Otil oli olnud kiire lahkuda , sest ta oli tuled põlema unustanud . 
510	NA	 Nurgas oli Arturi roheline kott , mille ta oli maha unustanud . 
511	NA	 Artur võttis suure tühja koti kaasa varahommikul . 
511	NA	 Pärast mingeid alkoholikoguseid olin jälle ööseks tema juurde sattunud . 
511	NA	 Asutasin lahkuma ja ta otsustas tulla mind saatma . 
511	NA	 Me ei olnud palju maganud . 
511	NA	 Jõime õlut ja lobisesime . 
511	NA	 Iseenesest keskendusin muule . 
511	NA	 Hommiku eel jäi Artur siiski tukkuma , mina seadsin ennast filmi vaatama . 
511	NA	 Kui sinna juba sattusin , pidin filmi lõpuni nägema . 
511	NA	 Tegin seda tõesti väga kiirustamisi , nähes tohutut vaeva , et pooleteisttunnine film mulle antud aja jooksul mitu korda läbi vaadata . 
511	NA	 Et see mulle kaader kaadri haaval meelde jääks , mällu salvestuks . 
511	NA	 Kui Artur ärkas , tuli ta minuga koos sedasama filmi vaatama . 
511	NA	 Ta ei olnud sedagi tähele pannud , et vaatasin ühte ja sama filmi mingil kinnismõttelisel moel mitmendat korda järjest . 
511	NA	 Lootsin Arturile , kes mu kõrval istus ja püüdis ka millestki aru saada ( põhjustest , miks film mulle meeldis ? ) , filmi ümber jutustades saada oma veel loomata klubisse esimese liikme . 
511	NA	 Mulle tundus , et aeg on otstarbekalt täidetud . 
511	NA	 Lõpuks ometi ei jookse midagi kõrvale , raisku . 
512	NA	 Enne filmi lõppu tuli Arturil isu minna kööki viimast suitsu tegema . 
512	NA	 Köögis sai meie aeg järsku täis . 
512	NA	 Ta läks emaga tühisel põhjusel tülli . 
512	NA	 Nende vahel tekkis midagi kähmlusetaolist . 
512	NA	 Polnud näha , kes keda lõi : rüselus toimus esikus . 
512	NA	 Kui minema hakkasime , lamas ema põrandal ja oigas . 
512	NA	 Ta ütles , et peaksin kutsuma politsei või kiirabi , muidu tapab poeg ta ära . 
512	NA	 Seda ma ei teinud . 
512	NA	 Emal ei paistnud midagi viga olevat . 
512	NA	 Ta teeskles ilmselgelt . 
512	NA	 Miks , ei saanud ma jällegi aru . 
512	NA	 Minu arust oleks pidanud sellises olukorras inimene ennast teise sellises olukorras inimese vastu kaitsma . 
512	NA	 Ma ei pidanud vahele minema - Artur oli liiga uimane ja purjus , et suutnuks üldse kellelegi liiga teha . 
513	NA	 Uksel pöördus Artur tagasi . 
513	NA	 Mis teda ajendas ? 
513	NA	 Tahtis ta emalt vabandust paluda ? 
513	NA	 Oli päikesepaisteline , külm ja tuuline ilm . 
513	NA	 Arturit oodates hakkas mul jahe ja ma tõmbusin teise trepikoja ukse alla tuulevarju . 
513	NA	 Siis tuli Artur tagasi , õlal suur tühi kott . 
513	NA	 Ta oli ilmselt nõuks võtnud kodust põgeneda . 
513	NA	 Et ta poleks iial suutnud ära arvata , mida kodunt lahkudes kaasa võetakse , viskas ta igaks juhuks õlale tühja koti . 
513	NA	 Mis andis märku , et ta kavatseb siiski tagasi minna . 
513	NA	 Olles vahepeal koti millegagi täitnud . 
513	NA	 Või vastupidi , arvates , et iseseisvas elus on tühi kott väga suureks abiks ja tõeliseks algkapitaliks . 
514	NA	 Jõe ääres lasksin ta lahti . 
515	NA	 Aga teel jõe äärde hakkasin endamisi aru pidama , kust õnnestuks saada selle hommiku soe toit . 
515	NA	 Pidu ei olnud lõppenud , supikeetjad olid katla alla uue tule teinud . 
515	NA	 Kui suppi nägin , lülitusid mul absoluutselt kõik ülejäänud huvid välja : tajusin ainult rohekaskollast auravat vedelikku , milles ujusid herned , porgandid , kartulid ja lihatükid . 
515	NA	 Alles olevast kaheteistkümnest kroonist kulutasin kümme hernesupile ja mulle mõõdeti ports välja . 
515	NA	 Otsisin kiiresti vaba lauanurga ja hakkasin ahnelt sööma , heites aeg-ajalt pilke kõrvale . 
515	NA	 Nägin kaugemal Arturit kelleltki õllepudelit kerjamas . 
515	NA	 Keegi pikk mees vaatas mind etteheitva näoga , kui seal oma suppi sõin . 
515	NA	 Tundsin äkki hirmu , nagu tuleks valmistuda selleks , mis sel linnal mulle veel varuks on kusagil aina lähemale sõitvas tulevikus , mis hämmastaval kombel meenutab päikesest ülevalgustatud Riia maanteed , suvist üksindust , suletud ust või väravat , mille taga oodates voolab tarbetu unenägu , millest ma ometi ei pääse … 
516	NA	 Keegi tekitaks vaikuse . 
516	NA	 Hing kinni , kuulatad : mis juhtub järgmisena ? 
516	NA	 Kuhu ma liigun selles tühjas ruumis ? 
516	NA	 Võin ju minna tagasi , aga tõde ei ole neis paikades ega inimestes . 
516	NA	 Ma pole olnud abitu ega manipuleeritud minuga : ise alustasin täie teadmisega , hakkasin kivi kivi haaval , ilma detailidel peatumata ehitama oma elu , silme ees ainult lõppsiht , suur eesmärk , mis ei olnud peensusteni välja joonistatud . 
517	NA	 Arturi üle polnud mul sel hommikul aega rohkem mõelda , liiatigi polnud tal kombeks jätta inimestele ülearu aega enda üle mõtisklemiseks . 
517	NA	 Ta tahtis kümmet krooni laenata . 
518	NA	 Andsin kaks , mis mul veel järel oli : “ Ülejäänu eest ostsin süüa . ” 
519	NA	 Ta vaatas mind , nagu oleksin hull või mängusõltlane – nagu ma ei teaks , mida rahaga teha ; lisas minu antud raha siiski neljale kroonile või mis tal just parajasti taskusse jäänud oli , ja leidis , et ikkagi ei suuda osta kümnekroonist õlut . 
519	NA	 Siis silmas ta kedagi , kellelt veel raha ei olnud küsinud , ja läks temaga ning jäigi . 
