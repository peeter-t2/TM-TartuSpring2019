par_nr	head	sentence
1	 Saksamaa õppetunnid 	 Saksamaa õppetunnid 
2	NA	 Kalle Käsper 
3	NA	 poliitebakorrektsed vestlused naisega 
4	NA	 Proloog 
5	NA	" "" Kui mõistlik on sõjaväemäärustik , mis keelab ohvitseridel kirjutada raamatut ilma eriloata "" "
6	NA	" Robert Musil , "" Omadusteta mees "" "
7	NA	 Kui majad lõppesid ja silmapiiri vallutas igav lage maastik , pöörasin pilgu aknast ja nõjatusin mugavamalt seljatoele . 
8	NA	" "" Huvitav , kuidas sakslased paljunevad ? "
8	NA	 Hoolimata nende kõrgest tehnoloogiast ma ei usu , et nad suudaksid üksnes kunstliku seemenduse abil iivet vajalikul tasemel hoida , mingil määral peavad nad ikka appi võtma ka loomuliku meetodi . 
8	NA	 Aga kuidas ? 
8	NA	" Me jalutasime pool päeva mööda Hamburgi , aga ma ei kohanud ainsatki daami , kellele ma oleksin valmis ohverdama mõned spermatosoidid "" "
9	NA	 Ripsik* muigas . 
10	NA	" "" Ma arvan , küsimus pole niivõrd tõus , kuivõrd mentaliteedis . "
10	NA	 Vähemalt Hamburgi linnapildi põhjal võib väita , et sakslannad üldse ei hoolitse enda eest : ei kreemita nägu ega värvi silmi . 
10	NA	" Nagu polekski nad naised , vaid mingid kesksoost olevused ... "" "
11	NA	" "" Täpselt minu mulje , "" nõustusin . "
11	NA	" "" Muide , ma ei näinud kedagi , kes oleks kandnud seelikut . "
11	NA	" Ainult teksad ja muud püksid "" "
12	NA	" "" Ja lamedad kingad . "
12	NA	" Ainsatki paari kõrgeid kontsi "" "
13	NA	 Ripsik suudab mind tosinast abieluaastast hoolimata siiani rabada oma tähelepanekutega . 
13	NA	 Mehena ma muidugi silmitsen naisi , muuhulgas ka nende sääri , kuid uurida , missuguseid jalanõusid nad kannavad , mul küll pähe ei tulnud . 
14	NA	" "" Seda ma ei märganud , "" tunnistasin ausalt . "
14	NA	" "" Kingade tegumoele ei pööra ma tähelepanu enne , kui naine minu vastu istub ning demonstratiivselt jala üle põlve viskab "" "
15	NA	" "" Ma nimme uurisin , ma ju rääkisin sulle , et kavatsesin Saksamaalt korralikud kingad osta . "
15	NA	 Omal ajal ma tõin endale SDV-st imeilusad kingad , kandsin neid palju aastaid . 
15	NA	 Nüüd ma enam ei teagi , kas see õnnestub , mingeid lapikuid jõledusi ma küll ei taha . 
15	NA	 Muidugi , kõrged kontsad on ebamugavad , mul võttis nooruses hulk aega , enne kui harjusin , aga mis parata –kontsad on naiselikkuse esmane tundemärk . 
15	NA	" Neist loobumine tähendab , et oled endale kui naisele otsekui kriipsu peale tõmmanud "" "
16	NA	 *Ripsik – hellituslühend Armeenia naisenimest Ripsime . 
17	NA	 Uks avanes ja koridorist astusid vagunisse veel kaks , või õigemini kolm reisijat , abielupaar sülelapsega vankris . 
17	NA	" Mees oli pikk , blond ja sihvakas , "" tõeline viiking "" , nagu tavatseb öelda Ripsik , naine aga väikest kasvu idamaiste näojoontega ja tumedapäine : kas vietnamlanna või siiamlanna . "
17	NA	 Nad vaatasid ringi , nägid tühja kupeed , sisenesid ja hakkasid end sisse seadma . 
17	NA	 Mees oli riides üsna tavaliselt , jopp , selle all kampsun , naine kandis musta vihmamantlit ; kui ta selle seljast võttis , ilmus nähtavale tume sviiter , mis sobis tema välimusega . 
17	NA	 Naise juuksed olid värskelt pestud ja fööniga kohevile puhutud , nägu puuderdatud , silmad toonitatud . 
17	NA	 Siis nad istusid , mees avas kohe ajalehe , naine aga tõstis lapse vankrist välja ja hakkas temaga tegelema : võttis sülle , nööpis kombinesooni lahti , sosistas midagi , näitas akna taga möödalibisevat maastikku . 
17	NA	 Ta oli ilus ja õnnelik . 
18	NA	 Ma puudutasin Ripsiku rannet ja osutasin vandeseltslaslikult uute naabrite suunas . 
18	NA	 Ripsik muigas , sirutus mulle lähemale ja sosistas : 
19	NA	" "" Siin ongi vastus sinu küsimusele , kuidas sakslased paljunevad ? "
19	NA	" Asiaatide kaudu "" "
20	NA	 Esimene peatükk 
21	NA	" "" Meie , sakslased , oleme õnnetu rahvas , "" ütles Arnheim , "" me mitte üksnes ei ela Euroopa südames , me ka kannatame , nagu oskab kannatada vaid süda "" "
22	NA	 Robert Musil , op. cit . 
23	NA	 Thomas Mann Haus paiknes , nagu on kombeks öelda , maalilises kohas , W. järve kaldal , poole tunni S-Bahni sõidu kaugusel Berliini südalinnast . 
23	NA	 See oli soliidne kolmekordne kivihoone , peaaegu loss , kui arvestada tema arhitektuurilisi kaunistusi , torni , terrassi ja paraadukse kohal , karniisil ennastunustavasse embusesse tardunud Amorit ja Psychet . 
23	NA	 Ehitas villa üheksateistkümnenda sajandi lõpus keegi negotsiant , kelle varandus haihtus kahekümnenda sajandi kahekümnendate aastate inflatsiooni . 
23	NA	 Maja võttis üle järgmine ärimees , iidse ja juba tolleks ajaks palju kannatanud juudi rahva esindaja , kes , nagu pole raske taibata , haihtus juba ise , sõna otseses mõttes , koos kogu oma perekonnaga , paarkümmend aastat hiljem , krematooriumi korstna kaudu , külma , ükskõiksesse taevasse , mis rahulikult talub kõiki tema all toimuvaid sigadusi . 
23	NA	 Nii juhtuski , et Teise Maailmasõja lõpuks oli villa jäänud omanikuta ja isegi pärijateta – haruldane olukord kapitalistliku ühiskonna kohta , kus alati leidub keegi , kes esitab taotluse ka kõige viletsamale uberikule , kui seal vaid möödus tema vanaonu lapsepõlv . 
23	NA	" Kuid just tänu sellisele "" ajaloo anomaaliale "" sattus maja Thomas Manni Seltsi valdusesse . "
23	NA	 See kõlava nimega ühing asutati sõja viimastel kuudel ühes Berliini pommivarjendis , kas igavusest või eksistentsiaalsest soovist end veel viimasel hetkel millegagi igavikustada . 
23	NA	 Kui kanonaad vaibus , ronisid Seltsi liikmed maa peale , vaatasid ringi , nägid varemetes kodumaad ja mõistsid , et vaid väsimatu humanitaarne tegevus võib päästa saksa rahva vältimatuna näivast hukust . 
23	NA	 Aeg oli soodne ideaalideks , ning linnaisad kinkisid Seltsile maja ; õnneks jäi see Lääne-tsooni . 
23	NA	" "" Külma sõja "" ajal kujunes Thomas Mann Hausist – pole välistatud , et Luure Keskagentuuri toetusel või vähemalt teadmisel – kahe maailmasüsteemi haritlaste lemmik-kohtumispaik ; pärast ühe , või õigemini , teise poole kapitulatsiooni leiti villale uus otstarve : siin hakati võõrustama totalitarismi ohvreid – kirjanikke endisest Nõukogude Liidust ja teistest sotsialismileeri maadest . "
23	NA	 Nii sattusime siia ka meie Ripsikuga . 
24	NA	 Oli juba pime , kui me väljusime W. vaksali tunnelist väikesele platsile , mida ääristasid ühekordsed paviljonid : restoran , õllesaal , kohvik , puhvet ; kõik nad olid suletud . 
24	NA	 Valgusfoor põles , autosid polnud , ületasime punase tule all tänava ja pöörasime vasakule , järgides elektronkirja teel saadud juhtnööre . 
24	NA	 Tee viis mäest alla läbi pargi . 
24	NA	 Ühtki maja ei paistnud ja Ripsik hakkas peagi muretsema , kas me läheme õiges suunas . 
24	NA	" "" Ma just rongis vaatasin märkmikust järele , "" protesteerisin . "
24	NA	" "" Kontrolli veel kord , "" palus ta . "
24	NA	 Ohkasin vihaselt , võtsin suure seljakoti turjalt , panin maha , märjale asfaldile ja otsisin nahkjopi rinnataskust bloknoodi . 
24	NA	" "" Kõik on õige , "" kehitasin õlgu , kui olin kirja teksti üle lugenud , upitasin seljakoti uuesti turjale ja marssisin edasi . "
24	NA	 Selja tagant hakkas kostma tuttavat kriginat : seal vedas Ripsik enda järel ratastega kohvrit . 
24	NA	" "" Ettevaatust ! "" kiljatas ta äkki . "
24	NA	 Peatusin järsult . 
24	NA	 Oli ka viimane aeg : veel veidi , ja ma oleksin kukkunud sadamakailt W. järve tumedasse vette . 
24	NA	" "" Kas sa tõesti ei näe , kuhu sa astud ? "" hädaldas Ripsik , kuni mina närviliselt ringi vahtisin , ikka veel lootes läheduses silmata majatulesid . "
24	NA	" "" Võib-olla sa jätad minu koos asjadega siia , lähed tagasi vaksali juurde ja küsid kelleltki teed ? "" jätkas Ripsik . "
24	NA	 Leidmata muud lahendust , nõustusin tema plaaniga . 
24	NA	" "" Kui keegi sind tülitama hakkab , karju ! "" soovitasin , ja kiirustasin oma kõige pikema sammuga künkast üles . "
24	NA	 Bussipeatuses seisid mõned inimesed , kõnetasin üht , teist , kolmas isegi oskas inglise keelt , kuid meie peatuspaigast polnud ta midagi kuulnud . 
24	NA	 Läksin veidi edasi , teises suunas , pöörasin ümber nurga ja nägin otse enda ees väravat , selle kõrval aga suurt vasksilti : Thomas Mann Haus . 
25	NA	" "" Üllatav , et sakslased võivad niimoodi eksida , "" ütles Ripsik , kui olin naasnud uudisega , et meile olid saadetud valed juhtnöörid , "" ma olen alati arvanud , et nad on ülimalt täpsed inimesed "" "
26	NA	 Thomas Mann Hausi ees laius võrdlemisi suur muruplats ja lookles mulle balti-saksa mõisatest tuttav ringtee . 
26	NA	 Villa esimesel , kõrgete lagedega korrusel olid kunagi ilmselgesti paiknenud negotsiandi eluruumid – söögi- ja tantsusaal , raamatukogu , kabinet ja talveaed . 
26	NA	 Tume parkett , nikerdatud paneelidega seinad , maalid – kõik andis tunnistust hoone rajaja jõukusest ja heast maitsest . 
26	NA	 Fuajees seisis klaver – kes teab , võib-olla olid sellel mänginud etüüde nii negotsiandi kui ka juudi lapsed . 
26	NA	 Mööda avarat , laternaid meenutavate suurte ümmarguste lampidega kaunistatud treppi pääses teisele , samuti kõrgete lagedega korrusele , kus varem kõigi eelduste kohaselt olid asetsenud mõlema ärimehe magamistoad ja pesemisruumid ja kus praegu oli ennast sisse seadnud Thomas Mann Hausi arvukas personal . 
26	NA	 Kuid edasi luksus ja esinduslikkus lõppesid . 
26	NA	 Kolmandale korrusele , külalistubadesse , tuli ronida mööda kitsast järsku treppi . 
27	NA	" "" See on meie kõige suurem , kahetoaline number , "" seletas uhkelt Jens Joachim Schulz , Thomas Mann Hausi kleenuke prillidega asedirektor , ja avas teenistusvalmilt trepi vastas asuva ukse – ta oli hilja õhtuni jäänud tööle , et meie saabumine ära oodata . "
28	NA	 Sisenesime avarasse , madala laega tuppa , mille seinad , nagu mansardile kohane , polnud mitte vertikaalsed , vaid nurga all – siis ma veel ei teadnud , kui sageli ma hakkan eendite vastu pead ära lööma . 
28	NA	 Keset ruumi seisis nagu kummitus põrandat laega ühendav korstnajalg , toa tagumisest nurgast viis uks tillukesse kabinetti . 
29	NA	" "" Praegu on pime , aga päeval avaneb siit imeilus vaade järvele , "" kiitis Schulz . "
30	NA	 Ta andis Ripsikule üle stipendiumi , küsis minult , kes mina olen , kas kunstnik , noogutas mõistvalt pead , kui laususin , et samuti kirjanik , me ajasime veel pisut juttu , siis ta soovis head ööd ja lahkus . 
30	NA	 Ripsik hakkas kohvreid lahti pakkima , mina aga silmitsesin tähelepanelikumalt tuba , millest pidi kuuks ajaks saama meie kodu . 
30	NA	 Akna all nurgas seisis uue ajastu piibel – televiisor , madalal raamaturiiulil oli paarkümmend köidet , millest kõige huvitavam paistis olevat telefoniraamat . 
30	NA	 Siis läks Ripsik pesema , mina aga istusin voodiservale ja jätkasin oma vaatlust . 
30	NA	 Mind ei jätnud maha tunne , et midagi on selle toaga valesti . 
30	NA	" "" Miks on nii ilusas hoones nii kahtlase sisearhitektuuriga ruumid ? "" küsisin endalt , veel kord uurides madalat lage , korstnatoru ja eendeid . "
30	NA	 Vannitoast kostis veesulinat , see oli ainus hääl kogu maja peale , oli isegi raske uskuda , et paarikümne kilomeetri kaugusel miljonilinna südamest võib olla nii vaikne . 
30	NA	 Lõpuks sulin katkes ja varsti naasis ka Ripsik . 
31	NA	" "" Kui pesema lähed , palun ole ettevaatlik , et sa põrandat üle ei ujuta , "" ütles ta , voodisse pugedes . "
31	NA	" "" Vannikardinate idee pole sakslasi veel külastanud "" "
32	NA	" "" Nagu ütles Verdi : "" ... tugev , kuid tsiviliseerimata hõim "" . "
32	NA	 Muide , nii oli see üle saja aasta tagasi . 
32	NA	 Vahepeal on mõndagi muutunud . 
32	NA	" Pole võimatu , et sakslastest on saanud maailma kõige tsiviliseeritum rahvas "" "
33	NA	" "" Elame-näeme . "
33	NA	" Milleks me lõppude lõpuks siia sõitsime , kui mitte selleks , et neid tundma õppida ? "" "
34	NA	" "" Jah ? "
34	NA	" Aga mina mõtlesin , et me tulime sinu romaani esitlusele ... "" "
35	NA	 Ripsik ei vastanud aasimisele : kui ma pilgu tema poole heitsin , nägin , et ta silmad on kinni – ta magas . 
35	NA	 Hakkasin lahti riietuma , tegin järsu liigutuse ja lõin esimest korda pea vastu üht eendit ära . 
35	NA	 Minu vaikse kirumise peale ärkas Ripsik üles . 
36	NA	" "" Palun ole ettevaatlik , "" ütles ta uniselt ja magas edasi . "
37	NA	 Hoobist oli niipalju kasu , et ma vaatasin uue pilguga enda ümber ja mõistsin – negotsiandi ajal olid ülakorrusel kindlasti paiknenud teenijatoad . 
38	NA	" "" Huvitav , miks on selle maja nimi Thomas Mann Haus , aga mitte näiteks Erich Maria Remarque Haus ? "" küsis Ripsik hommikusöögilauas . "
39	NA	 Me istusime esimese korruse talveaias , läbi suure klaasseina avanes poeetiline vaade maja tagahoovi : väike puudega kaetud nõlvak , taamal – ähmane järvekontuur . 
40	NA	" "" Ma arvan , sellepärast , et hoone kuulub Thomas Manni Seltsile , "" ütlesin . "
41	NA	" "" Seda ma mõistan , "" jätkas Ripsik . "
41	NA	" "" Aga ütle palun , miks nad moodustasid just Thomas Manni , aga mitte Erich Maria Remarque'i seltsi ? "
41	NA	 Minu arvates on Remarque küll palju parem kirjanik . 
41	NA	 Isegi Heinrich Mann meeldib mulle rohkem kui Thomas . 
41	NA	" Ma püüdsin lugeda "" Võlumäge "" ega suutnud , igav hakkas . "
41	NA	" "" Buddenbrookid "" jätsin samuti pooleli . "
41	NA	" Kui juba perekonnaromaanidest rääkida , siis "" Boussardelid "" on palju huvitavam teos "" "
42	NA	" "" Sakslastele see ilmselt nii ei tundu . "
42	NA	" Schulzki ütles eile , et Remarque'i neil enam keegi ei loe , nagu ka Bölli , klassikutest on Thomas Mann ainus , keda pole unustatud "" "
43	NA	" "" Kas sa tahad öelda , et sakslased on igav rahvas ja sellepärast neile meeldib igav kirjandus ? "" "
44	NA	 Ma mõistsin , et ilma ajusid pingutamata ma toime ei tule . 
44	NA	 Ripsikul on oivaline komme eelarvamuseta kiruda kõike , mis talle ei meeldi . 
44	NA	 Mõne teise puhul võiks seda pidada pelgalt halvaks iseloomuomaduseks , aga Ripsiku hinnangud tuginevad suurele lugemusele ja entsüklopeedilistele teadmistele . 
44	NA	 Temaga ei hakka kunagi igav , oma sapiste märkustega ergutab ta mind aga mõtlema . 
44	NA	 Rüübanud vastikustunnet alla surudes suure lonksu kibedat termosekohvi , – kodus keedan ma kohvi ise , segades mitut eri sorti , aga siin tuli leppida sellega , mida rootsi lauas pakuti – laususin : 
45	NA	" "" Ma arvan , neil on lihtsalt kirjandusest teistsugune arusaam , nad otsivad sellest rohkem elu mõtet kui kunsti . "
45	NA	" Vaata , iga rahvas on tugev mingis ühes žanris , prantslased näiteks on pesueht kirjandusrahvus , ooper kuulub itaallastele , venelastele sobib kõige paremini ballett ... "" "
46	NA	" "" Miks nii , neil oli üheksateistkümendal sajandil suur kirjandus samuti , "" vaidles Ripsik vastu . "
47	NA	" "" Oli küll , "" nõustusin , "" kõike ei saagi nii selgelt liigitada , näiteks prantslastelgi on suurepärane ballett . "
47	NA	 Kuid mingi tendents torkab siiski silma . 
47	NA	" Tantsuks nii sobivaid jalgu nagu vene baleriinidel pole kellelgi , ja ka niisugust emotsionaalsust mitte , samal ajal kui prantslased püüdlevad rafineeritud psühholoogilise interpretatsiooni poole isegi muinasjutuballetti lavastades , kui meenutada Barti "" Luikede järve "" . "
47	NA	 Sakslased see-eest on puht filosoofiline rahvas . 
47	NA	 Kellel peale vanade kreeklaste on olnud nii palju filosoofe ? 
47	NA	 Kant , Hegel , Schelling , Fichte , Schopenhauer , Nietzsche , Heidegger , kui loetleda vaid mõned nimed . 
47	NA	" Siis veel kas või Feuerbach , ja lõpuks , Karl Marx oli küll juut , kuid temagi on sündinud Saksamaal ja kirjutas saksa keeles "" "
48	NA	" "" Ja Engels , "" lisas Ripsik . "
49	NA	" "" Ja Mach vist samuti . "
49	NA	 Ja Dühring . 
49	NA	 Lühidalt , euroopa klassikaline filosoofia – see on eeskätt saksa filosoofia . 
49	NA	 Muidugi , me tunneme Descartes'i , Spinozat ja teisi , aga nemad on siiski erandid . 
49	NA	 Filosoofia on sakslaste pärusmaa , see on nende suurim panus maailma kultuuri . 
49	NA	 Umbes nii , nagu hiinlaste suurim panus – kui paber ja püssirohi kõrvale jätta – on nõelravi ja hindudel jooga . 
49	NA	 Saksamaal on kõik filosoofiaga segunenud , kõik omandab siin väärtuse alles filosoofia vaatevinklist : kas ta lisab midagi sellele distsipliinile või ei . 
49	NA	 Kogu sakslaste mõtlemine käib läbi filosoofia . 
49	NA	 Või teisiti öeldes – nad mõtlevad a priori filosoofiliselt . 
49	NA	" Nii on ka kirjandus siin alati olnud midagi rohkemat kui kirjandus ise , see tähendab kui belletristika – saksa kirjanduse funktsioon on jõudumööda toetada filosoofiat või vähemalt kopeerida seda "" "
50	NA	" "" Nii tulebki välja , et sakslase arvates peab üks korralik romaan olema kindlasti igav "" "
51	NA	" "" Just . "
51	NA	 Ja seepärast neile meeldibki Thomas Mann rohkem kui Remarque . 
51	NA	 Ehkki mina eelistaksin siis pigem juba Musilit . 
51	NA	" Musil on palju suurem filosoof kui Mann , "" Omadusteta mees "" on otsekui üks pikk-pikk , tuhande kahesaja lehekülje pikkune essee . "
51	NA	" Ja erinevalt Mannist on Musil teravmeelne , irooniline "" "
52	NA	 Ripsik avas jogurtitopsi ja tema silmad lõid eesseisvast mõnust särama . 
53	NA	" "" Musilit nad armastavad Saksamaal vähem kui Manni nagunii seepärast , et ta oli austerlane . "
53	NA	 Nad ei pea teda päris omaks . 
53	NA	 Nii , nagu venelased ei võta kunagi päris omaks mind . 
53	NA	 Kirjanduses peaks justkui kõige tähtsam olema keel , milles raamat on kirjutatud , aga alati tulevad mängu hoopis muud tegurid . 
53	NA	 Sul võib olla rikas sõnavara ja nõtke stiil , aga kui sa oled võõras , nagu mina , mingisugune armjaška , ei huvita sinu kritseldused kedagi . 
53	NA	 Pealegi ma ei kirjuta Venemaa , vaid Armeenia tegelikkusest . 
53	NA	 Ja Musil , nagu ma aru saan , kirjutas küll saksa keeles , aga Austriast . 
53	NA	 Oleks Austria-Ungari impeerium alles , oleks Musil hulga kuulsam kui praegu . 
53	NA	 Tänapäeva Austria on liiga väike ja mõjuvõimuta riik , et keegi temaga arvestaks ja tema kirjanduse vastu huvi tunneks . 
53	NA	 Kõik sõltub lõppkokkuvõttes majanduslikust võimsusest . 
53	NA	" Vaata anglosakse – kirjandus on neil veel igavam kui sakslastel , ainult üks nutune tundlemine , aga kuna neil on palju raha selle jama jaoks , mida nad nimetavad marketingiks , siis määrivad nad oma rämpsu kaela tervele maailmale "" "
54	NA	 Kiruda anglosakse – see on üks Ripsiku lemmiktegevusi ; kuid veel rohkem maitseb talle jogurt , seepärast võttis ta lusika ja suunas keele rääkimiselt ümber söömisele . 
54	NA	 Ma jõin veel ühe lonksu kohvi . 
55	NA	" "" Mann on kunagi kiidelnud , et ta enne kirjutuslaua taha istumist luges igal hommikul pool tundi Goethet – meenutamaks endale , kuidas ei tohi kirjutada . "
55	NA	" Ma mõtlesin , et kui ma asun uue romaani kallale , võiksin teha samuti – lugeda enne arvuti taha istumist pool tundi , muidugi mitte Goethet , vaid Manni ennast ; kuid ma kardan , et ma ei kannata seda välja ; ma olen liiga kärsitu "" "
56	NA	 Lõpetanud hommikusöögi , seadsime sammud üles oma tuppa . 
56	NA	 Möödudes liftist , katsus Ripsik selle ust . 
57	NA	" "" Huvitav , miks nad lifti lukus hoiavad ? "" "
58	NA	 Ma ei vastanud , sest ei pidanud kolme korrust kõrguseks , mille pärast tasub häälepaelu kulutada . 
58	NA	 Tõusime mööda avarat treppi teisele korrusele , kus valitses juba paras elevus : Thomas Mann Hausi personali jaoks algas tööpäev . 
59	NA	" "" Puha mehed , "" nentis Ripsik . "
59	NA	" "" Huvitav , miks neil kõigil nii kurvad näod ees on ? "" "
60	NA	 Edasi läks teekond keerulisemaks , sest teiselt korruselt kolmandale viiv trepp oli tõesti üpris järsk . 
60	NA	 Kuid lõpuks olime päral . 
61	NA	" "" Päevavalgel pole siin väga viga , "" ütlesin , sisenenud kabinetti ja heitnud pilgu järvele . "
62	NA	" "" Kui soojemaks läheb , võid alustada uut romaani , "" soovitas Ripsik . "
63	NA	 Ta uuris akna all seisvat massiivset kirjutuslauda , avas selle sahtlid ja avastas ühest isegi diktofoni . 
64	NA	" "" Loomemaja on loomiseks liiga ebaloomulik paik , "" kirtsutasin nina . "
65	NA	" "" Tee siis ülestähendusi , võib-olla kirjutad pärast midagi Saksamaast "" "
66	NA	 Olen märganud , et eesti kirjanduses kukuvad autoritel kõige paremini välja reisikirjad . 
66	NA	 Ilmselt on meie maa nii väike , tema ajalugu nii lühike ja rahvas ise nii igav , et see kõik ei inspireeri meie sulerüütleid ( keda protsentuaalselt on kindlasti märksa rohkem kui Saksamaal ) , nad elavnevad alles siis , kui sõidavad välismaale , kas Hispaaniasse , Inglismaale või Kambodžasse , ja üllatavad siis oma kitsast austajateringi teraste tähelepanekute ja kaalukate mõtetega ; žanri saavutusi kroonib ühe Nõukogude Eesti sõnameistri Antarktika reisikiri , mille eest autor pälvis Lenini preemia . 
66	NA	 Mul on auahne iseloom ja ma eelistaksin saada tuntuks mõne keerulisema teosega , näiteks klassikalise romaaniga , seepärast ma ütlesin Ripsikule , et meelsamini ma väldiksin tema pakutud žanri , ja seletasin , miks . 
67	NA	" "" Sinuga on teine lugu , sul on saksa juured , sa võid kirjutada sellest maast sügavamalt ... "" "
68	NA	 Tõepoolest , minu isapoolne vanaema oli sakslanna , ehkki venestunud , ja ka edaspidi oli meie perekonnal Saksamaaga püsiv side : minu onu õppis Karlsruhes arhitektuuri ja oli kihlatud sakslannaga , tädi aga töötas kaks aastat Lõuna-Saksamaal , mägedes , ühes sellises kopsusanatooriumis , mida on kirjeldanud nii Remarque kui ka Thomas Mann ; kes teab , võib-olla just kõige selle pärast olin ma esimesest hetkest peale , kui me Hamburgis lennukilt maha tulime , tundnud end nagu kodus . 
69	NA	" "" Hea küll , ma kaalun "" "
70	NA	 Ripsik astus akna alt ära . 
71	NA	" "" Ja mis plätserdus see veel on ? "" "
72	NA	 Tagatoa seinal rippus reproduktsioon . 
72	NA	 See oli üpris tüüpiline abstraktse kunsti näidis –ebamäärast pruuni värvi trapets , mida ümbritsesid eri värvi ribad : punane , kollane , lilla . 
73	NA	" "" Kompositsiooni järgi otsustades Kandinsky . "" "
73	NA	" – Pistsin nina signatuurile lähemale . – "" Jaa , täpselt nii , Kandinsky . "
73	NA	" Akvarell , nagu ma aru saan "" "
74	NA	" "" Selliseid akvarelle oskas minu vanaema ka pintseldada . "
74	NA	 Minu arvates pole see mitte kunst , vaid disain . 
74	NA	" Ja muide , kehv disain – sa vaata , kui räpakalt on joonevahed täidetud , igalt poolt tuleb värv üle ääre "" "
75	NA	" "" Aga sellest hoolimata on Kandinsky maailmakuulus kunstnik "" "
76	NA	" "" Ma aevastan tema kuulsuse peale "" "
77	NA	 Ripsik pööras pildile põlglikult selja . 
77	NA	" Ma teadsin , mis nüüd järgneb – mõttevahetus teemal "" tänapäeva kunsti degradatsioon "" . "
77	NA	" Üks minu sõber on minu kohta öelnud , et minu filmimaitse "" on jäänud peatuma prantsuse uue laine kohale "" – käsitlen seda kui komplimenti ; kuid Ripsiku kujutava kunsti maitse seisab nii kõvasti van Goghi juures , et kui ma oleksin kunstnik , tekiks mul kindlasti tahtmine endal kõrv otsast lõigata . "
77	NA	 Muide , Ripsikulegi on see pigem kiituseks , sest kui avameelne olla , siis ega kahekümnes sajand midagi olulist van Goghile tõesti lisanud pole . 
78	NA	" "" Mulle on jäänud üldse selgusetuks , mille alusel üks kunstnik saab kuulsaks ja teine ei saa . "
78	NA	" Mis kriteeriumid need on , kes neid kujundab ? "" ründas Ripsik kujuteldavaid oponente , kelle seisukohti ma mõnikord tema rõõmuks püüan etendada . "
79	NA	" "" Küllap kriitikud ja kunstiteadlased "" "
80	NA	" "" Siis on see omakasupüüdlik hinnang , sest nemad on huvitatud , et kiita võimalikult paljusid teoseid . "
80	NA	 Pole šedöövreid , pole leiba . 
80	NA	" Lai publik aga kordab seda , mida räägivad "" spetsialistid "" "" "
81	NA	" "" Võib-olla , et abstraktse kunsti loojad lihtsalt aimasid ära uue , demokraatliku ühiskonna inimese olemuse ? "
81	NA	" Demokraatia on ju muutnud inimese isikupäratuks , näota ja hingeta kujuks "" "
82	NA	" "" Minu arvates on väljend abstraktne kunst üldse nonsenss . "
82	NA	 Abstraktne saab olla ainult mõte , kunst aga on alati konkreetne . 
82	NA	" Abstraktne kunst on samasugune oksüümoron nagu ... "" "
83	NA	 Ripsik jäi viivuks mõtlema võrdlust . 
84	NA	" "" Geniaalne ratsahobune ? "" pakkusin mina . "
85	NA	 Ta vaatas mulle üllatunult otsa . 
86	NA	" "" Seda ei öelnud mina , vaid Musil , "" täpsustasin tagasihoidlikult . "
86	NA	" "" Teda hämmastas , et tema kaasaegsed kasutavad nii vastutusrikast sõna nagu "" geniaalne "" lausa valimatult , et nad ütlevad : geniaalne tennisemängija , geniaalne ajakirjanik , geniaalne ratsahobune . "
86	NA	" Eriti ärritas teda viimane : kuidas saab ratsahobune olla geniaalne , imestas ta ? "" "
87	NA	" "" Ma arvan , et geniaalne kunstikriitik kõlab vähemalt sama tobedalt , "" resümeeris Ripsik mürgiselt . "
88	NA	 Mustad katelokistiilis lõigatud juuksed ääristamas piklikku nägu , täidlased tumepunased huuled kaarutatud laiaks naeratuseks , seisis Antoinette perroonil ja lehvitas meile , meie aga naeratasime ja lehvitasime vastu . 
88	NA	 Lõpuks kõlas meloodiline helisignaal , sissepääsu kohal süttis punane tuli , uksed sulgusid , rong liikus paigast ja mustas drappmantlis pikk kõhn ja miskipärast kaastunnet sisendav kogu kadus silmist . 
89	NA	" "" Kuidas sulle Antoinette meeldis ? "" küsis Ripsik . "
89	NA	" "" Eks ole veetlev tüdruk ? "
89	NA	" Ma arvan , tema kohta sa küll ei saa öelda , et ta sind seksuaalselt ei köida "" "
90	NA	" "" Jah , aga Antoinette pole sakslanna . "
90	NA	 Tema soontes voolab prantsuse , itaalia , ungari ja ma ei tea , mis verd , aga mitte preisi ega isegi baieri oma . 
90	NA	 Ma uurisin selle välja . 
90	NA	 Ja mis köitmisesse puutub , siis – ta suitsetab . 
90	NA	 Ma ei kannata suitsetavaid naisi . 
90	NA	" Ja kallab endale veini sisse "" "
91	NA	 Ripsik noogutas . 
92	NA	" "" Seda nad tegid mõlemad . "
92	NA	 Mitte üksnes Antoinette , vaid ka Ulrike . 
92	NA	 Ma loodan , nad ikka jõuavad elusalt ja tervelt koju . 
92	NA	" Tõrelda nad seal vaevalt et saavad – nagu ma mõistan , pole nad kumbki abielus "" "
93	NA	" "" Ilmselt mitte . "
93	NA	 Ehkki sinisuka mõõtu nad ka välja ei anna . 
93	NA	 Sinisukk minu kujutluses on külm olevus , kelles täiesti puudub naiselik alge , aga need meie kaks toimetajat olid üsna graatsilised . 
93	NA	" Ja kolmas daam , osakonnajuhataja , niisamuti "" "
94	NA	" "" Kas sa ei küsinud , miks nende kirjastusel on selline imelik nimi ? "
94	NA	" Zurück tähendab minu teada "" tagasi "" . "
94	NA	" Kas see vihjab asjaolule , et kirjandus on kunst , mille parimad päevad on möödas ? "" "
95	NA	 Muigasin . 
96	NA	" "" Kirjastuse rajaja nimi oli Ernst Zurück . "
96	NA	" Olevat olnud suur raamatusõber ja metsenaat "" "
97	NA	" "" Millal ta elas ? "" "
98	NA	" "" Sajandi esimesel poolel "" "
99	NA	" "" Kahekümnenda sajandi ? "" "
100	NA	" "" Kahekümnenda "" "
101	NA	" "" Vaata , kui huvitav , "" elavnes Ripsik . "
101	NA	" "" Siis , tähendab , tegelesid kirjastamisega veel mehed . "
101	NA	" Praegu , nagu mulle paistab , on naised selle ala täiesti oma kätte haaranud "" "
102	NA	 Kirjastus Zurück , mis andis välja Ripsiku romaani , oli hiljuti üle kolinud endisest Lääne-sektorist Ida-Berliini . 
102	NA	 Arvasin esmalt , et see otsus oli langetatud kokkuhoiu eesmärgil , kuid mulle selgitati , et ma eksin ja tegemist on ühe kõige moodsama ja järelikult kallima rajooniga . 
102	NA	" Mulle meenus kohe anekdoot uusvenelasest , kes trumpab sada dollarit maksnud kellaga kiitleva semu üle , teatades : "" Loll , siinsamas ümber nurga müüakse samasugust kahesaja eest ! "" "
102	NA	" Miks hinnati nii kõrgelt kohta , mis asus otse S-Bahni vastas , esteetiliselt kahtlases kohas , jäigi mulle arusaamatuks ; kuid miks Zurück sinna ümber kolis , taipasin , kui kuulsin , et see pole mitte lihtsalt kirjastus , vaid terve kontsern , filiaalidega igas suuremas Saksa linnas : loomulikult ei tohtinud üks nii soliidne äriettevõte koonerdada "" fassaadiga "" . "
102	NA	" Eraldi osakond haaras Ida-Euroopa kirjandust , mida võinuks nimetada ka "" endise Varssavi pakti "" kirjanduseks ; just selle osakonnaga suhtlesime meie . "
102	NA	 Töötas seal kolm tõepoolest üpris graatsilist naisolevust , kes mulle välimuselt kõige enam meenutasid kolme semafori . 
102	NA	 Nad olid pikad ja kõhnad – just nimelt kõhnad , mitte saledad ; vaevalt , et vähemalt kaks neist , Oe ja Ulrike , väga piinasid end dieetidega , kui , siis ehk kõige noorem , Antoinette ; järelikult olid nad lihtsalt alatoidetud . 
102	NA	 Ja kes pidanukski neid nuumama ? 
102	NA	" Vanemate tiiva alt olid "" semaforid "" ammu lahkunud , koduperemeeste epohhini polnud Euroopa veel jõudnud , restoranis pole aga ükski inimene end paksuks söönud . "
102	NA	 Ja väheusutav , et nad iga päev seal nälga kustutasidki , küllap närisid niisama võileiba ja jõid apelsinimahla , miks nad muidu meie saabumise üle nii väga rõõmustasid – see andis neile carte blanche'i kirjastuse kulul meid restorani viia . 
102	NA	 Muide , sinna me siirdusime neljakesi – Oe vabandas , et tal on veel palju tööd . 
102	NA	 Tema oli kolmest graatsiast ka kõige tähtsam , osakonnajuhataja . 
103	NA	" "" Tere tulemast Berliini ! "
103	NA	" Kas olete siin varem sageli käinud ? "" küsis ta tutvumisel . "
104	NA	 Seletasin , et Ripsik on korra reisinud turismigrupiga mööda Ida-Saksamaad , mina aga olen sellel maal esmakordselt . 
105	NA	" "" Loodan , et te naudite oma reisi , "" soovis ta südamlikult . "
105	NA	" "" Järgmisel nädalal me viime teid Leipzigisse , raamatulaadale , seal toimub teie abikaasa romaani esitlus . "
105	NA	 Pärast on meil veel teie jaoks ette valmistatud sõit Münchenisse . 
105	NA	 Praegu aga puhake , jalutage mööda Berliini . 
105	NA	" Meil on kiiresti arenev pealinn , paljud võrdlevad seda New Yorgiga "" "
106	NA	 Tänasin teda küllakutse eest ning lisasin , et just nimelt seda – jalutada ja tutvuda Berliiniga – me kavatsesimegi . 
106	NA	 Siis me lahkusime . 
106	NA	 Antoinette , kellele oli usaldatud kirjastuse rahakott , küsis , mis restorani me eelistame , kas itaalia või saksa ? 
106	NA	 Valisime muidugi saksa restorani , et saada aimu kohalikust köögist . 
106	NA	" Tõsi , olin ebameeldivalt üllatunud , kui viini šnitsli juurde serveeriti külma ja kuiva kartulisalatit – ainus garniir ! – kuid muus osas kulges õhtusöök lõbusalt , võõrustajad , nagu öeldud , "" kallasid "" endale ohtrasti veini sisse , meie aga hingasime sisse uut ümbrust , uut õhustikku . "
107	NA	" "" Kas sulle ei tundu see ebanormaalne ? "" küsis Ripsik ootamatult . "
108	NA	 Olime juba linnast väljas , rongiakna taga libises mööda pime tihe mets . 
109	NA	" "" Mis ? "" ei taibanud ma . "
110	NA	" "" Et naised töötavad , mehed aga löövad lulli "" "
111	NA	" "" Ikka ei saanud aru "" "
112	NA	" "" Zurückis , nagu me nägime , on kõik positsioonid hõivanud naised , Thomas Mann Haus seevastu kubiseb meestest , "" seletas Ripsik kärsitult . "
113	NA	" "" Aga miks sa arvad , et Thomas Mann Hausi mehed lulli löövad ? "" "
114	NA	" "" See pole ju kellelegi õige töö , võtta vastu külalisi ja korraldada kirjandusõhtuid . "
114	NA	" Vanasti kutsuti seda sinekuuriks "" "
115	NA	 Hakkasin naerma . 
116	NA	" "" Sa ei tunne tänapäeva lääne ühiskonda . "
116	NA	" Kõik need mehed teenivad palehigis oma igapäevast leiba : nad kirjutavad projekte "" "
117	NA	" "" Mis projekte ? "" "
118	NA	" "" Selliseid , mille alusel mõni järjekordne fond neile granti määraks . "
118	NA	" Ulrike rääkis mulle , et linn tasub vaid poole Thomas Mann Hausi ülalpidamiskuludest , ülejäänu peavad nad hankima ise "" "
119	NA	" "" Missugune õudus ! "
119	NA	 Nüüd ma taipan , miks neil kõigil on ees nii elutüdinud näod . 
119	NA	 See peab olema mehe jaoks väga alandav , teada , et sa tegeled millegi absoluutselt mõttetuga . 
119	NA	" Ma ei uskunud , et lääne mehed on nii degradeerunud "" "
120	NA	" "" Miks degradeerunud ? "
120	NA	 Võib-olla neil lihtsalt ei jää muud üle . 
120	NA	" Kui moes on emantsipatsioon , on meestel raske konkureerida naistega "" "
121	NA	" "" See on üks ja seesama , "" ütles Ripsik resoluutselt . "
121	NA	" "" Kui mehed on lubanud emantsipatsioonil moodi minna , siis nad ongi degradeerunud . "
121	NA	 Muide , nüüd ma taipan , millest on tingitud daamiromaanide populaarsus . 
121	NA	 Mis käsikirjad nimelt raamatuks trükitakse , seda ei otsusta ju lugejad , vaid kirjastajad . 
121	NA	" Ja nemad , nagu me veendusime , on naised "" "
122	NA	 Kirjaniku jaoks on linn ammendamatu süžeeallikas , koht , kuhu kogunevad tema prototüübid , kellest hiljem saavad personaažid . 
122	NA	 Siin nad armuvad , abielluvad , murravad truudust , lahutavad , teevad karjääri , valetavad , ahnitsevad varandust , priiskavad , reedavad , mõnitavad nõrgemaid , haigestuvad ja surevad . 
122	NA	 Rohkem pole kirjanikul linna tarvis , vastupidi , see isegi väsitab teda , põhiline osa tema elust kulgeb niikuinii üksinduses , kirjutusmasina või – nagu praegu – arvuti taga . 
122	NA	 Kuid temagi on inimene , temagi tahab lõdvestuda , näha midagi ilusat , hingata kas just värsket , aga kas või heitgaasidega täidetud õhku . 
122	NA	 Siis teeb kirjanik täpselt seda , mida meile soovitas Oe – läheb jalutama . 
122	NA	 Niisiis on linn kirjaniku jaoks koht , kus võib ringi hulkuda , kogedes nii palju kui võimalik positiivseid elamusi ja nii vähe kui võimalik negatiivseid . 
122	NA	 Siin on üks põhjusi , miks kirjanikud eelistavad metropoli provintsile – mitte üksnes seepärast , et metropolis on rohkem kirjastusi ja kriitikuid , vaid et siin on reeglina ilusam ümbrus , peenem , jõukam arhitektuur , suurem hulk mälestussambaid ja kenamad naised . 
123	NA	 Berliin jättis meile kahjuks üpris kurva mulje . 
123	NA	 Muidugi , see oli jõukas linn , pilgeni täis soliidseid kivimaju – selliseid , nagu Tallinnas leidub vaid poole tosina jagu ; kuid temas , nagu ütlenuks Polonius , puudus süsteem . 
123	NA	 See oli eklektiline , amorfne , kohati lausa inetu asum , ilma õige keskuseta , ilma suure jalakäijate rajoonita , ja mis peamine – ilma ajaloota . 
123	NA	" Muidugi , me kõik teame , milles on asi : linna ei ehita aastaga , kümnega ega isegi sajaga – selleks kulub sajandeid ; vaat miks peab linnaga ümber käima nii ettevaatlikult kui võimalik , lammutama ainult seda , mis on vananenud ja värdjalik ning säilitama iga hoonet , mille rajamisel on üles näidatud annet , Berliin aga tehti paari aastaga maatasa – "" tehti maatasa "" on muidugi väga üldine määratlus , peaks ütlema : "" pommitati "" , kuid siis võiks jääda mulje , et mingid barbaarsed vaenuväed , uued vandaalid ründasid Berliini ja üldse Saksamaad ja hävitasid rahva sajanditepikkuse arhitektuuriloomingu ; kuid nii see ju ei ole , sakslased ei saa oma saatuses süüdistada kedagi peale iseenda . "
123	NA	" Nad ise , nagu ütleme meie , eestlased , "" kutsusid vaimud välja "" , ja need vaimud tegutsesid halastamatult , sama halastamatult , nagu enne olid sakslased tegutsenud nende kodumaal ( mis puutub venelastesse ) , või lihtsalt preventiivse julmusega , püüdes säästa iga üksiku inglase ja ameeriklase elu ning selle nimel pildudes sadu tuhandeid pomme mitte milleski süüdi olevatele hoonetele . "
123	NA	 Kunagi varem pole ma näinud nii selgelt , mida tähendab sõda ja kui pikk on tema järelmõju – mitte üksnes Berliinis , vaid üldse Saksamaal . 
123	NA	 Tallinn sai Berliini või Leipzigiga võrreldes vähe kannatada , Leningradi , praegust Sankt-Peterburgi , sakslased säästsid , tõsi , olen käinud ka Kiievis ja Minskis , kuid see oli ammu , nooruses , kui niisuguste asjade peale ei mõelda . 
124	NA	 Muidugi , aeg ei seisa paigal ja sinna , kus kunagi olid seisnud möödunud sajandite hooned , olid kerkinud ja üha kerkisid juurde uued – kuid mina , kes ma olen harjunud Tallinna vanalinnaga , võrdlesin seda proteeside paigaldamisega ammu invaliidistunud kehale . 
124	NA	 Võib-olla kunagi viiesaja aasta pärast jalutab mööda Berliinigi mõni kirjanik ja imetleb talle iidsetena tunduvaid kahekümne esimese sajandi maju , võib-olla ... 
124	NA	 Aga võib-olla ka mitte . 
125	NA	 Et lihtsalt niisama ringi jalutada polnud kuigi huvitav , hakkasime otsima endale eesmärki . 
125	NA	 Oleme Ripsikuga mõlemad melomaanid , täpsemalt ooperihuvilised , veel täpsemalt , Itaalia ooperi austajad , kui otse , ilma keerutamata välja öelda – Verdi fanaatikud ; seepärast asusime uurima teatrite repertuaari ja läbi kammima poode , kus võidaks müüa ooperivideosid . 
125	NA	 Etendustega oli olukord täbar : üks teater laulis terve kuu Wagnerit ( veel üks filosoof , seekord muusikas ) , teisest peletasid meid eemale fotod , kus Rigoletto jalutas laval ringi , moodne ülikond seljas ja kikilips ees ning tema ümber loopisid jalga revüütüdrukud ( ooperi tänapäevastamine lõpeb peaaegu eranditult fiaskoga ) , jäi kolmas , seal aga oli esimene Verdi alles kolme nädala pärast . 
125	NA	 Niisiis keskendusime esialgu poodidele . 
125	NA	 Paraku olid need , kuhu me sattusime , äärest ääreni täis ameerika filme . 
125	NA	 Me sisenesime , tuhnisime kassetid läbi , vihastasime , kirusime massikultuuri , väljusime ja suundusime järgmise poole . 
125	NA	 Ühe niisuguse rännakmarsi ajal Ripsik peatus ootamatult ja osutas majade vahelt nähtavale ilmunud tühermaa suunas . 
126	NA	" "" Ma tundsin selle koha ära , "" ütles ta erutatult , "" siit läks varem Berliini müür "" "
127	NA	 Seisime natuke aega vaikides , vaadates seda , mida enam polnud . 
128	NA	" "" Ma mäletan , missugust jubedat muljet müür mulle toona avaldas , "" seletas Ripsik . "
128	NA	" "" Otsekui oleks linn nagu linn ikka , majad , tänavad , aga äkki – sein ees . "
128	NA	" Pikk kõrge sein , ilma ainsagi auguta , okastraat üleval "" "
129	NA	 Vaikinud veel veidi , lisas ta : 
130	NA	" "" Nad oleksid võinud kas või pool meetrit alles jätta , mälestuseks "" "
131	NA	 Jah , müürist polnud järel sentimeetritki , see oli lammutatud , ja kohas , kus enne oli tulistatud Idast Läände põgenevaid sakslasi , käis – ei , mitte vilgas , vaid grandioosne ehitustöö . 
131	NA	 Ööd kui päevad undasid kraanad , särtsusid keevitusmasinad , mürisesid isekallutajad . 
131	NA	 Näis , otsekui püüaks saksa rahvas nii kiiresti kui võimalik unustada lahus elatud aastaid – erinevalt sõjast , mälestust millest lausa masohhistlikult kultiveeriti , säilitades kirikuid ilma tornideta ja torne ilma kirikuteta , ning rajades nii ühtedesse kui ka teistesse antifašistlikke muuseume . 
131	NA	 Mis pidi siis olema häbiväärset möödunud pooles sajandis , et temast ei tohtinud jääda alles ühte kivigi ? 
131	NA	 Sotsialism polnud siiski fašism , tema kuriteod , vähemalt peale Teist maailmasõda , polnud nii ulatuslikud ja metsikud . 
131	NA	 Või polnudki küsimus häbis , vaid selles , et purustada kiiremini ida-sakslastes viimase aastakümnega jõudsalt pead tõstnud nostalgia sellesama režiimi järele , millest nad varem olid unustanud pääseda ? 
131	NA	" Sest need ossid , keda mina kohtasin , küll ei tagunud endale rusikaga vastu rinda ega hoobelnud ohvri saatusega , kellel tuli taluda "" lolli vene võimu "" ( nagu seda teevad eestlased ) , nad ei neednud minevikku ega tänanud põlvili oma päästjaid siit- ja sealpoolt Suurt Lompi , vastupidi , nad olid kriitilised , nad , võib öelda , mingis mõttes isegi kahetsesid juhtunut – ja see , oli näha , ärritas omakorda endaga rahul olevaid vessisid . "
132	NA	 Jah , müür polnud kuhugi kadunud . 
132	NA	 Lammutatud füüsiliselt , säilis ta edasi sakslaste südames . 
132	NA	 Unistus verevendlusest oli hävinud koos tõdemusega , et kapitalistlikus maailmas pole mitte üksnes inimene inimesele , vaid ka rahvuskaaslane rahvuskaaslasele hunt . 
132	NA	 Enne reisile siirdumist olime Ripsikuga arvanud , et Zurück on endise Ida-Saksamaa kirjastus , või vähemalt , et inimesed , kes seal töötavad , on enamikus pärit idast . 
132	NA	 Tõepoolest , idas osati ju vene keelt paremini kui läänes , seda õpetati juba keskkoolis , mis pidi olema siis loomulikum , kui eeldada , et vähemalt vene kirjanduse tõlkimine saksa keelde võinuks jääda osside monopoliks ? 
132	NA	 Kuid ei midagi taolist ! 
132	NA	 Kõik meie kolm graatsiat olid pärit Läänest , Oe oli saanud hariduse Inglismaal , Antoinette Pariisis ja Ulrike Lääne-Saksamaal . 
132	NA	 Täpselt samasugune , rääkisid nad , on olukord teistes kirjastustes : juhtiv ja loominguline personal – läänest , sekretärid ja koristajad – idast . 
132	NA	 Ja kui see oli nii sellisel , mitte kõige olulisemal ärialal , nagu vene kirjanduse tõlkimine saksa keelde , siis mis veel rääkida kõigest muust ? 
133	NA	" "" Idasakslased ei oska ennast maksma panna , "" selgitas Ulrike , kui olime väljendanud oma siirast üllatust . "
133	NA	" "" Ka meie ei oska ennast Eestis maksma panna , meie , endised nõukogude inimesed , "" mõtlesin ma , kuuldes neid sõnu . "
133	NA	" "" Ja mitte üksnes seepärast , et me oleme eakamad , või et me oleme rikutud sotsialistliku majandusega , kus kõike reguleeris riik , surudes maha isiklikku initsiatiivi – meid on lisaks sellele kasvatatud teise väärtussüsteemi vaimus . "
133	NA	" Nõukogude inimene pidi olema tagasihoidlik , enesereklaami selles ühiskonnas ei sallitud , eesti keeles oli olemas isegi vastav kõnekäänd : "" enesekiitus haiseb "" – kapitalism püsib aga just nimelt enesekiituse , reklaami najal . "
133	NA	 Enesekiituse ja egoismi . 
133	NA	 Nõukogude ühiskond seevastu propageeris altruismi ja kritiseeris egoismi – ja lõpuks andiski see tulemusi , sirgus hulk inimesi , kellele mõelda enese heaolu peale näis häbiväärsena . 
133	NA	 Või vähemalt , kelles eksisteeris teatud mõõdutunne – kui palju tohib enese peale mõelda , ja kust alates on see juba inetu . 
133	NA	" Muidugi , meil polnud vajagi nii meeleheitlikult võidelda koha eest "" päikese all "" , tööpuudus meie ühiskonnas puudus ja me ei tundnud vajadust leivanatukese nimel üksteisel kõrisid läbi närima – Lääne inimene peab aga olema lakkamatult valvel , et temalt tema töökohta ära ei võetaks , ta peab alati esimese asjana mõtlema enese tuleviku peale , ja alles siis – teiste . "
133	NA	 Sest ta teab , et kui ta ise enese peale ei mõtle , ei tee seda keegi . 
133	NA	" "" Miks on praegune Saksa riik nii organiseeritud , et ühed rassivad varahommikust hilisõhtuni , teistel pole aga üldse tööd ? "" küsis retooriliselt üks meie tuttav ida-sakslanna . "
133	NA	 Tõepoolest , miks ? 
134	NA	 Teine peatükk 
135	NA	" "" Enamik meie kaasmaalasi ütleks , et van Goghi kombel kõrva peast lõigata pole sakslase viis väljendada tundeid , et meie siseelu võib võrrelda selle ääretu tühjusega , mida tajud , seistes mäetipul ja vaadates ülalt alla "" "
136	NA	 Robert Musil , op. cit . 
137	NA	 Leipzigit , kuhu me sõitsime paari päeva pärast , me peaaegu ei näinud . 
137	NA	 Ilm läks ootamatult külmaks , hakkas sadama lörtsi , kogu aeg puhus tugev põhjatuul , mis tahtis lausa jalust niita , meie aga olime riides kergelt , kevadiselt – jalutada oli niisiis võimatu . 
137	NA	 Istusime hotellis ja vahtisime aknast välja , elasime kõrgel ja vaade oli avar , aga ülalt tunduvad kõik linnad ühesugused . 
137	NA	 Kui ära tüdinesime , imetlesime püksipressimismasinat . 
137	NA	" Zurück polnud meie majutamisega koonerdanud , toas ootasid meid ees valged hommikumantlid , pudel šampust ja mõned närtsinud viinamarjad , "" piibel "" töötas ja oleks meid isegi võinud lõbustada teiste lõbu pealtvaatamisega , kui oleksime sooritanud väikese sissemaksu , ja veel oli seal mitu masinat , faks ja , nagu öeldud , püksipressimismasin . "
137	NA	 See oli võrdlemisi mahukas aparaat ja köitis tahes-tahtmata tähelepanu . 
137	NA	 Minul püksipressimisega probleeme pole , see tähendab , võiks olla küll , olen kõõrdsilme , valan alailma kohvi tassist mööda ja pole eales suutnud sirgeid viike pükstele sisse pressida ; kuid mul on Ripsik . 
137	NA	 Teistel , nagu ma mõistan , Ripsikut pole , ja nemad peavad kasutama masina abi . 
138	NA	 Hotelli keldris oli bassein , kuhu sai meie korruselt sõita eriliftiga , nii et polnud tarvis riideidki vahetada , hommikumantel suspede peale , ja ujuma ! 
138	NA	 Hommikusööki serveeriti restoranis rootsi lauas , menüüs puudus üksnes kaaviar , ettekandjad lippasid ringi ja valasid kohvi juurde , kuid mis peamine – taldrikult leidsin eest päris salvräti , riidest , mitte paberist , hästi tärgeldatud ja lumivalge . 
138	NA	 Sidusin selle lipsu kaitseks lõua alla , ja kuulsin Ripsiku naerukihinat . 
139	NA	" "" Mis lahti ? "" "
140	NA	" "" Mitte midagi , lihtsalt sa näed teiste kõrval nii imposantne välja , nagu tõeline džentelmen "" "
141	NA	 Vaatasin ringi – tõepoolest , peale minu ei osanud keegi salvrätiga midagi peale hakata . 
142	NA	" "" Jaa , Euroopa on ikka matsistunud küll , "" nentisin . "
143	NA	 Raamatulaadale minema me siiski pidime , ja see oli paras katsumus , me külmetasime hirmsasti , trammi oodates . 
143	NA	 Trammid muide olid puupüsti täis , täpselt nagu enne oli olnud Berliin-Leipzigi rong ; miks , selgus siis , kui jõudsime sihtpunkti – uus tohutu klaastunnelitega ühendatud hoonetest koosnev näituseplokk lausa kihas , jäi mulje , et siia pole kokku kogunenud mitte pool linna , vaid pool Saksamaad . 
144	NA	" "" Kas need kõik tõesti on lugejad ? "" küsisime endilt , meenutades Eesti kirjandusüritusi , kus publikut on veel hõredamalt kui metsas marjulisi . "
145	NA	 Isegi , kui nad polnud lugejad , olid nad vähemalt raamatuhuvilised ; ja raamatuhuvilisest lugejani pole enam pikk maa . 
145	NA	 Kõige üldisemalt võib tendentsi sõnastada nii : kes nooruses on raamatuhuviline , sellest saab keskeas võib-olla lugeja . 
145	NA	 Miks nii , kas noored polegi lugejad ? 
145	NA	 Mingis mõttes tõesti ei ole , sest enamik väärtuslikku maailmakirjandust ei ole kirjutatud noortele , või vähemalt pole neile täiesti mõistetav . 
145	NA	 Tõeliselt oskab raamatut hinnata ainult inimene , kes on üht-teist näinud ja läbi elanud ning nüüd , võrreldes oma kogemust tekstiga , otsustab , kuivõrd kirjanikul on õnnestunud sõnastada mõtteid , mida tema üksnes ähmaselt on tajunud . 
145	NA	 Noortele on hingelähedasem luule , mis apelleerib peaasjalikult tunnetele ; need on vähemal või suuremal määral olemas juba kasvueas ning – vastupidiselt mõtetele – hiljem aegamisi tuimuvad . 
146	NA	 Kuid veel enam kui raamatuhuvilisi oli laadal raamatuid . 
146	NA	 Me kõndisime ja kõndisime mööda ääretuid saale ja mõtlesime : kes jõuab läbi lugeda kõik need teosed , mida siin iga aasta levitatakse ? 
146	NA	 Muidugi , Leipzig on vana kuulus raamatulinn , Bornhöhe on juba üheksateistkümnenda sajandi lõpus kirjutanud siinsest kolmestsajast kirjastusest , kes iga aasta lasevad välja mitu tuhat köidet . 
146	NA	 Sedagi hulka oli kindlasti raske kaine pilguga hoomata ja hinnata – aga praegust ? 
146	NA	 Isegi arvestades maitsete ja huvide erinevust , on täiesti võimatu , et lugeja suudaks orienteeruda selles nimede ja pealkirjade džunglis , mida endast kujutab rahvusvaheline raamatutoodang . 
146	NA	 Lõpuks ostab ta ikkagi selle köite , mida kõige pealetükkivamalt pakutakse , mille reklaamile on raisatud kõige rohkem raha . 
146	NA	" Nii sünnivad "" tähed "" – kirjanikud , keda tunneb kogu maailm , olgugi et nad millegi poolest ei ületa paljusid kolleege , vastupidi , väga sageli jäävad neile alla . "
146	NA	 Muide , ma ei suuda millegagi seletada , miks on raamatute ostmiseks ja müümiseks üldse tarvis suure karjana koguneda , miks ei piisa , kui lugeda teksti – viimast võib tänapäeval edastada isegi elektronpostiga . 
146	NA	 Kuid ilmselt tunnevad tänapäeva kirjastaja ( nna ) d nii halvasti kirjandust , et teos ise ei ütle neile enam midagi . 
146	NA	 Leipzigi laat meenutaski meile suurt salongi , kus moodsa raamatumaailma tähtsaimad isikud – kirjastajad ja agendid – omavahel lobisedes määrasid muuhulgas kindlaks ka tuleva asta bestsellerid ; kirjanikele oli selles protsessis jäetud roll , mida võiks ehk võrrelda hauakaevaja omaga : väheoluline , kuid seni veel vajalik . 
147	NA	 Ripsiku romaani esitlusele kogunes kümmekond huvilist . 
147	NA	 Läks täpselt , nagu ta oli ennustanud : vene kirjandusele pühendatud üritusi korraldasid venelased ise , nende jaoks oli tema aga lihtsalt üks armjaška . 
147	NA	 Talle eraldati kõige ebamugavam varahommikune kellaaeg ja isegi unustati see reklaamisildile märkida . 
148	NA	 . 
149	NA	" "" Ma lihtsalt enam ei jõua , "" kurtis Ripsik . "
149	NA	" "" See trepp võtab mul hinge seest . "
149	NA	" Miks nad ometi lifti lukus hoiavad ? "" "
150	NA	" "" Lase ma toetan sind , "" pakkusin mina . "
151	NA	 Olime Leipzigis külmetunud ja mingi viiruse saanud ning jäime kohe Berliini naastes haigeks , algul mina , siis Ripsik . 
151	NA	 Selles seisundis muutus Thomas Mann Hausi järsust trepist üles ronimine tõeliseks katsumuseks . 
151	NA	 Püüdsime nii vähe kui võimalik all käia , kuid ilma hommikusöögita me toime ei tulnud . 
151	NA	 Saatuse nöögina sattus haigus ühele ajale lihavõttepühadega ; Thomas Mann Hausis polnud hingelistki ja me ei saanud kelleltki abi küsida . 
151	NA	 Schulz oli küll meile jätnud tervisekindlustuspoliisi lähimate haiglate aadresside ja telefonidega , aga Ulrike ütles , et koju arst nagunii ei tule , kui just pole surmaohtu ; oleksime pidanud ise haiglasse sõitma , aga selleks polnud meil jõudu . 
151	NA	 Ravimeid Thomas Mann Hausis polnud , keegi polnud taibanud , et külalised võivad mõnikord haigeks jääda ; aspiriini oli Ripsik jõudnud osta enne , kui ise samuti haigeks jäi , ( mina lebasin juba voodis ) , aga köha vastu see ei aidanud . 
152	NA	" "" Sa oled ju ise alles nõrk "" "
153	NA	" "" Pole viga , täna on mul parem "" "
154	NA	 Kui me tuppa jõudsime , heitis Ripsik kohe voodisse , ma andsin talle kraadiklaasi , ise aga läksin tagasi koridori . 
155	NA	" "" Mul tuli üks idee , "" ütlesin ma ukselt . "
156	NA	 Ripsik isegi ei vastanud . 
157	NA	 Kümne minuti pärast olin ma tagasi . 
158	NA	" "" Ei , ei õnnestunud , "" ütlesin . "
158	NA	" "" Ma mõtlesin , äkki me oleme ise lollid , neil on ju kõik nii hästi organiseeritud , toaukse võti sobib ka välisuksele – äkki see keerab lifti ka lahti ? "
158	NA	" Käisin proovisin , aga ei , ei keera "" "
159	NA	" "" Mul oli ka sama mõte , "" lausus Ripsik , "" imelik , kui ühtviisi me mõnikord isegi eksime "" "
160	NA	 Ütles , ja hakkas köhima . 
160	NA	 Kui Ripsik köhib , on see midagi kohutavat , mul on siis alati tunne , nagu käristaks tal rinnas ringi muruniiduk . 
161	NA	" "" Neetud Leipzig ! "" kirusin retooriliselt . "
162	NA	 Köhahoog sai otsa , kuid Ripsik igaks juhuks ei vastanud , et mitte uut provotseerida . 
162	NA	 Kraadiklaas hakkas piiksuma , Ripsik võttis selle kaenla alt ja vaatas . 
163	NA	" "" Palju on ? "" "
164	NA	 Ta ulatas mulle vaikides kraadiklaasi . 
165	NA	" "" Kolmkümmend kaheksa ja kaks . "
165	NA	" See tähendab , et õhtuks võib tõusta kolmekümne üheksani "" "
166	NA	 Ma istusin telefonile lähemale . 
167	NA	" "" Ulrike lubas internetist järele vaadata , kus on lähim valveapteek , "" ütlesin , kui olin toru tagasi hargile pannud . "
168	NA	" "" Kes sinna läheb ? "
168	NA	" Ulrike on ise ka haige "" "
169	NA	" "" Mina lähen "" "
170	NA	" "" Mitte kuhugi sa ei lähe . "
170	NA	 Ma ei luba ! 
170	NA	" Sul oli endal veel eile kolmkümmend kaheksa "" "
171	NA	" "" Pole midagi , täna ma tunnen end juba päris hästi "" "
172	NA	" "" Sa isegi ei söönud peaaegu midagi "" "
173	NA	" "" Pole isu , nõrkus , "" seletasin ma . "
174	NA	 Telefon helises . 
175	NA	 Ripsik ohkas traagiliselt . 
176	NA	" "" Kui sa tõesti lähed , palu , las Ulrike tõlgib sulle , kuidas küsida niisugust rohtu , mis ei avaks köha , vaid üksnes suruks selle alla , et ma saaksin öösel magada "" "
177	NA	" "" Eeskätt ma kavatsen välja uurida , kuidas on saksa keeles sinepiplaaster "" "
178	NA	 Ripsik ohkas veel traagilisemalt , kuid vastu vaidlema ei hakanud . 
179	NA	" "" Sul veab , "" ütlesin , kui olin lõpetanud kõne Ulrikega , "" sakslased pole sinepiplaastrist kuulnudki . "
179	NA	" Tume rahvas "" "
180	NA	 Ripsik muutus silmnähtavalt rõõmsamaks : rohkem kui sinepiplaastrit vihkab ta vaid sibulat . 
180	NA	 Otsisin jopitaskust Berliini kaardi . 
181	NA	" "" Alatuse reegel : siin puudub just see rajoon , kuhu ma pean sõitma . "
181	NA	" Aga küll ma üles leian "" "
182	NA	 Tõusin ja hakkasin riietuma . 
183	NA	" "" Ära muretse , kui ma veidi kauemaks jään , see on päris kaugel "" "
184	NA	" "" Ära siis unusta , mitte köha avamise , vaid allasurumise rohtu , "" meenutas Ripsik veel korra . "
185	NA	 Väljas oli soe , päike paistis , nii ilusat ilma polnud me Saksamaal veel näinud . 
185	NA	 Ma ei julgenud istuda bussile , sest ei teadnud täpselt , kus maha minna , seepärast sõitsin rongiga neli või viis jaamavahet ja läksin edasi jala , kilomeetrit kolm kindlasti , aga võib-olla ka neli . 
185	NA	 Poole tee peal väsisin ära ja tahtsin võtta takso , aga juht keeldus mind sõidutamast , ütles , et see olevat lähedal . 
185	NA	 Mind vaevas nõrkus , ja et olin igaks juhuks soojemalt riidesse pannud , siis läksin peagi higiseks . 
185	NA	 Lõpuks leidsin apteegi üles , ostsin , mida vaja , ja sõitsin tagasi , nüüd juba bussiga . 
186	NA	" "" See peaks küll olema täpselt see rohi , mida sa soovisid , "" ütlesin . "
187	NA	" "" Aitäh ! "
187	NA	 Ega sa ei pahanda , kui ma täna ei hakka lõunat tegema ? 
187	NA	 Ma lihtsalt ei jõua . 
187	NA	 Muidu veel , aga see trepp ... 
187	NA	" Mine välja , söö restoranis "" "
188	NA	 See oli üks väheseid kordi meie abielu jooksul , kui Ripsik jättis mind ilma kolmekäigulise lõunata . 
188	NA	 Aga ma poleks lasknud tal seda valmistada isegi siis , kui ta oleks üritanud . 
188	NA	 Läksin jälle välja . 
188	NA	 Vaksali kõrval paiknevas restoranis olid ilusa ilma puhul toolid õue toodud , ma istusin ja tellisin endale klopsi Königsbergi moodi , sest roa nimetus äratas minus meeldivaid mälestusi nii sibula- kui ka kooreklopsi näol . 
188	NA	 Kui mulle toodi praetud lihatüki asemel kaks suurt keedetud magedat frikadelli mingis paksus lääges soustis , olin ebameeldivalt üllatunud . 
188	NA	 Suure vaevaga neelasin toidu siiski alla , rohkem et raha kaduma ei läheks , kui isu tõttu . 
188	NA	" Soojendasin end päikese käes , kadestasin berliinlasi , kes lõbusalt perekonniti oma "" lemmikpuhkepaigas "" aega veetsid , samal ajal kui meie tõvega võitlesime , siis naasin Thomas Mann Hausi , ronisin kolmandale korrusele ja heitsin samuti pikali . "
188	NA	" Mul oli reisile kaasa võetud "" Must obelisk "" , olin seda loomulikult lugenud , aga Remarque on autor , keda võib lugeda korduvalt . "
188	NA	 Avasin raamatu , ja kui olin jõudnud paari lehekülje võrra edasi , hakkasin vaikselt naerma . 
189	NA	" "" Mis juhtus ? "" küsis Ripsik , kes oli tukastanud . "
190	NA	" "" Ei midagi erilist , lihtsalt Remarque kirub siin "" klopsi Königsbergi moodi "" maitsetus saksa kastmes – kahju , et ma eile õhtul selle leheküljeni ei jõudnud "" "
191	NA	 Ma seletasin Ripsikule , mis õnnetus mind restoranis oli tabanud . 
192	NA	" "" Vaat , kui tähtis on hästi tunda kirjandust , "" lisasin , panin raamatu käest ja sulgesin valutama hakanud silmad . "
193	NA	 Öösel ärkasin Ripsiku köha peale . 
193	NA	 See oli kohutav köha , veel hullem kui päeval , ega mõelnud hetkekski katkeda . 
194	NA	 Ma süütasin tule . 
195	NA	" "" Mida see tähendab ? "
195	NA	" Ma ju tõin rohtu , mis pidi köha maha suruma "" "
196	NA	 Ta ei vastanud , sest ei saanud . 
196	NA	 Lõpuks , leidnud kahe köhahoo vahel tillukese pausi , ütles ta : 
197	NA	" "" Mul on tunne , et see rohi mitte ei suru köha alla , vaid vastupidi , provotseerib seda "" "
198	NA	 Ja hakkas jälle köhima . 
199	NA	 Ma katsusin ta laupa – see oli tuline . 
199	NA	 Andsin talle kraadiklaasi , tõusin ja uurisin veel korra ravimiga kaasas olnud teksti , midagi sellest õieti taipamata . 
200	NA	" "" Ma lasksin Ulrikel saksa keelde tõlkida , mis ma pean apteegis ütlema , ja lugesin talle veel telefonis ette . "
200	NA	 Ulrike ütles , et kõik on õige ja minu saksa keele hääldus on oivaline . 
200	NA	" Apteekergi tegi näo , et sai minust hästi aru "" "
201	NA	 Ripsik köhis edasi . 
202	NA	" "" Kui see muidugi üldse oli õige apteeker , "" lisasin . "
202	NA	" "" Apteek asetses pärapõrgus ja tädike , kes mulle rohu müüs , võis vabalt olla keegi , kes päris apteekrit pühade puhul asendas . "
202	NA	 Ma küsisin tšekki , ja ta kirjutas selle käsitsi . 
202	NA	" Aga üldiselt käitus ta küll väga enesekindlalt "" "
203	NA	 Ripsik köhis ja köhis . 
203	NA	 Ma ootasin , kuni kraadiklaas hakkas piiksuma , ja võtsin selle kohe enda kätte . 
204	NA	" "" Kolmkümmend üheksa ja kaks . "
204	NA	 Võib-olla ma üritan siiski kiirabi kutsuda ? 
204	NA	" Teevad süsti , saad vähemalt magada "" "
205	NA	" "" Võib-olla , "" ütles Ripsik . "
206	NA	 Nüüd alles mõistsin , kui halvasti ta ennast tunneb , sest ta on ise arst ja püüab kolleegidest harilikult nii kaugele hoida kui võimalik . 
207	NA	 Võtsin kindlustuspoliisi ja istusin telefoni juurde . 
208	NA	" "" Kinni , "" ütlesin varsti . "
208	NA	" "" Proovin teist numbrit "" "
209	NA	 Ripsik oli hetkeks vaikinud , nüüd algas tal uus kõhahoog . 
210	NA	" "" Neetud , "" ütlesin , kui olin toru hargile pannud , "" seal ei osanud keegi inglise keelt "" "
211	NA	 Mõtlesin veidi . 
212	NA	" "" Võin helistada Ulrikele ja paluda , et tema kiirabi kutsuks "" "
213	NA	" "" Ei maksa , "" ütles Ripsik . "
213	NA	" "" Ulrike ju ütles , et nad nagunii ei tule . "
213	NA	 See pole sulle Nõukogude Liit . 
213	NA	" Seal olime meie , arstid , haigete teenistuses , siin on asjad vastupidi "" "
214	NA	 Ja hakkas uuesti köhima . 
215	NA	 Istusin voodiservale . 
216	NA	" "" Ma püüan sind ise natuke tohterdada "" "
217	NA	 Ripsik pööras selili ja ma hoidsin kätt mõnda aega tema kurgu kohal ja tegin sellega ringikujulisi liigutusi . 
217	NA	 Peavalu leevendan ma käega päris hästi , aga kurgule on raske ligi pääseda . 
217	NA	 Masseerisin veel ta käsi ning jalgu ja mõne aja pärast köha vaibuski . 
218	NA	" "" Katsu nüüd magama jääda . "
218	NA	" Kas lahustan sulle veel ühe aspiriini ? "" "
219	NA	" "" Ma ei saa seda saksa aspiriini juua , tal on nii jälk mõru maitse "" "
220	NA	 Ohkasin ja kustutasin tule . 
220	NA	 Ripsik hakkas jälle köhima , ma kuulasin , kuidas ta köhib ja mõtlesin , et välismaal haigeks jääda on küll viimane nuhtlus , mida kellelegi soovida . 
220	NA	 Me olime ihuüksi suures kolmekordses majas , lähim haigla asus mitme kilomeetri kaugusel – võisime siia kõngeda , ja kellelgi poleks olnud sellest sooja ega külma . 
220	NA	 Lõpuks Ripsiku köhahoog vaibus ja ma uinusin . 
221	NA	 Ballaad liftist 
222	NA	 Saksamaad võib määratleda kui liftide maad , seda mugavat , ja , nagu väidab statistika , kõige ohutumat liiklusvahendit võib kohata kõikjal , muuhulgas ka täiesti ootamatutes paikades – näiteks raudteejaamas . 
222	NA	 Kui me pärast paranemist veel nõrgad olime , kasutasime üht invaliididele mõeldud lifti , mis ühendas W. vaksali tunnelit kohaliku peatänavaga . 
222	NA	" "" Uksed sulguvad , järgmine peatus – Keiser Wilhelm Teise puiestee , "" kuulutas lift liikuma hakates hauataguse häälega ; tõsi , aeg-ajalt täitis teda spetsiifiline , koduloomade kasvatamatust reetev lõhn , kuid me olime ikkagi õnnelikud , et ei pidanud trepist üles ronima . "
222	NA	 Veel põnevama liftiga sõitsime veidi hiljem Münchenis , hotellis , kus kunagi olid ööbinud Maria Callas , Mihhail Barõšnikov ja Placido Domingo . 
222	NA	 Peaks olema selge , et võõrastemaja , mille valivad endale peatuspaigaks suured kunstnikud , ei saa olla kuigi mugav – me pole ju bisnesmenid . 
222	NA	 Ka mainitud asutus oli täielikus kooskõlas nende materiaalsete võimalustega , mida kapitalistlikus maailmas evivad lauljad , tantsijad ja kirjanikud : numbrituba meenutas suuruselt sahvrit ja vannituba – seinakappi . 
222	NA	 Kuid isegi sellesse , rohkem vaestemaja kui hotelli meenutavasse hoonesse , mis keskajal oli küllap teeninud rändmunkade magamispaiga aset ja kuhu Nõukogude Liidu territooriumil oleks ilmselt sisse seatud kolhoosnike kodu ( seda enam , et maja asus otse turuplatsi kõrval ) , oli hiljuti , kolmanda aastatuhande nõudeid silmas pidades , ehitatud lift . 
222	NA	 See oli väike klaasseintega aparaat , mis oli suuri vaevu ära mahutatud pöördtrepi keskele jäävasse tühemikku ja mis maksimaalselt võis peale võtta kaks reisijat ( ja needki kaks pidid seisma kogu teekonna tardunult , sest väikseimagi liigutuse korral oleksid nad teineteisele ohtlikuks muutunud ) – kuid see aparaat oli olemas . 
222	NA	 Ja ka Thomas Mann Hausis oli täiesti olemas moodne elektronlift – kuid meil temaga sõita ei õnnestunud . 
222	NA	 Miks ? 
222	NA	 See on pikk lugu ja ma pean sellest jutustama otsast peale . 
223	NA	 Kui me esimesel õhtul Thomas Mann Hausi jõudsime , ootas meid seal ees , nagu teate , asedirektor Jens Joachim Schulz , kleenuke , võiks öelda isegi habras , keskeale lähenev tüüpiline intelligent , prillidega ja nukra , elutüdimust reetva naeratusega . 
223	NA	" Viisaka inimesena haaras ta Ripsikult kohvri ( mina , kui mäletate , vaarusin suure nõukogudeaegse matkaseljakoti "" Asimuut "" raskuse all ) , ütles selle kaalu kohta tunnustavalt : "" Ohoh ! "" , heitis ebamäärase pilgu lifti poole , kuid seadis ikkagi sammud järsust trepist üles . "
223	NA	 Meie esimene mõte Ripsikuga oli , et ju on aparaat rikkis . 
223	NA	 Kuid järgmisel või ülejärgmisel päeval me avastasime , et lift töötab ja teatud inimesed sellega sõidavad . 
223	NA	 Meie korrusel seisis alati paar kasti mineraalvett , Schulz oli meile öelnud , et joogu me seda julgesti , vesi ongi mõeldud külalistele . 
223	NA	 Vaat neid mineraalveekaste vahetas Thomas Mann Hausis sealne töömees – nagu ma aru sain , niisugune universaalne tegelane , kes hoolitses kõige eest alates elektrist ja lõpetades ma ei tea , millega , võib-olla termotuumareaktsiooniga . 
223	NA	 Ja see mees küll meist ja Schulzist erinevalt jala ei kõndinud ! 
223	NA	 Tema sõitis liftiga , nagu ka tolmuimejat ühelt korruselt teisele transportiv koristaja . 
223	NA	 Kui Ripsik selle avastas , sattus ta raevu . 
223	NA	" "" Kas proletariaadi diktatuur on siia üle kolinud ? "" lausus ta mürgiselt . "
223	NA	 Tõepoolest , me olime vahepealsete aastatega juba unustanud , mida tähendab bolševike võim ! 
223	NA	 Nõukogude Liidus oli torujüri võrreldes kirjanikuga või mis tahes muu haritlasega selges eelisseisundis , tema tööd tuli austada , sinu ülestähendustesse aga suhtuti reeglina kahtlusega : mida ta seal sirgeldab , kas kaevab riigile hauda ? 
223	NA	 Kuid praegu me polnud ju Nõukogude Liidus , vaid kapitalistlikus Läänes , kus , nagu meile koolis oli õpetatud , alati oli tööinimest ekspluateeritud ! 
223	NA	" "" Vaat see on manuliste probleem , "" nentis Ripsik ühel päeval , kui tervis oli juba parem , aga nõrkus ikka veel vaevas , kurvalt . "
223	NA	" "" Kui me maksaksime ise oma ööbimise eest , võiksid sa minna ja nõuda , et meile antaks liftivõti , võiksid isegi skandaali korraldada – aga praegu on lugu teine . "
223	NA	" Vaevalt sa sõandad , kui Jens Joachim ükskord tööle tuleb , temalt isegi küsida , miks meie ei tohi liftiga sõita ? "" – "" Tõepoolest , vaevalt küll , "" nõustusin . "
224	NA	 Muide , lõpuks ma seda ikkagi tegin . 
224	NA	 See juhtus eelviimasel Berliinis viibimise päeval . 
224	NA	 Iga kord , kui me siirdume reisile , loodan ma , et tagasiteel on pagasit vähem – sõpradele kaasa võetud kingitusi ju tagasi tassida ei tule – , ja iga kord ma eksin , sest sihtpunktis sooritatud ostud kaaluvad mahajäetud esemed mitmekordselt üles . 
224	NA	 Moskvast toome harilikult raamatuid , mis on rasked , Saksamaal õnnestus meil aga pikkade otsingute tulemusena omandada terve väike ooperi CD-de kollektsioon . 
224	NA	 Kui Ripsik oli seljakoti , kohvri ja kaks sakvuajaaži kokku pakkinud , proovisin ma nende raskust ja taipasin , et käe otsas me seda laadungit trepist alla ei tiri . 
224	NA	 Seepärast , kui läksin Jens Joachimiga hüvasti jätma , küsisin muuhulgas , kas me ei tohiks hommikul pagasi transportimiseks lifti kasutada ? 
224	NA	 Kuni selle hetkeni oli Jens Joachim ütlemata sõbralik , isegi tema tavaliselt nii nukker naeratus oli seekord märgatavalt rõõmsam ( kes teab , võib-olla ka seepärast , et me ära sõidame ja enam pole tarvis meiega jännata ) – kuid nüüd muutus ta viivitamatult murelikuks ja tema tugevate prillide tagant arglikult välja vaatavad silmad hakkasid vilama . 
224	NA	 Ta pomises , et ta pole kindel , kas tal õnnestub meie palvet täita , sest lift on väga keeruline aparaat , mis võib kergesti rikki minna , ja ta ei tea , kas hommikul on villas kedagi , kes seda käsitseda oskab . 
224	NA	" "" Töömees ehk ikka on ! "" ütlesin , kuid see idee ajas Jens Joachimi päris paanikasse , näis , et ta on valmis pigem ise vara kohale tulema , et aidata meil kohvrid alla tassida , kui et paluda töömehelt mingit vastutulekut . "
224	NA	 Ma halastasin talle , ja lohutasin , et pole viga , küll me kuidagi toime tuleme , mille peale Jens Joachim kohe rahunes ja jälle naeratama hakkas . 
224	NA	 Hädast päästis meid välja ennastsalgav Ulrike , kes sõitis nimme hommikul W.-sse , et meid rongile saata , kolmekesi tulime pakkidega kuidagimoodi toime , lifti kasutamise põhimõtted Thomas Mann Hausis aga jäidki meile saladuseks . 
225	NA	 Kolmas peatükk 
226	NA	" "" Meie ajastu on filosoofiavaenulik ja argpükslik , tal ei jätku julgust otsustada , mis on väärtuslik ja mis mitte , demokraatia aga , lühidalt öeldes , tähendab : tee , mida elu ette kirjutab "" "
227	NA	 Robert Musil , op. cit . 
228	NA	" Varsti pärast seda , kui me terveks saime , kutsusid kolm "" semafori "" meid taas restorani lõunale – muidugi kirjastuse kulul . "
228	NA	 Seekord otsustati minna maitsma itaalia kööki ja meiega tuli kaasa ka Oe . 
228	NA	 Kui me vestlema hakkasime , kikitasin kohe kõrvu , sest tema inglise keele hääldus meenutas mulle hirmsasti minu tädi , kes oli suur selle ala spetsialist . 
228	NA	" "" Oxford või Cambridge ? "" küsisin . "
228	NA	" "" Oxford , "" vastas Oe tagasihoidlikult ; näis , et ta pole mitte uhke oma hariduse üle , vaid otsekui häbeneb seda – sel eriti peenel moel , nagu väga rikkad inimesed teiste juuresolekul häbenevad oma jõukust . "
228	NA	 Ma kujutasin ette , missuguse enesekindlusega , üleolekuga käituks suvaline Oxfordis õppinud eestlane – meil tunneb ju isegi Tartu Ülikooli inglise filoloogia lõpetanud isik end otsekui kõrgemast soost olevusena – ja minu respekt Oe vastu kasvas . 
228	NA	" Pikk , kõhn , prillidega , näis , et ta on otsekui kokku kuivanud – kuid seda üksnes väliselt , mis teda taas positiivselt eristas eesti filoloogiprouadest , kelle naiselikkuses mul elu jooksul on olnud piisavalt võimalust kahelda ; Oe oli just nimelt naiselik , malbe , trimbanud paar kokteili , flirtis lõbusalt , ei üritanud kaasvestlejat autoriteediga lämmatada , ei trüginud ettesattunud mehele lihtsalt niisama , spordi mõttes , kas või veerand tunnikski "" pükse pähe tõmbama "" . "
228	NA	 Kuni meie reisini olin ma arvanud , et sakslannad peaksid – nii-öelda ajaloolis-geneetilistel põhjustel – meenutama eestlannasid , või õigemini vastupidi , eestlannad – sakslannasid ; kuid nüüd pidin oma seisukohta korrigeerima . 
228	NA	 Praegu ma kipun pooldama hüpoteesi , et meis on siiski rohkem viikingite kui sakslaste verd , ja et eestlannad oma sisemise külmusega meenutavad inglannasid ; muide , pole välistatud , et seegi arvamus puruneb , kui ma kunagi satun Londoni . 
228	NA	 Oma suurepärase nime oli Oe saanud ühe Norra kaluriküla järele , kus tema vanemad olid veetnud mesinädalad ; niisiis ei vastanud tõele minu algne ennustus , et nad on jaapani filoloogid . 
228	NA	 Küll oskas jaapani keelt Ulrike , ehkki oli hariduse poolest hoopis slavist – ta oli veetnud kaks aastat oma noorusest Jaapanis . 
228	NA	 Mõtlesin esmalt , et õppimas , kuid eksisin taas – ainult Nõukogude Liidus oli võimalik , et eestlannasid läkitati Bakuu , Jerevani või Tbilisi ülikooli ja vastupidi ; Ulrike oli sõitnud Jaapanisse seiklushimust , kuid mitte seiklejana , vaid ajalehekuulutuse peale saksa keelt õpetama . 
228	NA	 Keeruline elu , üksinda võõraste keskel , oli Ulriket karastanud , ta oli julge ja otsekohene ja ma kujutasin teda vaevata ette barrikaadil , kui revolutsiooniline noorus peaks taas bürgerlusele kinda heitma , mida päris kindlasti pole karta , nii et mu fantaasialend on täiesti süütu . 
228	NA	 Meheta ja lasteta , kandis Ulrike pulbitseva armastusevajaduse üle kõikidele alandatutele ja solvatutele üle kogu maailma , lihtsamalt öeldes , oli kaunikesti politiseerunud . 
228	NA	 Loomulikult hääletas ta valimistel vasakpoolsete , konkreetselt , roheliste poolt , ja pidas suurimaks tänapäeva poliitikuks Joschka Fischerit . 
228	NA	 Õppinud pärast Jaapanit mitu aastat Moskvas , olid temas avanenud need abivalmiduse šakrad , mida nii sageli võib kohata Venemaal . 
228	NA	 Mulle tundub , et Ulrike ennastsalgavusel üldse puudusid piirid , et sama otsustuskindlalt , nagu ta tõuseb barrikaadidele , kaitseks ta sind oma kehaga , kui sind ähvardaks surmaoht . 
228	NA	 Ühe erandiga : kui sinu päästmiseks tuleks ületada tänav punase tule alt , Ulrike seda ilmselt ei suudaks : nii veres oli tal seaduskuulelikkus . 
228	NA	" Ta saatis meid mitmel korral meie reisidel mööda Saksamaad , ja alati oli meil lahkhelisid sellega , kuidas rongis istuda – Ripsik ei kannata liiklusvahendeid , rong on veel ainus , mida ta siiani oli enam-vähem talunud ; kuid Saksamaa rongid olid kohutavad , kihutasid nagu pöörased ja kaldusid mägede vahel orgudes loogeldes küljelt küljele , sõidu poole seljaga ei saanud Ripsik üldse istuda , siis hakkas tal kohe pea ringi käima ja ta ähvardas , et "" kõngeb jalamaid "" . "
228	NA	" Seepärast oli minu esimeseks asjaks alati hoolitseda , et me istuksime näoga sõidu suunas ; häda oli selles , et kohad olid küll nummerdatud , aga pileti ostmisel oli võimatu fikseerida , mis suunas iste on ( kes mäletab meie omaaegset "" Tšaikat "" , peaks mõistma , mida ma tahan öelda ) ; vaat iga kord , kui ma hõivasin koha , mis pileti järgi ei kuulunud meile , läks Ulrike näost roheliseks , nii väga kartis ta ebameeldivusi , mis selle "" korrarikkumisega "" seoses võisid tekkida ; meie õnneks laabus kõik alati rahulikult , inimesed , kes ühe või teise koha olid reserveerinud , jätsid lihtsalt tulemata , küllap aimasid , et nende tooli on okupeerinud mingid metslased . "
228	NA	 Vene keelt oskas Ulrike hästi , võib öelda , vabalt – ühesõnaga , palju paremini kui valdav enamik eestlasi , tema saksa keel oli aga lausa oivaline , võin seda öelda isegi hoolimata sellest , et ma ise tean kõigest paarikümmend saksa sõna . 
228	NA	 Esimest korda elus me kuulsime , kui ilus , kui laulev , pehme , meloodiline võib olla keel , mis televiisori kaudu jõuab meieni mingi hirmsa haukumisena – te võite kiita demokraatiat , palju soovite , aga minu põlgust pööbli suhtes , kes oskab moonutada suvalise keele , nii saksa , eesti , muusika- kui ka filmikeele , te väärata ei suuda . 
228	NA	 Sama kõhn ja alatoidetud nagu Oe , iseloomustas Ulriketki sügavale peidetud naiselikkus , näiteks tuli ta enne esinemist Müncheni Literaturhausis meie numbrituppa-sahvrisse , et vahetada tualetti , sest talle meenus , et aastat viis tagasi oli ta oma tänases reisikostüümis korra samas asutuses juba käinud . 
228	NA	" Antoinette , võrreldes ülejäänud kahe "" semaforiga "" , oli naiselik kõiges , naiselik üle igasuguse piiri – ta lobises , sädistas , flirtis , naeratas , tõstis ja langetas ripsmeid , vaimustus igast tühisemast asjast , suitsetas koketselt ja nii edasi – täpselt nagu prantslanna , kes ta ju mingil määral oligi ; tema veresegu mul lõplikult kindlaks teha ei õnnestunudki . "
228	NA	 Mustapäine , täidlaste punaste huultega ja tumedate silmadega , torkas ta valdavalt heledajuukseliste preislannade seas teravalt silma , ka oli ta nendest lõbusam ja temperamentsem . 
228	NA	 Olin temaga eelnevalt maha pidanud terve kirjavahetuse meie reisi asjus , ja juba siis märganud tema häid maneere , millega meil suudavad kiidelda vähesed , seepärast ei tulnud mulle üllatuseks , kui ta ka vahetus suhtlemises oskas olla sarmikalt viisakas . 
228	NA	 Ta tuli meid alati S-Bahnile saatma ja lehvitas perroonil nii kaua , kuni uksed sulgusid , läkitas meile Thomas Mann Hausi fakse pühade- ja muude soovidega ning jagas komplimente Ripsiku romaanile . 
228	NA	 Kuid ma ei imestaks , kui ta teosest , mida ta nii väga kiitis , tegelikult suurt midagi aru poleks saanud . 
228	NA	 Antoinette'i oskus vestelda suvalisel teemal ilma ainsatki mõtet väljendamata oli võrratu . 
228	NA	 Ulrike muigas kolleegi kombe üle rääkida ja kirjutada palju üleliigset , ümbritseda iga sõnum pikkade viisakusvormelitega ; mina suhtusin sellesse rahulikult , sest naisi , erinevalt meestest , nagu teada , nõrkused üksnes ehivad . 
228	NA	 Antoinette polnud läbi ja lõhki eurooplanna mitte üksnes segase päritolu poolest , lisaks oli ta elanud mitmel maal , sündinud Saksamaal , koolis käinud Prantsusmaal , kuhu tema vanemad olid põgenenud Berliini kriisi ajal , ja enne Zurücki töötanud Londonis , ühes kirjandusagentuuris . 
228	NA	 Nii rääkis ta täiesti vabalt ja ilma ühegi kirjavahemärgita vähemalt kolme peamist Euroopa keelt . 
228	NA	 Mis on Euroopa identiteet ? 
228	NA	" Ma ei kuulu inimeste hulka , kes on veendunud , et identiteedi tähtsaim komponent on keel , ka on selleks tänapäeval raske pidada religiooni , palju olulisem näib olevat miski , mida võiks moodsat sõnavara kasutades nimetada "" kultuurikaanoniks "" – kui nii , siis peaks uus inimtüüp , eurooplane , moodustuma Shakespeare'i , Verdi , Balzaci , Stanislavski , Prousti , Sartre'i , Kanti ja veel terve hulga suurte eurooplaste loomingust ; kuid praktikas kukub nagunii välja , et ühinetakse Beatles'ite , nurgalöögi ja punase veini põhjal . "
229	NA	 Olime veel nõrgad ja püüdsime hoiduda sageli kesklinna sõitmast , niisiis oleksime eelistanud jalutuskäike Thomas Mann Hausi läheduses , kuid paraku polnud seal selleks erilist võimalust . 
229	NA	" Ehkki W. pidigi olema "" berliinlaste lemmikpuhkekoht "" , piirdus nende "" puhkamine "" tahes-tahtmata laevasõiduga järvel ja lõunasöögiga vaksaliplatsi restoranis või veidi eemal , mäenõlvale rajatud vabaõhu-õllesaalis – sest vabalt jalutada nad lihtsalt ei saanud , igal sammul olid ees traataiad ja ähvardavad sildid : "" Eravaldus ! "" . "
229	NA	 Muide , ka Thomas Mann Hausi krunt ulatus otse veepiirini , olles järvest eraldatud vaid madala taraga ; tänu sellele said kirjanikud tarasse ehitatud jalgvärava kaudu suvel mõnusasti otse majast suplema minna , kuid samas välistas niisugune maaeraldus kaldapealse rajamise ning võttis kõigilt – ka meilt endilt – võimaluse sooritada jalutuskäike ümber järve . 
230	NA	 Õnneks asetses W. naabruses teine väike satelliitlinn , N. Olime sinna sattunud juba esimestel päevadel , sest terve W. peale – kujutage ette ! – polnud ainsatki poodi ( ilmselt selleks , et puhkajad ostaksid õlut ja kokakoolat ainult puhvetist ja niisiis kallima hinnaga ) ja me pidime sõitma N.-sse sisseoste tegema . 
230	NA	 Kuid tegelikult meil vedas , sest N. oli väga ilus ja vaikne väikelinn ja me armusime temasse esimesest pilgust . 
230	NA	 Majad seal olid enamikus pärit umbes samast ajastust nagu Thomas Mann Haus ning nägid välja sama luksuslikud . 
230	NA	 Harilikult kahe- , mõnikord ka kolmekordsed , moodustasid nad projektide erinevusest hoolimata otsekui ühtse ansambli . 
230	NA	 Tornikesed , terrassid , verandad , avarad muruplatsid hoonete ees – kõik andis tunnistust omanike jõukusest . 
230	NA	" "" Rikas maa , "" kommenteerisin taas ; kuid siis jäi minu pilk pidama ühe maja väravasse kinnitatud nimesiltidele , ja ma üllatusin : selgus , et igas sellises aristokraalikus , ilmselgelt ühele perekonnale mõeldud villas elas praegu vähemalt kaks , aga sageli ka kolm , neli ja isegi rohkem perekonda . "
231	NA	" "" Demokraatia on hävitanud eliidi , "" ütlesin impulsiivselt . "
232	NA	" "" Miks sa nii arvad ? "" vaidles Ripsik vastu . "
232	NA	" "" Demokraatlikus riigis on samuti oma eliit , isegi mitu eliiti – poliitiline eliit , ärieliit , ja siis veel see hästi teenivate massikultuuri tootjate eliit , kelle kitarri tükkide pärast rahvas on valmis üksteist ära tapma ja kelle second-hand rinnahoidjad maksavad oksjonil rohkem kui kogu sinu garderoob "" "
233	NA	" "" Aga miks see uus eliit on hüljanud niisugused suurepärased kodud ja kolinud tont teab kuhu , küllap mingitesse moodsatesse urgastesse ? "" "
234	NA	" "" Sellepärast , et neil on teistsugune maitse , "" kehitas Ripsik õlgu "
235	NA	" "" Just , "" ütlesin ma . "
235	NA	" "" Varem ei iseloomustanud eliiti mitte üksnes materiaalne kindlustatus , vaid ka hea maitse ja mõnikord isegi sisemine kultuur . "
235	NA	" Raha oli edenenud aadlikule vahend , et luua enda ümber esteetiliselt täisväärtuslik keskkond "" "
236	NA	" "" Minu arvates sa küll idealiseerid aristokraatiat , "" arvas Ripsik . "
236	NA	" "" Muidugi , milles sul on õigus , on see , et maitset dikteeris varem tõesti ülemkiht , – esmalt aadel , hiljem suurkodanlus – nüüd aga on kõik jäetud demose meelevalda "" "
237	NA	" "" Mitte ainult maitse , "" ütlesin ma . "
237	NA	" "" Praegused poliitikud peavad igal sammul mõtlema sellele , kuidas demosele meeldida . "
237	NA	 Nad on nagu marionetid tema käes . 
237	NA	 Ja kõik rokkarid ja filminäitlejad niisamuti . 
237	NA	 Ja isegi globaalsed korporatsioonid . 
237	NA	 Nad kõik teenivad pööbli huve , sisemiselt teda põlates , kuid ometi teades , et ainult niiviisi suudavad nad säilitada oma positsiooni , oma hüved . 
237	NA	 Pööbel pole aga demokraatia oludes kuigivõrd muutunud , jah , nad sõidavad ringi autodega , käivad välismaal puhkamas ja evivad kodus kõiki neid väikeseid masinaid , mis süvendavad nende laiskust , aga sisimas on nad jäänud samasugusteks matsideks nagu sada aastat tagasi . 
237	NA	 Õlu , rokk , ameerika filmid ja jalgpall – see on sisuliselt kogu nende elu . 
237	NA	 Muide , jutt võrdsetest võimalustest , mida justkui pakub demokraatia , on müüt – minu võimalused ja mingi kitarriga gorilla omad erinevad drastiliselt . 
237	NA	 Kirjanikud kuuluvad demokraatliku ühiskonna alamklassi , kitarriga gorillad on roninud märksa kõrgemale . 
237	NA	" Niisiis , kui demokraatiat mitte idealiseerida , kui mitte pidada seda "" ajaloo lõpuks "" , siis – kainemal vaatlemisel – selgub , et see on oma olemuselt vaid üks teadaolev võimu vorm , selline vorm , kus enamus türanniseerib vähemust , nagu varem vähemus türanniseeris enamust "" "
238	NA	" "" Aga see sinu vähemus paistab olukorraga üpris rahul olevat , "" vaidles Ripsik vastu . "
238	NA	" "" Kas keegi neist , kellega me siin oleme vestelnud , on söandanud demokraatia kohta halba sõna öelda ? "
238	NA	 Suudad sa ette kujutada , et näiteks Schulz hakkaks kritiseerima praegust ühiskonnakorraldust ? 
238	NA	 Ja ometi on ta ju otsekui indiaanlase seisuses . 
238	NA	 Mis on nende Thomas Mann Haus kui mitte selline väike reservaat , kuhu tõeline kunst on surutud ? 
238	NA	" Aga mine talle seda ütlema , nagunii vastab : selles ongi demokraatia veetlus , et igaüks võib valida harrastuse oma maitse järgi – kes kuulab Beethoveni sonaati , kes degeneraatide kitarriplärinat "" "
239	NA	" "" Jah , sul on õigus , kunst püsib praegu elus ainult tänu kunstliku hingamise aparaadile , "" nõustusin . "
239	NA	" "" Muide , ma arvan , et see on ajutine . "
239	NA	 Kui gorillad näevad , et vaimuaristokraatia riismed ei kujuta enam mingit ohtu , tõmmatakse seadeldis lihtsalt kontaktist välja . 
239	NA	 Saabub pimedus – uus keskaeg või midagi veel hullemat . 
239	NA	 Ega nad asjata rahvast selleks ette ei valmista , kiites , et inkvisitsioonist hoolimata oli keskaeg tore aeg . 
239	NA	" Kui Ortega y Gasset kirjutas "" Masside mässu "" , ta veel ei teadnud , millega kõik lõpeb . "
239	NA	" Täna peaks juba kirjutama raamatu "" Masside kättemaks "" "" "
240	NA	" "" Kirjuta ! "" "
241	NA	" "" Mis keeles ? "
241	NA	 Eesti keeles ? 
241	NA	" Kellele seda vaja on ? "" "
242	NA	" "" Minule on vaja , "" teatas Ripsik kangekaelselt ja võttis mul kõvemini käe alt kinni . "
243	NA	 Ohkasin lootusetult , aga sisemuses oli ikka meeldiv tunne – tore , kui keegi sind toetab . 
244	NA	 Ripsik sõi keskendunult . 
244	NA	 Kui ta oli lõpetanud , limpsas ta huuled puhtaks ja lausus : 
245	NA	" "" Kas mulle polegi rohkem kohvi ette nähtud ? "" "
246	NA	" "" Vabandust ! "" "
247	NA	 Ma valasin talle termosest kohvi , ise aga asusin samuti jogurti kallale . 
247	NA	 Talveaias oli vaikne , suure klaasseina taga tujutses Saksamaa kevad , loopides pilvi päikesele ette . 
248	NA	" "" Küll on kahju , et mul hommikuti õiget isu pole , "" laususin , asetanud tühja jogurtitopsi lauale . "
248	NA	" "" Ehkki , tagavaraks süüa on nagunii võimatu "" "
249	NA	" "" Sa nälgid siin hirmsasti , eks ? "" küsis Ripsik kaastundlikult . "
249	NA	 Saksamaa restoranid olid meie jaoks kallid , ja ega seal nagunii kõhtu täis ei saanud , seepärast einestasime , kuidas juhtus . 
249	NA	" "" Selles Thomas Mann Hausis on igati korralik köök , ma võiksin siin keeta kas või suppi , aga kus me sööma hakkame , siin pole ju söögisaali ? "
249	NA	" Köögist talveaeda on pikk maa , tuleks kõndida kogu personali silme all taldrikutega läbi maja , üleval , oma toas muidugi võiks , aga kuidas me tirinad trepist üles veame ? "" "
250	NA	" "" Pole viga , küll ma ära kannatan , ega me igaveseks siia sõitnud , "" laususin kangelaslikult . "
251	NA	 Kuid Ripsik oli juba otsustanud , ja kui me õhtupoolikul linnast naasime , kiirustas kohe kööki . 
252	NA	" "" Aitäh , väga maitsvad spagetid , palju paremad kui itaalia restoranis , "" ütlesin tunni aja pärast , kahvlit taldrikule asetades . "
253	NA	" "" Kas nüüd just paremad , aga ma loodan , et halvemad samuti mitte , "" lausus Ripsik tagasihoidlikult . "
253	NA	" "" Restoranilõuna ei saa eales olla nii maitsev kui kodune , iga armeenlane teab seda . "
253	NA	" Ainult et kodune lõuna tähendab tööd , ja milline tänapäeva lääne naine enam viitsib mehe nimel ennast vaevata ? "" "
254	NA	" "" Jaa , meie kolm Zurücki graatsiatki olid restoranist märksa rohkem õhevil kui meie sinuga , kaks näljast ida-eurooplast . "
254	NA	 Nad kugistasid mõnuga alla isegi need külmad koorimata baklažaanid , mida meile delikatessi pähe pakuti . 
254	NA	 Ma muidugi mõistan , et kirjastus maksis õhtusöögi kinni ja inimesed on igal pool ühesugused , nagu Venemaal ollakse alati valmis sööma ja jooma 
254	NA	 , nii siingi , aga kui nad oleksid korragi sinu praetud baklažaane proovinud , oleksid nad siinsesse rooga küll kriitilisemalt suhtunud . 
254	NA	" Kuid , nagu sa õigesti täheldasid , kodune lõuna tähendab tööd , ja sellest on emantsipatsioon päästnud nii Oe , Ulrike kui ka Antoinette'i "" "
255	NA	" "" Ja on nad nüüd sellest õnnelikumad ? "
255	NA	 Hea küll , said kätte oma vabaduse , käivad tööl , teenivad raha – milleks ? 
255	NA	 Nagunii on nad kõik üksikud ja õnnetud . 
255	NA	 Sa ise juhtisid minu tähelepanu sellele , kuidas nad endale veini sisse kallasid ? 
255	NA	 Kas õnnelik naine peab niimoodi , unustuseni jooma ? 
255	NA	 Ja ometi on näiteks Antoinette igati veetlev noor daam ja võiks endale vaevata leida kellegi . 
255	NA	 Ainult et missugusele mehele on tarvis naist , kes ei tee koduseid töid ? 
255	NA	" Ja kui isegi niisugune leida , siis kellele on tarvis nii rumalat meest ? "" "
256	NA	" "" Kindlasti on Antoinette'il armuke , boyfriend , nagu nad ütlevad . "
256	NA	 Romantilist armastust , nagu sa tead , on asendanud romantiline seks . 
256	NA	 Õnne ei peeta enam väärtuseks , väärtus on nauding . 
256	NA	" Kas panid tähele , kuidas nad kõik korrutavad nagu papagoid : "" enjoy , enjoy "" . "
256	NA	" "" Kas te ikka enjoy oma lõunat , kas te enjoy oma reisi ? "" "
256	NA	" Me elame enjoy ajastul , nagu Vanas Roomas "" "
257	NA	" "" Tore enjoy küll , veeta armukesega tund või kaks ja siis jääda üksi ja ulguda patja ! "
257	NA	" Või õhtustada restoranis , lõbusas seltskonnas , ja siis tulla koju , kus sind keegi ei oota "" "
258	NA	" "" Nad on sellega harjunud , "" kehitasin ma õlgu . "
259	NA	" "" Jah , nagu konn harjub ära leige veega , ega märka , kui see muutub aina tulisemaks ja ta lõpuks keeb lihtsalt ära , sest tema lihased on liialt lõtvunud , et klaasist välja hüpata "" "
260	NA	" "" Muidugi , võib olla , et meie kolm graatsiatki unistavad mingist teistsugusest elust , "" nõustusin ma . "
260	NA	" "" nad olid väga meelitatud , kui ma neile mantlid selga aitasin . "
260	NA	" Näis , et nad on mehelikust tähelepanust võõrdunud "" "
261	NA	" "" Ma kordan : feminismil on kaks tahku – peale selle , et emantsipeerunud naised minetavad oma naiselikkuse , minetavad oma mehelikkuse ka emantsipatsiooni ajastul elavad mehed , "" ütles Ripsik , tõusis ja hakkas lauda koristama . "
262	NA	 Mul on väga raske kirjutada midagi sügavat sakslaste kohta , ja mitte üksnes seetõttu , et meie reis kestis kõigest kuu ( ma tean inimesi , kes võivad kategoorilises vormis ära seletada venelaste olemuse , ilma et oleksid käinud Venemaal rohkem kui korra lapsepõlves Leningradis ekskursioonil ) – olen nimelt veendunud , et inimest saab natuke mõista alles siis , kui sa oled näinud tema kodu : mismoodi on see sisustatud , kas seal on palju või vähe raamatuid ja nii edasi , meie aga ei sattunud kogu selle aja jooksul kordagi ühegi sakslase korterisse . 
262	NA	 Miks ? 
262	NA	 Meid lihtsalt ei kutsutud . 
262	NA	 Ma võiksin selle muidugi ajada Lääne inimeste külalislahkusetuse , laiskuse , egoismi või veel millegi süüks – meie Ripsikuga oleksime igaühe meie sealsetest tuttavatest kindlasti vähemalt korra kas tassile kohvile või koguni lõunale palunud – , kuid ma arvan , et põhjus oli muus : neil lihtsalt ei olnud kodu selles mõttes , mida peab silmas armeenlane ja isegi eestlane , vähemalt endine , Nõukogude eestlane . 
262	NA	 Ulrike kutsus meid korra enda poole , kuid mitte päris koju , vaid samas majas , mõned korrused allpool asuvasse ateljeesse , kuhu ta oli sisse seadnud töökabineti : ma arvan , ta tundis end seal lihtsalt kodusemalt , korter oli aga koht , kus ta üksnes käis magamas . 
262	NA	 Ka Oe ja Antoinette paistsid end tundvat hubaselt kirjastuses ega kiirustanud sugugi pärast tööpäeva lõppu koju . 
262	NA	 Meil olid Saksamaal veel mõned tuttavad , ja nende kõigiga paistis olevat umbes sama lugu . 
262	NA	" Muidugi ei saa ma vanduda , et see kehtib kogu rahva kohta , võib-olla "" bürgeritel "" on koduga kõik parimas korras – meie kitsas tutvusring ei kujutanud sugugi representatiivset valikut – , kuid mulle tundub , et nii see pole : esiteks , valdav enamik Lääne inimesi elab üürikorteris , mis iseenesest ei saa tekitada nii täit kodutunnet nagu oma korter , ja teiseks , kodu muutub koduks alles siis , kui on keegi , kelle elu kas just mõte , aga vähemalt sisu on kodukolde hoidmine ; niisiis naine – aga naised , nagu öeldud , paistsid enamikus tööd rügavat . "
263	NA	 Väljaspool kodu olid sakslased viisakad , sõbralikud , külalislahked , veel enam – isegi südamlikud , hoopis südamlikumad kui eestlased . 
263	NA	 Erilise teravmeelsusega nad silma ei paistnud , aga seda on võõras keeles suheldes ka raske hinnata , naeruhimulised olid nad küll , ja kui muutusidki mõnikord tõsiseks , võis selle tõsiduse all hoomata head elutervet sentimentaalsust . 
263	NA	 Eriti sügava mulje jättis mulle , kuidas nad suhtusid Hitlerisse ja üldse möödunud sõjasse – nad häbenesid seda ikka veel . 
263	NA	" Kui ma korra mainisin , et Hitler oli lurjus , sest laskis Saksamaa puruks pommitada , kuid ei kapituleerunud , vastati mulle kohe – "" Hitler üksi ei otsustanud midagi , see oli rahva tahe "" . "
263	NA	" Meie kodukootud "" rahvuskangelased "" SS-ist võiksid sellisest enesekriitikast pisut õppida , sest ka nemad ei kaitsnud Eestit , vaid Hitlerit . "
263	NA	 Kuid mis parata , sakslased on suur rahvas , ja üldise arengutaseme , ajaloomõistmise ja eneserefleksiooni poolest meist peajagu üle . 
263	NA	 Veel tekitas respekti nende suutlikkus toime tulla oma maal oma keelega . 
263	NA	 Muidugi , meie jaoks , kes me kumbki saksa keelt ei osanud , oli see ebamugav – kuid hea oli teada , et kusagil maailmas on koht , kus ei lakuta ameeriklaste taldu , või kui vahel lakutaksegi , siis vastikusega , aga mitte tänuga , nagu meil . 
264	NA	 Ebameeldivast küljest näitasid sakslased end vaid ühes olukorras , raudteel , täpsemalt , vagunisse sisenemisel ja sealt väljumisel . 
264	NA	 Kiirrongid olid alailma täis ja peatusid isegi suurtes jaamades vaid paar minutit – vaat siis läks lahti selline mürgel , et nõrgemad isendid , nagu kas või Ripsik , pidid olema ettevaatlikud , et mitte mõne sumadaniga vastu pead saada . 
264	NA	" Kuid pööbel on pööbel , ja tema viisakuse aste on otseses sõltuvuses olmemugavusest ; nagu moskvalasi on rikkunud "" korteriküsimus "" , nii paistab sakslastele halvasti mõjunud olevat "" rongiprobleem "" . "
265	NA	 Kõige ebameeldivam aeg meie reisil olid õhtud : meil polnud nendega lihtsalt midagi peale hakata . 
265	NA	 Teist korda linna sõita polnud tahtmist , ja isegi , kui oleks teekonna ette võtnud , siis kuhu me oleksime läinud ? 
265	NA	 Verdi etendus oli ikka veel tulevikus , draamateatris polnud keelt mõistmata midagi teha ( ja üldse , inimesele , kes armastab ooperit ja balletti , näib sõnateater üpris algelise kunstiliigina ) , kinos ei näidatud Saksamaalgi midagi peale kommertsi – ning kui ka oleks näidatud , sõita kino pärast linna teise otsa , seda ma võisin kahekümneselt , aga mitte praegu . 
265	NA	 Nii jäigi üle istuda kodus , inimtühjas Thomas Mann Hausis , ja igavleda . 
265	NA	 Mõned raamatud meil küll kaasas olid , aga kauaks neid ei jätkunud , teleprogrammid on kogu maailmas ühtviisi mannetud . 
265	NA	 Tõsi , ükskord õnnestus meil saada üpris põhjalik ülevaade Händeli loomingust , kes paistis olevat hetke moehelilooja – raske oli leida teatrit , mille repertuaaris poleks olnud paari-kolme tema ooperit . 
265	NA	 Mis sakslasi Händeli muusika juures paelus , oli arusaamatu . 
266	NA	 Uudiseid muidugi vaatasime . 
267	NA	" "" Iisraelis oli jälle pommiplahvatus , "" ütlesin kord , kui olin kümmekond minutit kanaleid plõksutanud . "
267	NA	" "" Veel üks terrorist suundus otse huuride embusesse , tapnud koos endaga kümmekond juuti "" "
268	NA	" "" Eurooplased peaksid bin Ladenile mälestussamba püstitama , "" vastas Ripsik , pead raamatust tõstmata . "
268	NA	" "" Kui poleks olnud 11. septembrit , oleks moslemite hiiliv sissetung veel kaua kestnud "" "
269	NA	" "" Minu arust kestab see edasi , "" nentisin , "" esimene hetk otsekui paistis , et eurooplased on õppust võtnud , aga praegu ma juba kahtlen selles . "
269	NA	" Vaata kas või , kuidas nad kaitsevad väikeseid vaeseid palestiinlasi "" "
270	NA	" "" Nad lihtsalt kardavad , "" ütles Ripsik . "
270	NA	" "" Euroopa on araablasi täis "" "
271	NA	" "" Siis on nad samasuguse topeltmõtlemise lõksus , nagu omal ajal nõukogude rahvas . "
271	NA	 Sest valjusti nad sellest ei räägi . 
271	NA	 Kas mäletad , kuidas Ulrike meile tõsimeeli tõestas , et lihtsad araablased pole üldse džihaadist huvitatud , nad tahtvat samamoodi normaalselt elada ja töötada , nagu sakslased või prantslased ? 
271	NA	 Kui sa ütlesid , et töötada moslemid küll ei soovi , sest muidu oleks Araabia sama õitsev maa nagu Iisrael , et neid huvitab ainult oleskelu ja laste sigitamine , ei hakanud ta sinuga vaidlema , vaid leidis kohe uue õigustuse : et sigitamine on ka väga positiivne nähtus . 
271	NA	" Vaevalt , et ta sind uskuma jäi , kui sa väitsid , et massilise sünnitamise mõte peitub uute islamisõdurite tootmises "" "
272	NA	" "" Ulrike on tüüpiline lääne vasakpoolne intellektuaal . "
272	NA	 Ma arvan , mitte kõik pole siiski sellised . 
272	NA	" Nagunii leidub küllalt kainelt mõtlevaid konservatiive , kellele islami oht on ammu selge ja kes vajasid üksnes argumenti oma seisukoha kaitseks "" "
273	NA	" Veekeetja hakkas pahisema , tõusin ja asusin teed keetma – kõik joogid on meie perekonnas minu "" piiskopkond "" . "
274	NA	" "" Kardan , et sa oled illusioonide küüsis . "
274	NA	 Varem ma arvasin ka , et ainult Nõukogude Liidus töödeldi inimesi ideoloogiliselt , aga kümme aastat elu niinimetatud vabas ühiskonnas on mind veennud vastupidises . 
274	NA	 Samasugune ajudepesu käib ka siin . 
274	NA	 Lääne publikule on sisendatud , et eri tsivilisatsiooni inimesed on võrdsed ja ühtviisi head , et kolonialism on halb ja igal rahval on õigus vabadusele ja omariiklusele . 
274	NA	 Et peab olema salliv teiste religioonide , kommete , tavade , isegi veidruste suhtes . 
274	NA	 Muide , kirjanduski andis selleks oma panuse , meenuta kas või Romain Gary'd või Le Cleziod . 
274	NA	 Ja kuna siin on kõik veidi paremal tasemel , siis on paremal tasemel ka ideoloogiline töötlus . 
274	NA	 Nüüd on nad nii ära töödeldud , et ei suuda oma peaga enam üldse mõtelda . 
274	NA	" Keegi ei märka , et moslemid käsitlevad nende tolerantsi lihtsalt rumalusena ja muutuvad aina jultunumaks "" "
275	NA	 Ripsik elavnes , ta isegi pani raamatu käest . 
276	NA	" "" Probleem on veel selles , et eurooplased peavad end hirmus tarkadeks . "
276	NA	 Neil on õnnestunud rajada näilik heaoluühiskond ja nüüd nad arvavad , et see annab neile õiguse teiste peale ülevalt alla vaadata . 
276	NA	 Et kuna teised on vaesemad , siis nad peavad õppima meie kogemusest . 
276	NA	 Ja kuna nad on nii targad , siis arvavad nad , et võivad etendada maailma konfliktides rahukohtuniku osa . 
276	NA	 Las teised tülitsevad ja sõdivad , meie oleme suuremeelsed ja õiglased , meie ei tee kellelegi kurja ning seetõttu on meil moraalne õigus otsustada , kumb pool on rohkem eksinud inimlikkuse vastu , ja nõuda tema karistamist . 
276	NA	 Eurooplased ei taipa , et nad on juba tükk aega ise ka üks konfliktipool . 
276	NA	 Et neil pole sellest pääsu – islam ei jäta neid rahule , varem või hiljem jõuab sõda Euroopasse . 
276	NA	" Parem varem kui hiljem , see jätab rohkem lootusi võiduks "" "
277	NA	 See oli üldjoontes enam-vähem sama , mida ma isegi mõtlesin . 
277	NA	 Meie seisukohad langevad peaaegu kõiges kokku – ühed vaated on Ripsik üle võtnud minult , teised mina temalt , kolmandad oleme välja töötanud koos . 
277	NA	 Kokkuvõttes on meist tosina aastaga saanud veider kahe peaga , aga otsekui ühe vereringega olevus – umbes nagu kaks ühe serveri külge ühendatud arvutit . 
277	NA	 Minu lemmikteemaks meie vestlustes on sallivusfilosoofia kriitika , milles ma sageli tuginen Ripsiku moraalifilosoofiale . 
278	NA	" "" Kõige esimese asjana peavad eurooplased revideerima oma väärtushinnanguid . "
278	NA	 Tolerantsi idee on ennast ammendanud . 
278	NA	 Ma muidugi mõistan , kust niisugune filosoofia tekkis – see oli vastureaktsioon Teise maailmasõja koledustele , kui Hitler tappis kõiki , kes talle ei meeldinud , nii juute kui ka homoseksuaale , ja ma pole üldse selle poolt , et viimaseid hakata näiteks vangi pistma , nagu seda tehti Nõukogude Liidus – piisab lihtsalt moraalsest hukkamõistust . 
278	NA	 Aga vanaviisi küll edasi ei saa , sest on kadunud loomulikud inimlikud reaktsioonid . 
278	NA	" Mõrvareid haletsetakse rohkem kui ohvreid , terroristidele otsitakse õigustusi , narkomaaniat ei püütagi pidurdada , homoseksuaalidest on saanud lausa oma aja kangelased "" "
279	NA	" "" Mis juutidesse puutub , siis , ma arvan , siin on veel üks nüanss . "
279	NA	 Eurooplased on ikka lootusetud antisemiidid . 
279	NA	 Peale sõda , nagu sa õigesti märkisid , nad kohkusid korraks ära , aga nüüd nad juba otsivad jälle põhjendusi , miks juute vihata . 
279	NA	" Kas panid tähele , kuidas Ulrike kritiseeris sakslaste liigset leebust Iisraeli suhtes , ta seletas , et selle põhjuseks on süükompleks , mida juudid on osavalt ära kasutanud , tänaseks nad olevat juba harjunud mõttega , et neil on alati õigus "" "
280	NA	" "" Ja ometi on Iisrael Lääne ühiskonna eelpost Idas , eriti tähtis pärast seda , kui eurooplased sealt lahkusid . "
280	NA	" Täpselt samuti nagu Albaania on islami eelpost Euroopas , ja peab olema enesetapja , et seda Kosovo arvel laiendada "" "
281	NA	" "" Sellega tegelesid muide just ameeriklased "" "
282	NA	" "" Huvitav , kas nad pärast 11. septembrit taipasid oma viga ? "
282	NA	" Euroopas pole siiani mõistetud , mis oht neid Kosovost varitseb , ainus rahvas , keda siin kardetakse , on endiselt venelased "" "
283	NA	" "" Muidugi , venelased ongi ohtlik rahvas . "
283	NA	" Impeeriumlik mõtlemine on neil veres "" "
284	NA	" "" Kuid nad on siiski kristlased . "
284	NA	 Rituaalsetest lahkhelidest hoolimata on neil katoliiklaste ja protestantidega palju rohkem ühist , kui kõigil üheskoos moslemitega . 
284	NA	" Eurooplased on aga valmis isegi 11. septembris süüdistama ameeriklasi endid "" "
285	NA	" "" Mõnes mõttes ma mõistan neid , ma ka ei suuda lõplikult otsustada , kumb on hullem , kas islam või Hollywood "" "
286	NA	" "" Kumb on ohtlikum , kas väike vastik mikihiir või jatagan hambus tuppa roniv türklane ? "" "
287	NA	 Ripsik jäi mõttesse . 
288	NA	" "" Kuigi ma kardan hiiri nagu tuld , pean ma tunnistama , et türklane on vist siiski hullem "" "
289	NA	 Et mõista Ripsiku suhtumist türklastesse , piisab , kui tuletada meelde , et ta on armeenlanna . 
289	NA	 Tema sündiminegi on väike ime – tema emapoolne vanaema oli terve suguvõsa peale ainus , kes 1915. aasta genotsiidist eluga pääses ; vanaema oli siis väike tüdruk , ta kasvas üles ainsagi lähedase inimeseta . 
289	NA	 Kui juutide genotsiid on üpris üksmeelselt hukka mõistetud , siis armeenlaste tapmist ei peeta siiani tähelepanu vääriliseks . 
289	NA	 Vaid Europarlament ja Prantsuse parlament on võtnud vastu paar resolutsiooni , Bundestag minu teada mitte . 
289	NA	 Küllap on asi jälle ajaloos : türklased on ju sakslaste ammused liitlased ( muide , nii oli see ka Esimeses maailmasõjas ) . 
289	NA	 Küllap seetõttu pöörasidki sakslased odava tööjõu otsingul kohe pilgud Türgi poole . 
289	NA	 Türklasi oli praegugi Saksamaal näha päris ohtralt , meiegi sattusime korra ühte kebabi-bistroosse , teadmata , mis rahvusest on peremehed . 
289	NA	 Meelitas meid sinna sõna kebab : armeenia köögis on see väga maitsev roog , küpsetatud hakklihapulk , mis on mähitud õhukese valge leiva , lavaši vahele . 
289	NA	 Siin , Berliinis , serveerisid türklased meile kebabi pähe midagi hamburgeri sarnast . 
289	NA	 Selle episoodiga kaasnes ka väike skandaal . 
289	NA	" Ripsik ei söö üldse sibulat , "" kebabisse "" aga oli topitud ( liha asemel ) igasugust köögivilja , muuhulgas loomulikult ka sibulat . "
289	NA	 Palusin peremeest portsjon välja vahetada teise vastu , ilma sibulata , ta lubas lahkelt ja naasiski paari minuti pärast uue taldrikutäiega . 
289	NA	" "" See on täpselt sama , ta üksnes viis selle korraks kööki ja tõi uuesti tagasi , "" sisistas Ripsik , nuusutanud "" kebabi "" . "
289	NA	 Tülitsema me türklasega ei hakanud , aga tuju oli rikutud . 
289	NA	" "" Kas nägid nüüd , missugused nad on , kavalad ja alatud ? "
289	NA	 Ütle , kas ükski armeenlane oleks niimoodi käitunud ? 
289	NA	 Ta oleks kas või nahast välja pugenud , et sulle temast halba muljet ei jääks . 
289	NA	" Ma pole kunagi varem türklastega nii lähedalt kokku puutunud , minu viha nende vastu on olnud puhtalt teoreetilist laadi , aga nüüd leidis see kinnitust ka praktikas , "" ütles Ripsik , kui olime väljunud bistroost , mis kandis uhket nime "" Pergamon "" . "
289	NA	 Muidugi , me mõlemad teame , et Türgiski leidub üksikuid inimesi , dissidente , kes peavad 1915. aasta genotsiidi rahvuslikuks häbiks , kuid enamik niimoodi ju ei mõtle . 
289	NA	 Eriti teravalt torkas see hinge võrreldes sakslastega , kes , nagu märgitud , on Hitleri koledused üpris üksmeelselt hukka mõistnud . 
289	NA	" Kuid siin , nagu ütlevad venelased , on "" üks suur vahe "" – Berliini liitlased vallutasid , aga Konstantinoopol püsib türklaste okupeerituna juba viis ja pool sajandit . "
289	NA	 Nii nagu alles täielik isiklik materiaalne ja moraalne krahh võib egoistliku inimese panna mõtlema oma elu üle kriitilises toonis , nii on lugu rahvastega . 
290	NA	 Münchenist jäi meile erinev mulje . 
290	NA	 Ripsikule see linn meeldis , ta ütles , et München on suur , ilus ja rahvarohke , mina aga tundsin siin end miskipärast võõrana . 
290	NA	" Võib-olla oli München minu , vaese idaeurooplase jaoks lihtsalt liiga jõukas – isegi meie tuttavad münchenlased kurtsid oma kodulinna elukallidust , ega paistnud selle üle sugugi muidu nii tavalist uhkust tundvat ( "" Vaat , kus me elame ! "" ) . "
290	NA	 Baieri inimtüüp erines märgatavalt preisi omast – tõmmum , korpulentsem ; kuid hingestatud näojooni ei kohanud siingi . 
290	NA	 Linnast õhkus enesega rahulolu , ja selline seisund ei õilista inimest . 
290	NA	 Rohkem oli hoolitsetud naisi , kuid nende pilgus ei säranud ei vaimupeenust ega isegi lihtsat elurõõmu . 
290	NA	 Toidud olid rasvased ja soolased , ilmselt nimme , et sa rohkem õlut jooksid . 
290	NA	 Kõik jõidki , ka Ripsik , meie võõrastemaja elik kolhoosnikute kodu paiknes otse vana turuplatsi ääres , mis oli murdu täis arvukate laudade taga õlut kaanivaid turiste . 
290	NA	" Ulrike koos ühe noore münchenlannaga kutsusid meid õhtustama ühte tüüpilisse õllesaali – sellisesse , kus käivad ainult "" aborigeenid "" . "
290	NA	" Algul vaiksena tundunud sumin muutus üha valjemaks , puupüsti täis suitsune ruum kõmises naerupahvakutest , ainult ei lauldud , muidu meenutas õhkkond mulle väga Visconti "" Jumalate hukku "" . "
290	NA	" Normaalselt vestelda oli lärmi tõttu raske , ma uurisin igavusest interjööri ja avastasin meie laua kohal seinalt sinna täkitud "" Taaveti tähe "" – sellise , mida juudid üksvahe pidid rinnas kandma . "
290	NA	 Millal see sinna oli tekkinud ja mida pidi tähendama , ei osanud öelda ka Ulrike ; arvasin esmalt , et see laud oli äkki mõeldud juutidele , otsekui väike geto – kuid kas nad tõesti käisid õllesaalis ? 
291	NA	 Tagasiteel hotelli sattusin kitsal trotuaaril kõrvuti Ulrike sõbrannaga , ajasime juttu , selgus , et tema vanavanemad olid balti-sakslased , ühed nendest , kes naasid kolmekümne üheksandal aastal Hitleri kutsel kodumaale . 
291	NA	 See oli väga armas neiu , malbe , tagasihoidlik , hariduse poole püüdlev . 
291	NA	 Temagi armastas ooperit , ta rääkis mulle , et Müncheni ooperis on kõige parem akustika õnneks seal , kus on kõige odavamad piletid – teisel rõdul . 
291	NA	" Olin väga imestunud , sest "" Estonias "" on asi täpselt samuti – õigem oleks küll öelda "" oli "" , sest nüüd on meie ooperis hakatud lauljate hääli mikrofoniga märkamatult võimendama . "
291	NA	 Mulle tundus see neiu miskipärast üksildane . 
291	NA	 Mõtlesin , miks , kas oli oma osa tema päritolus või on see lihtsalt kõigi malbete neidude saatus ? 
291	NA	 Temagi näis ennast Münchenis võõrana tundvat , võib-olla seepärast , et materiaalselt , nagu ta ütles , on seal väga raske toime tulla . 
291	NA	 Ilmselt tunnevad kõik vaesed haritud inimesed end rikkuse keskel ebamugavalt . 
291	NA	 Muide , ta oli isegi näinud paari Godardi filmi ! 
291	NA	" Mulle meenus , kuidas me Ripsikuga tutvusime : minu Jerevani sõber viis mind tema poole külla , me heitsime teineteisele üheainsa pilgu ja mõistsime , et meil on , nagu öeldakse , "" ühine veregrupp "" . "
291	NA	" Alles hiljem selgus , et see "" ühine veregrupp "" pole mingi müstika , vaid konkreetsed sarnased huvid ja harjumused , näiteks olime mõlemad juba aastaid tegelnud joogaga . "
291	NA	 Inimesed mõistavad teineteist hästi siis , kui nad on lugenud ühtesid ja samu romaane ja vaadanud ühtesid ja samu filme . 
292	NA	 Neljas peatükk 
293	NA	" "" Andke minu kätte ajalehed , raadio , kinematograafiatööstus ja võib-olla veel mõned kultuuriharud , ja ma luban , et muudan paari aastaga inimesed kannibalideks ! "" "
294	NA	 Robert Musil , op. cit . 
295	NA	" "" Kas sulle ei tundu , et külma sõja ei võitnud mitte Lääs , vaid Nõukogude Liit ? "" küsis Ripsik ootamatult . "
296	NA	" "" Kuidas ta sai võita , kui ta ise lagunes , nii-öelda lõpetas oma eksistentsi ? "
296	NA	" Piiblis on küll öeldud , et seeme jääb elama ainult siis , kui sureb , või midagi niisugust , aga ma pole veendunud , et see käib just selle juhtumi kohta "" "
297	NA	" "" Jah , aga vaata , kui palju Nõukogude ühiskonna rumalusi on Lääs üle võtnud ? "
297	NA	 Esiteks naiste emantsipatsioon : see oli ju Nõukogude ideoloogia , Lenin deklareeris , et naine tuleb vabastada köögitööst ja panna riiki valitsema . 
297	NA	 Teiseks , mood : tänapäeva Läänes käivad inimesed riides peaaegu niisama halvasti kui Nõukogude Liidus , ainult selle vahega , et on rohkem oma väljanägemisega rahul – ühesõnaga , täpselt samasugune vaesuse filosoofia nagu meile sisendati . 
297	NA	 Et hästi riietuda olevat väikekodanlik igand . 
297	NA	 Ja kolmandaks , see kummaline araablaste ja üldse Kolmanda maailma lembus – jälle täpselt nagu Nõukogude Liidus , et vaesed neegrid ja moslemid , küll nendega on sajandite jooksul ebaõiglaselt ümber käidud . 
297	NA	" See on ju nagu Nõukogude ideoloogia peegelpilt ! "" "
298	NA	" Olin rabatud : Ripsik suudab mind tänaseni üllatada ekstravagantsete mõtetega , mäletan hästi , kuidas ta kord nõukogude epohhi lõpus , järjekordse kaevurite streigi ajal kvalifitseeris selle "" proletariaadi agooniaks , kelles kõneleb enesesäilitusinstinkt "" . "
298	NA	 Midagi siiski tema idees ei klappinud reaalsusega . 
298	NA	 Mõtlesin natuke ja ütlesin : 
299	NA	" "" Siiski , ühes asjas päris kindlasti ei võitnud Nõukogude Liit – suhtumises massikultuuri . "
299	NA	 Meil oli see ju põlu all , riik tegi kõik , et kasvatada inimestes head maitset . 
299	NA	" Godardi filmis "" Kaks-kolm asja , mida ma temast tean "" on episood , kus üks neiu räägib enesest ja muuhulgas tunnistab , et ta pole kunagi käinud teatris . "
299	NA	 Ta ütleb seda täiesti loomulikult , nagu oleks tegemist tavalise asjaga – ja ma arvan , et täpselt nii see ongi . 
299	NA	 Läänes pole midagi imelikku , kui inimene pole käinud teatris , teater , nagu me nüüd näeme , on kallis lõbu , nagu ka raamatud . 
299	NA	" Aga Nõukogude Liidus olid loodud kõik tingimused , et inimesed käiksid teatris ja kontserdil ning ostaksid raamatuid – kinost ma üldse ei räägi , see maksis sõna otseses mõttes kopikaid , päevase seansi hind oli kakskümmend viis kopikat "" "
300	NA	" "" Jah , ainult Godardi filme sulle Nõukogude Liidus ei näidatud , "" ütles Ripsik vahele . "
301	NA	" "" Sul on õigus , Godardi ja Truffaut' filme ei näidatud , Sartre'i ja Viani romaane ei avaldatud ja nii edasi . "
301	NA	" Aga Verdi oopereid lauldi , "" Giselle'i "" tantsiti ja Balzaci trükiti tohutus tiraažis . "
301	NA	 Kui ma olin väike poiss , tegelesin ma võrkpalliga – mitte ei mänginud , vaid olin kohtunik . 
301	NA	 Küllap juba selles avaldus minu sünnipärane laiskus ja mugavus . 
301	NA	 Kuid ma tahtsin öelda muud . 
301	NA	" Võrkpallikohtunikele töö eest otseselt palka polnud ette nähtud , kuid meile maksti niinimetatud "" päevaraha "" – üks rubla ja viiskümmend kopikat kahe mängu pealt . "
301	NA	 See kehtis isegi päris väikestel võistlustel , nagu näiteks Tallinna linna meistrivõistluste teine või kolmas liiga – suurematest turniiridest rääkimata . 
301	NA	 Paar turniiri kuus juhtus ikka , kolm-neli päeva mõlemad . 
301	NA	 Niisiis ma teenisin üheteistkümnendast eluaastast alates keskmiselt kümme rubla kuus – summa pole ehk kuigi suur , võrreldes täiskasvanud inimese palgaga , aga jaga see nüüd kinopileti hinnaga . 
301	NA	 Tuleb välja , et ma võisin käia kuus nelikümmend korda kinos ! 
301	NA	 Nii palju filme polnud muidugi kusagilt võtta , mis tähendab , et peale kino sain ma veel külastada teatrit ja süüa jäätist ja muidugi osta raamatuid . 
301	NA	 Keskkooli aegu tuli mulle peale kontserdiõhin , üksvahe käisin iga nädal vähemalt korra Filharmoonias , oreli- , klaveri- või sümfooniakontserdil . 
301	NA	 Keda ma küll pole kuulnud , nii Tretjakovi kui ka Rostropovitšit . 
301	NA	" Ooperis käisin samuti , eriti meeldis mulle ballett , aga ka ooperit käisin kuulamas , korra poisikesena isegi Therese Stratast "" Boheemis "" . "
301	NA	 Muide , ma polnud sugugi rikkast perekonnast , pigem vastupidi , mu isa suri , kui ma olin väike , ja ema kasvatas mind üksinda . 
301	NA	 Aga sellest hoolimata jätkus mul alati raha kunsti jaoks , erinevalt praegusest , kus ma olen peaaegu viiekümne aastane mees , kirjanik – nüüd me küll ei saa käia nii palju kui soovime ooperis ja kontserdil ja raamatuid ma ei osta enam ammu , vaid kirjutan retsensioone , et neid mõnikord tasuta saada . 
301	NA	 Saksamaal elatakse muidugi palju jõukamalt , aga ma küll ei usu , et vaesemast perekonnast pärit lapsed võiksid endale lubada regulaarseid ooperikülastusi . 
301	NA	" Ma tahan öelda , et Nõukogude Liidus kuulus kunst tõepoolest rahvale , see polnud paljas loosung , see oli tegelikkus "" "
302	NA	 Ripsik mõtles natuke . 
303	NA	" "" Sellisel juhul me võime öelda , et külma sõja käigus võtsid mõlemad pooled teineteiselt üle kõige halvemad omadused , "" resümeeris ta viimaks . "
303	NA	" "" Nüüd valitseb endise Nõukogude Liidu territooriumil samuti massikultuuri diktatuur , Läänes on aga teostunud nõukogude ideaal riiki juhtivast köögitüdrukust "" "
304	NA	 Lõpuks ometi jõudis kätte õhtu , kui meil olid võetud piletid ooperisse . 
304	NA	" Teatrihoone ( ehkki jäigi Lääne-Berliini poolele ) meenutas Kremli Kongresside Paleed ; viimast kutsutakse teatavasti rahvasuus "" kuuriks "" , ja see siin oli samuti "" kuur "" , ainult vaesem , kitsama saali ja mitte nii mugavate istekohtadega . "
304	NA	 Kui eesriie avanes , nägime eeslaval alasti tüdrukut . 
304	NA	 Üldiselt libreto järgi teda seal olema poleks pidanud , aga küllap lavastaja tahtis publikus kähku etenduse vastu huvi äratada . 
304	NA	 Teoreetiliselt poleks see tohtinud tal õnnestuda , ooperipublik peaks olema teistsugune – kuid ilmselt tundis mees oma vaatajaskonda paremini . 
304	NA	" Mulle meenus kohe Boris Pokrovski pajatus , kuidas talle Pariisis oli kirutud uusimat "" Carmeni "" lavastust : "" Kujutage ette , missugune labasus – Carmen sõidab lavale mootorratta sadulas , ja ihualasti ! "
304	NA	" Minge kindlasti vaatama . "" "
304	NA	" Üldiselt pole mul paljaste tüdrukute vastu vähimatki , mul pole isegi libude vastu midagi , seda enam , et minu kogemuse järgi pole niinimetatud korralike naiste seas libusid mitte vähem kui "" professionaalide "" hulgas ; kuid igal asjal on oma koht . "
304	NA	 Striptiisi koht on striptiisis , libude koht – voodis . 
304	NA	 Lauljanna , keda sunnitakse lahti riietuma , samastab end tahtmatult selle kõige vanema , nagu öeldakse , elukutse esindajaga . 
304	NA	 Aga mis tal , vaesekesel , üle jääb ? 
304	NA	 Ka tema tahab ju elada , krahve , kes lauljannast armukest üleval peaks , demokraatia ei tunne , iga naine peab ise vaatama , kuidas toime tulla . 
304	NA	 Ja kes teab , võib-olla polegi nendel alasti lauljannadel midagi oma alastuse vastu , naised on ju ekshibitsionistid , demokraatia ja seksuaalvabadus on nad aga päästnud piinavast ( vale ) häbist . 
305	NA	 Asjal on veel üks tahk . 
305	NA	 Põhimõtteliselt võib endale isegi ette kujutada olukorda , mis nõuaks ooperilauljaltki suuremat alastust kui poolpaljas õlg . 
305	NA	 Kui seda dikteerib sündmuste areng , tegelaskuju psühholoogia , kirelõõm jne. 
305	NA	 Kuid – oh häda ! - probleem on selles , et ehtsaid kirgi tänapäeva ooperis enam peaaegu ei kohta . 
305	NA	 Oma olemuselt on ooper on tõsine žanr , koomiline ooper välja arvatud , tungib ta inimhinge kõige sügavamatesse kihtidesse , ooperis väljendatavad tunded on suured ja puhtad , või kui räpased , siis ka suurejooneliselt räpased , lühidalt , ooper ei salli kerglust , mängulist ellusuhtumist . 
305	NA	 Kuid meie epohh on just mänguline , see on ajastu , kus midagi ei võeta tõsiselt , kus armastus on sama möödaminev nähtus nagu nohu , sõprust asendavad korporatiivsed huvid , ja isegi surm , mida kino ja televisioon tiražeerivad tuhandetes koopiates , on muutunud millekski üpris igapäevaseks ega tekita enam seda õudust , mis varem . 
305	NA	 Vastavalt epohhi sisule on ooperissegi tunginud mängulisus , ka siin ei usuta enam sellesse , mis laval toimub . 
305	NA	 Tulemuseks on igavus . 
305	NA	 Meiegi etendus oli niisugune , lahkusime , õlgu kehitades . 
305	NA	 Kahju , sest Saksamaa on , või vähemalt oli , suur ooperimaa , Itaalia järel kindlalt number kaks . 
305	NA	 Kuid Tauberi ja Melchiori , Schlusnusi ja Frieda Hempeli ajad on möödas – me viibisime Parthenoni varemetel . 
306	NA	" "" Minu meelest on sakslaste punktuaalsus müüt , "" ütles Ripsik , kui tabloole Zoo raudteejaama perroonil ilmus tuttav sõna : "" hilineb "" . "
306	NA	" "" Nii palju , kui me siin oleme ringi sõitnud , pole veel ükski rong väljunud õigel ajal. "
306	NA	" Kui nii edasi läheb , ei jõua me õhtuks ka Dresdeni "" "
307	NA	" "" Nad ise paistavad olukorraga üsna leppinud olevat , vaata , keegi ei närveeri , ei skandaalitse , kõik ootavad kannatlikult . "
307	NA	" Nii , mis see siis nüüd tähendab ? "" "
308	NA	" Tabloo vahetas ootamatult teksti , "" hilineb "" kadus , aga kadus ka "" Dresden "" , selle asemele ilmus mingi teise linna nimi . "
309	NA	" "" On nüüd alles lugu , "" sattusin paanikasse . "
309	NA	" "" Kas see tähendab , et meie rong on hoopis käigust ära võetud ? "
309	NA	" Vaata , kui vähe on reisijaid , võib-olla nad leidsid , et pole kasulik kümne inimese pärast koosseisu teele saata ? "" "
310	NA	" "" Vaevalt , see võiks neile kaela tuua kohtuprotsessi ja kahjutasunõudmised , "" vaidles Ripsik vastu . "
311	NA	" "" Siis järsku on rong üle viidud teisele teele ? "" ei suutnud ma rahuneda . "
312	NA	" "" Siin pole teist teed , "" ütles alati külma verd säilitav Ripsik , "" nad lihtsalt otsustasid reisiplaanis järgmisena märgitud rongi minema saata , kuni meie vedurijuht kusagil suitsu teeb . "
312	NA	" Mäletad , kui me Hamburgist Berliini sõitsime , jäi ka rong keset karjamaad seisma ja meil avanes võimalus tutvuda saksa lehmatõugudega "" "
313	NA	" "" Aga äkki on nad vahetanud jaama ? "
313	NA	" Kas sa ei mäleta , kuidas me eile nagu idioodid regionaalrongi ootasime ? "" "
314	NA	" "" Ise olime süüdi , poleks tarvis olnud minna regionaalliinile , seal raputab rohkem "" "
315	NA	" "" Kakskümmend minutit S-Bahni rongi oodata oli ka tobe , pealegi näitas tabloo selgelt , et kohe peab väljuma regionaalrong . "
315	NA	 Hea veel , et kui ma nägin tühja perrooni , taipasin minna ametniku käest küsima , milles on asi ? 
315	NA	 Kujuta ette , nad jätavad rongi käigust ära , ega vaevu isegi elektrontablood ära parandada ! 
315	NA	" Me oleksime vabalt võinud jääda maha ka järgmisest S-Bahnist "" "
316	NA	 Tegevusetus näris mu närve . 
317	NA	" "" Ma lähen siiski küsin järele "" "
318	NA	 Esimene raudteeametnik inglise keelt ei osanud , aga teine natuke tönkas . 
319	NA	" "" Sul oli õigus , "" laususin , naastes , Ripsikule , "" kui see rong on ära sõitnud , tuleb meie kord "" "
320	NA	" "" Niisiis ta hilineb vähemalt tund aega , "" rehkendas Ripsik . "
320	NA	" "" Näed ise , sakslaste punktuaalsus on müüt "" "
321	NA	" "" Võib-olla pole need enam need sakslased ? "" pakkusin ma välja . "
321	NA	" "" Kui igal pool on toimunud mutatsioonid , on ilmunud välja uued venelased ja uued eestlased , miks ei või see olla samuti ka Saksamaal ? "" "
322	NA	" "" Võib küll , "" vastas Ripsik , "" aga mind see ei lohuta . "
322	NA	" Ma tahan Dresdenisse , Zwingerit vaatama "" "
323	NA	 Reisi Dresdenisse võib võrrelda reisiga teisele planeedile . 
323	NA	 Sa maandud mingis räpases kosmosejaamas , jalutad üle tohutu lageda ehitusplatsi , kõnnid mõnda aega mööda isikupäratuid , transplanetaarsel epohhil rajatud tänavaid , mis oma lapikute kõrghoonetega meenutavad sulle nagu kaks tilka vett sinu koduplaneedi arhitektuuri , ja äkki näed enda ees imet – hoonet , või õigemini , hooneansamblit , kus pole kasutatud betooni ega rauda , vaid tavalist kivi , kus pole pürgitud kõrgusesse , nagu gooti kirikute või pilvelõhkujate puhul , ega avarusse , nagu kas või Sanssoucis , vaid on eelistatud harmoonilisi mõõtmeid , rööbiti kaunistades seinu , sambaid ja karniise , iga ehitatud ruutmeetrit skulptuuridega . 
324	NA	" "" Mis see on ? "" küsid hämmastunult , rabatult , vapustatult . "
325	NA	" "" See on Zwinger , "" vastatakse sulle . "
326	NA	 Sa seisatad , ümbritsetuna ilust , hoonete keskele rajatud haljasalal , ühte kätt üks paviljon , teist kätt – teine , otse ees – maaligalerii , ega tea , kuhu vaadata , mida esimesena uurida , mida teisena . 
326	NA	 Õige pea mõistad , et kõike seda meelde jätta on võimatu , et kõik , mida sa paari kuu pärast suudad meenutada , on sinu enese vaimustus , või õigemini , isegi mitte vaimustus , vaid ülim lõõgastus , võiks öelda , isegi õnn – õnn , et sa oled näinud midagi , mis tõestab , et inimene on võimeline mitte üksnes hävitama , vaid ka looma . 
326	NA	 Sa imetled üht purskkaevu , teist , jalutad terrassile , peatud ühe , teise , kolmanda skulptuuri juures , lased end pildistada , pildistad ise , ja tunned , et ei taha siit kunagi lahkuda . 
326	NA	 Küsid , kes on selle suurepärase ehitise autor , vastatakse , tellis kuurvürst A , ehitas arhitekt P , nimed ei ütle sulle midagi , sa tead sellelt planeedilt üksnes paari diktaatorit , kelle nimesid levitatakse maniakaalselt , noogutad masinlikult pead , mõtled , et peaks üles kirjutama , kuid kohe sinu tähelepanu hajub , sest sulle teatatakse , et viimase tähesõja ajal pommitati kogu ansambel rusudeks . 
326	NA	 Sa ei usu oma kõrvu – missugune koletis söandas heita ainsagi pommi sellele ilule ? ! – , kuid samas sulle seletatakse , et pommid olid mõeldud ühe teise koletise hävitamiseks , sa mõistad , et humanoidid on kõigil planeetidel ühesugused ja surud hambad kokku . 
326	NA	" "" Aga kes selle siis on taastanud ? "" küsid aupaklikult – sa oled kirjanik , kardad ise alailma , et arvuti hävitab rumalusest või tigedusest sinu romaani ja oled õudusega mõelnud , mida siis teha , kust võtta jõudu loomeakti korduseks ? "
326	NA	 Sulle vastatakse , et Zwingeri restaureeris riigikord , mida enam ei ole , sest ta oli inimvaenulik ja piiras sõna- ja südametunnistusevabadust . 
326	NA	" "" Kuidas saab nimetada inimvaenulikuks riigikorda , mis on taaskinkinud inimkonnale sellise ilu ? "" mõtled , kuid ei söanda valjusti öelda , et sind kogemata ei peetaks ideoloogiliseks diversandiks . "
326	NA	 Lõpuks oled sunnitud lahkuma , et jõuda viimasele kosmoselaevale , heidad viimase pilgu kellapaviljonile ja kõmbid , nutt kurgus , mööda moodsaid , jälestusväärseid tänavaid tagasi kosmosejaama poole , mõeldes , et oleksid valmis pigem olema pärisorjast müürsepp ja andma oma tillukese panuse niisuguse hoone ehitamisse või isegi taastamisse , kui ükskõik kui vaba inimene selles koledas maailmas , mis sind ümbritseb . 
327	NA	" "" Kas nüüd taipad , miks ma tahtsin , et me Dresdenisse sõidaksime ? "" küsis Ripsik , kui rong kohalt liikus . "
328	NA	" "" Jah , taipan . "
328	NA	 Missugune õnn , et terroristidel puudub arusaam ilust . 
328	NA	 Kas kujutad ette , kui nad oleksid Kaubanduskeskuse asemel oma lennukitega Zwingerisse lennanud ? 
328	NA	" Kes selle siis oleks uuesti taastanud , nüüd pole ju enam sotsialism ! "" "
329	NA	 Ripsik väristas õlgu . 
330	NA	" "" Ära räägi nii hirmsaid asju , mul jooksevad judinad üle keha ! "" "
331	NA	" "" Jah , aga ütle , kas eurooplased oleksid ohu korral suutelised kaitsma seda ilu , mis neid ümbritseb ? "
331	NA	" Zwingerit , Louvre'it , Püha Peetri katedraali ? "" "
332	NA	" "" Kahtlen väga . "
332	NA	" Eurooplased on degradeerunud "" "
333	NA	" "" Jääb üle defineerida , mida tähendab degradeerumine . "
333	NA	 Ma arvan , see on , kui teatud isik või kollektiiv valib vale väärtussüsteemi ja kangekaelselt peab sellest kinni pikema aja vältel . 
333	NA	 Eurooplased on kogu oma ajaloo jooksul tõstnud lipule kõige erinevamaid ideaale , ühed on olnud produktiivsed , teised mitte . 
333	NA	" Näiteks prantsuse revolutsiooni deviis : "" Vabadus , võrdsus , vendlus ! "" kukkus läbi juba revolutsiooni aegu . "
333	NA	" Selgus , et vabadus viib kõikelubatusele , võrdsust pole olemas a priori ja vendlus ... "" "
334	NA	" "" See on vaid sõna "" "
335	NA	" "" Tolerantsifilosoofiast me juba rääkisime . "
335	NA	 Algselt kujutas see endast teatud katset ületada kõikvõimalikku sallimatust . 
335	NA	 Mis välja tuli , me näeme – mina nimetaksin seda kastreeritud kristluseks . 
335	NA	 Kui Kristus soovitas kõrvakiilu peale pöörata ette teine põsk , pidas ta silmas nimelt kõrvakiilu – mõrvaritele normaalsete elutingimuste loomise eest pole ta minu teada võidelnud . 
335	NA	 Kui ta ütles , et patustanud naist ei tasu kividega surnuks pilduda , ei mõelnud ta justkui ka seda , et lööge kõik usinasti litsi . 
335	NA	 Kuid nende aforismide tänane interpretatsioon on nimelt selline – ela ise , kuidas soovid , ja lase teisel elada , kuidas tema soovib . 
335	NA	" Mis võiks olla päris kena , kui vaid ... "" "
336	NA	" "" Kui vaid see poleks absoluutse ükskõiksuse deviis "" "
337	NA	" "" Just , ja sellepärast ma arvan , et parim väärtussüsteem , mille eurooplased on loonud , oli rüütlikultuur . "
337	NA	 Millel see tugines ? 
337	NA	 Peamised mõisted olid seal au , truudus , sõprus , armastus ja ilu . 
337	NA	 Mehed olid mehed ja naised – naised . 
337	NA	 Teispoolset elu ei igatsetud , aga kui oli vaja võidelda elu ja surma peale – võideldi . 
337	NA	 Näiteks selleks , et kaitsta enda või oma armastatu head nime . 
337	NA	" Romantism tõi need väärtused nii-öelda "" laiadesse massidesse "" , kuid tänaseks pole neist enam midagi järel , vähemalt mitte Euroopas . "
337	NA	 Võimalik , et just sellepärast on ka Remarque moest läinud – tema looming rajaneb ju nimelt sellele maailmavaatele . 
337	NA	" Ma ei imestaks , kui nad siin ei loeks enam "" Kolme musketärigi "" "" "
338	NA	" "" Niisiis oleks ainus võimalus Euroopa renessansiks , kui taasärkaks rüütlikultuur , kui inimesed hakkaksid uuesti uskuma , et on midagi tähtsamat naudingutest "" "
339	NA	" "" Kas sina usud sellesse ? "" "
340	NA	" "" Ei usu "" "
341	NA	" "" Mina ka mitte "" "
342	NA	 Viies peatükk 
343	NA	" "" Vaese isa pojad armastavad raha , aga rikka isa pojad – inimkonda "" "
344	NA	 Robert Musil , op. cit . 
345	NA	 Mõnes mõttes on Ripsik laps mis laps – nii näiteks hakkasid talle äkki meeldima Berliini karud . 
345	NA	 Ulrike , kes teab vist küll kõike , seletas meile , et Berliini nimi tuleneb sõnast karu , ja seepärast olevatki mesikäpp valitud linna sümboliks . 
345	NA	 Ripsiku karudelembuses polnud mulle midagi ootamatut , loomaaias hakkab ta karupuuri ees alati õndsusest niutsuma ja plüüškarusid on meil kodus terve tugitoolitäis , kuid et teda võivad köita plastmasskarud , selle peale poleks ma tulnud . 
345	NA	 Mulle oli üllatus seegi , et sakslased , tõsine , nagu ennist konstateeritud , filosoofiline rahvas , võib üldse tulla mõtte peale toppida linn täis sellist kitši . 
345	NA	 Valged ja punased , rohelised ja kirjud , pükstes ja püksata , laigulised ja triibulised , mõnel küljel Kleopatra portree , mõnel Mona Lisa , seisid nad esimestel ja tagumistel käppadel ja pea peal , lamasid , istusid ja kukerpallitasid piki Kurfürstendammi . 
345	NA	 Pildistasin Ripsikut koloriitsemate karude seltsis , skepsist varjamata . 
345	NA	 Ripsik vist tundis , et on mulle võlgu selgituse . 
345	NA	 Ta ütles , et näeb sakslaste nõrkuses märki muutustest nende iseloomus . 
346	NA	" "" Rahvas , kes armastab karusid , ei saa olla kuri "" "
347	NA	" Hüvastijätuks kutsusid "" semaforid "" meid veel kord kirjastuse kulul restorani . "
347	NA	 Esmalt keerles jutt meie reisi ümber , Oe küsis , kas me ikka saime oma enjoy kätte ; vastasin , et enjoy kohta on mul raske midagi öelda , aga tunnetuslikus mõttes oli see väga huvitav reis . 
348	NA	" "" Mul on tunne , otsekui oleksin käinud hoopis teises ajas , "" ütlesin . "
348	NA	" "" Te ju teate , et rahvaid ei lahuta mitte kilomeetrid , vaid aastad , teinekord ka sajandid , rongid ja lennukid pole aga midagi muud kui omamoodi ajamasinad "" "
349	NA	 Oe muutus tähelepanelikuks . 
350	NA	" "" Kas te tahate öelda , et maailm polegi tervik ? "" "
351	NA	" "" Muidugi mitte , see ainult näib meile nii , tegelikult elab iga rahvas omas ajas . "
351	NA	 Vanasti ei torganud see nii silma , sest transport oli vähearenenud , aga nüüd , kus kilomeetrid pole enam mingi probleem , selgub , et inimkonna ühtsus on üpris suhteline mõiste . 
351	NA	 Ühed elavad kiviajas , teised keskajas , kolmandad – postmodernses ajastus . 
351	NA	 Muidugi , relvad on kõigil enam-vähem ühesugused , aga neid lihtsalt transporditakse epohhist teise . 
351	NA	" Juba Toynbe ütles , et kõige kiiremini õpivad barbarid ära relvade kasutamise "" "
352	NA	" "" See kõlab üsna rassistlikult , "" leidis Ulrike . "
353	NA	" "" Midagi rassistlikku siin pole , see on lihtsalt loodusseadus , "" kehitasin ma õlgu . "
353	NA	" "" Veendumus , et on olemas mingi "" üldinimene "" , põhineb ju üksnes usul , see on umbes sama , nagu Kopernikuse või Galileiga , kelle seisukohad ei vastanud religiooni dogmale ja kes seepärast ketseriteks kuulutati . "
353	NA	" Tänapäeva maailmas on omad dogmad , ja seepärast ei taheta siin tunnistada vastuolu transpordivahendite arengu ja rahvaste ajalise killustatuse vahel "" "
354	NA	" "" Aga mis suunas te ajamasinaga Saksamaale sõitsite , kas ette või tahapoole ? "" küsis Antoinette koketselt . "
355	NA	" "" Muidugi ettepoole , teie , sakslased , olete ju üks ajas kõige kaugemale jõudnud rahvas . "
355	NA	" Te olete teistest nii palju ette jõudnud , et olete iseendagi silmist kaotanud "" "
356	NA	 Oe heitis mulle veel ühe tähelepaneliku pilgu . 
357	NA	" "" Kas te oma reisist kodus midagi kirjutada ei kavatse ? "" küsis ta , ilmselt soovides teemat vahetada . "
358	NA	" "" Pole võimatu , "" nõustusin . "
358	NA	" "" Vaadake , ma tunnen end siin pisut ebamugavalt . "
358	NA	 Lõpuks pole ma ju millegagi ära teeninud , et te mu siia kutsusite . 
358	NA	 Ripsimed te tahtsite näha , sest avaldasite tema romaani , aga mina – mina olen otsekui kontvõõras . 
358	NA	 Nii et kui ma kirjutan sellest reisist raamatu , siis ma ehk lunastan veidi oma võla . 
358	NA	 Ma ainult ei tea veel , mis vormi kasutada . 
358	NA	" Tavaline reisikiri on žanrina oma aja ära elanud "" "
359	NA	" "" Kirjutage satiir , "" ütles Oe kiiresti . "
360	NA	 Ma tänasin teda teravmeelse idee eest soovitada kirjanikule Saksamaa kunagiselt asumaalt vaadelda oma endiseid isandaid läbi pilkliku prisma , ja lubasin – lähtudes asjaolust , et teravmeelseid ideesid kuuleb harva – seda vääriliselt hinnata . 
360	NA	 Ainus takistus , lisasin , on see , kuidas ma suudan oma džentelmeniloomusega kokku sobitada mõtet , et mul tuleb kuritarvitada nende inimeste külalislahkust , kes meile sellise reisi organiseerisid ja – öelgem otse – kinni maksid ; kuid selle peale hakkasid kõik valjusti protesteerima ja teatasid , et tahavad lugeda , mismoodi nad kõrvalt vaadates välja näevad . 
360	NA	" Viimased kahtlused hajutas Ripsik , kes lausus : "" Kirjuta see raamat vormis "" vestlused naisega "" , siis saad kõige õelamad tähelepanekud minu kaela veeretada "" "
361	NA	 Kui mina olen auahne , siis Ripsik on edev . 
361	NA	" "" Sellest talle ei piisa , et tema romaane tõlgitakse paljudesse keeltesse ja et ma iga uue teose temale pühendan , nüüd tahab ta veel ise minu raamatusse pugeda , "" mõtlesin natuke solvunult ; kuid et idee oli hea , siis otsustasin sellegi ära kasutada . "
