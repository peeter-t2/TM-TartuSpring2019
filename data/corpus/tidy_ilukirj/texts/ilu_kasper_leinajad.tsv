par_nr	head	sentence
1	 Teine osa Leinajad 	 Teine osa Leinajad 
2	 Esimene peatükk Lesk 	 Esimene peatükk Lesk 
3	NA	 Stoiliselt läbinud Borease käes vahemaa kandlemängija bareljeefiga majast vahva rätsepani ohkas raseeritud , lõhnastatud ja eelviimases puhtas triiksärgis Luik kergendatult , kui autouks tema järel kinni plaksatas . 
3	NA	 Kuidas küll esivanematel ei vedanud , et nende kosmoselaev just siin maandus , aga mitte näiteks Vahemere ääres ! 
3	NA	 Küllap langes piloot sama meelepette ohvriks , mida Luik oma nahal päevast päeva koges : aknast vaadates paistis ilm imeilus , Helios kuldas kevadist õhku nagu moodne akvarellist – kuid välja astudes selgus , et mööda tänavat kihutab Arktikast imporditud tuul . 
3	NA	 Kas polnud siin tegemist umbes samalaadse veaga , mille sooritavad mamma Linda sarnased inimesed , kes otsustavad ligimeste üle nende naeratuse laiusest lähtudes , ja peavad lipitsevat häält esmaseks headuse tunnuseks ? 
3	NA	 Ühe mamma rumalus mõjutab rahva elu õnneks vähe , seevastu esivanemad olid küll teinud andestamatu vea , kui omal ajal , Kuldkala tähtkujust saabudes paremat kohta planeedil Maa ei leidnud kui Soome lahe lõunakallas . 
3	NA	 Kaugel koduplaneedil , kus banaanid kasvasid läbisegi kartulitega , kalad laulsid ja mesilased nõristasid mett suhu , polnud vaja töötada rohkem kui üks tund päevas , kogu ülejäänud aja võis rahus tegeleda kaunite kunstidega , uues elupaigas aga algas halastamatu võitlus loodusega , mis neid vähehaaval kalestas . 
3	NA	 Sood , jäised tuuled , peaaegu polaaröö . 
3	NA	 Ja muidugi kolonisaatorid – kord sakslased , kord venelased , igaühel omad seadused , mis kõik tuli selgeks õppida , nii et lõpuks kujunes eestlastest maailma kõige seadusekuulelikum rahvas . 
4	NA	" Ammu enne tutvumist eestlaste kosmilise päritolu teooriaga ( mille eest ta pidi tänama vana semu Siniaasa , kes regulaarselt ja tasuta saatis talle ajakirja "" Kuldkala Tähtkuju Teataja "" ) , veel helgel okupatsiooniajal oli Luik lugenud raamatut , mis kuulutas tema esivanemad hetiidide järglaseks . "
4	NA	" See vallandas suure vaidluse organisatsiooni "" Noor Eestlane "" liikmete hulgas . "
4	NA	 Vana semu ja renegaat Tiit Rebane väitis , et hetiidide kui indoeurooplastega ei saa eestlastel midagi ühist olla , ja kui juba lõunast juuri otsida , siis pigem Sumerist või Egiptusest . 
4	NA	 Viimase oletuse põrmustas omakorda Siniaas , kes loogiliselt , rahvuskarakterile toetudes tõestas , et sumerite ja egiptlaste sümpaatia hierarhilise usundi ja monumentaalkunsti vastu ei sobi kokku eestlaste boreaalse maailmavaate ja demokraatlike hoiakutega . 
4	NA	 Siis püstitas Luik ise hüpoteesi , mille kohaselt eestlased ei rännanudki Balti mere äärde lõunast , saati siis , nagu väitis ametlik rahvusteadus , idast , vaid põhjast , et nad on ärakaranud eskimod , võib-olla desertöörid eskimo sõjaväest - niisiis umbes nagu kasakad . 
4	NA	" Selle idee toetuseks rääkis praktiline taip , lihtsam oli mõista inimesi , kes külma käest põgenevad soojemale maale kui vastupidi ; ainus , mis Luike häiris , oli reeturlikkuse element tema teoorias , aga kui ta pärast pikemat , aastaid kestnud mõtlemist asendas sõdurid äraeksinud hülgeküttidega , paistis seegi probleem olevat lahendatud – kuid just siis potsatas tema kirjakasti "" Kuldkala Tähtkuju Teataja "" esimene number ja pööras pahupidi kõik senised kujutelmad . "
4	NA	 Oli Siniaasal ikka fantaasiat ! 
5	NA	 Mis puutus vennaleske , kelle juurde ta kavatses sugulaslikult , ilma ette helistamata sõita , siis tema muidugi pärines mere- või õigemini vannivahust , ja et oma sugupuud mitte blameerida , veetis hommikuti tund aega peegli ees . 
5	NA	 Seda rituaalset tegevust ei tasunud katkestada , sest värvimata naine on sama ettearvamatu nagu talveunest äratatud karu – aga eks õigem oligi kõigepealt minna ja rääkida vend Silveriga : nii , nagu ta varem oli vestelnud ainult papaga , hinge , ja mitte suu kaudu . 
5	NA	 Vahva rätsep mõistis tema tundeid , nupukas ori , käivitus kevadhommiku kohta talutavalt kiiresti ja pööras nina kuulekalt sinna , kus puhkasid need , keda keegi enam segada ei saanud . 
6	NA	 Kalmistul valitses peaaegu samasugune vaikus nagu vanaisa Juliuse talus , mis eeskätt tuli kirjutada varajase tunni arvele ; ent isegi , kui kell oleks näidanud hilisemat aega , väheusutav , et mändide vahel oleks üüranud puhkpilliorkester , nagu kas või papa Haraldi matustel , sest koos oma riigiga oli taassündinud ka vaesus . 
6	NA	 Hea , kui kadunukese muldasängitamine toimus üksiku viiuli vingumise saatel , mille hääl aga vaevalt oleks ületanud mõne idamaa lese nutulaulu – vankumatuid eesti naisi mehe kalmu kõrval itkemas kujutleda ei suutnud isegi rikkaliku fantaasiaga Luik . 
6	NA	 Praegu matuserongkäiku silma ei hakanud ja ainsateks helideks olid linnuvidin ja rehakrabin : esimesed sõnatud vanaeidekesed , kes moodustavad iga surnuaia halli ja nukra disaini – nagu südalinnas kerjused , olid ära joonud hommikukohvi , istunud autobussile ja küürutasid juba haudade kohal . 
6	NA	 Mamma Linda sellesse maastikuansamblisse kuidagi poleks sobinud , sest eelistas värskele õhule suitsust , kuid Ülle Luik võis küll provisoorselt kombata hõivet vanaduspäeviks , miks ta muidu nii irooniliselt suhtus Luige kahetsusse , et Silverit ei maetud papa kõrvale , maasurnuaeda . 
6	NA	 Lese umbusk Luige aednikuvõimetesse oli muide alusetu ja isegi solvav – too jälgis ainuisikuliselt , et papa kääbas oleks korralikult pügatud ning lilled värsked . 
6	NA	 Kindlasti oleks ta venna kalmu eest hoolitsenud vähemalt sama usinalt – kuid Silver puhkas siin , võõral , väikesel , hooletusse jäetud linnakalmistul , ning kus täpselt , pidi Luik kõvasti järele mõtlema –seisund , milles ta esmakordselt käesolevat territooriumi külastas , ei soosinud asimuudi meeldejätmist . 
7	NA	 Siiski pidas Luik oma üldist orienteerumisvõimet nii heaks , et ei hakanud surnuaiavahi otsimise peale aega raiskama , vaid seadis sammud otse edasi mööda tuttava ilmega liivateed . 
7	NA	 Oleks ta pidanud tuginema vaid kellegi teise juhatusele , eriti sellisele , mis pärineb naisolevuse suust , oleks ta olnud ebalevam - Leda topograafilist annet usaldades jõudis ta ükskord välja saja kilomeetri kaugusele vajalikust sihtpunktist ; kuid enese kogemus , isegi nii ähmane , nagu seekord , pakkus kindlamat pidet , justkui kuues või isegi seitsmes meel ( kui kuuendaks lugeda rahvustunnet ) , mis aitab surnud poeedil üles leida Elüüsiumi väljad , ja elaval , nagu lootis Luik , venna kalmu . 
8	NA	 Kuid kui tähelepanelikult ta ka haudasid ei uurinud , ei märganud ta kusagil Silveri nime . 
8	NA	 Muidugi , probleem peitus selles , et sügisel tähistas matmispaika üksnes pärjakoorem , kivi oli siis veel paigaldamata . 
8	NA	 Luik püüdis ette kujutada Ülle maitset , millele kõige paremini tema arvates vastas marmorsammas inglikesega tipus , kuid midagi niisugust talle silma ei hakanud . 
8	NA	 Ta hakkas juba ärevalt ringi vahtima , kas ta pole ära eksinud , keeras isegi ringi ning sammus tagasi , suure männi poole , mida otsekui mäletas eelmisest korrast , kui tema tähelepanu äkki köitis üks haohunnik . 
8	NA	" Nüüd juba enam mitte seitsmenda , vaid kaheksanda , perekonnameele ajel astus ta teelt kõrvale , kiirustas anonüümsele hauaplatsile , kükitas , tuhnis kuivades okstes ja tõmbas välja leinalindijäänuse , millelt läbi häda võis lugeda tuttavat teksti : "" Armsale vennale Silverile . "
8	NA	" Martin "" "
9	NA	 Unustatud ! 
9	NA	 Peaaegu pool aastat oli Silveri surmast möödas , aga lesk polnud leidnud mahti isegi lasta hauda ära koristada , rääkimata kivi paigaldamisest . 
9	NA	 Niisugune oli siis tänu selle eest , et kadunuke tema teaduslikud aruanded valmis kirjutas , ise oma sokke , särke ja isegi nõusid küüris , ei purjutanud restoranides , ei ööbinud armukeste pool , vaid mängis lapsega , ning vaid korra või paar nädalas üritas mõnes suitsuses ruumis ära aimata , kumb vastastest peidab peopesas saatuslikku potiemandat . 
10	NA	 Luige meelepaha katkestas männilatvadest kostnud kraaksatus . 
10	NA	 Hmm , mõtles Luik , tuginedes navaho indiaanlaste rahvatarkusele , mille kohaselt vares asendab südametunnistust ( samuti tema enda väljamõeldis ) , kas ma poleks pidanud algusest peale võtma selle haua eest hoolitsemise ka enda kanda ? 
10	NA	 Ta otsis taskuräti , pühkis käed puhtaks ja kobas rahakotti pintsakutaskus : see oli alles , ja hetke sisust pidi piisama nii hauakivi kui ka murukääpa tellimiseks . 
10	NA	 Kogetust ikka veel ebameeldivalt häiritud - oli tunne , otsekui ei kriimustanud kuuseoksad mitte käsi , vaid südant - naasis ta kiiresti liivateele ja seadis sammud kalmistu sellesse nurka , kus tema teadmist järgi pidi asetsema kiviraiduri töökoda . 
11	NA	 Kella üheteistkümne ajal manööverdas Luik vahva rätsepa tänava äärde vabale kohale ja heitis silmanurgast pilgu vastasasuva sünge , Stalini ampiiri stiilis maja esimese korruse akende suunas , mille taga toimunud tragöödia liigagi hästi harmoneeris hoone välisilmega . 
11	NA	 Silver oli eluajal kokkuhoidlikult abikaasalt sageli pahandada saanud , miks ta päevaajal elektrit raiskab , aga mida ta vaene hing pidi tegema , kui päike vaid haruharva pimedasse tuppa ära eksis ? 
11	NA	 Praegu tuld ei paistnud , aga avatud õhuaken andis head lootust , et lesk on kodus . 
11	NA	 Kobanud veel kord rahakotti , mille sisu ta pärast kalmistut oli uuendanud , puges Luik nii elegantselt kui madal iste lubas kabiinist välja , marssis Boreasele tähelepanu pööramata üle tänava ning sisenes luitunud paraadukse kaudu räpasesse trepikotta . 
11	NA	 See oli endine raudteelaste elumaja , ja tema sarnasus Pihkva rongi platskaartvaguniga oli mõistetav . 
11	NA	 Astunud esimesele mademele , peatus ta parempoolse ukse taga , ja vajutas kellanupule . 
11	NA	 Täpselt samuti ta oli helistanud – küll mitte siin , vaid venna endises elukohas – ööl pärast Läänest naasmist , läbikülmanud , aga õnnelik , et KGB teda pärast pikka ülekuulamist vabaks laskis . 
11	NA	 Ka tookord pidi ta ootama kaua , mamma Linda magas , Silver , nagu hiljem selgus , viibis Moskvas komandeeringus , kedagi ei huvitanud tema ega tema kaks suurt kohvrit , mida ta Pagari tänavalt läbi lumetuisu Raekoja platsini käes tassis , mitu korda libedal kõnniteel külili kukkudes . 
11	NA	 Kui uks lõpuks avanes , vaatas talle imestunult otsa üks natuke tuttava välimusega blondiin , kelles ta pärast mõningast mõtlemist tundis ära venna töökaaslase , Rahva Meele Teadusliku Uurimise Instituudi nooremteaduri Ülle Kala . 
11	NA	" "" Kuidas teie siia saite ? "" tahtis ta juba küsida , aga siis taipas – vaat , kellega Silver on abiellunud ! "
11	NA	 Ka blondiini silmades välgatas äratundmine , ta kutsuti sisse , ja kohe ootas teda ees uus üllatus kära peale ärganud onu Vasja , olgu muld talle kerge , näol . 
11	NA	 Mammat ennast ta tol ööl ei kohanudki , Luik ise palus teda mitte äratada , ja nii oli see just Ülle olnud , kelle juhatusel ta peaaegu jäätunud , õhukese mantli varna riputas ja kööki läks , kus talle isegi tass kuuma teed pakuti . 
12	NA	 Ta vajutas veel korra nupule – tirinat ei kostnud , aga nii see pidigi olema , topeltuks ei lasknud helisid läbi . 
12	NA	 Lõpuks kolises kett , ragises turvalukk , ja lävel seisis - deja vue ! – Ülle Kala , see tähendab , Luik . 
13	NA	" "" Tere siis , "" ütles Luik , ühtaegu nii energiliselt liikudes ettepoole , et Ülle puht naiselikust inertsist astus eest , ja avanes võimalus , kombekalt või mitte , kuid jõuda eesmärgile - tuttavasse , aga täna miskipärast võõrana näivasse esikusse , ning seada lesk sündinud fakti ette . "
13	NA	 Too muide suhtus sissetungi pealtnäha täiesti ükskõikselt . 
13	NA	 Sulgenud ukse , küsis ta vaid : 
14	NA	" "" Kas sa ette helistada ei võinud ? "" "
15	NA	 Luik ei hakanud seletama , et kui ta oleks toiminud lese soovitust järgi , võinuks too välja mõelda tuhat põhjust , miks ta just täna teda vastu võtta ei saa . 
16	NA	" "" Nii lähedaste sugulaste puhul etikett ei kehti ! "" teatas ta elurõõmsalt , ja et mitte jätta kahtlust oma kavatsuse tõsidusest , hakkas kingi jalast võtma . "
17	NA	 Lesk vaikis . 
18	NA	" "" Sa vabanda , ma olen su päris unarusse jätnud , "" jätkas Luik , seistes ühel jalal ning toetudes vaba käega vastu seina - ning alles nüüd taipas , miks esik talle võõras paistis . "
18	NA	 Muidugi , uus tapeet ! 
18	NA	 Teist kinga lahti nöörides heitis ta kiire pilgu lakke – see valendas nagu kreeka-katoliku kirik . 
19	NA	" "" Aga ära arva , et ma olen sind unustanud , "" lisas ta , jäänud sokkidesse , kohendas pintsakut ja ajas rinna kummi . "
20	NA	 Ta ootas kutset edasi astuda , aga lesk lihtsalt jalutas ees elutuppa , mis ilmselt pidi tähendama : kui sa ise ühest uksest edasi pääsesid , võid samas vaimus jätkata . 
21	NA	" "" Mind huvitab , kuidas sa oled elanud , kas sul tööd jätkub ja kuidas käib Tiina käsi ? "" jätkas Luik pretensioonitut loba , ühtaegu kiire pilguga hinnates elutoas toimunud muutusi , mida polnud vähe – siingi oli aset leidnud remont ja lisaks sellele oli välja vahetatud ka osa mööblit . "
21	NA	 Luige tähelepanu köitis kohe elevandiluu värvi nahkdiivan ja kaks samasugust tugitooli . 
22	NA	 Lesk vaikis endiselt , kuid vähemalt istus , millega väljendas põhimõttelist nõusolekut vestluseks – tõsi , ta ei valinud tugitooli , vaid hariliku , otsekui vihjates , et käsitleb visiiti lühiajalise ja juhuslikuna . 
22	NA	 Luik seevastu vajus jultunult diivanile , ja märkas uuest vaatenurgast kohe , et Silveri pilt raamaturiiulilt on kadunud . 
23	NA	" "" Kuidas siis läheb ? "
23	NA	" Ega sind kogemata ära pole koondatud ? "" küsis ta . "
24	NA	" "" Veel mitte , aga eks see võib iga päev juhtuda , "" avas lesk viimaks suu . "
25	NA	 Ta oli ikka veel võrdlemisi isuäratav naine , see Ülle Luik , ja kindlasti hoolitses ta enese eest , blondeeris tuhmistuvaid juukseid , kreemitas nägu ja keha , käsi ja jalgu - just nagu Margarita , ainult lennuvõimet omandamata . 
25	NA	 Kunagi , kui Luik endale anketeerimisega stipendiumilisa teenis , oli tedagi meelitanud Ülle Kala lumivalge nahk , mis ka praegu korraks vilksatas , kui lesk jala üle põlve tõstis , ent erinevalt vennast oli teda kirerünnakust tagasi hoidnud vaistlik arusaam , et selliste , liiga hoolitsetud naiste koht pole mitte voodis , vaid ajakirja kaanel . 
25	NA	 Muide , polnud kahtlust , et nüüdki leidus mehi , kes võisid ihaldada seda mitte enam kõige värskemat , kuid siiski teatud esteetilist elamust pakkuvat keha , mille tugevaimaks küljeks Luige meelest olid kreekalikud , hästi vormitud õlad ja parajalt pikk , proportsionaalne kael , viimane õnnetuseks küll juba kaetud aastarõngastele sarnanevate kortsudega . 
26	NA	" "" Kus sa üldse praegu töötad ? "
26	NA	" Kas ikka Puuete ametis ? "" "
27	NA	" "" Ei , ammu mitte . "
27	NA	" Ma olen nüüd Euroministeeriumis "" "
28	NA	" "" Soo , siis reisid sa tihti ringi ? "" "
29	NA	" "" Jah , just eile õhtul tulin Brüsselist , "" teeskles lesk kurnatust . "
30	NA	 Oh , neid vaeseid komandeeringukoormuse käes ägavaid riigiametnikke , kes rikuvad seedimist lennukites pakutava vürtsise toiduga ja tapavad selga pehmes hotellivoodis , kuid kes ometi ainult sõnades on valmis oma saatusest loobuma ! 
31	NA	" "" Kas su pood on ikka alles ? "" "
32	NA	" "" Hingitseb kuidagimoodi . "
32	NA	" Hiljuti tõsteti renti , nii et eks paistab , kaua me vastu peame "" "
33	NA	 Papa Kala , nõukogude ajal suure ehitusorganisatsiooni direktor , oli perestroika avardunud oludes vanema tütrega kahasse avanud pealinnas väikese suveniiriäri , mida Silver omanike nime järgi irooniliselt akvaariumiks kutsus . 
34	NA	" "" Ja õed ? "
34	NA	 Kuidas nemad elavad ? 
34	NA	" Ikka nagu Rachel ja Lea ? "" "
35	NA	 See oli krutskiga küsimus – lese kaks nooremat õde viibisid vaenujalal pärast seda , kui pisike Made oli keskmiselt , Luige tuttavalt Külliki Veetilgalt üle löönud mehe . 
36	NA	" "" Ma ei tea , pole ammu näinud . "
36	NA	" Küllap vist "" "
37	NA	 Oli aeg . 
37	NA	 Luik köhatas ja võttis põuetaskust rahakoti . 
38	NA	" "" Ma saan aru , sul ei ole ilma Silverita kerge . "
38	NA	 Korter , Tiina , lapselaps – kõik maksab . 
38	NA	" Nii et ma otsustasin sind natuke aidata "" "
39	NA	 Ja ta tõmbas elegantse liigutusega välja mõned rahatähed . 
40	NA	" "" Pole vaja , "" ütles Ülle kiiresti . "
41	NA	 Luik teeskles üllatust . 
42	NA	" "" Aga miks siis ? "
42	NA	 Ma ju tean , sul on majanduslikke probleeme . 
42	NA	" Pole tarvis tunda valehäbi , me oleme ikkagi lähedased sugulased "" "
43	NA	 Viimastesse sõnadesse asetas ta erilise rõhu – kui ta Läänest naasis , hoomas ta , et kunagise nooremteaduri suhtumises temasse on toimunud muutus , ning et temaga peaaegu flirditakse . 
43	NA	 Mingis mõttes oli see mõistetav , ta oli ikkagi ilus mees , hulga ilusam kui lühikest kasvu , kleenuke Silver oma tugevate prillidega , ta lõhnas prantsuse odekolonni järgi ning kõndis ringi mööda emakodu , seljas sama must kimono , millest ta tänaseni polnud loobunud , ainult siis uus ja läikiv – kuid pärast pikki rännakuid mööda maailma ja naisi ei suutnud Üllekese kohaliku tähtsusega ilu tekitada temas enam kuigi olulisi romantilis-erootilisi reaktsioone . 
43	NA	" Ning kord , kui ta vannitoa ukse avades nägi seal pesuväel vennanaist , kes kelmika kiljatuse saatel käteräti taha püüdis varjuda , oligi ta poisikeseliku vabanduse asemel esinenud küünilise fraasiga : "" Ära häbene , me oleme ju lähedased sugulased . "" "
43	NA	 Mis Luige ustavat loomust arvestades oli sulatõsi , intsestile poleks teda kallutanud isegi filmidiiva , ainult et ettevaatlik mees ei ärrita igas naises peituvat emalõvi . 
43	NA	 Papa Haraldi testament kujutas Üllekese jaoks niisiis muuhulgas ka oivalist ajendit välja elada ammune solvang . 
44	NA	 Isegi täna ilmus lese siiani lõdvalt toolil puhanud kehasse Luige sõnade peale pinge , ja ta kostitas külalist uuriva , võiks isegi öelda , läbitungiva pilguga – ainult seekord , nagu kohe selgus , kutsus niisuguseid muutusi esile üks teine lause . 
45	NA	" "" Kust sa võtad , et mul on majanduslikke probleeme ? "" "
46	NA	" "" Kuule , ma tulen just surnuaialt , ma ju nägin , et sul ei jätku raha isegi hauakivi jaoks , "" lausus Luik muretult , vähimagi etteheitva noodita . "
47	NA	 Lese ilusad õlad võpatasid , ta tõstis üle põlve heidetud jala tagasi maha , litsus tihedasti teise kõrvale ja ajas selja sirgu , sarnanedes hetke vältel tooli külge seotud partisaniga , keda gestapo ( hunta , NKVD , huvitatuid jätkub ) kavatseb piinama hakata . 
48	NA	" "" See pole raha- , vaid ajapuudusest , "" lausus ta , ning tõusis järsult püsti , otsekui näitleja , kes tunneb , et antud misansstseenis on võimatu orgaaniliselt käituda . "
48	NA	" "" Kas sa kohvi oled joonud ? "
48	NA	 Ma lähen vaatan , kas kannus on veel midagi . 
48	NA	" Oota siin , mul on tagapool segadus "" "
49	NA	 Niisiis oli löök tabanud märki . 
50	NA	 Üksinda jäänud , peitis Luik rahakoti teatava rahuldustundega taskusse tagasi - mitte ihnsusest , ehkki maksta kinni Üllekese kreeme polnud tal tõesti lusti , vaid lihtsalt , kuna see atribuut oli oma ülesande täitnud , ja tema edasine viibimine lese vaateväljas polnud intriigi edenemise seisukohalt vajalik . 
50	NA	 Siis vaatas ta tähelepanelikumalt ja isegi nostalgiliselt veel kord ringi toas , kus enam miski ei meenutanud Silverit - ei meheliku hooletusega toolile unustatud püksid ega lahtine kaardipakk diivanilaual , mille eest teda alalõpmata näägutati . 
50	NA	 Salong - see oli Üllekese jaoks püha koht , haigla sünnitusosakond ja protestandi kirik ühekorraga , siin nõuti steriilset puhtust ja kasarmukorda , jälgiti , et iga reliikvia oleks omal kohal ning palvetati õhtuti altari , see tähendab , televiisori ees . 
50	NA	 Seevastu ruume , mis jäid koridori pidi edasi , lese väljendit kasutades tahapoole , võis vabalt võrrelda Luige boheemlasekorteriga . 
50	NA	 Koristamata asemed magamistoas , musta pesu lasu vannis ja ülekeenud supist pruunilaiguline gaasipliit köögis - niisugune vaatepilt avanes Luige silmadele neil harvadel kordadel , kui ta sugulase õigusega tungis elutoast kaugemale , ja kui kusagil mingi kord valitses , siis ehk kraanikausis , sest nõudepesu paragrahvi eest vastutas kohusetundlik Silver . 
51	NA	 Lesk naasis , kohvikann käes , tema liigutustesse oli tekkinud toimekust ja varasemast erinevalt avas ta kohe suu ning alustas mõnusat , ehtnaiselikku kudrutamist intonatsioonil , mida tavaliselt kasutatakse vestluseks parima sõbrannaga . 
52	NA	" "" Sa ei kujuta ette , kui raske talv mul oli . "
52	NA	" Ma sain oma Kanada onu lõpuks nii kaugele , et ta oli nõus investeerima Eestisse - sa ju tead , kui ihnsad need välis-eestlased on "" "
53	NA	 Viimane lause kõlas peaaegu vandeseltslaslikult , ilmse vihjega , et Luige kui pagulasi hästi tundva inimese kogemusi osatakse hinnata . 
54	NA	" "" Aga ma pidin kogu vastutuse filiaali eest enda peale võtma . "
54	NA	 Onupoeg küll lendab iga paari nädala tagant siia , aga ainult selleks , et kontrollida , millele ma raha kulutan , kogu organiseerimine lasub minu õlgadel . 
54	NA	" Ja kõike riigitöö kõrvalt , ministeeriumist lahkuda ma kartsin - aga mis siis saab , kui idee ennast ei õigusta , või kui onu äkki otsustab , et mina firmat juhtima ei kõlba - sa ju tead kapitaliste , ükski sugulussuhe pole neile kallis , kui raha mängus on "" "
55	NA	 Taas pool-vandeseltsaslik pilk Luige poole – meie sinuga oleme kannatanud rahva staatusest hoolimata nõukogude inimesed , meie mõtleme teisiti , moraalsemalt . 
56	NA	" "" Lisaks veel need tobedad suveniirid . "
56	NA	 Midagi pood sisse ei too , ainult aega röövib . 
56	NA	" Ma oleksin ta juba ammu likvideerinud , aga isast on kahju - vanakese viimane mänguasi "" "
57	NA	" "" Kas ta on siis ametist lahti ? "" küsis Luik vahele . "
58	NA	" "" Kaks aastat juba . "
58	NA	 Pankrott . 
58	NA	 Ainult kapakesed ja lusikad veel teda elus hoiavadki . 
58	NA	 Ühesõnaga , mul on see hauakivi kogu aeg südamel olnud , aga lihtsalt pole jõudnud . 
58	NA	" Ja pealegi ma tahtsin sinuga ka nõu pidada , missugust materjali sa eelistaksid ? "" "
59	NA	 Luik köhatas . 
60	NA	" "" Sa ei pea enam muretsema , ma andsin tellimuse juba sisse . "
60	NA	 Valisin dolomiidi , ikkagi meie , eesti maavara . 
60	NA	 Silverile , ma olen kindel , oleks meeldinud . 
60	NA	" Ehkki mis temal enam sellest "" "
61	NA	" "" Jah , teie papa Haraldki olevat ju armastanud öelda : surnud ei vaja enam midagi , "" lausus Ülle nii paljutähenduslikult , et seda tuli ilmselt käsitleda indulgentsinõudena – kuidas võib teda süüdistada hauakiviga venitamises , kui mehe suguvõsa oma kadunukestesse niiviisi suhtub . "
62	NA	" Tõsi , Luik märkas kohe , et lesk ei osundanud aforismi täielikul kujul , papa Harald väljendus pikemalt : "" Hoolitsege inimeste eest , kuni nad elus on , surnud ei vaja enam midagi "" , kuid hetk polnud täpsustamiseks soodus : lesk oli vahepeal , jutu sees , võtnud puhvetist tassid , katnud laua , ja kummardus just Luigele kohvi valama , avades kittelkleidi avarast kaelusest vaate päikese käes pruunikspõlenud preeriat meenutavale tasandikule , mille keskel kõrgusid kaks lumist mäge , mõlemad kaetud peene sinise allikavõrguga . "
62	NA	 Kummagi koonuse tipus uhkeldas kahvaturoosa , male-etturi kujuga ehitis , võib-olla tufist klooster . 
63	NA	" "" Ega ta mind ometi post factum ära ei taha võrgutada ? "" käis Luige peast läbi välkkiire mõte . "
64	NA	" "" Mis firma see on , mille te Kanada onuga asutasite ? "" küsis ta kiiresti , et lesel ei tekiks illusioone nende suhete võimaliku arengu kohta . "
65	NA	" "" Konsultatsioonibüroo . "
65	NA	" Ma olen ju ikkagi psühholoog "" "
66	NA	 See oli öeldud selga sirgu ajades , niisuguse uhkusega , et igaüks pidi mõistma : te võite arvata minu ajudest , mis tahate , vennad Luiged , aga tegelikult olen ma kõrgesti haritud inimene ; ja niisuguse põlgusega , milles selgelt väljendus hinnang külalise läbinähtud mõtetele - sulle näib , et ma ahvatlen sind , aga tegelikult sa lihtsalt tulid taktitundetult vara , näed ise , ma pole veel jõudnud riietudagi . 
67	NA	" "" Ja mida te siis konsulteerite ? "" "
68	NA	" "" Etiketti , "" vastas Ülle lakooniliselt , pani kohvikannu lauale , istus ( nüüd juba tugitooli ) ning tõstis jala jälle üle põlve , sedapuhku hoolega , lausa demonstratiivselt kohendades kleiti , et reis ei jääks paistma - kuid see-eest koondades justkui kogemata Luige tähelepanu sirgele , parajalt lihaselisele säärele ja seda katvatele kullakarva udemetele . "
69	NA	" "" Jõnksutab ketti , "" mõtles Luik , kelle silmis naiste oskuslik manipuleerimine oma seksuaalsete väärtustega oli ammu kaotanud maagilise jõu ja omandanud pigem semantilis-psühholoogilise tähenduse - näiteks kui mõni neiuke hakkas tema seltskonnas viibides spontaanselt juukseid silitama , teadis Luik kohe , et tema võlujõud on haripunktis ning on aeg üritada väikest laastamistööd looduse kõige kaunimas roosiaias ; kuid sellist žesti leselt oodata muidugi ei tasunud , tema asetas käed ristatult sülle , ja võis küll ette kujutada , kuidas need teatud olukorras hakkavad närviliselt vastu tugitooli käsituge trummeldama , aga arvata , et leidub veel mees , kes ihuga võrreldes kindlasti tunduvalt närtsinumasse hinge suudab püstitada tunde võidulipu , polnud reaalne . "
70	NA	" "" Kuule , see on ju suurepärane äriidee , "" lausus Luik elavalt . "
70	NA	" "" Tõllasepp , minu kvartirant vanaisa talus , räägib ka , et me oleme maailma kõige snobistlikum rahvas . "
70	NA	 Ta on veidrik , ei käi kusagil , istub metsade keskel nagu eremiit , aga pea töötab tal sellest hoolimata . 
70	NA	" Ma tassin talle kilogrammide kaupa ajalehti , nende põhjal teeb ta teinekord päris huvitavaid järeldusi "" "
71	NA	" "" Kas teie talu toob hästi sisse ? "" küsis Ülle pealtnäha ükskõikselt , kuid ainuüksi loogilise sinu talu asemel välja öeldud teie talu , ( kusjuures kaasomanikuks ei peetud muidugi mitte Tõllaseppa ) , näitas , missugune varjatud draama lõõmas selles omakasupüüdlikus hinges : lõpuks , kui Silver poleks leppinud restitutsioonijärgse kompensatsiooniga , oleks lesel praegu õigus poolele männikurahast . "
72	NA	 Luik kahetses , et lubas ettevaatamatult suunata vestluse ohtlikule teemale ja hakkas kiiresti etendama hädalist . 
73	NA	" "" Võrreldes selle tööga , mis ma sinna olen matnud , ma pean silmas bürokraatiakarusselli , kadastrit ja muud , pole kasudest midagi rääkida , "" kurtis ta , teades , et tal leske ära petta ei õnnestu , aga sellest ka eriti hoolimata : mängul , mida nad mängisid , olid omad reeglid , üks millest kõlas - sa pead jätma mulje , et usud ligimese sõnu , iseäranis siis , kui ta valetab . "
74	NA	" "" Kuule , aga ma pole jõudnudki sult küsida , mis siis ikka Silveriga juhtus ? "" lausus ta kiiresti , haarates taas initsiatiivi . "
75	NA	 Kuid lesk ilmselt ootaski esitatud küsimust . 
75	NA	 Ta langetas murelikult pea ja vastas tagasihoidlikult , paatoseta , kuid nukralt : 
76	NA	" "" Mis siin nii ikka väga juhtus , eks see küpses juba hulk aega . "
76	NA	 Sa ju tead küll , ta rääkis alati , et kolm aastat sõjaväge kohe peale keskkooli rikkusid tema karjääri . 
76	NA	 Mina ei ole matemaatik , mina ei oska öelda , kui palju selles jutus on tõtt ja kui palju eneseõigustust . 
76	NA	 Aga eks ta pisitasa pettus üha rohkem - kas teaduses või endas , ma ei tea . 
76	NA	 Viimane hoop oli muidugi see , kui tulid uued arvutid . 
76	NA	" Sest siis selgus , et teooria teooriaks , aga töötada ta nendega ei oska ! "" "
77	NA	" "" Silver ? "
77	NA	" Ta oli ju nii hinnatud spetsialist ! "" vaidles Luik nördinult vastu . "
78	NA	" "" Nõukogude ajal , Martin , nõukogude ajal ! "
78	NA	 Usu või ära usu , aga ma olen ise näinud , kuidas ta tundide kaupa otsis , mis klahvile vajutada . 
78	NA	" Mul oli siin probleeme , mina pidin ju ka hakkama arvutiga tööle - vaat ma ütlen sulle , et lõpuks õpetas mulle elementaarsed asjad selgeks Tiina "" "
79	NA	" "" Võib-olla Silver leidis , et ta pole kontoriplika ega peagi tundma neid elementaarseid asju ? "" "
80	NA	" "" Võib-olla . "
80	NA	" Aga ütle mulle , sina kui professionaal , mis sina arvaksid luuletajast , kes ei valda korralikult oma emakeelt ? "" "
81	NA	" "" Hoo , see on keerulisem küsimus , kui sulle näib . "
81	NA	 Tuleb ette poeete , kes meelega eksivad õigekirjareeglite vastu . 
81	NA	" Näiteks ei kasuta kirjavahemärke "" "
82	NA	" "" Aga nad ju teavad , et need on olemas ? "" "
83	NA	" "" Tõenäoliselt "" "
84	NA	 Lesk muigas . 
85	NA	" "" Ma ei väida , et Silver täielikult dekvalifitseerus . "
85	NA	 Aga , saad aru , teaduslikke uurimusi enam peaaegu ei korraldatud , jäi ainult arvutiõpe , millest tema püüdis kõrvale hiilida . 
85	NA	" Nii et kui hakati mõtlema , keda uue aasta alguses koondada , meenuski esimesena Silver "" "
86	NA	 Luik ei uskunud oma kõrvu . 
86	NA	 Tema tark vend , kes koostas lepingu alusel programme kosmoseside tarvis – ja koondatud ! 
87	NA	" "" Aga uue aastani oli ju veel aega ? "" "
88	NA	" "" Jah , aga jutt levis , ja siis juba ärkas tema uhkus ja ta kirjutas ise lahkumisavalduse . "
88	NA	" Ehkki majanduslikus mõttes oleks targem olnud muidugi ennast koondada lasta "" "
89	NA	" "" Ja edasi ? "" "
90	NA	" "" Edasi ta käis väga ruttu alla "" "
91	NA	 Nii lihtne siis oligi see saladus , mille kallal Luik peaaegu pool aastat oli pead murdnud . 
91	NA	 Masinlikult võttis ta laualt tassi ja jõi lonksu kohvi , mille ebameeldiv , kopitanud maitse teda kohe reaalsusesse tagasi tõi . 
91	NA	 Samasuguse lürriga oli Üllekene teda kostitanud Läänest naasmisele järgnenud hommikul , ja juba siis oli ta mõelnud - vaene vend ! 
92	NA	" "" Raske uskuda "" "
93	NA	" "" Mida ? "" "
94	NA	" "" Kõike . "
94	NA	" Näiteks seda , et ta ise loobus töökohast , kus oli möödunud kogu tema elu "" "
95	NA	 Lesk turtsatas põlglikult , tõusis ja väljus sõnagi lausumata toast , Luik aga võttis – taas masinlikult – taskust sigaretipaki . 
95	NA	 Alles siis , kui imal filter keelt puudutas , meenus talle , et selles toas , ja üldse korteris ei suitsetata . 
95	NA	 Kas nad vähe olid Silveriga trepikojas külmetanud ! 
95	NA	 Tegelikult vähe , Luik väisas seda kodu harva . 
95	NA	 Naised on need , kes mehi vendadest ja sõpradest eemale tõrjuvad , nad justkui ei saa teisiti , kui peavad end tundma ainuvalitsejatena . 
96	NA	 Kaugemale ta oma suspektseteks muutunud mõtetega ei jõudnud , sest vaikselt naasnud lesk ulatas talle vaikides hallide kaantega brošüüri , milles Luik suurema vaevata ära tundis tööraamatu . 
96	NA	 Oo , missuguseid huvitavaid sissekandeid leidus tema enda vastavas dokumendis – filmistuudio režissööri abi , arheoloogiaekspeditsiooni nooremteadur , kriminaalekspertiisi laboratooriumi vanemspetsialist - jaa , isegi sinna oli keegi teda sokutanud , fiktiivselt muidugi , sest ei käekirja ega mõrvarelva kaliibrit tuvastada Luik ei osanud , selle eest kandis hoolt keegi , kellele nõukogude seaduste järgi ei tohtinud maksta suuremat palka kui ette nähtud , ülejäägi aga pistis muidugi taskusse laboratooriumi juhataja , lugenud eelnevalt välja Luigele kuuluva neljandiku . 
96	NA	 Ka nõukogude inimesed tahtsid elada ! 
97	NA	 Nuuksatust kuuldes tõstis Luik pilgu – lesk seisis akna all , seljaga tema poole , ja pühkis rätiga silmi . 
97	NA	 Piinakoda ! 
97	NA	 Ei lasta vaesel leinajal rahus pisaraidki valada ! 
97	NA	 Kas neid üldse niriseski , neid pisaraid ? 
97	NA	 Lesk , teadis Luik , oli veel enne oma õde Küllikit tahtnud näitlejaks saada , aga andest jäi puudu , kukkus Teatriinstituudi sisseastumiskatsetel läbi . 
97	NA	" Küllap ütles eksamikomisjon Ülle Kala etüüde vaadates endamisi samuti nagu Luik : "" Ei usu ! "" – Stanislavski süsteemi siis veel respekteeriti . "
98	NA	 Ometi võis kindel olla , et veel natuke pealetükkivust , ja pisaraid hakkab voolama jõgedena , seda juba puht naiseliku , aga mitte erialase talendi tulemusena . 
98	NA	 Terve pisarate balti meri – hallid nagu see meri ja nagu brošüür , mille Luik lõpuks vastu tahtmist avas ( lesk parajasti nuusatas valjusti ) . 
99	NA	 Töölt vabastatud omal soovil , daatum , pitsat . 
99	NA	 Möödapääsmatu fakt - aga nagu just kõige möödapääsmatum fakt , nagu alibi , mille mõrvar vastutulelikult esitab detektiivile , sünnitas seegi kahtlusi . 
100	NA	 Luik sulges tööraamatu ja asetas plaksuga lauale tagasi . 
101	NA	" "" Hästi , aga sa ise ? "
101	NA	" "" . "
102	NA	" "" Mis mõttes : ma ise ? "" "
103	NA	" "" Mida sina ette võtsid , et Silver ennast ei tapaks ? "" "
104	NA	 Pisarad kuivasid ühe hetkega kokku , Araali meri peab sellega võrreldes veel kaua vastu . 
105	NA	" "" Miks ma oleksin pidanud selleks midagi rohkem ette võtma kui sina ? "" "
106	NA	 Ootuspärane vastuväide . 
107	NA	" "" Ära meid võrdle . "
107	NA	 Mina ei teadnud midagi . 
107	NA	 Aga sina ? 
107	NA	 Toetasid sa teda raskel tunnil ? 
107	NA	 Või ainult osatasid ? 
107	NA	 Et näe , millekski sa ei kõlba ? 
107	NA	 Isegi töömeest sinust pole , raha pean ka mina teenima ? 
107	NA	" Kas nii ? "" "
108	NA	 Kogu seltskondlik viisakus kadus Ülle Luige näolt , nagu näitlejanna eemaldab pärast etendust tarbetuks muutunud grimmi . 
109	NA	" "" Välja ! "" sisistas ta . "
109	NA	" "" Välja , sina , madu ! "
109	NA	" Kogu teie suguvõsa on niisugune , ja sina oled veel palju hullem kui su vend ! "" "
110	NA	 Teist korda Luik seda endale öelda ei lasknud . 
110	NA	 Ilma igasuguse soliidsuseta , vaid just nii , nagu peab käituma normaalne inimene - kiiresti , hetkegi mõtlemata - , hüppas ta püsti ja hakkas trügima diivani ja laua vahelt välja , põlvega viimasele vopsu andes , nii et joomata kohv tassist välja loksus . 
111	NA	" "" Sa ära tule mulle rääkima , et mees , kellel on kodus armastav naine , vabatahtlikult silmusesse poeb ! "" ütles ta , küllap samuti veidi valjemini kui enne , aga kogu stseeni emotsionaalsusest hoolimata täpselt jälgides , et hääl ei tõuseks toonigi võrra kõrgemale kui lesel , astus esikusse ja tardus : mööda hämarat koridori lähenes köögi poolt raskete sammudega midagi ähvardavalt kogukat . "
111	NA	 Kui tulija oli jõudnud lambivalgusesse , nägi Luik enda ees kulturisti välimusega meesolevust , õigemini isast , kes samuti peatus ja jäi talle kurjalt otsa jõllitama . 
111	NA	 Isane oli poolpaljas , ehk ütleme nii , koduselt riides , ta kandis maikat ja dressipükse , ja andis kogu oma olekuga mõista , et ei viibi siin juhuslikult . 
111	NA	 Mitte enam noor , võinuks ta korralikus ülikonnas jätta endast isegi üpris imposantse mulje , seda enam , et tema peanuppu ehtis hõbehall siilisoeng - kuid kõik rikkus ära juhm pilk , mis viitas , et erinevalt biitsepsitest oli ajusid selles kehas viimati treenitud keskkoolis . 
111	NA	 Ametilt mitte just lausa šveitser või ihukaitsja , aga midagi sellelaadset , võib-olla tuuker , oletas Luik , märganud majasõbra skafandrikujulist rindkere ja hästipäevitunud jumet . 
112	NA	" "" Kas midagi on nihu ? "" "
113	NA	 Ebameeldiva ninahääle ja Luige poeedikõrva jaoks vastuvõetamatu žargooniga esitatud küsimus kätkes endas nii teenistusvalmidust kui ka edevust . 
113	NA	 Üksainus teie sõna , madame , ja see vurle lendab trepist alla . 
114	NA	" "" Ole rahulik , kõik on parimas korras , "" vastas lesk teravalt , ja Luik märkas rahuldusega , et "" tuuker "" pisenes kohe otsekui nõiaväel , tema turi vajus ettepoole , tähtsalt lühikese kaela otsas trooniv pea puges õlgade vahele peitu ja isegi suured eemale ulatuvad kõrvad vajusid ropsti lonti . "
115	NA	" "" Ma kuulsin hääli , ja mõtlesin , et minu abi on vaja , "" hakkas ta end üsna naturaalselt õigustama . "
115	NA	 Siis , ilmselt veendunud , et keegi teda esitleda ei kavatse , lahkus isane halvasti teeseldud väärikusega samas suunas , kust oli tulnud . 
116	NA	 Luik kummardus ja hakkas kingi jalga toppima . 
117	NA	" "" Sa pane palun kokku Silveri matemaatikaraamatud , ma tulen nädala pärast järele , mulle on neid vaja kui mälestust , "" ütles ta , saanud ühekorraga tagasi kogu oma seltskondliku enesekindluse , peaaegu lõbusalt . "
118	NA	" "" Ja palun otsi üles foto , mis matuste ajal toas riiulil seisis , ma võtan selle ka endale , sinul teda vaja ei näi minevat , "" lisas ta , paelu sõlmides . "
119	NA	 Lesk näppis kitlikaelust . 
119	NA	 Ta oli ilmselt häiritud väikesest vahejuhtumist . 
120	NA	" "" Muidugi , "" mõtles Luik rahuldatult , "" legend õnnelikust perekonnaelust lendas uppi ainsa hetkega . "
120	NA	" Kes ütleb , et see neandertallane siin juba pikemat aega oma muskleid pole demonstreerinud ? "" "
121	NA	 Ta teadis küllalt abielupaare , kus naise armuke täieliku enesestmõistetavusega elutoa diivanil ootas , kuni mees kodunt lahkub ; tõsi , väikekodanlik Ülle oli siiani kiivalt jälginud , et keegi tema kohta midagi halvasti ei saaks öelda . 
122	NA	 Luik ajas end sirgu . 
123	NA	" "" Meeldivat päeva jätku , "" lõpetas ta etteaste peene torkega , naeratas sarkastiliselt ja astus korterist välja , nagu ikka , peaaegu tormates otsmikuga vastu välimist puutahvlit - tal ei püsinud kuidagi meeles , et selles majas on topeltuksed . "
124	 Teine peatükk 	 Teine peatükk 
125	 Orb 	 Orb 
126	NA	 Sadakond meetrit edasi asendus Stalini ampiir puulobudikkudega . 
126	NA	 Kusagil siin , ühes keldriateljees , rottide ja kanalisatsioonihaisu keskel trükkis kunagi nõukogudevastase agitatsiooni kõrvalt ümber Luige luuletusi hilisem parlamendisaadik Merlin Teeäär . 
126	NA	 Huvitav , mis oli tänaseks saanud Teise Vabariigi ämmaemandast ? 
126	NA	 Viimastel valimistel kogus Merlin , kui Luik õigesti mäletas , täpselt tosin häält ( praktiliselt ainult sugulaste omad ) ja oli sunnitud poliitikast taanduma . 
126	NA	 Aga kuhu , kas eraellu ? 
126	NA	 Ja mis tal sealgi pidi teha olema ? 
126	NA	 Lapselapsi , keda hoida , Merlinil polnud , selleks pidi alguses ise kedagi sünnitama , milleks teatavasti on tarvis vähemalt kaht inimest – aga just meestega Merlinil ei vedanud . 
126	NA	 See tähendab , vedas küll , ja isegi kuidas veel – üksvahe kõneldi isegi ühe piiskopi huvist tema vastu – kuid armukeste küllus pole veel kellelegi taganud õnnelikku või isegi üldse abielu , ja nii katkesid kõik Merlini romaanid enne perekonnaseisuaktide bürood , ka viimane , tulevase ( nüüd juba praeguse ) spiikeriga , kelle näppas endale ... 
127	NA	 Must kass jooksis üle tee , ja et talle mitte otsa sõita , Luik pidurdas – ta küll ei sallinud kasse , aga nende õigust elule austas , eriti mustade omi , sest nood olid võitluses ristiusu vaimulikega kannatanud peaaegu sama palju kui tema kaasmaalased . 
127	NA	 Lese maja , mille lähedusest ta igatses pääseda , oli jäänud piisavalt kaugele selja taha , seepärast juhtis ta vahva rätsepa kõnnitee äärde , peatus ja süütas sigareti . 
127	NA	 Raskelt , närviliselt kulgenud vestlus keerles ikka veel peas ringi , üksikud repliigid torkisid nagu lepavõsa vanaisa Juliuse talus , lausa põletasid . 
127	NA	 Oli see tõesti ootamatult töötuks jäänud inimese ahastus , mis Silveri enesetapule tõukas ? 
127	NA	 Luigele meenus , kuidas tema teise naise Liia Long Dringi õde transsi sattus , kui talle vallandamisteade koos lõpparvega koju kätte saadeti - Ameerikas käis see lihtsalt . 
127	NA	 Nagu pöörane trükkis käli nädal otsa ( siis veel ) kirjutusmasinasse curriculum vita' sid , millega üllatada kõiki maailma ülikoole , kus tema kui väljaõppinud politoloogi teeneid vaja võis minna . 
127	NA	 Heasüdamlik Luik , kartes , et kui olukord ei lahene , lõikab meeleheitele viidud kapitalismi ohver tema terava žiletiga endal veenid läbi , tassis postkontorisse kilogrammide viisi kirju . 
127	NA	 Ja ennäe , varsti saabuski kusagilt Läänerannikult positiivne vastus , käli rahunes ainsa hetkega ja hakkas rõõmsalt pakkima kohvreid , et juba järgmisel päeval lennata kontinendi teise otsa . 
127	NA	 Miks pidi siis Silver nii kergesti lootuse kaotama ? 
128	NA	 Küll oleks Luik hea meelega küsinud seda venna enda käest , aga vahemaa , mis neid lahutas , oli paraku liiga pikk , lausa paljude valgusaastate pikkune . 
128	NA	 Kunagi nad muidugi kohtuvad veel - kusagil kauges tulevikus , kohas , kus teineteisega lõikuvad isegi paralleelsed sirged ( see oli peaaegu kõik , mida ta matemaatikast mäletas ) , ainult et aega kulub sinnani liiga palju , arvatavasti lõputult palju . 
128	NA	 Seni ühendas neid vaid nailonist pesunöör , millest Silver sõlmis midagi ellipsi sarnast ja mida mööda Luik nagu köietantsija pidi balansseerima Lethe teisele kaldale . 
128	NA	 Ta pidi nagu komissar Maigret elama sisse ohvri rolli , pidi koos Silveriga rühmitama ja korreleerima sotsioloogilisi andmeid , arvutama semantilist diferentsiaali ja mediaane - kõik need segased sõnad , mida ta aastate jooksul venna suust kogemata oli kuulnud ja poeedi instinktiga meelde jätnud - pidi üritama koos temaga teha suurt lõikust , et võtta viimane tihi risti kliberiga , pidi , lõpuks , tundma , mida tähendab olla armastav mees ja isa . 
128	NA	 Jah , ka isa . 
129	NA	" "" Siit jätkamegi , "" mõtles ta ja käivitas mootori , et sõita külla inimesele , kellele tema vend oli kinkinud elu . "
130	NA	 See oli linnaosa , kus oli möödunud Luige puberteet . 
130	NA	 Lähedal asus pood , kust nad Andreas Habituse ja Ivar Ümisejaga ostsid elu esimese veinipudeli , veidi eemal saun , mille akna taga nad paljaid naisi vahtisid . 
130	NA	 Pööranud paremale , möödus Luik majast , kus nende perekond oli elanud just need kolm aastat , kui Silver Kaukasuses aega teenis . 
130	NA	 Papa Harald vahetas sageli korterit , võib-olla mamma Linda survel , kes naiseliku ahnusega püüdles aina säravama eksistentsi poole - aga võib-olla ka omal algatusel , naiivselt lootes , et koos elutingimuste paranemisega paraneb ka mamma iseloom . 
130	NA	 Oli muidugi täielik juhus , et vennatütar üüris oma elu esimese korteri just sellesse rajooni – aga ometi , siin see oli , viiekordne , hiiglaslikku määrdunud tsemendikasti meenutav hoone , mida Luik oli külastanud vaid korra , Maria-mis-ta-teine-nimi-nüüd-oligi katsikute puhul . 
131	NA	" Trepikoja tundis ta ära graffity "" Tanja + Borja = seks "" järgi – tema nooruses kirjutati : "" Tanja + Borja = armastus "" . "
131	NA	 Kusagil umbes kolmandal korrusel hakkas ta kuulma tümpse ja kriiskeid . 
131	NA	 Oleks need tulnud altpoolt , võinuks arvata , et maja keldris töötab tohutu pesumasin ja üks noormees on peadpidi selle ukse vahele jäänud – kuid hääled kandusid ülalt , kas viimaselt korruselt , pööningult või koguni taevast ; võib-olla löödi seal veel kord risti üht niigi palju kannatanud juuti . 
131	NA	 Mingit erilist sümpaatiat okaskrooni-masohhisti vastu Luik ei tundnud , kuid objektiivsuse mõttes pidi tunnistama , et kristlaste hilisemates kuritegudes see mees küll süüdi polnud . 
131	NA	 Lihtsalt üks lollike , Diogenese moodi tünnifilosoof , kelle kurba surma mitmete maade röövvallutajad häbematult ära kasutasid – nagu ka siin , nende poolt Maarjamaaks ristitud iidsel boreaalsel territooriumil . 
131	NA	 Ainuüksi Madisepäeva lahingus oli erinevatel andmetel hukkunud kas 1000 või koguni 1400 pärismaalast , kelle relvastus jäi alla tehniliselt edenenumatele teutoonidele . 
131	NA	 Ja edasi – missugune julm , seitsmesaja aasta pikkune okupatsioon , protestandi vaimulike hirmuvalitsus , nõiaprotsessid . 
131	NA	 Luik oli veendunud , et lõkkel põletati just kõige nägusamaid , ahvatlevamaid neide , kuidas muidu sai neile insinueerida suhteid kuradiga . 
131	NA	 Kas mängisid üle kogu maa püstitatud kirikute orelid ilusamini kui kahekümnenda sajandi lõpu rokkansambel ? 
131	NA	 Võib-olla , kuid kas sellest piisas , et heastada ristiusu tekitatud kahju ? 
131	NA	 Siis oleks pidanud andma indulgentsi ka nõukogude võimule , kes ju samuti hoolitses aborigeenide vaimu peenendamise eest , ehitas neile Põhjamaade suurima raamatukogu ja oleks peaaegu isegi Ooperiteatri müürid püsti saanud , kui valvsad boreaalid poleks ohtliku kultuurtreegerluse ühe ehitusele ette jääva puu säilitamise lipu all peatanud ; kuid sellega Luige kui eluaegse vabadusvõitleja hing enam leppida ei võinud . 
132	NA	 Siiski tänas ta Taarat , et näiteks tema naabrimees Pott tänapäeva rütme ei armastanud , sest siis oleks ta pidanud Ottiliega kohtumiste jaoks veel ühe korteri üürima - pankur Salvei truudusetu naine ei sallinud silmaotsaski seda , nagu ta ütles , väljakannatamatut lärmi , tema armastas ainult klassikat , Bachi ja Mozartit ( kui saksa filoloog ) ja nukrusetunnil Joe Dassini ( kui hingelt prantslanna ) . 
132	NA	 Luik nii vanamoodne ei olnud , lõpuks oli ta ise kunagi vana semu , elektrikitarrist Mistraali palvel kirjutanud terve hulga laulusõnu , mida pärast viisistamist kähistades ette kandis šaakalihäälega Remi , toosama , kes poliitilise konjunktuuri muutudes kõige kiiremini ära tabas tulevase spiikeri väljavaated kõrgele ametikohale ja ta otse Merlin Teeääre sängist , lootoseasendis pronks-buddhade ükskõikse pilgu alt ära röövis . 
132	NA	 Mis poose nõtke , painduv , mustaverd , väike , aga tuline Remi selleks kasutas , kujutas Luik hästi ette . 
133	NA	 Jõudnud viiendale korrusele , pidi Luik oma õuduseks nentima , et tümpsud ja kriisked pressivad end välja just vennatütre ukse vahelt . 
133	NA	 Kas õnnetu orb üritas matta kakofooniasse mure isakaotuse pärast ? 
133	NA	 Õigustatud oletus , Tiina oli ikkagi papa silmatera , olend , kellele Silver elas välja oma rahuldamata armastusvajaduse . 
133	NA	 Ülle kui ajakirja kaanetüdruk võõristas õrnust , tema vajas üksnes imetlust . 
133	NA	" "" Peeglike-peeglike seina peal , kes on kõige kaunim naine kogu maal ? "" küsis ta hommikuti vannitoas ripsmeid kitkudes , ja peeglike vastas – kuidas sa ei vasta , kui sõltud täielikult perenaisest , tahab , hoiab sind seinal , ei taha , viskab ära : "" Sina , mu jumaldatud blondiin , ainult ütle , kuidas sa nii rumal olid , et mingisugusele matemaatikule mehele läksid , nemad armastavad ju numbreid ainult abstraktsel kujul , mitte rahatähtedel ? "" – "" Aga ta oli ikkagi professori poeg , "" kaitses Ülleke end , ise ka oma sõnadesse hästi uskumata – sest see tähendas , et ta oli lasknud end ära petta Silveri maneeridest . "
133	NA	 Ja mida rohkem ta end vale otsuse eest siunas , seda uhkemaks ta muutus , ning mis jäi abikaasal muud üle , kui anduda naise asemel tütrele . 
133	NA	 Silver , teadis Luik , hellitas Tiinat nagu armukest , õpetas lugema ja loomulikult arvutama , nii et tüdruk hiljem koolis ainult haigutas igavusest , käis temaga iluvõimlemisrühmas ja ootas truult tribüünil , kuni lapsuke matil linti lehvitab . 
133	NA	 Jaa , Tiinake võis isa tõesti südamest leinata , mõtles Luik , tõstnud käe kellanupu juurde – aga kui ta kasutas kurbuse vaigistamiseks niisugust helitausta , pidi see kaasa tooma küll absoluutse tuimestuse . 
134	NA	 Ta isegi kuulis tirinat , aga see sobitus nii orgaaniliselt ettekantavasse heliteosesse , et oleks olnud rumalus oodata mingitki reageeringut pererahva poolt , mida tõesti ei järgnenud . 
134	NA	 Luigele meenus , kuidas nad Liia Long Dringiga Pariisis hotellitoa voodis amelesid ja kuidas Hannele oli pidanud kutsuma portjee , et sisse pääseda – alles võtmeklõbin lukuaugus tõi nad ekstaasist tagasi reaalsusse ; aga temal polnud portjeed kuskilt võtta , ja seepärast põrutas ta täiest jõust kolm korda rusikaga vastu õhukest puitplaati , mille parameetreid viseerides maailma suurim maisikasvataja ei aimanud , et prognoositud kommunismi asemel saabub mõnekümne aasta pärast kõige tavalisem kapitalism koos sellele ajastule iseloomulike murdvargustega . 
135	NA	 Kostsid lohisevad sammud , keegi lähenes jalgu väsinult järel vedades , nagu sammuks ta Kolgatale , siis avanes uks ja lävel seisis Jannu , väike Maria X süles – jah , kui need muidugi üldse olid nemad . 
135	NA	 Tavaliselt selgitas perekondlikes küsimustes ülitäpne Luik välja isegi uue suguvõsaliikme genealoogia , nii näiteks võis ta tänaseni üles lugeda Ülle Kala vanemate ja vanavanemate nimed ning ametid - kuid Jannu ja Tiina kooselu ebaseaduslik vorm ei inspireerinud teda vennatütre esimese ( ja vaevalt , et viimase ) elukaaslasega lähemat tutvust sobitama , ta oli vaid fikseerinud lapse sigitaja silmatorkavaima välise tunnusmärgi , pikad heledad lokkis juuksed , peaaegu niisama pikad kui metsaülesostjal , ainult mitte patsis , vaid lahtised , õlgadeni , ja viibis seetõttu nüüd kimbatuses , sest noormehel , kes tema vastas seisis , mitte üksnes ei puudunud pikad juuksed , tal puudusid juuksed sootuks ! 
135	NA	 Äratundmist ei soodustanud ka riietus , mida võis lugeda praktiliselt olematuks - pelgalt kuldbrokaadist šortsid ning nendega halvasti harmoneerivad rannaplätud . 
135	NA	" Jah , kui tema ning Jannu oleksid koos Juhan Marabu ehitatud etnograafilises saunas leili visanud , võinuks ta praegu jõuda kvalifitseeritud otsuseni , võrreldes ekstravagantse majaperemehe õblukesi õlgu ja arenemata rinnakorvi "" päris "" -Jannu konstitutsiooniga - kuid vennatütar , eelistades ema eeskujul dušši , polnud väisanud vanaisa Juliuse talu aastaid . "
135	NA	 Jannu silmade värvi Luik hästi ei mäletanud , aga võis olla kindel , et tühi pilk , millega teda tunnistati , võis kuuluda ükskõik kellele jannude põlvkonnast ; mis titasse puutus , siis teda oli loomulikult veelgi keerulisem identifitseerida . 
136	NA	" "" Tere ! "" ütles Luik pool-ametlikult , tooniga , mis võimaldas nii edasise ülemineku kodusele suhtlemisele kui ka retireeringu . "
137	NA	 Beebi , kellele Luik ilmselt ei meeldinud , hakkas ehmunult kisama , brokaatšortsides noormees seevastu naeratas natuke rumalalt ja kuulutas tuttava kontratenoriga : 
138	NA	" "" Tere , tere , onu Martin ! "" "
139	NA	 Niisiis oli see ikkagi Jannu . 
140	NA	" "" Mis jumalale sa oma luksusliku ševelüüri ohverdasid ? "" uudistas Luik sisenedes . "
141	NA	 Hõimlane tõi kuuldavale itsituse , mis tema peenikese tämbri tõttu kõlas peaaegu rõvedalt , kuid vastama ei hakanud , küllap teadmata , mida tähendab sõna ševelüür . 
142	NA	" "" Tiina , sinu juurde tuldi ! "" hõikas ta nii pidulikult , nagu täidaks ta õukonna majordoomuse ülesandeid . "
143	NA	 Elutoa uks pilutus ja selle vahelt ilmus nähtavale õnnetu orvu sinkjasmust poisipea . 
143	NA	 Varem oli Tiina kandnud naturaalseid , teist korda ülessoojendatud koorekohvi värvi juukseid , kuid juba katsikutel oli ta üllatanud Luike moodsa soenguga , mis lisas talle pisut - samuti moodsat - odava prostituudi münti . 
144	NA	" "" Üks hetk , onu Martin , ma panen riidesse ! "" "
145	NA	 Vandega oma oletust kinnitama Luik poleks nõustunud , aga viivuks talle näis , otsekui oleks vennatütre hääles kajanud varjatud kabuhirm . 
145	NA	 Muide , isegi , kui tema kahtlus oli õigustatud , ei tähendanud see veel midagi : naised võivad sattuda täielikku õudusse ainuüksi mõttest , et keegi tabab neid vanas kodukleidis . 
146	NA	" "" Kas ma segasin ? "" küsis Luik viisakalt . "
147	NA	" "" Oh ei ! "" rõõmustas Jannu miskipärast niisuguse uudishimu üle . "
147	NA	" "" Me just proovisime näituseriideid selga "" "
148	NA	" "" Näituse ? "" "
149	NA	" "" Jah , meil seisab ees üks esinemine "" "
150	NA	 Õigus küll , meenus Luigele , orb õppis ülikoolis moekunsti . 
150	NA	 Aga mis puutus siia Jannu ? 
150	NA	 Seda küsimust ta esitada enam ei jõudnud , sest juba ilmus esikusse tulevane kutürjee ise . 
150	NA	 Kui ta tõepoolest oli jõudnud riideid vahetada , siis parem , kui ta oleks jäänud kodukleiti - valge läbipaistev pluus , mustad liibuvad nahkpüksid ja mustad kõrge kontsaga kingad tekitasid Luiges tunde , et ta on sattunud sadomasohhismi salongi . 
150	NA	 Puudus ainult piits . 
151	NA	" "" Jannu , ära lobise kõike välja . "
151	NA	" Mine keera parem musa vaiksemaks ! "" "
152	NA	 Orvu kakaokarva värvitud kitsad huuled olid päris kindlasti harjunud rohkem pahandama kui õrnusi sosistama . 
153	NA	 Võtnud endiselt kisava Maria X-i oma sülle , sirutas vennatütar külalisele pikkade ja peenikeste sõrmedega käe ( Luikede suguvõsa geneetiline pärandus ) , mille otsas läikisid teravad , huultega ühte tooni küüned . 
154	NA	" "" Tere , onu Martin ! "
154	NA	 Kui ammu pole näinud ! 
154	NA	" Vaata , Maria Kelly , kas tunned ära , kes see on ? "" "
155	NA	 Just nii ta ütleski , mõlemat nime pidi - Maria Kelly . 
155	NA	 Erich Maria . 
155	NA	 Wolfgang Amadeus . 
155	NA	 Johann Sebastian . 
155	NA	 Igatahes Luigele oli sellest nii palju kasu , et tal õnnestus tuvastada X-i väärtus . 
155	NA	 Muide , võib-olla kutsus vennatütar nimme beebit täisnimega , et onu ei peaks piinlikkusest punastama , kui selgub tema hajameelsus . 
156	NA	" Tita jäi hetkeks vait , toppis näpu suhu ja jõllitas Luigele juhmilt otsa , võib-olla oodates , et kuuleb kohe mõnda tavakohast libekeelset meelitust , umbes nagu : "" Sa vaata , kui suureks sa oled kasvanud ! "" , kuid et seda ei järgnenud , siis kiskus suu kõverasse ja kukkus uuesti lõugama . "
157	NA	" "" Maria , miks sa nutad ? "" noomis vennatütar , kusjuures Luigele jäi mulje , et etteheide oli pigem määratud talle – onu , ole ometi väikese sugulase vastu hellem ! "
158	NA	" "" Võib-olla ta tahab potile ? "" pakkus onu , õigemini isegi vanaonu irooniliselt . "
159	NA	 Kiire pilk pikkade ripsmete tagant tõendas , et tema torget oli märgatud . 
160	NA	" "" Võib-olla . "
160	NA	" Jannu ! "" "
161	NA	 Musa oli tõesti keeratud vaiksemaks ja orvu hääl kõlas selgelt üle korteri . 
161	NA	 Truu eunuhh ilmus lävele ja võttis sisse valvelseisangu . 
162	NA	" "" Pane Maria Kelly potile , ma ajan veidi onu Martiniga juttu "" "
163	NA	 Kui hoolitsev isa lähemale astus , märkas Luik lahtise ukse vahelt plastmass-stangesid , ja nendel - tervet hulka eredavärvilisi kostüüme . 
164	NA	" "" Kas te valmistute kursusetöö kaitsmiseks ? "" küsis ta , kummardudes ja asudes kingapaelu lahti sõlmima . "
165	NA	" "" Mitte päris . "
165	NA	" Ausalt öeldes , see on midagi rohkemat , aga ma ei tahaks enne rääkida , kui kõik valmis on "" "
166	NA	" "" Tubli . "
166	NA	" Ma olen alati öelnud , et sa oled artistlik natuur "" "
167	NA	 Orb hakkas meelitatult naerma . 
168	NA	" "" Sinusse , onu Martin , sinusse ! "" "
169	NA	 Silmakirja algkursuse oli andekas laps omandanud . 
170	NA	" "" Oh , need paarkümmend luuletust , mis ma oma elus olen kirjutanud , ei tee minust veel poeeti "" "
171	NA	 Vastu vaidlema orb ei hakanud , mis näitas , et kõrgema pilotaažini oli tal veel hulk maad . 
172	NA	" "" Miks sa kogu välja ei anna ? "" küsis ta , kerge etteheitega hääles – otsekui oleks tal piinlik , et tema onu niisuguses lihtsas asjas ilmset käpardlikkust osutab . "
173	NA	 Luik seisis juba püsti ja tundis end sokiväel ebamugavalt – kuid keegi talle susse pakkuma ei tõtanud . 
174	NA	" "" Aega ei jätku , "" valetas ta . "
174	NA	 Kuidas sa selgitad , et Violetta Väli ei kirjasta ilma kasumilootuseta isegi oma mehe luuletusi ? 
174	NA	 Muidugi , Luik teadis , et ükskord seatakse õiglus jalule , kui mitte varem , siis pärast tema surma kindlasti , küll Ottilie selle eest juba hoolitseb , kas või raputab natuke Salvei pangaarvet – nii et kui mitte Maria Kelly , siis tolle lapsed või lapselapsed hakkavad , erutusõhetus näol , neelama Luige luuletusi ; kuid praegu poeesia talle autoriteeti ei lisanud - nagu enamus inimesi , hindas vennatütar ümbritsevaid välise edu kriteeriumist lähtudes , ja need mõned publikatsioonid emigrantide kirjandusajakirjas , millega Luik sugulaste ees eputas , kuulusid liiga kaugesse minevikku . 
175	NA	" "" Kahju , minu arvates oli sul paar päris ilusat luuletust , "" ütles orb tooniga , mis tähendas , et tema jaoks on see teema ennast ammendanud . "
176	NA	" "" Ega sa ei solvu , kui ma kutsun su kööki , toas on kohutav segadus , "" lisas ta samas . "
177	NA	 Oleks ta seda varem öelnud , oleksin võinud kingad ehk jalga jätta , mõtles Luik pettunult . 
178	NA	 Nad astusid kööki , kus valitses nii steriilne puhtus , nagu poleks siin elu sees keedetud ainsatki kastrulitäit suppi , mis muide võis ka tõsi olla , kui meenutada Jannu väljaulatuvaid ribisid . 
179	NA	" "" Istu , "" ütles vennatütar . "
180	NA	" "" Aitäh , ma annan sulle kõigepealt üle väikese kingituse "" "
181	NA	 Luik ulatas orvule kilekoti , mille täitmiseks ta oli tee peal läbi sõitnud kandlemängija bareljeefiga majast . 
182	NA	" "" Mis siin on ? "" "
183	NA	 Uudishimu teeseldes avas orb koti ja tõstis sangapidi välja elevandiluu värvi portselanist soustivaagna . 
184	NA	" "" Sa pead ju tasapisi hakkama tütrele kaasavara koguma , "" seletas Luik . "
185	NA	" "" Kui ilus ! "
185	NA	" See on vanaisa pärandustombust , eks ? "" torkas orb . "
186	NA	" "" Täpselt nii . "
186	NA	" Vanaisa oli tark mees , ta teadis , mida koguda ja kuidas kogutut hoida , "" pareeris Luik hõlpsasti . "
187	NA	" "" Palju tänu , "" lausus orb mokaotsast ja asetas vaagna kaunis hooletult köögikapi servale , moodsate klaasist veiniäädika- ja oliivõli anumate kõrvale . "
188	NA	" "" Istu siis ometi . "
188	NA	" Kas sa näljane ka oled ? "" "
189	NA	 Eskimo hülgeküti kõht oleks vastanud sellele küsimusele jaatavalt , kuid Luik ei saanud lubada end kostitamisega ära osta . 
190	NA	" "" Ei , aitäh , "" vastas ta , pugedes nii soliidselt kui võimalik köögilauda ümbritsevale nurgadiivanile . "
191	NA	" "" Aga tass kohvi ikkagi ? "" "
192	NA	" "" Ei , aitäh , ma tulin ainult hetkeks . "
192	NA	 Mul on täna nii-öelda mälestuste päev . 
192	NA	" Hommikul käisin surnuaial ja olin sedavõrd šokeeritud , et sinu isa haud on siiani korrastamata ... "" "
193	NA	" "" Et otsustasid ema voodist üles ajada ja teda noomida ? "" "
194	NA	 Niisiis oli lesk jõudnud tütart ootamatust visiidist teavitada . 
195	NA	" "" Võib-olla ma tõesti ei käitunud kõige viisakamalt . "
195	NA	" Aga ausõna , ma ei tulnud selle pealegi , et võin sattuda tema juurde nii ebasobival hetkel ... "" "
196	NA	 Luik märkis rahuldusega , et tal õnnestus ülbus maha suruda : orvu näkku ilmus puna . 
197	NA	" "" Ma arvan , sa mõistad , onu Martin , et mu ema pole veel nii vana , et ainult minevikule elada , "" seletas vennatütar võrdlemisi abitult ja Luige poeedikõrva jaoks talumatult halvas stiilis . "
198	NA	" "" Eriti , kui arvestada , et peieroad on ammu naasnud looduse ringkäiku , kas nii ? "" jätkas Luik survet . "
199	NA	 Kuid orb polnud vist klassikat lugenud . 
200	NA	" "" Mis see siia puutub ? "" küsis ta , alateadlikult taibates , et tema hariduses haigutavad lüngad . "
201	NA	" "" Ei puutugi , "" jäi Luik tõsiseks . "
201	NA	" "" Tegelikult ei tulnud ma üldse selle pärast . "
201	NA	" Ma tahan , et sa mulle jutustaksid , mis ikkagi juhtus sinu isaga ? "" "
202	NA	 Üle orvu näo libises vari . 
202	NA	 Täpselt samuti süngestus mõnikord Silver , muide , ilma igasuguse , nagu Luigele näis , põhjuseta . 
202	NA	 Nad olid üldse sarnased , isa ja tütar , ühtmoodi kondine faktuur , teravad näojooned ja kiire taip , kui mitte üks suur erinevus : orvus polnud kübetki Silveri altruismi , ta oli pragmaatik nagu emagi . 
202	NA	 Päris kindlasti olid mehedki talle juba praegu vaid naudinguvahendid , ehkki tavaliselt jõuab naiste areng nii kaugele alles Balzaci vanuses . 
203	NA	" "" Kas ema sulle siis ei rääkinud ? "" küsis orb ettevaatlikult vastu , koukis nahkpükste taskust "" Marlboro "" -paki ja pakkus lahkelt Luigele . "
204	NA	" "" Midagi ta rääkis , aga ma eelistaksin kuulda ka sinu versiooni , ema pidi ju arvestama sellega , et me ei viibi korteris omapead , "" sooritas Luik veel ühe , võib-olla isegi ülearuse torke , rööbiti žestiga näidates , et ei soovi orvu marki ning otsides välja oma , odavama ameerika tubakatoote . "
205	NA	" Nooruses tõmbasin minagi "" Marlborod "" , fikseeris ta , tikuga sigaretti läites . "
205	NA	 Džentelmen oleks muidugi pakkunud tuld ka orvule , kuid Luik ei olnud džentelmen , vaid vanem sugulane , ja kui ta ei hakanud noomima vennatütart suitsetamise pärast , siis ei tähendanud see veel , et ta oleks seda nõrkust heaks kiitnud , millest ta niimoodi , sõnatult ka märku andis . 
206	NA	 Orb vist oli iseseisvusega harjunud , ta võttis teisest taskust välgumihkli ning plõksutas seda osavalt . 
206	NA	 Siis , otsekui leppides mõttega , et ilma aruandeta ta täna ei pääse , toetus ta köögikapi servale , kaalus hetke ja hakkas mitte eriti kiiresti , sõnu valides , aga siiski kuidagi kunstlikult rääkima . 
207	NA	" "" Onu Martin , ma mõistan sinu tundeid , aga palun mõista sina ka minu ema . "
207	NA	 Ta on pidanud viimastel aastatel palju kannatama . 
207	NA	 Sa ise tead , kui väga ma isa armastasin , aga , tõele au andes , tema käitumine jättis lõpus kõvasti soovida . 
207	NA	 Ta loobus vastutusest perekonna ees , ei pingutanud üldse , et kindlustada meile normaalsed elutingimused . 
207	NA	 Pärast rahareformi muutus tema palk täiesti sümboolseks , ei jätkunud isegi korteriüüri tasumiseks , aga teda see otsekui ei häirinudki . 
207	NA	 Kõikide minu klassikaaslaste isad rabasid töötada , otsisid lisateenistust , või isegi vahetasid ametit , kui nägid , et vana enam ei toida , aga isa hoidis kinni oma Instituudist , nagu oleks see ... ma ei tea , paradiis . 
207	NA	 Kogu majapidamist vedas ema , päeval käis ametis , õhtuti hoidis poel silma peal , isegi mina seisin mõnikord leti taga . 
207	NA	 Tavaliselt ema ei kurtnud , aga kui ta mõnikord ei pidanud pingele vastu ja palus , et isa midagi ette võtaks , läks isa endast välja ja hakkas ema peale karjuma . 
207	NA	 See oli nii jube , ma pean sulle tunnistama , ka minus murdus sel hetkel midagi . 
207	NA	 Varem ma ikka kaitsesin isa , aga siis toimus minus otsekui väärtuste ümberhindamine . 
207	NA	 Ma mäletan ühte korda , kui ema tuli komandeeringust ja pidi keset ööd hakkama bilanssi arvutama , ta palus isa , et too teda aitaks , aga isa keeldus , ütles , et tema pole raamatupidaja . 
207	NA	" Ise aga sõitis järgmisel hommikul Riiga bridžiturniirile , nagu poleks midagi juhtunud ... "" "
208	NA	 Mida see mulle meenutab , mõtles Luik , tähelepanelikult , kuid ilma liigse kaasaelamiseta kuulates vennatütre monoloogi . 
208	NA	 Tuhka merikarbi kujulisse toosi raputades jäi tema pilk peatuma lauda ehtival vaagnal , mida täitsid plastmassist õunad , pirnid , virsikud ja viinamarjad . 
208	NA	 Jaa , ma tean , mida see mulle meenutab , naasis ta mõtetega orvu jutu juurde – butafooriat . 
208	NA	 Efektne , aga võlts . 
209	NA	" "" Kui isal ema laia selja taga nii rahulik elu oli , miks ta sellest vabatahtlikult loobus ? "" küsis ta , kui orb oli lõpetanud . "
210	NA	 Too tõstis pilgu lakke , otsekui otsides vastust sealt . 
211	NA	" "" Ma ei tea , aga ma arvan , et teda vaevasid süümepiinad . "
211	NA	 Ta polnud ju rumal mees , küllap ta mõistis , et on meid halvasti kohelnud . 
211	NA	" Kas ema rääkis sulle , et isa jõi ? "" "
212	NA	" "" Mitte otseselt , ta ütles , et isa käis alla "" "
213	NA	" "" See on enam-vähem üks ja sama . "
213	NA	 Muide , ma ei imestaks , kui allakäik ainult joomisega ei piirdunud . 
213	NA	 Sa tead ju küll , kui palju kiusatusi praegu ümberringi varitseb . 
213	NA	" Kui isa vahel lehte luges , kurtis ta ikka , et näe , tema on varsti viiekümne aastane , aga pole kordagi lõbumajas käinud "" "
214	NA	" "" Ja sina võtsid seda tõsiselt ? "" "
215	NA	 Orb vaatas Luigele oma pikkade mustade ripsmete alt otsa nii siiralt , et tekitas vägisi kahtlusi järgnevate sõnade tõepäras . 
216	NA	" "" Tädi Made nägi teda mõned päevad enne surma väljumas nonstop-striptiisist "" "
217	NA	 Luik hakkas lõbustatult naerma . 
218	NA	" "" Ma vaatan , sa oled pärinud emalt kodanliku võltsmoraali . "
218	NA	 Kui ma Pariisi jõudsin , läksin ma ka esimese hooga Pigalle'i väljakule . 
218	NA	" Ammu enne Louvre'it "" "
219	NA	 Paistis , et orb on üpris tundlik pilke suhtes , igatahes ei suutnud või ei tahtnud ta enam varjata ärritust . 
220	NA	" "" Ära palun ainult hakka jälle Pariisist jutustama , et kuidas sa pidid Sartre'iga tuttavaks saama , ja ma ei tea mida veel . "
220	NA	" Kõigil on sinu väljamõeldistest kõrini , "" nähvas ta ootamatult . "
221	NA	 Luik oli rabatud : niisugust kasvatamatust polnud vennatütar tema suhtes varem endale lubanud . 
222	NA	" "" Mul pole kombeks hoobelda sellega , mida minu elus pole juhtunud , "" teatas ta karmilt , ähvardavalt . "
223	NA	" "" Vabandust , "" pigistas orb mokaotsast , ja raputas nii tormakalt tuhka toosi , et pool põrandale pudenes . "
224	NA	 Luik kaalus , kas võtta vabandus vastu või ei . 
225	NA	" "" Muide , mis Pariisi puutub , siis seal viidi mind külla ühele armeenia päritolu poetessile , kellel paari aasta eest oli surnud abikaasa . "
225	NA	" Daam kandis ikka veel musta , ja korteri seinad olid täis riputatud mehe fotosid "" "
226	NA	" "" See mees oli nagunii mõni filminäitleja , "" ütles orb huupi . "
227	NA	 Luik tundis , et punastab , kuid valetama ei hakanud . 
228	NA	" "" Ja mis siis , kui oligi ? "
228	NA	 Kas sa arvad , et matemaatika on lihtsam eriala kui näitekunst ? 
228	NA	" Või oled sa ema kombel veendunud , et isa ei osanud moodsate arvutitega midagi peale hakata ? "" "
229	NA	 Orb vist lõi kartma järjekordset pilget . 
230	NA	" "" Ei , siin ema muidugi liialdab , "" tunnistas ta vastu tahtmist . "
231	NA	" "" Aga miks isa siis võttis endalt elu ? "" "
232	NA	 Sellele küsimusele Luik vastust ei saanud . 
232	NA	 Orb suitsetas ja vaikis , vahtides tõrksalt enda ette maha , köögipõranda linoleumile . 
233	NA	" "" Ma ootan , "" lausus Luik nõudlikult . "
234	NA	 Kuid kõik , mis ta saavutas , oli see , et orb ärritus taas . 
235	NA	" "" Ma juba seletasin ! "" "
236	NA	 Tema loomulik seisund , mõtles Luik , kellele meenus , kui raske oli vennatütart juba lapsepõlves saada nii kaugele , et ta magama läheks või televiisori kinni keeraks . 
236	NA	 Sageli lõppes pealekäimine lausa hüsteeriaga . 
237	NA	" "" Jah , aga sinu seletus ei rahulda mind "" "
238	NA	 Hetkeks tundus talle , et kohe orb plahvatab . 
238	NA	 Kuid aeg oli edasi läinud ja lapsepõlvega võrreldes oli vennatütar õppinud emotsioone vaos hoidma . 
239	NA	" "" Ma arvan , ma olen sulle juba küllalt öelnud , "" vastas ta külmalt . "
239	NA	" "" Kui mister Poirot soovib , võib ta juurdlust jätkata mõnes teises kohas "" "
240	NA	 Luik vilistas mõttes : lese poolt väljaviskamise oli ta mingis mõttes aktsepteerinud , ikkagi temast vanem inimene , kellel pole tema suhtes ühtki kohustust . 
240	NA	 Kuid et sama lubas endale lapseohtu Tiina , keda temaga kõigele lisaks ühendas veresugulus , pani teda jahmatama . 
241	NA	" "" Kuidas soovid , "" ütles ta rangelt . "
241	NA	" "" Sa oled täiskasvanud inimene , ise vastutad oma sõnade ja tegude eest "" "
242	NA	 Siis kustutas ta sigareti merikarbi kujulisse tuhatoosi , puges – taas nii soliidselt kui võimalik - laua tagant välja , läks esikusse , võttis vasaku jala kinga ja hakkas seda paremasse jalga toppima . 
243	NA	" "" Sinu isa , "" ütles ta talle järgnenud orvule , kasutades võib-olla esimest korda elus protestandi vaimuliku tooni , "" armastas sind rohkem kui kedagi teist . "
243	NA	" Sa olid tema silmatera , ta käis sinuga Kadriorus kastaneid korjamas ja teatris "" Luikede järve "" vaatamas . "
243	NA	" Palun ära seda unusta "" "
244	NA	 Alles nüüd ta taipas , miks king ei taha jalga minna , ja orienteerus kiiresti ümber . 
245	NA	 Orb vaikis külmalt . 
246	NA	 Toauks avanes ja esikusse ilmus papa Jannu , Maria Kelly süles . 
247	NA	" "" Kas juba lähete ära ? "" küsis ta siira kahjutundega . "
247	NA	" "" Ma tahtsin teile näidata , kuidas Maria käia oskab "" "
248	NA	 Nüüd Tiina plahvatas tõesti . 
249	NA	" "" Kes sind siia kutsus ? "
249	NA	 Mine tuppa , meil on perekondlik jutuajamine . 
249	NA	" Ja võid musa uuesti kõvemaks keerata "" "
250	NA	 Ka selles majas oli oma koer , kelle peale viha välja valada . 
251	NA	 Luik lõikas ootamatust intermeediumist nii palju profiiti , et jõudis lõpetada kinganööride sidumise ega pidanud enam vennatütre ees küürutama . 
252	NA	" "" Hüvasti , vennatütar . "
252	NA	" Võib-olla kunagi veel kohtume , "" teatas ta pidulikult ning jalutas uksest välja , tundes , et üks epohh tema elus on jälle lõppenud . "
253	NA	 Tema selja taga hakkas tööle tohutu pesumasin . 
254	NA	 Portveini kolm seitset pudelisse pugenud , vaatas Luik kella . 
254	NA	 Oli alles kolmveerand üks – piisavalt vara , et jõuda enne Tartusse , kui algavad õhtused telesaated . 
254	NA	 See plaan oli temas küpsenud seni , kuni ta viiendalt korruselt tagasi maapinnale laskus , kuid midagi oli siin veel puudu . 
254	NA	 Mamma Linda juurde kauemaks kui tunniks-pooleteiseks jääda ei tulnud kõne allagi , aga kaks korda sada kaheksakümmend viis kilomeetrit ei kujutanud ka kõige meeldivamat perspektiivi . 
254	NA	 Siis meenus talle : Juhan ! 
254	NA	 Muidugi , ta võib ju ööbida šeff-semu pool - tollel oli suur korter , kuhu peale viie lapse mahtus lahedalt magama terve väike salaorganisatsioon . 
254	NA	 Muuhulgas avanes nii võimalus ülemusele käest kätte ära maksta laenatud summa . 
254	NA	 Mõeldud-tehtud , ja Luik käivitas kiiruga mootori . 
254	NA	 Oli ainult üks probleem : kuidas ellimineerida onu Feliks , mamma Linda , nagu võis arvata , viimane elukaaslane ? 
254	NA	 Kuid seda sai lahendada vaid kohapeal , nii-öelda improvisatsiooni korras . 
255	 Kolmas peatükk 	 Kolmas peatükk 
256	 Kojutulek 	 Kojutulek 
257	NA	 Nagu somnambuul kõndis Luik mööda kubermangulinna Reveli tänavaid , silmitsedes vaatepilti , mille juba peaaegu oli unustanud : askeetlikud poevitriinid , asfalditöölisi meenutavates riietes jalakäijad , nelja kohalikku marki autod , ja selle kõige kohal uhkelt tuules lehviv punalipp . 
257	NA	 Mis hullus mind haaras , mõtles ta ? 
257	NA	 Kes mind sundis naasma bolševike viletsusse ? 
257	NA	 Läänes piinas teda koduigatsus , ta ei leidnud seal endale mingit tegevust , tundis end võõrana – kogu tema elu , saatus olid siin , ikestatud isamaal ; kuid naasmisel tabas teda ometi šokk . 
257	NA	 Esmalt ülekuulamine KGB-s , hüva , sellega ta oli arvestanud , siis emakodu , kus teda keegi ei oodanud – mamma Linda ei tõusnud isegi voodist , et öösel saabunud poega tervitada , ja nüüd see linn siin , mis meenutas talle tohutut koonduslaagrit . 
258	NA	 Paaril korral vaatas ta kahtlustavalt ringi : teda valdas tunne , otsekui jälgiks teda pidevalt keegi . 
258	NA	 Talle meenus , kuidas Liia Long Drink kord Manhattanil paanikasse sattus , kui üks juhuslik möödakäija teda vihmavarjuotsaga riivas – ta isegi tahtis peatada taksot , et haiglasse kihutada . 
258	NA	" "" Selle tühise kriimustuse pärast ? "
258	NA	" Vaata ise , verdki ei tilgu , "" imestas Luik . - "" Aga kui vihmavari oli mürgitatud ? "" - "" Miks ta pidi olema mürgitatud ? "" - "" Ära unusta , kus ma töötan , KGB kindlasti hoiab meil silma peal . "" "
258	NA	 Siis käsitles ta Liiakese käitumist naiseliku hirmuinstinkti sublimatsioonina , kes hiirte puudumisel otsivad teisi põhjusi hüsteeriaks , kuid nüüd , veetnud eelmisel õhtul hulga tunde Pagari tänaval , mõtles ta teisiti . 
258	NA	 Sellelt organisatsioonilt võis kõike oodata . 
259	NA	 Täielikus depressioonis jõudis ta papa Haraldi juurde , kellele oli kingituseks kaasa toonud pudeli prantsuse konjakit . 
259	NA	 Papa läks kadunud poega nähes härdaks , ja kui suutis varjata liigutuspisarat , siis vaid mehelikust edevusest , et kohtumistseeni tunnistaja , keegi Luigele tundmatu noor daam tema nõrkust ei märkaks . 
259	NA	 Kuid papa polnuks papa , kui ta poleks end kokku võtnud ja edasi käitunud nagu kõigutamatu härrasmees : lonkas kapi juurde , otsis välja kristallpitsid , saatis noore daami , ilmselt modelli ja võib-olla ka armukese , kohvi keetma , ja küsis pojalt reisimuljeid . 
259	NA	" Luike valdas abitus , mille päritolu ta mõistis alles ükskord aastate pärast , "" Kahtkümmend aastat hiljem "" üle lugedes : ka musketäridele tundus Inglismaalt saabudes kõik teisele poole La Manche'i jäänu unenäona . "
259	NA	 Ta püüdis jutustada midagi Triumfikaarest ja Louvre'ist , Manhattanist ja Central Parkist , kuid tabas end kogu aeg intonatsioonidelt , mida harilikult kasutas valetades . 
259	NA	 Siis valas modell ja armuke kohvi tassidesse , papa tõstis pitsi , ja järgnenud kristallikõla jäi Luigele eluks ajaks hinge kui isaarmastuse ja põlvkondade järjepidevuse sümbol . 
260	NA	 Ta oleks meeleldi veetnud terve päeva papa pool , kuid üks teine kohustus ei lubanud tal rahulikult istuda . 
260	NA	 Kostitanud papat sigarilloga , tõusis ta ebaledes , söandamata tunnistada visiidi tõelist sihti . 
260	NA	 Kuid papa , nagu alati , mõistis teda ka sõnadeta . 
260	NA	" "" Kuidas sul nende vene rubladega on ? "" küsis ta esikus , ja Luik , kes rikkast Läänest naasis purupaljana , vastas häbelikult : "" Mitte kõige paremini "" . "
260	NA	 Papa ulatas talle mõned kümnelised , ta toppis need taskusse ja palus siis veel üht teenet . 
260	NA	" "" Ega sul mulle midagi muud pole selga anda ? "
260	NA	" Mul on vaja sõita ühe inimese juurde , aga ma kardan , et mul on saba taga . "" "
260	NA	 Papa näole ilmus vandeseltslaslik ilme , Luige vastuvaidlemisest hoolimata riietati ta uude talvemantlisse ja topiti pähe papaaha , mis andis talle peaaegu professori väljanägemise . 
261	NA	 Bareljeefiga majast välja lipsanud , hakkas ta igaks juhuks jälgi segama : sõitis bussiga Riiga , istus seal ümber Tallinna rongile , tukkus pool ööd üldvagunis , käed laual ja pea kätel , ja väljus päikesetõusu eel tuttava alevivaksali perroonile . 
261	NA	 Veel poolteist tundi kiiret kõndi , ja puude vahelt ilmus nähtavale madal metsnikumaja , mille korstnast tõusis taeva poole suitsujuga . 
262	NA	 Kui Valdur Siniaas oleks sündinud üheksateistkümnenda sajandi lõpus , oleks ta läinud ajalukku Eesti Vabadussõja kangelasena , kui paarkümmend aastat hiljem , oleks elutee teda tõenäoliselt viinud Teise Maailmasõja lõpus Läände , ta oleks astunud näiteks USA armeesse , sõdinud Koreas ja Vietnamis ning lõpetanud vähemalt koloneli , aga võib-olla ka kindrali auastmes . 
262	NA	 Kuid Siniaasa ilmatulek hilines , sajandi esimese poole suured lahingud peeti maha ilma temata , ja kui talle kuueteistkümnendal sünnipäeval ulatati pidulikult nõukogude pass , tähendas see automaatselt risti sõjaväelasekarjäärile : okupatsioonirežiimi relvajõudusid tema , Eesti Vabariigi ohvitseri poeg oma talendiga tugevdada ei kavatsenud . 
262	NA	 Läbinud kolmeaastase sundteenistuse , keeldus ta kindlalt ettepanekust minna edasi õppima Sõjaväeakadeemiasse , demobiliseerus ja astus ülikooli , kuid heideti sealt juba teisel semestril välja , sest söandas Partei Ajaloo seminaris kiita marssal Mannerheimi , tema rajatud kaitseliini ja üldse soomlaste vastupanu Talvesõjas . 
262	NA	 Ta asus tööle kütjana , kuid et tema magneetiline isik tõmbas mässumeelseid noori vastupandamatult enda poole , muutus katlamaja peagi millekski Smolnõi sarnaseks ja Siniaas kutsuti KGB-sse profülaktilisele vestlusele . 
262	NA	 Oma vaateid ta varjama ei hakanud , ja tal soovitati ülikoolilinnast ära kolida – kõige parem kuhugi , kus tema kihutuskõnesid kuuleksid ainult loomad ja linnud . 
262	NA	 Rohkem strateegilistel kaalutlustel kui hirmust tagajärgede ees suunduski Siniaas vabatahtlikku pagendusse ühte kodumaa kaugemasse metskonda , kus elas sellest ajast alates nagu reservi arvatud šuaan , hooldades tagasihoidliku palga eest riigi puutagavara ja oodates oma Vendeed . 
262	NA	 Nii meenutas ta kõige enam ühe Steven Vincent Benet' ulmejutu kangelast , jalaväeohvitser Buonapartet , kes kõnges igavuse kätte provintsigarnisonis , sest sündis paarkümmend aastat varem kui tema reaalne teisik ning jõudis meheikka ajal , kui maailma valitsesid galantsed kavalerid , aga mitte sõja- ja riigimehed . 
262	NA	 Muide , nagu Napoleon , ümbritses ka Siniaas ennast raamatutega , ja ma võin vedada kihla oma ainukese vara , perekonna reliikvia , kaheksateistkümnenda sajandi hollandi kummuti peale , et kogu ajaloo jooksul pole leidunud teist nii teadmisjanulist metsnikku . 
262	NA	 Millest kõigest ei pajatanud need sajad köited , mis seisid Siniaasa talumajas nagu sõdurid sirges rivis omavalmistatud stellaažil ! 
262	NA	 Siin leidus teoseid ajaloost ja keeleteadusest , mütoloogiast ja filosoofiast ja isegi geoloogiast ; kuid ei või mingil juhul väita , et selles hulluses , nagu ütlenuks Polonius , puudus süsteem . 
262	NA	 Ei , Siniaas ei sarnanenud vähimalgi määral bibliofiiliga , kes nagu omnifaag neelab suvalist lektüüri – tema huvi evis täiesti selget ja isegi praktilist sihti . 
262	NA	" Ükskõik , mida ta parasjagu ka ei lugenud , kas "" Vadja keele grammatikat "" või uurimust Tšingis-khaani sõjaretkest , ikka projekteeris ta seal väljendatud mõtted oma rahva minevikule , olevikule ja tulevikule . "
263	NA	 Pikkade mõtiskluste tulemusena - aga aega poissmehena elaval Siniaasal jätkus - jõudis ta ootamatule järeldusele , et eestlased pole kunagi ise aktiivselt oma saatust kujundanud , vaid neid on nagu buldooseriga ühest kohast teise lükatud , kuni jäeti vedelema siia , Soome lahe lõunakaldale . 
263	NA	 Niisiis sõltus rahva tulevik sellest , kas sarnane protsess kestab edasi , ja mõne uue tõukega pühitakse nad juba lihtsalt merre , või annab vedru ükskord vastulöögi , ja toimub passionaarne plahvatus . 
263	NA	 Isegi , kui Siniaas oleks kahelnud eestluse elujõus , oleks ta halvaloomulise prognoosi jätnud kõrvale kui apaatiat sisendava ; aga ta oli kõigele lisaks optimist . 
263	NA	 Seepärast keskendus ta oma arutlustes passionaarse plahvatuse eelduste väljaselgitamisele , püüdes esmajärjekorras õppida minevikukogemusest . 
263	NA	 Tõepoolest , miks mitmed vaimselt palju mahajäänumad rahvad , näiteks venelased , olid suutnud enda valdusesse haarata suured ja rikkad maa-alad , ja miks see polnud õnnestunud eestlastel ? 
264	NA	 Vastust nendele küsimustele otsis Siniaas ajaloost . 
264	NA	 Tema Kindralstaapi meenutava talumaja üht seina katsid suured , lipukesi ja noolekesi täistorgitud kaardid . 
264	NA	 Kõige vasakpoolne lahinguskeem kujutas eestlaste muistset vabadusvõitlust saksa röövvallutajate , ristirüütlitega kolmeteistkümnenda sajandi alguses . 
264	NA	" Et eestlastel toona puudus kirjakeel , ja seega ka ajalooteadus , pidi Siniaas põhilise allikana kasutama okupantide ideoloogi piiskop Alberti mälestusi , mida viimane dikteeris oma sekretärile Henrikule ja mida rahvas tundis "" Henriku Liivimaa kroonika "" nime all , ehkki elementaarne psühholoogiline analüüs tõestas piiskopi vaieldamatut autorsust . "
264	NA	 Muidugi ei tohtinud vaenlase juhi juttu pimesi uskuda , sest kindlasti toimis too nagu kõik maailma ideoloogid , see tähendab valetas , valetas ja veel kord valetas , et näidata omasid parematena ja nende poolt peetavat sõda õiglasena ning diskrediteerida vaenlast väljamõeldud või liialdatud jõleduste kirjeldustega – kuid kui lugeda kroonikat kriitilise pilguga , võis sealt ammutada mõndagi huvitavat . 
265	NA	 Nagu prantsuse uuem ajalugu keerleb paratamatult ümber juba mainitud Napoleon Buonaparte geeniuse , nii seisis Siniaasal kogu aeg silme ees Sakala vanema Lembitu monumentaalne isik , kes ainsana püüdis osutada vallutajatele süstemaatilist vastupanu , teenides sellega ära piiskop Alberti tahtmatu lugupidamise - ehkki halvustavalt , mainiti teda kroonikas ometi sagedamini kui teisi eestlasi , kokku tervenisti kümnel korral . 
265	NA	 Lembitu demonstreeris , nagu Siniaasale tundus , märkimisväärset poliitilist küpsust , ühendades strateegilise vankumatuse oskuslikult taktikalise paindlikkusega . 
265	NA	 Olude sunnil võis ta isegi tunnistada vaenlase ülemjõudu ja lasta end koos pere ja alamatega ristida , ent niipea , kui rüütlid kadusid lähima künka taha , pesi võõra usu sümboli ihult ; soodsas olukorras seevastu käitus Lembitu resoluutselt ja halastamatult , hukates kristlikke misjonäre ja niiviisi okupantidele hirmu sisendades . 
266	NA	 Ja ometi tabas teda , kahtlemata väljapaistvat riigimeest ja väepealikut lüüasaamine , tema langemine Madisepäeva lahingus polnud juhuslik , vaid seaduspärane , isegi ettemääratud sündmus . 
266	NA	 Sest kuidas Lembitu ka ei püüdnud koondada eesti hõime ühe lipu alla , need sõdisid ikka igaüks omaette ja mõnikord üksteisega isegi otsekui kiusu – kui ühed sõlmisid vaenlasega ajutise , taktikalise rahu , alustasid teised pealetungi ja vastupidi . 
266	NA	 Psühholoogiliselt arusaamatu käitumine võimaldas kõige erinevamaid spekulatsioone – ühe levinuma kohaselt , mida pooldas näiteks Tiit Rebane , iseloomustas eestlasi kaasasündinud individualism , nad sarnanesid selle poolest Põhja-Ameerika indiaanlastega , kes ju samuti ei suutnud osutada sissetungijatele väärilist vastupanu . 
266	NA	 Kuid Siniaasa nii lihtne seletus ei rahuldanud : samahästi võis mõlema rahva sõjakaotused veeretada vananenud relvastuse või koguni alkoholilembuse süüks ! 
266	NA	 Veel ei meeldinud talle võrdluse fatalistlik iseloom : ta ei tahtnud mõeldagi , et tema rahvuskaaslased võiksid ükskord lõpetada reservaadis . 
266	NA	 Ajaloost pidi õppima , aga mitte teda taga nutma – kas näiteks hetiidid ei tulnud toime võimatuga , lüües Kadeši all Ramses II-st ennast , miks pidid siis eestlased igavesti kaotajaks pooleks jääma ? 
266	NA	 Kas nende ajud polnud suutelised leiutama uut sõjatehnikat , nagu egiptlasi üllatati kolmerattalise sõjavankriga ? 
267	NA	 Igatahes tähendas kaotus Madisepäeva lahingus , et eestlased jäid ilma iseseisvusest ja järgneva seitsmesaja aasta kestel puudusid ajaloo areenilt –nende roll piirdus maksumaksmisega erinevatele sellel territooriumil valitsenud riikidele ning kahuriliha tootmisega samade riikide sõjavägede tarvis . 
267	NA	 See meenutas sümboolse nimega rahvastepalli , milles mängija , kes ei suuda kinni püüda vastase viset , ega selle eest kõrvale hüpata , saadetakse lihtsalt platsilt minema . 
267	NA	 Eestimaa pinnal peeti maha mitu suurt , terve Euroopa saatusele tähtsat sõda , Juhan Julm ristas relvad oma nimekaimu Johan III-ga ja Peeter Suur Karl XII-ga – kuid eestlased iseseisva poliitilise jõuna nendes lahingutes ei osalenud , nemad astusid ajalootandrile uuesti alles kahekümnenda sajandi alguses , kui terve Euroopa langes esmalt Esimese Maailmasõja kaose rüppe , ja siis heitus Oktoobrirevolutsiooni jakobiinlikust julmusest . 
268	NA	 Teine kaart , mis rippus Siniaasa seinal , kujutaski Eesti Vabariigi sünnile eelnenud Vabadussõja tähtsamaid lahinguid . 
268	NA	 Missuguse õhinaga tollal võideldi ! 
268	NA	 Piisas paarist soomusrongist ja gümnaasiumipoiste kartmatusest noore elu hinnaga aidata kaasa rahvusriigi tekkimisele , kui isamaa puhastati nii balti-saksa kui ka bolševistliku Venemaa agressorist , vallutati Pihkva ja Riia linnad , ning küllap oleks Trotskigi Peterburist välja tõrjutud , kui Miljukov , Kerenski ja Koltšak oleksid nõustunud tunnistama Eesti iseseisvust . 
269	NA	 Seda paraku ei juhtunud . 
269	NA	 Taas kord näitasid venelased , et impeeriumi idee on tugevam isegi nii suurest konfliktist , nagu valgete ja punaste ( mitte rooside ) sõda . 
269	NA	 Nad olid valmis pigem leppima proletariaadi diktatuuriga , ainult et mitte loovutada jalatäitki maakera suurima riigi territooriumist . 
269	NA	 ( Vahemärkusena olgu öeldud , et täpselt sama põhimõtteliselt käituvad nad ka praegu , säilitades kangekaelselt täiesti ebavajalikke Kuriili saarekesi ) . 
269	NA	 Nii tekkis cordon sanitaire , George Simenoni sõnu kasutades natsionalistlikult meelestatud , sõjakalt antikommunistlike riigikeste riba , mis eraldas laternaposti otsa poodud pappidega uhkustavat Punast Venemaad kankaani vihtuvast Euroopast . 
269	NA	 Simenoni Siniaas ei lugenud , see oli tema jaoks liiga tühine lektüür , kuid ta hindas kõrgelt eestlaste tahet seista kommunismivastase võitluse avangardis , ja mõistis karmilt hukka tollased riigimehed , kes ei pööranud piisavat tähelepanu kodumaa kaitsevõimele , võttes tagatipuks rahvalt võimaluse kaitsta ennast nõukogude tankide eest kas või hangudega . 
269	NA	 Nii juhtus halvim : Eesti loobus ühe osseedi esimese vaikse ähvarduse peale raskesti kättevõidetud iseseisvusest ega saanud riigi kui tervikuna osa võtta Teisest Maailmasõjast . 
269	NA	 Kummal poolel võideldud oleks , polnud seejuures Siniaasale isegi nii tähtis - peaasi , et valik oleks langenud aktiivse lahingutegevuse kasuks . 
269	NA	 Võrdse huviga uuris ta raamatutest nii marssal Rommeli kui ka kindral Montgomery operatsioone , ja kui linna raamatukokku sõitis , pani pähe musta bareti . 
270	NA	" Viimase kaardi , mille ees Siniaas praegugi esimest hommikust "" Priimat "" suitsetas , oli ta joonistanud ise . "
270	NA	 See kujutas Nõukogude Liitu , kuid tavalisest pisut teisiti : formaalseid administratiivpiire asendasid reaalsed , etnilised , kaardi servale aga olid märgitud andmed ühe või teise rahvuse iibe kohta . 
270	NA	 Pilt avanes lootustandev : vene rahva parimad päevad olid ilmselgelt selja taga ; eliidi nad likvideerisid ise , kodusõja ja kollektiviseerimise kaudu , järgijäänud proletaarse massi heitis Teise Maailmasõja altarile andetu rõugearmiline generalissimus , tänane kidur elujõud hääbus aga alkoholismi mõjul . 
270	NA	 Pead tõstsid hoopis uued etnosed - eeskätt need , kes impeeriumi Aasia-osas kasvatasid puuvilla ja lambaid , kuid miks mitte ka soome-ugrilased ? 
270	NA	 Siniaasa viljakas fantaasia vaatas reipalt tulevikku : esmalt tuli lahendada iseseisvumise küsimus , seejärel võis asuda peasihi kallale , ühendada Vene Föderatsiooni väikerahvad , komid , marid , mordvalased , handid-mansid , nganassaanid ja teised võitluseks Kremli vastu . 
270	NA	 Kümmekond aastat rahutusi , üks suur sõda , mõned tähtsad , edukalt lõppenud lahingud – ja kaardile hakkavadki ilmuma tulevase Suur-Eesti piirjooned . 
270	NA	 Naiivne unistus ? 
270	NA	 Ei võinud iial teada . 
271	NA	 Äkki teritas Siniaas tähelepanu . 
271	NA	 Ta ei kuulnud ega näinud veel midagi , kuid Napoleoni vaist ütles talle , et keegi läheneb metsnikutalule , ja mitte metskits . 
271	NA	 Kas tõesti läbiotsimine ? 
271	NA	 Kiire pilk ahju kõrvale kinnitas , et bensiinipudel ja tikutops seisavad omal kohal ning vajaduse korral võib diskrediteerivad materjalid viivitamatult tuhastada . 
271	NA	 Kuid enne , kui langetada nii tõsine otsus , pidi veenduma ohu suuruses . 
272	NA	 Siniaas käks akna juurde ja paotas kardinat . 
272	NA	 Kui tavaliselt istutasid eestlased talu ette kasvama sireli , siis tema oli eluaseme lähima saja meetri ulatuses juurinud puhtaks isegi tikripõõsastest . 
272	NA	 Nii nägi ta takistamatult kogu ümbrust , vaksali poole minev teerada kaasa arvatud . 
272	NA	 Praegu lähenes seda mööda üks veider külaline , riietuselt justkui vanahärra , karakullkraega talvemantel seljas ja papaaha peas , kuid kõnnakult ... Sompuse talvepäeva hägune õhk ei lubanud Siniaasal nii kaugelt eristada mehe näojooni , kuid ometi hakkas tema süda , mis juba isegi põksus ärevalt , taguma veel kiiremini – ta tundis ainult üht inimest , kelle sammudes peegeldus niisugune nooruskärsitus . 
272	NA	 Siniaas võttis seinalt ühe nõukogude politruki käest ostetud armeebinokli , ja tõstis selle silmadele . 
272	NA	" Polnud mingit kahtlust : alailma komistades , jäätunud teeraja kõrvale sügavasse lumme libisedes ja , otsustades suuliigutuste järgi , vandesõnade saatel tagasi kõvemale pinnale rabeldes sumpas kodumaa hallide pilvede all organisatsiooni "" Noor Eestlane "" kolmas , välismaale saadetud liige Martin Luik . "
273	NA	 Eesti meestel pole kombeks väljendada oma rõõmu embuste , saati siis suudlustega . 
273	NA	 Luik ja Siniaas vahetasid üksnes tugeva käepigistuse , ning kui nende nägudel poleks mängelnud reetlik rõõmuvine , võinuks arvata , et kaks sõpra lahkusid teineteisest eile hommikul . 
274	NA	" "" Kas sa minu šifreeritud sõnumid said kätte ? "" kõlas Luige esimene küsimus . "
275	NA	" "" Enesest mõista , "" vastas Siniaas väärikalt . "
276	NA	" Nad olid enne ärasõitu leppinud kokku , et Luik üritab "" Ameerika Hääle "" kaudu Siniaasa oma käekäiguga kursis hoida . "
276	NA	 Polnud küll kerge ette kujutada , mismoodi õnnestub kasutada sidepidamisvahendina Luure Keskvalitsuse finantseeritavat asutust , kuid siin tuli appi juhus : Luige teine naine , Liia Long Drink , töötas selles raadiojaamas diktorina . 
276	NA	 Tema sokutaski eetrisse mõned abikaasa vestlused eestlaste elust Nõukogude Liidus , kuhu varjunime Peeter Põld all esinev Luik Liiakese teadmata pikkis paroolina mõeldud lauseid . 
277	NA	 Enne , kui asuda tõsisema vestluse juurde , keetis Siniaas väsinud rännumehele kanget , Siberist naasnud poliitvangide retseptile vastavat teed , Luik aga vaatas ringi toas , kus tema emakodust ja papa Haraldi korterist erinevalt valitses eeskujulik kord - iga asi seisis omal kohal , põrandad lausa läikisid puhtusest ja voodit kattev tekk oli nii siledaks pingutatud , et ka kõige norivam veltveebel poleks saanud selle aseme omanikule toimkonda määrata ; ja kuidas ta olekski tohtinud rikkuda ilmselget , ehkki seni latentset subordinatsiooni . 
277	NA	 Mõnus kodune tunne valdas Luike ; juba veidi varem , kui ta oma viimasel , jalgsietapil keeras maanteelt ära ja nägi teisel pool põldu harjumatu pilgu jaoks ähvardavat , aga eestlasele nii armsat metsamüüri , mõtles ta , et vist siiski ei eksinud , vahetades pagulasleiva nõukogude ühiskondliku toitlustamise ettevõtete vastu ; taaskohtumine vana semuga , kelle tarkade ideede järgi ta rumalas Läänes nii sageli igatses , toonitas veelgi otsuse õigsust . 
278	NA	 Tee joodud , andis Luik põhjaliku ülevaate reisist . 
279	NA	" "" Algus oli raske . "
279	NA	 See filminäitlejanna osutus ehtsaks lirvaks . 
279	NA	 Piiteris tellis meile numbrisse kalamarja ja šampust , aga Helsingis ei andnud nii paljugi taskuraha , et suitsu ja õlut saaksin osta . 
279	NA	" Selgus , et abielu oli tema jaoks üksnes reklaamitrikk , millega ajakirjanduse tähelepanu köita "" "
280	NA	 Siniaas muigas heatahtlikult . 
281	NA	" "" Jaa , ma kuulsin ka Soome raadiost saadet : "" Peigmees raudse eesriide tagant "" "" "
282	NA	 Luik punastas . 
282	NA	 Kui Siniaas teaks veel üksikasju , mismoodi nimelt Hannele teda mõnitas ! 
282	NA	 Kuid neid ta ümber jutustama ei hakanud , nendest , ütles ta endale , ei räägi ma kellelegi . 
283	NA	" "" Aga ma maksin talle magusalt kätte . "
283	NA	 Ta võttis mind kaasa Pariisi , et seal sama nalja korrata , aga ma tassisin tema sängi teise naise . 
283	NA	" Oleksid sa tema nägu näinud ! "" "
284	NA	" "" Kuidas sa Ameerikasse pääsesid ? "" "
285	NA	" "" Õnnekombel . "
285	NA	" Pariisis ma kohtasin juhuslikult üht noorema põlve pagulast "" "
286	NA	" "" Mis ta nimi on ? "" "
287	NA	" "" Varrak . "
287	NA	" Tema isa teenis presidendi ihuvalves , vahistati 1940-ndal ja jäi teadmata kadunuks "" "
288	NA	" "" Õigus , oli selline . "
288	NA	" Jätka "" "
289	NA	" "" Ma kurtsin talle oma muret , muidugi ainult isikliku elu piirides . "
289	NA	 Ta tundis huvi , miks ma ei palu poliitilist varjupaika ? 
289	NA	 Ma edastasin sinu koostatud legendi haigetest vanematest , kellele nõukogude võimu tagakiusamine võib anda surmahoobi . 
289	NA	 Ta jäi uskuma , ja ütles , et sellisel juhul oleks parimaks väljapääsuks uus , fiktiivne abielu . 
289	NA	" Parajasti viibis Prantsusmaal üks noor ameerika eestlanna , Varrak tutvustas meid , ja too ulatas mulle kui bolševike režiimi ohvrile oma abistava käe , et ma sinna sõrmuse torkaksin "" "
290	NA	 Siniaasa pilgus lõi särama kaval tuluke . 
291	NA	" "" Lausa sõrmuse ? "" "
292	NA	" "" Mis mul üle jäi "" "
293	NA	" "" Hea küll , jutusta edasi "" "
294	NA	 Luik ohkas kergendatult : tal puudus tahtmine meenutada abielu Liia Long Dringiga , kes , erinevalt Hannelest , klammerdus tema külge naisalkohooliku visadusega - ega ta asjata Liiakesele vastavat hüüdnime ei andnud . 
295	NA	" "" Lombi taga võeti mind vastu suurepäraselt . "
295	NA	 Muide , mul vedas veel korra : minu äiapapa , vana Porgand , ehk P'Organd , nagu ta end seal nimetab , jätmaks muljet , et kui iirlastel on eesliide O' , siis eestlastel P' , täidab eksiilvalitsuses sõjaministri kohuseid . 
295	NA	 Ma söandasin paljastada talle oma reisi tõelise eesmärgi , pärast mida ta hakkas mind hoidma nagu lihast poega . 
295	NA	" Meie organisatsioon saab carte blanche'i üldrahvaliku vastupanu korraldamiseks , niipea kui poliitiline olukord võimaldab "" "
296	NA	" "" Kas otsus vormistati kirjalikult ? "" "
297	NA	" "" Esialgu sõlmisime aumeeste kokkuleppe . "
297	NA	 Ma ise ei tõuganud väga Porgandit tagant , sest ei teadnud sinu suhtumist . 
297	NA	 Seal on üks probleem . 
297	NA	 Nagu selgus , eksisteerib kaks eri eksiilvalitsust , ja kumbki ei tunnista teist . 
297	NA	" Esimene kujutab endast 1944.aasta erakorralise sõjavalitsuse fantoomi , teise määrasid ametisse viimase seadusliku parlamendi ellujäänud liikmed "" "
298	NA	" "" Kumba kuulub Porgand ? "" "
299	NA	" "" Teise "" "
300	NA	" "" Ma arvan , see on isegi hea . "
300	NA	" Sõjavalitsus kompromiteeris ennast , jättes kasutamata ainsa praktilise võimaluse Eesti iseseisvuse säilitamiseks - koondada kõik võitlusvõimelised mehed Ruhnu saarele ja üritada seal vastu pidada nagu Guomindang Taivanil "" "
301	NA	" "" Siis mul langes kivi südamelt "" "
302	NA	" "" Jutusta edasi "" "
303	NA	" "" Kõik . "
303	NA	" Edasi tekkisid mul taas teatud isiklikud probleemid , ja kuna ülesanne oli täidetud , otsustasin naasta kodumaale "" "
304	NA	 Üks delikaatne küsimus vajas veel käsitlemist . 
305	NA	" "" Kuidas julgeolek sind vastu võttis ? "" "
306	NA	" "" Kaksteist tundi järjest kuulasid üle , enne kui vabaks lasksid . "
306	NA	" Tagasi saata ei saanud - ma olen ikkagi Nõukogude Liidu kodanik "" "
307	NA	" "" Kas jutuajamine kulges väga raskelt ? "" "
308	NA	 Luik köhatas . 
309	NA	" "" Tegutsesin täpselt sinu antud volituste piires "" "
310	NA	 Siniaas jäi selle vastusega väga rahule . 
311	NA	" "" Siin võidakse sinu kohta rääkida igasuguseid rumalusi . "
311	NA	 Ära pööra tähelepanu . 
311	NA	" Las koerad hauguvad , karavan läheb edasi "" "
312	NA	 Siis asuti arutama olukorda kodumaal . 
312	NA	 Siniaas seletas , et selle aja jooksul , mis Luik eemal viibis , tugevdas Kreml märgatavalt oma positsioone impeeriumi läänepiiril , saates siia hulgaliselt migrante . 
312	NA	 Kuid kõige enam valmistas Siniaasale muret vabatahtlik kollaboreerumine . 
313	NA	" "" Kas tead , et Tiit Rebane osutus renegaadiks ? "" "
314	NA	 Ei , sellest polnud Luik midagi kuulnud . 
315	NA	" "" Cherchez la femme . "
315	NA	 Üks noorik otsustas meie kaasvõitleja ära kodustada ja kasvatada temast tuntud luuletaja . 
315	NA	 Kaks raamatut on juba ilmunud . 
315	NA	" Minu pool käis viimati aasta tagasi , teatamas , et me temaga enam ei arvestaks , tal on nüüd perekond ja lapsed "" "
316	NA	 Kuid leidus ka häid uudiseid . 
317	NA	" "" See-eest võtsin ma hiljuti vastu uue tegevliikme . "
317	NA	 Tarkpea . 
317	NA	 Mitte nimi , vaid iseloomustus . 
317	NA	 Nimi on Juhan Marabu . 
317	NA	 Eksmatrikuleeriti ülikoolist , sest süütas kahekümne neljandal veebruaril küünla Kuperjanovi haual . 
317	NA	 Praegu töötab mesinikuna . 
317	NA	 Uurib kodus õigusteadust . 
317	NA	 Kavatseb kirjutada monograafia Eesti Vabariigi okupeerimisest rahvusvahelise õiguse valguses . 
317	NA	 Ainult kirjandust napib . 
317	NA	" Kõike hoitakse erifondis , ta lihtsalt ei pääse ligi "" "
318	NA	 Luik elavnes . 
319	NA	" "" Ma räägin isaga - sa tead ju küll , ta kogub vanu raamatuid . "
319	NA	" Kindlasti liigub tal ka juriidilist kirjandust "" "
320	NA	" Nad pidasid jutuajamises väikese pausi , et kuulata "" Ameerika Häält "" , ja kui Liia Long Dringi kime hääl hakkas lugema ette uudiseid , valdas Luike hetkeks kummaline tunne , otsekui läkitaks keegi talle terviseid teiselt planeedilt . "
320	NA	 Siis söödi tagasihoidlikku lõunat , mis koosnes purgisupist ja praekartulitest , joodi veel kanget teed ning jätkati vestlust poole ööni . 
320	NA	 Uinaku tarvis laotas Siniaas Luige jaoks põrandale madratsi . 
320	NA	 Hommikul sõitis ootamatu külaline Riia kaudu tagasi Tallinna , kaasas organisatsiooni juhi näpunäited , mis nägid ette legaliseeruda , sotsialiseeruda ja jääda ootama soodsamat poliitilist konjunktuuri . 
321	 Neljas peatükk 	 Neljas peatükk 
322	 Õed 	 Õed 
323	NA	 Niipea , kui pulmad olid peetud , alustas Tiia Sergejevi melanhoolsele vaatlejanatuurile võõrast ekstensiivset tegevust . 
323	NA	 Esiteks remonditi niigi uhiuus korter ja sigitati maailma juurde üks väike kodanik , mille vastu perekonnapea eriti ei tõrkunud , välja arvatud üks : et tuli taluda maalrit , kelle kohustused õnneks piirdusid esimese punktiga . 
323	NA	 Edasi läks asi aga hullemaks : Tiia leidis , et nüüd , kus bioloogilised ja olmeprobleemid lahendatud , on ülim aeg anduda teadusele ja astuda sammuke ülespoole karjääriredelil - ühesõnaga , täpselt see , mida Sören Hallik pulmakõnes ennustas . 
323	NA	 Eestvedaja roll võitluses väljapaistvama positsiooni eest ühiskonna hierarhias reserveeriti Sergejevile - tema pidi kirjutama valmis kandidaaditöö ja kindlustama perekonnale materiaalsest hüvangust mitte vähem olulise , oma tähtsuse tunnetusega seotud moraalse rahulolu . 
324	NA	" "" Ja mis võiks olla minu väitekirja teema ? "" uudishimutses Sergejev , kui Tiia talle ülalkirjeldatud plaani tutvustas . "
324	NA	" "" Kas niisugune kõlbab ? "" "
324	NA	" Ta seadis demonstratiivselt ninale rohkest lugemisest ja televiisorivaatamisest valutavate silmade tarvis ostetud prillid ja deklameeris : "" 1.mai hüüdlausete tähtsusest naiskehakultuurlaste rinnamõõdu suurendamisel . "
324	NA	" Dissertant : Pavel Sergejev , juhendaja Madis Lambert-Humbert , oponendid Karl Marx ja Friedrich Engels "" "
325	NA	" Tiia naeris südamest , siis aga muutus tõsiseks ja ütles : "" Hästi , kui sina ei taha , siis astun ma ise aspirantuuri . "" "
325	NA	 Ja kujutage ette , naist sõnast , härga sarvest ! 
325	NA	 Dissertatsiooni kirjutamiseni ta esimese aastaga ei jõudnud , aga kaks kandidaadimiinimumi eksamit sooritas , jäänud oli viimane , tont teab , kas marksistlik dialektika või filosoofiline materialism - Sergejevile oli see täiesti ükskõik . 
325	NA	 Hoopis rohkem erutas teda üks teine küsimus , mis alati tõuseb päevakorda siis , kui naine asub täitma mehe funktsioone : kes sellisel juhul tagab naise enda funktsioonide täitmise ? 
325	NA	" Talle meenus Sören Halliku jutustatud anekdoot kellestki Rabinovitšist , kes vastuseks ettepanekule hakata nõukogude lõbumaja direktoriks , teatas : "" Suvel naised heina tegema saadetakse , sügisel naised kartuleid võtma saadetakse , talvel naised lund rookima saadetakse , kevadel naised külvama saadetakse - aga kes tööle hakkab , minu Saara või ? "" , ja ta tundis , et teda ähvardab targa juudi saatus : kord kiirustas Tiia seminarile , kord sõitis konverentsile , kord lihtsalt jalutas raamatukokku , uut teaduslikku ajakirja lugema - kes pidi sel ajal hoidma väikest Kristiinat , toitma teda maksa-õunapüreega ja pesema mähkmeid ? "
325	NA	 Loomulikult Sergejev , arvas Tiia , seaduslikul abikaasal on ju vaba töörežiim , põrkas aga ootamatule ( meestel on oma loogika ) vastupanule . 
325	NA	" "" Perekonnas peab valitsema selgus ja kord . "
325	NA	 Mina vahetan elektrikorke ja tassin turult kartuleid , ja kui me ükskord auto ostame , siis mina sind selle alla ronima ei sunni . 
325	NA	" Aga köök ja lastetuba kuuluvad sinu piiskopkonda . "" "
325	NA	" - "" Paulus , kuidas sa ei mõista , ma ei jookse ju mööda poode ja kohvikuid , ma edendan teadust , "" seletas Tiia juba leplikumalt , kuid Sergejev üksnes naeris teatraalselt ja esitas ootamatu küsimuse : "" Kas tead , mille poolest sarnanevad merisiga ja naisteadlane ? "" "
325	NA	" Ja kui Tiia ei teadnud , vastas ise : "" Meriseal pole midagi ühist ei mere ega seaga , naisteadlasel aga – mõtle ise , kelle ja millega . "" "
325	NA	 Tiia pidi pingutama , et varjata solvumist - talle meeldis Sergejevi iroonia , aga vaid siis , kui see ei riivanud teda ennast ; samuti näis talle , et mehe laiskus hakkab juba ületama talutavuse piiri – vaat kui Paulus iga päev uue luuletuse kirjutaks , ja kui neid ka avaldataks , oleks tema , Tiia valmis isegi kartulite muretsemise enda peale võtma , seda enam , et neid tõi nagunii kotiga maalt isa . 
325	NA	 Kuid Paulus sünnitas tekste veel suuremate piinade saatel , kui tema Kristiinat , ning mis kõige hullem , keeldus oma lapsukesi kategooriliselt toimetusse viimast , õigustades inertsust tutvuste puudumisega . 
325	NA	 Siiski ei hakanud Tiia konflikti teravdama ja lihtsalt toimetas tütre komandeeringute ja sümpoosiumide ajaks maale , vanemate juurde . 
325	NA	" "" Kes teab , äkki kõik muutub , ja Sergejevist saab kuulus luuletaja ? "" mõtles ta enda rahustamiseks , Moskva rongi või Kiievi lennukisse istudes . "
326	NA	 Sergejevil polnud abikaasa reiside vastu midagi : lõunat oli ta nagunii harjunud sööma Instituudi sööklas , tühi korter aga pakkus häid võimalusi seksuaalseiklusteks . 
326	NA	 Eestlannad kui nähtus polnud end tema jaoks ammendanud , ja paistis , et huvi on vastastikune - näiteks Ülle Luik , kellega ta tutvus iseenda pulmas ja keda uuesti kohtas Instituudi palgasabas , vastas tema kurameerimiskatsele julgustavalt . 
326	NA	 Ülle mees Silver oli nagu Tiiagi sattunud nõukogude pseudoteaduse hüpnoosi alla , ning kaks sotsialismi saavutustesse skeptilisemalt suhtuvat isikut leidsid kiiresti ühise keele . 
326	NA	 Tõsi , Ülle oli kodanlikult arg , või vähemalt ettevaatlik , ega tahtnud end Sergejeviga avalikes kohtades näidata - kuid küllakutsed võttis ta eputamata vastu . 
326	NA	" Nii et kõik võinuks olla parimas korras ( nagu laulab rahvas : "" Mu armukesel on küll laps , kuid pole mina tema paps "" ) , kui mitte üks väike õnnetus – Ülle oli külm . "
326	NA	 Temaga oli kõik meeldivalt lihtne ja kodune täpselt selle hetkeni , kui jõudis kätte aeg lahti riietuda . 
326	NA	 See tähendab , ka siis võis säilitada ühepoolse huvi armukese aristokraatlike , Suveaia skulptuure meenutavate õlgade ja puusade vastu , kuid edasine viis lausa ahastusse - näis , et Üllegi , sarnaselt oma klassikalistele eeskujudele , on tahutud kivist . 
326	NA	 Seepärast valdaski Sergejevit alati peale vahekorda teatud eriline rahuldamatus ( jaa-jaa , ka nii juhtub ! ) , umbes nagu oleks ta leidnud ilusa pildiga karbist maitsetud kompvekid või joovastust tõotavast pudelist – hapu veini . 
326	NA	 Pole harukordne , et inimene , kes langeb sarnase pettumuse ohvriks , ei lepi olukorraga , vaid hakkab otsima naudingut kvaliteedi asemel kvantiteedist , ragistades karamelle , nii et hambad katki , või kummutades jubedate grimasside saatel tühjaks hulk pokaale , või ... jah , ka Sergejev seadis ikka ja jälle proovile oma mehevõimeid , aimamata , et mõnu sel moel sugugi ei kasva , hoopis vastupidi , aina kahaneb , kuid ometi suutmata vabaneda ühest omapärasest psühhoosist , mida võib nimetada enesehävitamiseks meeleorganite abil . 
326	NA	 Paradoks peitus selles , et iga kord , kui Ülle lõpuks tema kõrvalt tõusis , sama kaine , jahe ja tundetu , nagu sinna heiteski , ning osavalt üle Sergejevi ronis ( täpselt nagu praegu ) , muutus ta uuesti ihaldatavaks , tema vormid lausa kutsusid end kompama , vaimustuma suurest skulptorist , kelle kätetööna niisugune meistriteos oli sündinud . 
327	NA	 Saatnud armukese pilguga koridori , Sergejev tõusis ning lülitas sisse televiisori . 
327	NA	 Just täna pidi toimuma tähtis kohtumine Nõukogude Liidu meistrivõistlustel , ja ta mõtles teatava kahetsusega , et nüüd on see juba lõppemas . 
328	NA	" "" Pall on Ištojanil ... Sööt Andriasjanile , "" kostis televiisorist kommentaatori tuttav hääl , siis hakkas ekraan helendama ning sinakashallile staadionimurule ilmusid tillukesed valgesse ja musta riietatud mängijad , kes veeretasid üksteisele dražeekommi meenutavat palli . "
329	NA	" Sergejev läitis sigareti , valas endale poolikust "" Aligote "" pudelist veini ja jõi lonksu – see oli tõesti hapu . "
329	NA	 Mõnda aega püüdis ta kommentaatori hääletooni järgi taibata , kumb meeskond juhib , kuid just siis , kui tal oli tekkinud hüpotees , avanes vannitoa uks , ja nähtavale ilmus nagu ikka niisugustel hetkedel tarmukas Ülle . 
330	NA	" "" Paku mulle ka üks suits "" "
331	NA	" Laskmata silmist karistusalasse jõudnud palli , ulatas Sergejev armukesele "" Ekstra "" paki . "
332	NA	" "" Kas sul paremat marki pole ? "" "
333	NA	" "" Kust ? "" kehitas Sergejev õlgu . "
333	NA	" "" Ma pole meremees , mulle ei anna keegi boone valuutapoe jaoks "" "
334	NA	 Ta ootas ära , kuni pealelöök väravast mööda vuhises , ja pakkus siis Üllele tuld . 
334	NA	 Armuke istus tugitooli , heitis palja jala üle palja põlve ja hakkas seda kõigutama . 
335	NA	" "" Kas uudist tahad kuulda ? "" "
336	NA	" "" Missugust ? "" "
337	NA	" "" Sinu sõber on tagasi "" "
338	NA	" "" Mis sõber ? "" "
339	NA	" "" Stalini kondid "" "
340	NA	 Sergejev vilistas vaikselt , astus televiisori juurde ja keeras hääle vaiksemaks . 
341	NA	" "" Ei või olla ! "" "
342	NA	 Ülle naeratas , rahul , et suutis Sergejevit rabada . 
343	NA	" "" Muide , sa võiksid muuta tema hüüdnime . "
343	NA	" Ma ärkasin keset ööd uksekella peale , läksin esikusse , unine , küsisin : "" Kes on ? "" "
343	NA	" Arva ära , mis ta mulle vastas ? - "" Lendav Hollandlane "" ! "
344	NA	 Sergejev turtsatas : Luik mis Luik . 
345	NA	" "" Mul ei jäänud muud üle , kui ta sisse lasta . "
345	NA	 Vaeseke oli läbi külmanud . 
345	NA	 Ütles , et teda hoiti kaua tollis kinni . 
345	NA	 Andsin talle kuuma teed ja panin magama – Silver oli komandeeringus , ämm muidugi ei suvatsenud tõusta . 
345	NA	 Hommikul ilmus kööki , must kimono seljas , ise lõhnab viie meetri peale prantsuse odekolonni järgi . 
345	NA	" Vaata , mis ta mulle kinkis ! "" "
346	NA	 Sergejev võttis ulatatud puudritoosi ja silmitses ükskõikselt sellele graveeritud tähti : CD . 
347	NA	" "" Dior ! "" lausus Ülle uhkelt . "
348	NA	 Ta oli ilmselgelt meelitatud . 
349	NA	" "" Tervita teda ja palu , et ta mulle helistaks "" "
350	NA	" "" Hull peast ! "
350	NA	 Ta küsib kohe , kust me teineteist tunneme ? 
350	NA	 Üldse , ole ettevaatlik , ära hakka teda ise ka üles otsima . 
350	NA	 Ta on tark ja kuri inimene . 
350	NA	" Kui ta taipab , et meie vahel midagi on , räägib ta kindlasti Silverile ära "" "
351	NA	" "" Kuidas soovid , "" kehitas Sergejev taas õlgu . "
352	NA	 Ülle tõmbas veel ühe mahvi , kirtsutas vastikusest nägu , muljus sigareti põlastavalt tuhatoosi , tõusis ja hakkas riietuma . 
352	NA	 Ta kandis musta pesu , mis ei sobinud kuigivõrd kokku heleda nahaga , aga mis sellest hoolimata , mingi arusaamatu , ilmselt geneetilise refleksi tõttu mõjus erutavalt - hoopis erutavamalt kui seesama nahk . 
353	NA	" "" Kuhu sa kiirustad ? "" "
354	NA	" "" Teatrisse "" "
355	NA	 Sergejev vaatas kella . 
356	NA	" "" Kõik etendused on ammu alanud "" "
357	NA	" "" Ma lähen tagaukse kaudu "" "
358	NA	 Sergejev tundis armukadedust . 
359	NA	" "" Kas sul on seal mõni tuttav ? "" "
360	NA	" "" Õde "" "
361	NA	 Ülle mõtles hetke , ja lisas ootamatult : 
362	NA	" "" Kui viitsid , tule saada mind , ma tutvustan teid "" "
363	NA	 Kas tahab minust vabaneda , mõtles Sergejev ? 
363	NA	 Armukese ehmatus , et Martin Luik võiks temalt midagi nende suhte kohta kuulda , oli ilmne . 
364	NA	 Ta kaalus pisut : ühest küljest ei meelitanud teda perspektiiv jääkülmas bussis lõdiseda , kuid teisalt ... 
365	NA	" "" Kes ta on , kas administraator ? "" "
366	NA	" "" Näitlejanna "" "
367	NA	 Oo , teater , mõtles Sergejev ! 
367	NA	" Aplaus , hüüded : "" Autor , välja ! "" , ja siis ilmub lavale tema , üleni valges . "
367	NA	 Piiteris ta oli juba ühe näidendi kirjutanud , mitmele režissöörile meeldis , aga lavastada ei julgenud keegi . 
367	NA	" "" Kuule , vana , selle eest võib kinni minna , "" ütles üks . "
367	NA	 Ja oleks seal siis midagi erilist olnud , süütu allegooria nõukogude võimu pihta . 
367	NA	 Aga kui ... 
367	NA	 Eestis oli tsensuur märksa leebem , näitustel rippusid üleval halvasti maalitud abstraktsionistlikud pildid , mis Venemaal buldooseriga rentslisse oleks pühitud . 
368	NA	" "" Hea küll . "
368	NA	" Oota ainult , kuni ma pesen "" "
369	NA	 Ta keeras televiisori kinni – mäng oli nagunii sama hästi kui lõppenud . 
370	NA	 Vannitoas meenus talle üks Tiia etteheide . 
370	NA	" Kui ta järjekordselt kurtis , et ilma tutvusteta on võimatu kirjanduses läbi lüüa , ütles naine : "" Miks sa siis ei otsi neid tutvusi ? "
370	NA	" Kui muidu ei õnnestu , leia endale kas või armuke , kas vähe on mehi , kes voodi abil on kuulsaks saanud ? "" "
371	NA	 Mis siis ikka , mõtles ta , kui juba abikaasa soovitab ... 
372	NA	 Sergejev ei saanud kunagi teada , et järgmisel päeval pärast nende tutvumist helistas Külliki Veetilk oma vanemale õele Ülle Luigele ja küsis justkui muuseas : 
373	NA	" "" Kuule , ega sul selle venelasega midagi tõsisemat pole ? "" "
374	NA	 Ja kui Ülle talle omase valevagadusega luiskas , et muidugi mitte , see on ainult üks tema kolleeg , esines Külliki asjaliku ettepanekuga : 
375	NA	" "" Mis oleks sel juhul , kui ma ta sinult rekvireerin ? "" "
376	NA	 Esimesel hetkel tundis Ülle armukadedust , kuid siis leidis , et kõik kujuneb parimal võimalikul viisil . 
376	NA	 Ta teeskles , et on rabatud , aga seejärel puhkes naerma ja soostus , huvitudes üksnes , mida selle kohta ütleb Artur ? 
377	NA	 Artur Veetilk , Külliki mees oli väga ohtlik inimene – mitte kui kodune despoot , kes on võimeline kiivusehoos naisele noa rindu lööma , vaid hoopis vastupidi , kui tuline vabade suhete pooldaja , kes agiteeris abikaasatki liiderlikkusele ; kuid seda Ülle ei teadnud . 
377	NA	 Tänu korrapärastele näojoontele ja mahedale häälele sai Artur ( kes oli samuti näitleja ) peale teatrikooli lõpetamist mitmeid suuri osasid , kuid tasapisi taandus statistide hulka , kompenseerides läbikukkumist laval suurejoonelise elumänguga . 
377	NA	 Kord jaaniõhtul üritas ta käligi ära võrgutada , kuid selle , pealegi ebaõnnestunud katse kandis Ülle oma vastupandamatuse arvele . 
378	NA	" "" Artur tuubib Näärivana teksti pähe , tal pole aega tegelda minu vooruslikkusega , "" kuulutas Külliki muretult . "
378	NA	 Ja kui Ülle , taas valevagadusest hakkas nooremat õde eluviiside pärast noomima , lõpetas too ruttu kõne eestlaste lemmikhüvastijätuga : 
379	NA	" "" Ciao ! "" "
380	NA	 Nii juhtuski , et juba paar päeva hiljem istusid uued tuttavad artistide kohvikus veiniklaasi taga . 
381	NA	" "" Te ei kujuta ette , kui mühaklikud on eesti mehed , "" rääkis Külliki , suurte pruunide silmadega Sergejevile ainiti otsa vahtides . "
381	NA	" "" Meil on siin veel täiesti nagu üheksateistkümnes sajand . "
381	NA	 Naine on eesti mehe jaoks otsekui ori . 
381	NA	 Tema asi on suppi keeta ja lapsi sünnitada . 
381	NA	" Nad ise aga mõtlevad üksnes , kust viinaraha saada "" "
382	NA	" "" Üheksateistkümnes sajand polnud sugugi nii mühaklik , nagu teile tundub , "" muigas Sergejev , "" näiteks meil Venemaal oli see kõige tsiviliseeritum sajand . "
382	NA	" Ja mis naistesse puutub , siis mida nad teie arvates veel peaksid keetma , kui mitte suppi ? "" "
383	NA	" "" Ma ei tea , minu arvates on naine küll loodud millekski enamaks , "" võttis Külliki oma mõtete selgitamiseks appi žestid , mis tal elukutse tõttu väga elegantselt välja kukkusid . "
383	NA	" "" Kas te "" Meister ja Margaritat "" olete lugenud ? "" "
384	NA	 Sergejev pidi endale peaaegu veini kurku tõmbama . 
385	NA	" "" Ma olen selles isegi mänginud , draamaringis , "" lausus ta armulikult . "
386	NA	" "" Oh ! "" "
387	NA	 Külliki punastas - tahtlikult ; ta kasutas iga võimalust , et harjutada seda võtet oma näitlejameisterlikkuse arsenalist . 
387	NA	 Nutta ta tellimise peale veel ei osanud . 
388	NA	" "" Ma olen nii rumal , "" lausus ta . "
388	NA	" "" Aga siis peaks teile ju selge olema , mida ma silmas pean . "
388	NA	 Mehedki pole ju mõeldud vaid selleks , et lapsi sigitada . 
388	NA	" Peab olema miski , mis neid kaht olevust igapäevasest hallist reaalsusest kõrgemale tõstab "" "
389	NA	" "" Mis ? "" "
390	NA	" "" Aga sellest ma ju kogu aeg räägingi . "
390	NA	" Armastus ! "" "
391	NA	" "" Ja mismoodi teie armastust ette kujutate ? "" "
392	NA	" "" Ma ei tea ... Igatahes mitte abielu kujul . "
392	NA	 See peaks olema .. see peaks olema midagi niisugust , mis su üleni läbi raputab ! 
392	NA	" Nii , et sa...ma ei tea , võib-olla isegi kaotad teadvuse "" "
393	NA	" "" Kas kauaks ? "" "
394	NA	" "" Kas või paariks minutiks "" "
395	NA	" "" Kas te ei karda , et mees võib kiirabi kutsuda ? "" "
396	NA	" "" Miks te nii irooniline olete ? "" teeskles Külliki solvumist . "
396	NA	" "" Kas teie siis ei usu armastusse ? "" "
397	NA	" "" "
397	NA	" , "" tsiteeris Sergejev . "
398	NA	" "" Puškin , eks ? "" "
399	NA	" "" Tubli , "" kiitis Sergejev . "
399	NA	" "" "" Jevgeni Onegin "" , neljas peatükk . "
399	NA	" Vanasti teadsin ma seda peast "" "
400	NA	" "" Tervet neljandat peatükki ? "" küsis Külliki kelmikalt . "
401	NA	 Sergejev heitis Küllikile üleoleva pilgu . 
402	NA	" "" Tervet poeemi "" "
403	NA	 Varsti läks kohvikus kärarikkaks , ja nad sõitsid Sergejevi ettepaneku peale tema poole koju , kus peremees otsis külmkapist välja pooliku veinipudeli – sama , millest ta alles mõned päevad tagasi kostitas Ülle Luike . 
404	NA	" "" Pavel , ega sul pole midagi selle vastu , kui ma hakkan sind Pabloks kutsuma ? "" küsis Külliki , kui nad olid sinasõprust joonud ja lepet suudlusega kinnitanud . "
405	NA	" "" Ei ole , "" soostus Sergejev . "
406	NA	" "" Vaata , Pablo , ma pean sulle midagi tunnistama , "" jätkas Külliki . "
406	NA	" "" Mul on üks suur mure : ma pole veel kunagi kogenud orgasmi . "
406	NA	 See on mul juba nagu kompleks . 
406	NA	 Sa ei kujuta ette , mida kõike ma pole proovinud . 
406	NA	" Kolm korda olen lugenud läbi "" Kamasuutra "" , otsast lõpuni . "
406	NA	" Miski ei aita , isegi muudrad "" "
407	NA	" "" Mis asjad ? "" "
408	NA	" "" Tupsesisesed harjutused , "" seletas Külliki punastades . "
409	NA	 Sergejev noogutas mõistvalt ja paitas kaaslase pead . 
410	NA	" "" Ma rääkisin sellest õele , "" jätkas Külliki , "" ta soovitas mul mitte tegelda rumalustega , vaid soetada laps ja elada temale . "
410	NA	 Aga mina nii ei suuda . 
410	NA	 Ma pole ikkagi mõni peletis , et nii varakult ennast maha kanda . 
410	NA	" Kui sa teaksid , kui palju on meil üksikemasid , kes spetsiaalselt muretsevad lapse , et oleks , keda türanniseerida "" "
411	NA	" "" Ma arvan , selle väikese vea me kõrvaldame kiiresti , "" lausus Sergejev ja tõmbas Külliki isaliku enesekindlusega enda vastu . "
412	 Viies peatükk 	 Viies peatükk 
413	 Eneseteostus 	 Eneseteostus 
414	NA	" "" Ja siis , usu või ära usu , nägin ma sortsi , "" lõi Sergejev risti ette . "
414	NA	" "" Tillukest sortsikest , vaat umbes nii pikka . "" "
414	NA	 ( Ta tõstis käe ja demonstreeris Luigele vahemaad õieliaetud pöidlast nimetissõrmeni ) . 
414	NA	" "" Istus raamaturiiulil , täpselt piibli kõrval , ja irvitas . "
414	NA	" Naeru vahele piiksus : "" Kas tõesti sina , Sergejev , arvad , et põrgut ei eksisteeri ? "
414	NA	 Et maakera on ümmargune , tiirleb ümber Päikese ja tema sisemuse moodustavad mineraalid ? 
414	NA	 Loll oled sa , Sergejev , ütlen ma sulle ! 
414	NA	" Kui väga teada tahad , siis naftat ei pumpa ka inimesed ise , vaid pritsime meie , see on neegrite higi , nende neegrite , kes Soodoma patule andusid ja nüüd karistuseks peavad rahuldama meie valve all valgeid naisi , kuni must nahavärv pingutusest maha koorub ja me nad kollastena maa peale tagasi saadame "" "
415	NA	" "" Päris andekas kujund , nafta kui neegrihigi , kasuta kindlasti mõnes luuletuses ära , "" ütles Luik , kes oli algul kuulanud vana semu pajatust üsna hajameelselt , kuid vähehaaval sedavõrd elavnenud , et hakkas isegi itsitama . "
415	NA	" "" Ma tundsin New Yorgis üht mehhiklast , kes ka nägi viirastusi . "
415	NA	 Tal juhtus ükskord , et ärkas öösel , ja avastas , et toas roomab iguaan . 
415	NA	" Küll ta püüdis elukat matšeetega maha lüüa , aga too ei mõelnudki kärvata , hoopis pooldus pärast iga hoopi , kuni lõpuks terve tuba kubises väikestest iguaanikestest nagu Acapulco kallas "" "
416	NA	" "" Sorts pole iguaan , "" vaidles Sergejev vastu , pisut solvunud , et Luik võrdleb kristlust ebausuga . "
417	NA	" "" Ära räägi midagi , indiaanlased peavad teispoolse maailmaga tihedamat sidet kui meie , nad söövad mitmesuguseid hallutsinogeene , kärbseseeni ja muud , ja omandavad spiritistlikud võimed . "
417	NA	 Tiit Rebane võib sulle sellest palju jutustada . 
417	NA	" Aga missugune sinu sorts välja nägi ? "" küsis Luik , märgates , et Sergejevit ei huvita indiaanlased . "
417	NA	" "" Kas tal saba oli ? "" "
418	NA	" "" Muidugi oli , "" vastas Sergejev tähtsalt , "" ja tillukesed sarved , nagu autokuradil . "
418	NA	" Keha aga katsid ehtsad karvad , vastikut värvi , pruunikaspunased , umbes nagu sõnnil "" "
419	NA	" "" Olid sa väga purjus ? "" "
420	NA	" "" Üksjagu , "" tunnistas Sergejev . "
421	NA	" "" Ja kuidas te teineteisest lahkusite ? "" "
422	NA	" "" Ma jooksin kööki leivanuga tooma , et teda hirmutada , aga kui tagasi jõudsin , oli ta kadunud "" "
423	NA	" "" Kas ristimärgist poleks piisanud ? "
423	NA	" Romaanides kirjutatakse , et nad kardavad seda nagu tuld "" "
424	NA	 Sergejev tõmbus pisut mossi . 
425	NA	" "" Ma proovisin , aga ei aidanud , "" ütles ta . "
425	NA	" "" Saatana sigidikud on jultunuks muutunud . "
425	NA	" Ma ju ütlesin , istus otse piibli kõrval ja tundis end seal nagu kodus "" "
426	NA	 Luik valas Sergejevi klaasi uue annuse veini ja kohendas kimonot . 
426	NA	 Ehkki kell näitas pealelõunat , oli ta alles tõusnud . 
426	NA	 Tuba ühiskorteris , mille ta papa Haraldi abiga oli üürinud , ei stimuleerinud varast ärkamist . 
426	NA	 Põhjapoolne , puudega varjatud aken jättis mulje , et päeva polegi ja öö läheb sujuvalt üle otse õhtuks ning vastupidi . 
426	NA	 Keskküte puudus , elektriradiaator ei suutnud ruumi talutavalt soojendada , isegi kuuma dušši polnud – üksnes uberik köök ja käimla , mida ei tihanud kuidagi tualetiks nimetada , mõlemad kahe peale mingi kahtlase naabriga . 
426	NA	 Kuid kuhugi mujale ka polnud minna : mamma Linda korteris valitses niikuinii ülerahvastus . 
426	NA	 Tõsi , papa pakkus talle võimalust asuda elama tema poole , kuid Luik , ehkki tänulik , keeldus , mõistes , et kujuneb papale koormaks . 
427	NA	 Sergejevi Eestisse kolimise uudise tõi Luigeni täiesti ootamatult ei keegi muu kui mamma Linda . 
427	NA	 Mamma nimelt oli väga pahane , miks mingid venelased teavad tema poja käekäigust rohkem kui lihane ema . 
427	NA	" "" Keda sa silmas pead , kas onu Vasjat ? "" salvas Luik , keda nördis mamma uue elukaaslase rahvus . "
427	NA	 Selle peale tõmbus mamma tagasi , ja ütles , ta täpselt ei tea , aga keegi Silveri kolleeg olevat küll saanud tema nooremalt pojalt mitu välismaa postkaarti . 
427	NA	 Luik taipas kohe , kellest jutt , ja arvas esmalt , et mamma ajab midagi segamini , kuid siis saabus Moskvast komandeeringust vanem vend ja kinnitas – jah , tõepoolest , nende Instituudis töötab keegi endine leningradlane Pavel Sergejev , kes on abielus Tiia Metsaga . 
428	NA	 Luik otsis vana semu üles , käis tollel korra külaski , kuid perekondlik atmosfäär ei mõjunud soodsalt poissmeeste sõpruse uuendamisele . 
428	NA	 Täna , kus nad kohtusid Luige boheemlikus üüritoas , klappis jutt paremini , mida tõendas ka see , et Sergejev pihtis talle oma seiklusi sortsidega . 
429	NA	" "" On nendel venelastel alles luulud , "" mõtles Luik endamisi . "
429	NA	" "" Pesueht Dostojevski . "
429	NA	" Peterburi sooaurud , hüsteerilised naised ja igavene tõe- ja jumalaotsing "" "
430	NA	" "" On alles kinnine see Luik , "" mõtles samal ajal Sergejev . "
430	NA	" "" Justkui räägib sinuga avameelselt , naerab , aga kogu aeg tajud , et see on kas poos või mäng . "
430	NA	" Äkki on ta tõepoolest KGB palgal ? "" "
431	NA	 Luik tabas ära Sergejevi umbuskliku pilgu . 
432	NA	" "" Sellele on ka räägitud , "" mõtles ta kibedusega . "
432	NA	" "" Ma olen täielik paaria . "
432	NA	" Ikka on nii , et inimest kahtlustatakse just selles , milles ta kõige vähem süüdi on "" "
433	NA	 Ta oli juba kuulnud , et klassivend Ivar Ümiseja levitab tema kohta laimu , nagu oleks ta käinud välismaal eesti pagulaste järgi nuhkimas . 
434	NA	" "" Ei , ta on ikkagi poeet , "" mõtles Sergejev , märganud Luige tusast ilmet , "" avantürist küll , aga mitte koputaja ; muidu ta ei kirjutaks nii korralikke luuletusi . "
434	NA	" Nuhiks hakkavad keskpärasused , nagu Bulgarin "" "
435	NA	" "" Ah jaa , ma siin vaatasin sinu luuletusi , "" ütles Luik äkki , otsekui oleks ta kuulnud Sergejevi sisemist häält , "" tead , pole viga , pole üldse viga . "
435	NA	" Ma küll ei tunne vene keelt peensusteni , aga minu meelest leidus seal isegi väga õnnestunud kujundeid "" "
436	NA	 Tegelikult polnud Sergejevi luuletused Luige meelest kaugeltki nii suurepärased , aga ta ei kuulunud inimeste hulka , kes peavad tõde kallimaks headest suhetest . 
437	NA	 Ta hakkas tuhnima veiniklaaside , suitsupakkide ja ääreni täis tuhatooside vahel kõrguvas paberikuhjas , tõmbas sealt pärast pikka otsimist välja läbipaistvad plastmasskaaned , avas need ning hakkas lehitsema imeõhukesi krabisevaid lehti . 
438	NA	" "" Võiks küll tõlkida eesti keelde , miks mitte . "
438	NA	" Ainult et kes neid avaldab ? "" "
439	NA	" "" Kas sul pole mõnes toimetuses tutvusi ? "" "
440	NA	" "" Meil siin ainult üks kirjandusajakiri ongi , aga ma kardan , et sinna on mul , kuidas see idioom kõlaski , "
440	NA	" eks ? "" "
441	NA	" "" Õige . "
441	NA	" Aga miks ? "" "
442	NA	 Luik ajas end kohevile . 
443	NA	" "" Vaata , ma lasksin mõned oma luuletused ära trükkida ühes emigrantide kirjandusajakirjas . "
443	NA	 Sellega ma sattusin siin automaatselt musta nimekirja . 
443	NA	" Muide , kui tahad , siis sinna , Läände võin ma tõlkeid küll pakkuda "" "
444	NA	 Sergejev mõtles veidi . 
445	NA	" "" Ei , parem mitte . "
445	NA	" Mul Piiteris juba oli samizdati pärast pahandusi "" "
446	NA	 Veel paar nädalat tagasi oleks ta ehk sellest võimalusest kinni haaranud , aga nüüd olid tal tekkinud lootused siinpool piiri läbi lüüa - Külliki lubas teda tutvustada ühe filmirežissööriga , kes otsivat head dramaturgi . 
447	NA	" "" Kas sa kedagi Marksood tunned ? "" küsis ta . "
448	NA	" "" Kuulnud olen . "
448	NA	" Kas režissöör ? "" "
449	NA	" "" Täpselt nii . "
449	NA	 Aga üht stsenaristi , mis ta nimi oligi ? 
449	NA	 Mitte ei jää meelde . 
449	NA	 See tähendab üht väikest looma . 
449	NA	 Vene keeles 
449	NA	" "" "
450	NA	" "" Peast ei oska öelda , aga kohe uurime välja "" "
451	NA	" Luik kummardus , võttis maast küünlajala alt "" Vene-Eesti sõnaraamatu "" , avas selle ja kahvatas . "
452	NA	" "" Ega sa äkki ei pea silmas Ivar Ümisejat ? "" "
453	NA	 Sergejev vopsas endale teatraalselt vastu otsmikku . 
454	NA	" "" Just , Ümiseja . "
454	NA	" Ma ei suuda kuidagi esimest tähte välja hääldada "" "
455	NA	 Luik kogus end kiiresti . 
456	NA	" "" Miks ma Ivarit ei tunne , "" vastas ta joviaalselt . "
456	NA	" "" Kujuta ette , ta on mu klassivend . "
456	NA	 Kas tead , mis vingerpussi me talle kooli lõpuõhtul mängisime ? 
456	NA	 Ta on niisugune paks ja kohmakas , tüdrukutele ta ei meeldinud . 
456	NA	 Me sosistasime talle justkui saladuskatte all , et naabermajas , kergetööstustehnikumi ühiselamus on lustakaid piigasid , kes ootavad abituriente külla . 
456	NA	 Soovitasime käituda hästi julgelt , ikka kohe kätega asja kallale . 
456	NA	" Ta naasis , pool nägu kõrvakiilust punane , ja vandus mulle hirmsat kättemaksu "" "
457	NA	" Luik jättis rääkimata mitte üksnes selle , et vana klassivend teda laimab , vaid ka nendevahelise vimma algpõhjuse – rumal , aga agar mamma Linda oli enne lõpueksameid kutsunud Ümiseja oma "" andekale , kuid laisale "" pojale matemaatika järeleaitamistunde andma , ning repetiitor ei jätnud muidugi kasutamata võimalust , et koolis sellega kelkida . "
458	NA	" "" Aga mis sind nende kahega seob ? "" tundis Luik huvi . "
459	NA	" "" Sinu klassivend kirjutas stsenaariumi , mida Marksoo tahab filmida , aga käsikiri olevat nõrk , vajavat kohendamist . "
459	NA	" Mul on väikeseid lootusi see töö endale saada "" "
460	NA	 Luik küll väga kahtles , et Sergejevit keegi Eestis stsenaristina angažeerib , aga ta ei hakanud vana semu oma umbusuga kurvastama . 
461	NA	" "" See oleks küll tore ! "" kiitis ta . "
461	NA	" "" Ära siis mind unusta , ma võin filmile laulusõnad kirjutada . "
461	NA	" Kas või varjunime all "" "
462	NA	 Sergejev lubas lahkelt , ja tõusis püsti , et lahkuda . 
463	NA	" "" Kuhu sa kiirustad ? "" tundis Luik pettumust , et peab jääma üksi räpasesse üürituppa . "
464	NA	" "" Meil on täna tööl koosolek , "" valetas Sergejev . "
465	NA	 Ta ei tahtnud diskreetsusest tunnistada , et läheb kohtuma Küllikiga . 
466	NA	" "" Oota üks hetk , "" lausus Luik , ja hakkas taas palavikuliselt tuhnima paberikuhjas . "
466	NA	 Ta leidis sealt ühe vihiku ja ulatas Sergejevile . 
467	NA	" "" Näed , vaata minu luuletusi ka . "
467	NA	 Siin on üks uus , mis on pühendatud Brodskile . 
467	NA	 Kas tead , et ma kohtasin teda New Yorgis ? 
467	NA	 Muide , ega tema elu ka kerge pole . 
467	NA	" Raha teenib loengutega , luule , ütleb , ei huvita kapitalismis kedagi "" "
468	NA	" "" Oleks meil tema mured , "" kommenteeris Sergejev irooniliselt – ta armukadetses Brodskit , kes , temast erinevalt , oli juba kuulus . "
469	NA	 Ta võttis Luige vihiku , lehitses seda moe pärast , et demonstreerida pieteeti sõbra loomingu vastu ja toppis mappi . 
470	NA	" "" Kindlasti loen läbi , "" lubas ta kohusetundlikult . "
471	NA	 Tiia seiskas võlli , kuulatas , veendus , et esikusse pole tunginud röövlid , vaid lihtsalt abikaasa jõudis koju , ja hakkas taas väntama . 
471	NA	 Kui ateljee jaoks raha ei jätku , peab ise ennast varustama seelikute ja pükstega ; muide , pole veel kindel , kes paremini õmbleb , kas otsekui professionaalne rätsep-halturštšik või tema . 
472	NA	 Äkki tabas ta kõrv tasase ümina . 
472	NA	 Tiia muutus tähelepanelikuks : ebamusikaalne Sergejev jorutas laulda vaid väga heas tujus . 
472	NA	 Ta tundis korraks kiivusepalangut , kuid kustutas selle kohe : muidugi , pole just meeldiv teada , et su abikaasa sind petab , aga teisalt on see siiski parem , kui elada koos impotendiga . 
472	NA	 Lõpuks , keegi ei keelanud temalgi endale armukest soetamast – näe , Jürgen Kullamaa juba ilmutas viimasel konverentsil huvi taastada kunagine suhe . 
472	NA	 Ainult kas tema , Tiia , seda tahtis ? 
473	NA	 Ümin lähenes , siis katkes – umbes ukselävel . 
474	NA	" "" Kuidas etendus oli ? "" küsis Tiia , õmblustööd katkestamata . "
475	NA	" "" Ah etendus ? "" "
476	NA	 Süüdlaslikke noote häälest justkui ei kõlanud , järelikult ei leitud kohta , kus kahekesi olla , või segas midagi muud , näiteks menstruatsioonitsükkel . 
477	NA	" "" Etendus oli tipp-topp . "
477	NA	 Garderoob oli , ja puhvet oli , ja isegi eesriie . 
477	NA	" Kui see avanes , ilmusid nähtavale dekoratsioonid "" "
478	NA	" "" Aga näitlejad ? "" küsis Tiia süütult . "
479	NA	 Ta teadis , et ei käitu kõige õigemini , kuid midagi polnud parata – talle meeldis natuke piinata meest . 
479	NA	 Kui täditütar talle rääkis , et oli näinud Sergejevit tänaval koos ühe tuntud näitlejannaga , taipas Tiia kohe , miks abikaasa nii sagedasti on hakanud artistide kohvikut külastama , kuid ei näidanud seda millegagi välja , veel enam , rahustas sugulasegi maha , seletades , tegu olla ühise hea tuttavaga . 
480	NA	" "" Näitlejate kohta pole samuti ainsat halba sõna öelda , nad olid maitsekalt riides , käitusid kombekalt , ja kui rääkisid , siis lausa nagu lugesid luuletust . "
480	NA	 Muidugi , ühtki tunnet nende sisemuses ma ei märganud , aga see pole ilmselt ka oluline . 
480	NA	" Lõpuks , kust peaksidki eestlased teadma , mis vaevab venelast ? "" "
481	NA	 Tiia katkestas taas väntamise ja vaatas huviga Sergejevi poole . 
481	NA	 Seal ta seisis , pulmaülikond seljas , rühikas – nägi päris hea välja . 
482	NA	" "" Mis näidend see üldse oli ? "" "
483	NA	" "" "" Kolm õde "" "" . "
483	NA	 Ma vaatasin ja mõtlesin : jumal küll , need ohvitserid lähevad ju varsti tapalavale . 
483	NA	 Algab sõda , ja kes seal ellu jääb , selle tapavad bolševikud . 
483	NA	 Parim , mis Veršininit võib ees oodata , on šveitseri amet mõnes Pariisi kõrtsis . 
483	NA	" Laval polnud sellest kõigest muidugi jälgegi "" "
484	NA	" "" Eestlasele on see arusaamatu , "" lausus Tiia kategooriliselt . "
485	NA	" "" Just , ma hakkan alles nüüd taipama , et meie vahel haigutab kuristik . "
485	NA	 Meil on ju täiesti erinev minevik . 
485	NA	 Eestlane köhis alles suitsutares , kui meie aadel juba tsaaritapmise vandenõusid organiseeris . 
485	NA	 Usust ei maksa üldse rääkida . 
485	NA	" Kirik on eestlase jaoks ainult klubi , kus käiakse kaks korda aastas : jõululaupäeval ja lihavõttel "" "
486	NA	" "" Üks kord , "" täpsustas Tiia . "
486	NA	" "" Lihavõtte ajal kirikusse ei minda , niisama värvitakse kodus mune "" "
487	NA	" "" Seda enam . "
487	NA	 Aga venelased on väga usklik rahvas . 
487	NA	 Isegi praegu , ehkki bolševikud on püüdnud seda välja juurida . 
487	NA	 Religioon tekitab inimeses täiesti teise tundemaailma . 
487	NA	 Väljastpoolt võib asi paista lausa naeruväärne : kõnnib ringi pika habemega vaimulik , pobiseb midagi nina alla ja suitsetab viirukit . 
487	NA	" Kuid selle rituaali taga peitub sügav inimlik mõte "" "
488	NA	" "" Missugune ? "" "
489	NA	" "" Armasta oma ligimest nagu iseennast , "" ütles Sergejev veendunult . "
489	NA	" "" Luterlus seda ei viljele , talle piisab tehingust Jumalaga . "
489	NA	 Ja nii on ka teater , kus eestlased mängivad venelasi , eriti aadlit või intelligentsi , võlts . 
489	NA	" Eestlased ... "" "
490	NA	 Ta jäi äkki vait , vaatas Tiiale otsa ja küsis : 
491	NA	" "" Ega sa äkki ei solvu ? "" "
492	NA	 Tiia raputas pead . 
492	NA	 Ei , ta ei solvu . 
492	NA	 Vastupidi , ta tundis end nagu siis , kui oli veel armunud . 
492	NA	 Just niisugune Sergejev , tark , irooniline , erudeeritud , talle meeldis , sellise mehega ta oli abiellunud , ja abielluks uuesti . 
492	NA	 Kui Paulus ainult ometi oleks natuke ettevõtlikum , ta võiks palju saavutada ; vanaviisi jätkates ähvardas teda oht jääda hädavareseks . 
493	NA	" "" Vaata , juba tookord , kui me sinuga tutvusime , selles lossis , mõtlesin ma ühe paradoksi peale , "" jätkas Sergejev , olles enne end mugavalt toolile istuma seadnud . "
493	NA	" "" Mulle jäi siis silma , kui viisakad ja osavad olid need noormehed , kes seal kokteile segasid . "
493	NA	 Ma olin enne ka Eestis käinud , teadsin , et siin on kõrge teeninduskultuur , ega olnud seepärast üllatanud . 
493	NA	 Aga kui ma neid sulle kiitsin , puhkesid sina naerma ja seletasid , et need polegi päris baarmenid , vaid Instituudi laborandid , kes nii-öelda isetegevuse korras asusid peo puhuks leti taha . 
493	NA	 See jahmatas mind , ma hakkasin mõtlema , kuidas ma võisin niimoodi eksida , ja jõudsin järeldusele , et teil on kõrge teeninduskultuur lihtsalt veres . 
493	NA	" Teie , eestlased olete ju ka mitu sajandit elanud mõisas , ainult mitte kui aadlikud , vaid kui ... "" "
494	NA	 Ta peatus , otsides vähem solvavat väljendust , kuid Tiia ennetas teda , öeldes välja sõna , mida ta isegi oli mõelnud . 
495	NA	" "" Lakeid ? "" "
496	NA	" "" Just , lakeid . "
496	NA	" Aga tegelikult ei tahtnud ma üldse sellest rääkida , "" jätkas ta kiiresti . "
497	NA	" "" Millest siis ? "" lausus Tiia , nähes , et Sergejev ootab suunavat küsimust . "
498	NA	 Sergejev köhatas tähtsalt . 
499	NA	" "" Mulle tehti pakkumine "" "
500	NA	" "" Missugune ? "" oli Tiia intrigeeritud . "
501	NA	" "" Mäletad , ma rääkisin sulle režissöör Marksoost ? "" "
502	NA	" "" Muidugi mäletan . "
502	NA	" Kas ta kutsuski sind stsenaristiks ? "" "
503	NA	 Sergejev kohmetus . 
504	NA	" "" Mitte päris "" "
505	NA	 Ta viskas jala üle põlve ja lausus vaoshoitud edevusega : 
506	NA	" "" Ta tahab , et ma mängiksin tema filmis "" "
507	NA	 Tiia esmalt jahmatas , kuid siis puhkes nakatavalt naerma . 
507	NA	 Kõike oleks ta oodanud , aga et Sergejevist saab filminäitleja ... ? 
508	NA	" "" Mida sa naerad ? "" lausus Sergejev pisut solvunult . "
508	NA	" "" See pole üldse nii väike osa . "
508	NA	" Ma pean kehastama vene ohvitseri , kes sõidab arreteerima üht mässulist , ja armub kohalikusse krahvinnasse "" "
509	NA	 Tiia hüppas püsti nii tormakalt , et pidi peaaegu õmblusmasina põrandale lükkama . 
510	NA	" "" Ma üldse ei naera , see on suurepärane ! "" "
511	NA	 Sergejev vaatas rahuldustundega , kuidas Tiia hakkas rabelema , jooksis tema juurde , istus sülle ja põimis käed ümber tema kaela . 
511	NA	 Nii vähe oligi vaja , et ära teenida naise armastus ! 
512	NA	" "" Tõsi , ma ei ole veel päris kindel , kas ma nõustun , "" teatas ta koketselt . "
513	NA	" "" Miks ? "" "
514	NA	" "" Stsenaarium on nõrk . "
514	NA	" Autori järgi eelistab krahvinna ohvitserile mässulist "" "
515	NA	" "" Mis see sinusse puutub ? "
515	NA	 Sina oled kõigest näitleja . 
515	NA	" Kas sa hobuse seljas ka ratsutad ? "" "
516	NA	" "" Käsikirja järgi küll . "
516	NA	 Tõsi , mulle öeldi , et mulle leitakse asendaja , kaskadöör . 
516	NA	" Ma ei hakanud neid esialgu pühendama oma sportlikku minevikku , kui asi võteteni jõuab , küll me siis vaatame , kumb meist paremini hobuse seljas püsib "" "
517	NA	" "" Ja millal võtted algavad ? "" "
518	NA	" "" Varsti . "
518	NA	 See tähendab , esmalt tulevad proovivõtted . 
518	NA	" See on Marksoo esimene film , stuudio ei usalda teda , nad tahavad esmalt veenduda , kas ta üldse tuleb näitlejatega toime "" "
519	NA	" "" Ja sina , muide , näita talle , et sa pole võhik dramaturgias . "
519	NA	" Kui midagi ei meeldi , kritiseeri julgesti "" "
520	NA	 Tiia optimism erutas Sergejevit . 
521	NA	" "" Kas Kristiina magab juba ? "" küsis ta vandeseltslaslikult ja asetas käe Tiia puusale . "
522	NA	 Tiia lõi korraks kõhklema – polnud just kõige ohutum päev , kuid ei suutnud kiusatusele vastu seista ja noogutas . 
522	NA	 Lõpuks , filminäitlejatele makstakse päris hästi , kui kahe lapsega väga koormavaks läheb , võib hoidja palgata . 
523	NA	 Külliki Veetilk istus pitsilise öösärgi väel vanaaegses puusängis , siidtekk üle jalgade , pikad kastanpruunid juuksed lahtiselt õlgadel ja vaatas armunult Tiit Rebast , kes kohmetult tiris üle pea linast pluusi . 
524	NA	" "" Jumal küll , mida ta ometi koperdab ! "" mõtles Külliki , ehkki tema näolt polnud võimalik välja lugeda vähimatki rahulolematuse märki , seal valitses muretu idüll . "
525	NA	 Lõpuks õnnestus Tiidul särgist vabaneda , ta asetas selle ettevaatlikult toolile ja jäi kohmetult seisma . 
526	NA	" "" Püksid maha ! "
526	NA	" Ega sa ometi pükstega voodisse ei roni ! "" mõtles Külliki ärevalt . "
527	NA	 Tiit kõhkles , kuid leidis lõpuks lahenduse : puges välkkiiresti teki alla , tiris seal linased püksid jalast ja heitis maha , pärsia vaibale . 
528	NA	" "" Mats ! "
528	NA	 Minu kallis Mats ! 
528	NA	 Kui mehine sa oled ! 
528	NA	" Küll sul on tugevad käed , "" sosistas Külliki iharalt . "
529	NA	 Tiit naeratas meelitatult , kuid ei söandanud voodikaaslast puudutada . 
530	NA	" "" Stopp ! "" kostis eemalt närviline mehehääl . "
531	NA	 Kaamerasurin katkes , kustus prožektori valgusjuga , säng vajus otsekui varju . 
531	NA	 Ruumi täitsid sammud , köhatused , paberikrabin . 
531	NA	 Keegi tõmbas tikku . 
532	NA	 Külliki pilgust kadus kirg , selle asemele ilmus ükskõiksus . 
532	NA	" Ta sirutas käe välja ja tõmbas madratsi alt "" Salemi "" paki . "
533	NA	" "" Isegi tuld ei tule neil pähe daamile pakkuda , "" mõtles ta tülpinult . "
534	NA	 Tema etteheited ümberviibijate mühaklikkusele võis muide liigitada ülekohtuste kilda . 
534	NA	 Üliviisakas režissöör Marksoo ( kelle käsklus katkestaski tegevuse ) lausa sööstis oma lemmiknäitlejanna poole , tikutops käes . 
534	NA	 Olid alanud proovivõtted filmi jaoks , mis pidi rääkima eestlaste elust seitsmesaja-aastase balti-saksa okupatsiooni ajal. 
534	NA	 Külliki etendas krahvipreilit , kes armub oma mõisa kutsarisse , hilisemasse mässulisse . 
534	NA	 Ta oli ka peaaegu ainus professionaalne näitleja : Marksoo kunstiliste taotluste hulka kuulus elulähedus , seepärast eelistas ta asjaarmastajaid . 
534	NA	 Mässaja osasse oli ta valinud poeedi ja bardi Tiit Rebase , kellele tsaarivõimu esindajana oponeeris Sergejev . 
535	NA	 Marksoo silmad hiilgasid nagu alati : ta kuulus nende väheste õnnelike inimeste hulka , kes viibivad lakkamatus loomingulises eufoorias ja peavad kõike , mis nende käe all sünnib , geniaalseks . 
536	NA	" "" Kõik oli suurepärane , "" lausus ta , kui oli Küllikile tuld pakkunud . "
536	NA	" "" Ainult sina , Tiit , võiksid julgemalt käituda . "
536	NA	 Mõtle , et sinu kõrval lebab ikkagi veetlev naisterahvas . 
536	NA	" Kas su hormoonid tõesti ei elavne ? "" "
537	NA	" "" Nojaa , aga ta on ju mõisapreili , mina aga kõigest kutsar , ma peangi teda natuke pelgama "" "
538	NA	" "" Oot-oot , poisid , pidage kinni ! "" ajas oma suure kere mõisasaali nurgast odavalt nõukogude toolilt püsti filmi stsenarist Ivar Ümiseja . "
538	NA	 ( Marksoo otsustas eluläheduse nimel loobuda paviljoni kasutamisest ja valis võttepaigaks Eestimaa ühe ilusaima lossi - sama , kus aastaid tagasi peeti Rahva Meele Instituudi nääripidu . ) 
538	NA	 Õnnelik ja uhke , et tema käsikiri stuudio kunstinõukogus heaks kiideti ja temast varsti võib saada kuulus , ja mis veel tähtsam , rikas mees , sekkus Ümiseja igal võimalikul juhul võtetesse ja jagas oma soovitusi mitte üksnes näitlejatele , vaid ka kunstnikule ja isegi valgustajale . 
539	NA	" "" Ärge laske kompleksidel enda üle võimutseda , "" alustas ta järjekordset manitsuskõnet . "
539	NA	" "" Kas te tõesti arvate , et meie esivanemad tundsid aukartust teutooni tõu ees ? "
539	NA	 Kurat , lugege folkloori , eestlased on alati sakste üle irvitanud . 
539	NA	 Võib-olla kõige alguses , kui ristirüütlid siia ilmusid , nad veel kujutasid endast midagi , aga minu stsenaarium räägib hilisemast ajast , kui nad olid sugulastevaheliste abielude tõttu mandunud . 
539	NA	 Just eesti poisi vaprus paneb mõisapreilil vere käima , Külliki mängib selle hästi välja . 
539	NA	 Sina , Tiit , aga ära unusta , et sa tahad seksiga kätte maksta oma rahva kurnajale . 
539	NA	 Nii et mingist arakslöömisest ei saa juttugi olla . 
539	NA	 Püksid maha , ja kohe käpad külge . 
539	NA	 See kõik on mul muide kirjas ka . 
539	NA	" Stsenaariumit tuleb lugeda "" "
540	NA	 Nii öelnud , vajus ta tagasi toolile ja heitis kiire pilgu saali teise otsa , kus istus tema vihavaenlane Martin Luik . 
541	NA	 Käpad külge , mõtles Külliki põlastavalt , pahinaga suitsu suust välja puhudes . 
541	NA	 Ainult seda nad oskavad , eesti mehed . 
542	NA	" "" Pavel , mis sina Ivari teooriast arvad ? "" hõikas Marksoo . "
543	NA	" "" Mina ? "" küsis Luige seltsis suitsetav ohvitserimundris Sergejev imestunult . "
544	NA	" "" Just , sina "" "
545	NA	 Marksoo loomemeetod sisaldas veendumust , et stseen õnnestub paremini siis , kui sünnib elavas mõttevahetuses , ja ta pöördus sageli võtterühma liikmete poole palvega öelda oma arvamus . 
546	NA	 Erinevalt Ümisejast oli Sergejevil vaikne hääl , sellepärast jalutas ta Marksoo kutse peale lähemale ja alles siis küsis : 
547	NA	" "" Mis teid huvitab ? "" "
548	NA	" "" Meil tekkis küsimus , kas Mats peab preilit agaramalt ründama ? "" teatas Marksoo . "
549	NA	 Sergejev ei eputanud , kui kurtis Tiiale , et stsenaarium ei meeldi talle , kuid pakkumisest loobuda oli võimatu : kumbki , ei abikaasa ega armuke poleks talle seda andestanud . 
549	NA	" "" Dissertatsiooni kirjutada sa ei taha , sest nõukogude teadus on lollus , filmis mängida ka mitte , see on ka lollus . "
549	NA	" Võib-olla sa seletad mulle , mis sinu meelest ei ole lollus ? "" küsis Tiia peaaegu et tigedalt , kui mees teema uuesti üles võttis . "
549	NA	" Umbes sama rääkis ka Külliki : "" Pablo , ära suhtu sellesse nii tõsiselt , film on ju niikuinii haltuura , tõelist kunsti luuakse teatrilaval ... "" "
549	NA	 Nii püüdiski Sergejev käituda pragmaatiliselt : vastuvaidlematult täita , mis kästakse , ja muusse mitte sekkuda . 
549	NA	 Kuid täna piinas teda pohmelus ja ta oli jõudnud ohtlikult lähedale seisundile , kus tema kodulinna , Peterburi elanikud suure Dostojevski tähelepaneku järgi kaotavad enesevalitsemise ja hakkavad talitama omaenda huvidele vastu . 
550	NA	" "" Kui ta ei karda kõrvakiilu saada , siis miks mitte , "" vastas ta nii ükskõikselt kui võimalik . "
551	NA	 Ümiseja ajas end uuesti püsti . 
552	NA	" "" Miks ta peaks kõrvakiilu kartma ? "" teeskles ta imestust . "
552	NA	" "" Kus siin käsikirjas on midagi räägitud kõrvakiilust ? "" "
553	NA	" "" Siin pole sellest tõesti sõnagi , "" nõustus Sergejev . "
554	NA	" "" Aga peaks olema või ? "" küsis Marksoo , kellele meeldis provotseerida inimesi avameelsusele . "
555	NA	" "" Mitte just tingimata . "
555	NA	" Aga siis peaks mõisapreili nuusutama kokaiini "" "
556	NA	" "" Miks kokaiini ? "" muutus Marksoo üliuudishimulikuks . "
557	NA	" "" Sest LSD-d tollal ei tuntud "" "
558	NA	" "" Mis jama te ajate ? "
558	NA	 Mis kokaiin ? 
558	NA	 Mis LSD ? 
558	NA	" Ma just äsja seletasin , kuidas preili veedab hulga uneta öid , mõeldes kutsarile ! "" imestas Ümiseja edasi . "
559	NA	" "" Kas sind , Pavel , Ivari põhjendus ei veena ? "" küsis Marksoo . "
560	NA	 Sergejev suunas pilgu Küllikile , kes talle meeleheitlikult märku andis mitte vaielda , ja ohkas : 
561	NA	" "" Ei , mispärast , võib ka nii "" "
562	NA	 Kõik näis laabuvat , ja Marksoo valmistus juba andma käsklust võtte jätkamiseks , kui Ümiseja äkki kuidagi hästi erutatult , peaaegu kogeldes taas rääkima hakkas : 
563	NA	" "" Ma aiman , miks see koht ei taha õnnestuda . "
563	NA	 Te olete näitlejanna liiga sisse pakkinud . 
563	NA	" Stsenaariumis polnud tal küll midagi seljas "" "
564	NA	" "" Kostüümid meid praegu ei huvita , me filmime proovikaadreid , "" ütles Marksoo kiiresti – väga praktilise inimesena ei soovinud ta ebameeldivusi tsensuuriga . "
565	NA	" "" Aga just see muudab stseeni psühholoogiliselt ebausutavaks , "" jätkas Ümiseja kangekaelselt . "
565	NA	" "" Armunäljas naine ei riietu voodisse heites nagu külmakartlik vanaema "" "
566	NA	" "" Andreas , kas Külliki öösärk vastab tollase aja moele ? "" küsis Marksoo , rõõmus , et veel ühel võttegrupi liikmel avaneb võimalus rikastada episoodi analüüsi oma teadmistega . "
567	NA	 Filmi konsultant , Martin Luige klassivend Andreas Habitus ei vastanud kohe , sest kulistas parajasti pudelist õlut . 
567	NA	 Neelanud lonksu alla ja pühkinud suu kuivaks , tõusis ta püsti ja kõmistas ta üle saali : 
568	NA	" "" Öösärgi kohta ei oska ma midagi öelda , ma pole kunstiajaloolane , aga mis teie eelmisesse vaidlusesse puutub , siis mina usaldaksin armumängu ohjad hoopis preilile . "
568	NA	 Ta on ikkagi haritud neiu , kindlasti on ta lugenud kergemeelseid prantsuse romaane , võib-olla isegi de Sade'i . 
568	NA	" Kui ikka see lontrus kutsar ise pükse jalast ei saa ... "" "
569	NA	 Ta ei lõpetanud , sest vallandus üldine naer . 
570	NA	" "" Ma juba seletasin , miks ma nii käitusin , "" õigustas end Tiit Rebane , kellele ei meeldinud sõna lontrus . "
571	NA	 Tegelikult ta kartis Violetta Väli . 
572	NA	" "" Nii et ka sina , Andreas , arvad , et preili võiks olla rikutud olevus ? "" küsis Marksoo uudishimulikult . "
573	NA	 Andrease kõrval istuv Luik sosistas klassivennale midagi kõrva , too noogutas pead ja kõmistas : 
574	NA	" "" Jaa , tal võiks olla isegi kunstfalloste kollektsioon "" "
575	NA	 Naerupahvak kordus . 
576	NA	" "" Kuulge , see on tõsine film , aga mitte komöödia , "" vihastas Ümiseja . "
577	NA	" "" Komöödia , komöödia , "" ütles Sergejev vene keeles , vaikselt , kuid siiski nii , et kõik kuulsid . "
578	NA	" "" Mis siin koomilist on , kui tohib küsida ? "" lausus Ümiseja ähvardavalt . "
579	NA	" "" Kõik . "
579	NA	" Niisugust armustseeni pole võimalik ette kujutada "" "
580	NA	" "" Kuidas nii : pole võimalik ? "" läks Ümiseja marru . "
580	NA	" "" Miks pole võimalik ? "" "
581	NA	 Sergejev taipas , et on liiale läinud , ja muutis tooni sõbralikuks . 
582	NA	" "" Ivar , ma kardan , sul on aadli ja pärisorjade suhetest väär ettekujutus . "
582	NA	" Üks noor , korraliku kasvatuse saanud krahvinna ei vaadanud lakeide poolegi , suudlemisest rääkimata "" "
583	NA	 Talle tegelikult isegi meeldis natuke see juhmivõitu noorkirjanik , kellest hoovas , Chestertoni sõnu kasutades , ehtsa barbari heasüdamlikkust . 
584	NA	 Marksoo silmad süttisid taas . 
584	NA	 Ta lausa haistis , missugune suurepärane episood sellest lõpuks kujuneb , kui vaidluses on sündinud tõde ! 
585	NA	" "" Andreas , mis sina selle kohta ütled ? "
585	NA	" Kas leidub andmeid mõisarahva ja teenijate sugulise läbikäimise kohta ? "" "
586	NA	" "" Esimese öö õigus ! "" "
587	NA	" "" Täpselt nii , "" naeratas Sergejev vaevumärgatavalt . "
587	NA	" "" Iga edenenuma kultuuri meesliikmed tarbivad oma lõbuks madalamalt arenenud kultuuri naisi . "
587	NA	 Mõisahärra ja teenijatüdruk võivad ameleda , kus soovivad , parem muidugi heinakuhjas , aga miks mitte ka sulevoodis . 
587	NA	" Vastupidine on paraku nonsenss "" "
588	NA	" "" Aga mina olen Teaduste Akadeemia raamatukogus oma silmaga lugenud mälestusi ühest paruniprouast , kes pruukis koguni hobuseid ! "" teatas Ümiseja võidukalt . "
589	NA	" "" Hobuseid , aga mitte kutsareid , "" pillas Sergejev . "
590	NA	 Külliki ei pidanud vastu ja turtsatas , Ümiseja aga heitis Sergejevile hävitava pilgu . 
591	NA	" "" Mind siiski huvitab , kumb meist on autor ? "" küsis ta retooriliselt . "
592	NA	 Hetkeks tekkis ruumi pingeline vaikus . 
593	NA	" "" Duell ! "" hõikas Luik , kellele intriig valmistas tohutut naudingut . "
593	NA	 Laulusõnade autoriks teda küll keegi ei kutsunud , aga tänu Külliki eestkostele värbas Marksoo ta tööle režissööri abina . 
593	NA	" ( "" Marksoo täidab kõik minu soovid , täpselt nagu puudel , "" kiitles Külliki ) . "
593	NA	 See oli Luigele tähtis , sest ta kartis – ja õigustatult - , et teda võidakse võtta nõukogude seaduste järgi kohtulikule vastutusele hulkurluse pärast . 
593	NA	 Aga et ta pidi viibima ühes võttegrupis teda laimanud Ümisejaga , siis otsis ta igat võimalust , kuidas klassivenda endast välja viia . 
594	NA	 See tal ka õnnestus . 
595	NA	" "" Kes sinult midagi küsis ? "" pöördus Ümiseja raevunult Luige poole , taltsutas end siis ja lausus Marksoole : "
596	NA	" "" Režissöör , sa ikka vaata ka , keda sa tööle võtad , nii ei saa siin varsti enam millestki avameelselt rääkida "" "
597	NA	 Luik hüppas püsti , ja üksnes Sergejevi ja Andrease vahelesegamine päästis , et ta Ümisejale rusikatega kallale ei läinud . 
598	NA	" "" Hea küll , hea küll , poisid , ärge tülitsege , film - see on kollektiivne kunst , "" asus Marksoo kiiresti kõiki maha rahustama . "
598	NA	 Ta plaksutas käsi . 
599	NA	" "" Tähelepanu ! "
599	NA	" Tänan huvitava dispuudi eest , resümee on niisugune : meie filmi kangelased on üle eelarvamustest "" "
600	NA	 Tema silmad hiilgasid juba nagu suured teemandid . 
601	NA	" "" Peale sotsiaalsete iseärasuste eksisteerivad ka soolised , mis teatud olukorras võivad muuta sündmuste loogilist käiku . "
601	NA	" Õigus , Külliki ? "" "
602	NA	 Vastust ootamata käsutas ta : 
603	NA	" "" Kohtadele ! "
603	NA	 Misanstseen jääb samaks ! 
603	NA	" Ainult kirge , rohkem kirge ! "" "
604	NA	 Süttis prožektor , taandusid väitlejad , vaibus kõnesumin . 
605	NA	" "" Kas kõik on valmis ? "
605	NA	" Mootor ! "" käsutas Marksoo . "
605	NA	" "" Kaamera ! "
605	NA	 Luik ! 
605	NA	" Luik , kus sa oled ? "" "
606	NA	 Solvangust vihane Luik võttis pingilt väikese musta tahvli , kuhu kriidiga oli kirjutatud kaadri number , ja asus täitma otseseid töökohuseid . 
607	NA	 Õhtul tõi Tiit Rebane poest mõned pudelid veini ja tuli Luigega lepitust otsima - mitte et nad oleksid tülis olnud ( Luik hoidus üldse tülidest ) , aga teatud võõrdumine oli siiski aset leidnud . 
607	NA	" Kogu senise võtteaja polnud nad sõnagi rääkinud organisatsioonist "" Noor Eestlane "" ja Luige reisist . "
608	NA	" "" Ma ei tea , kas Siniaas ütles sulle , et ma otsustasin minna veel rohkem põranda alla ? "" küsis Rebane , kui esimesed klaasid olid tühjendatud . "
609	NA	" "" Minule ta ütles , et sa olevat organisatsioonist välja astunud , "" nõelas Luik . "
610	NA	 Rebane hakkas läkastama . 
611	NA	" "" Päris nii see muidugi polnud , ehkki ma ei salga , Valdurile võis asjast ka niisugune mulje jääda . "
611	NA	 Vaata , ma mõtlesin , et kui ma saavutan ühiskonnas teatud positsiooni , võib minust rohkem kasu olla . 
611	NA	 Siiani minu luuletusi ju ei avaldatud , keegi peale teie ei teadnudki , et ma neid kirjutan , nüüd aga olen ma tuntud inimene , käin isegi lugejatega kohtumas . 
611	NA	" Viimati ühes keskkoolis oli mul päris usalduslik jutuajamine "" "
612	NA	" "" Kuule , siis sa oled ju peaaegu nagu Jean-Paul Sartre . "
612	NA	" Tema koondas ka noori enda ümber , "" lausus Luik soosivalt , ja et tõsisemast arutlusest kõrvale põigelda , jätkas : "" Kuidas sul tsensuuriga suhted on ? "" "
613	NA	 Taipamata Luige kiidusõnade makjavellilikku iseloomu , hakkas Rebane kergendatult ja tõsimeeli seletama , kuidas Glavlit teda ruineerib . 
614	NA	" "" Kujuta ette , mul oli ühes luuletuses rida : "" idatuul toob häda "" , kohe küsiti , mis te sellega öelda tahate , kas Venemaalt puhuvad tuuled ei meeldi teile ? "" "
615	NA	 Uks krahvihärra magamistuppa , kus praegu seisid üksteise kõrval kümmekond raudvoodit , avanes ja nähtavale ilmus Sergejevi prillidega ja habemes nägu . 
616	NA	" "" Ega ma ei seganud ? "" "
617	NA	 Külliki oli sõitnud õhtusele etendusele ja Sergejev tundis ennast üksikult . 
618	NA	 Luik , keda tete a tete jutuajamine Rebasega eriti ei ahvatlenud , kutsus sõbra lahkelt seltskonda . 
619	NA	" "" Mida te arutate , kui saladus pole ? "" küsis Sergejev , kui talle oli harilikku veeklaasi valatud odavat punast veini . "
620	NA	" "" Rebane kurdab , et tsensuurile ei meeldi tema tsesuurid , "" kalambuuritses Luik . "
621	NA	" "" Võib-olla ta ütles midagi halba tseesari kohta ? "" muigas Sergejev . "
622	NA	" "" Mis tse-tse kärbes teid hammustanud on ? "" küsis Rebane , ja hakkas itsitama . "
623	NA	" "" Me mängime malet , "" torkas Luik . "
623	NA	" "" Inglise avangut . "
623	NA	" See algab käiguga c2-c4 "" "
624	NA	" "" Mina oskan ainult kabet , "" pareeris Rebane . "
625	NA	" "" Kas rahvusvahelist või vene kabet ? "" uudishimutses Sergejev . "
626	NA	" "" Mina ei tea , kuidas teda nimetatakse - kus pääseb tammi "" "
627	NA	" "" See tuletab mulle meelde Bratski hüdroelektrijaama , "" lausus Sergejev . "
628	NA	" "" Peaks Ümiseja BAM-ile saatma , "" teatas Luik . "
629	NA	" "" Suur ja lai on maa , mis on me kodu ! "" kuulutas Rebane ja tõstis klaasi pidulikult üles . "
630	NA	 Löödi kokku . 
630	NA	" Rebane kummardus põrandale asetatud "" Priima "" paki järele , paljastades oma hõreneva pealae . "
631	NA	" "" Näe , sul juba tonsuur nupu otsas , kas plaanid mungaks hakkamist ? "" küsis Luik . "
632	NA	" "" Arg orgia ei muuda midagi mehe ja naise suhetes , "" leidis Rebane . "
633	NA	" "" Ära hiili vastusest kõrvale , "" noomis Sergejev . "
634	NA	" "" Sina , Sergejev ... , "" alustas Rebane , kuid vaikis . "
635	NA	" "" Kohe ta ütleb mulle , et ma olen venelane ega saa millestki aru , "" ohkas Sergejev . "
636	NA	" "" Muidugi ei saa . "
636	NA	" Sul on indo-euroopa standardmõtlemine "" "
637	NA	" "" Ei ela ma ühelgi tänaval , mu koduks on NSV Liit , "" deklameeris Sergejev . "
638	NA	" "" Meil aiaäärne tänavas , kui armas oli see , "" lõi Luik laulu lahti . "
639	NA	" "" Kus kasteheinas põlvili me lapsed mängsime , "" toetas teda Rebane . "
640	NA	" "" Oh , issand ! "" ohkas Sergejev teatraalselt . "
640	NA	" "" Laena mulle kannelt , Vanemuine ! "" "
641	NA	" "" Küsi oma Brežnevilt , "" itsitas Rebane . "
642	NA	" "" Miks minu Brežnev ? "
642	NA	" Miks ta minu oma rohkem on kui sinu oma ? "" teeskles Sergejev solvumist . "
643	NA	" "" See on ju teie , vene võim , "" muigas Rebane . "
644	NA	" "" Mitte vene võim , vaid nõukogude võim , "" lausus Sergejev dotseerivalt ja tõstis näpu oma mõtte kinnituseks üles . "
645	NA	" "" Mis vahet seal on ? "" porises Rebane . "
646	NA	" "" Vahe on suur . "
646	NA	" Vene võim tähendaks , et võimul on venelased "" "
647	NA	" "" Aga kes siis on , hiinlased või ? "" "
648	NA	" "" Kommunistid ! "
648	NA	" Kelle seas on muide hea hulk eestlasigi "" "
649	NA	" "" Need on kaasajooksikud . "
649	NA	" Pole rahvast ilma ebardita "" "
650	NA	" "" Miks sa arvad , et just eesti kommunistid on kaasajooksikud ? "
650	NA	" Aga võib-olla on hoopis vene kommunistid kaasajooksikud ? "" "
651	NA	" "" Kellega nad sinu arvates kaasa jooksid ? "" "
652	NA	" "" Juutidega ja muude muulastega . "
652	NA	" Hakkame otsast peale lugema : Trotski , Kamenev , Zinovjev , Stalin , Kaganovitš , - kes neist , lubage küsida , oli venelane ? "" "
653	NA	" "" Aga miks te nad siis võimule lubasite , kui nad teile ei meeldi ? "" küsis Rebane kavalalt . "
654	NA	" "" Me ei lubanudki , nad ise tulid , jõuga . "
654	NA	" Läti kütid tegid pahh-pahh , ja teie kindral Kork jagas käske "" "
655	NA	" "" Meie siin küll ühtki korki ega korgitseri ei tunnista "" "
656	NA	" "" Cordon sanitaire , "" ütles Sergejev ja haigutas . "
657	NA	" "" Mis asja ? "" ei taibanud Rebane . "
658	NA	" "" Pavel tahab öelda , et Eesti Vabariik sündis ainult tänu lääneriikide abile , "" seletas Luik , keda vaidlus vägagi lõbustas . "
659	NA	" "" Hea küll , nõukogude võimu sa ajad muulaste kaela , aga kes algatas tsaariaja venestamise ? "
659	NA	" Kas ka läti kütid ? "" "
660	NA	" "" Nagu ütles juba Leontjev , polnud see mitte venestamine , vaid europiseerimine "" "
661	NA	" "" Kes on Leontjev ? "" küsis uudishimulik Luik . "
662	NA	" "" Sajandilõpu aadli-ideoloog "" "
663	NA	" "" Ühesõnaga Goebbels , "" itsitas Rebane . "
664	NA	 Sergejev näis olevat puudutatud . 
665	NA	" "" Loe Baeri , siis näed , missugune vaimupimedus teie kubermangus veel sada aastat tagasi valitses "" "
666	NA	" "" Sellel sinu Baeril peseme meie kord aastas šampusega pead , "" kostis Rebane . "
667	NA	 Nii vaieldi , kuni kogu vein oli ära joodud , ja mindi magama . 
668	 Kuues peatükk 	 Kuues peatükk 
669	 Ema 	 Ema 
670	NA	 Tere , noorus , mõtles Luik , kui vahva rätsepa rattad veeresid üle raudteerööbaste ja eemalt hakkas paistma linn , mida rahvas peaaegu mütoloogiliselt austas , küll kutsudes Emajõe Ateenaks , küll rääkides mingist erilisest Tartu vaimust . 
670	NA	 Luik ise oli veendunud , et jumaldamise tegelikku põhjust tuleb otsida , nagu ikka , hoopis sügavamalt – mitte tarkuse templi võlvide alt ega isegi mitte teadmiste varasalve põhjast , vaid kriuksuvast ühiselamuvoodist . 
670	NA	 Just siin , ülikoolilinnas vabanes suur hulk rahvuskaaslasi süütuse raskest taagast . 
670	NA	 Tõsi , tänaseks olid kombed muutunud , enam polnud defloratsiooniks tarvis eelnevalt sooritada sisseastumiseksameid , piinarikka protseduuri võis läbida ka kodus , kujundlikult öeldes vanemate silma all , mis oli muidugi palju mõnusam ja hügieenilisem . 
670	NA	 Kokkuvõttes oligi juba märgata , et Tartu kuulsus hakkab hääbuma ; kuid Luige põlvkonna kohta väide veel ei kehtinud . 
671	NA	 Teda ennast muide pühendati armukunsti saladustesse juba abituriendipõlves , kui ühele mamma Linda alluvale , punapäisele ja tulist lõuna-slaavi verd proviisorile hakkas meeldima nägus , beatlesi-soenguga noormees ; Tartu , ja seejärel Piiter lisasid esimesele kogemusele lihtsalt uusi . 
671	NA	" Kuid füüsilisest initsiatsioonist tähtsamaks pidas Luik mentaalset , ja selles mõttes oli Tartu tähtsust tema kujunemisele raske üle hinnata – siin ta tutvus Valdur Siniaasa ja Tiit Rebasega , siin nad unistasid koos kodumaa vabadusest , siin asutasid organisatsiooni "" Noor Eestlane "" ; ja alles nüüd , kui püstitatud eesmärk oli saavutatud , mõistis Luik , et pole midagi hirmsamat unelmate täitumisest - sest mille nimel siis edasi elada ? "
671	NA	 Kust leida uus aade ? 
672	NA	 Muidugi , mingeid lootusi võis praegugi hellitada , juba nõukogude ajal jõudsid vanad semud Siniaasa eestmõtlemisel järeldusele , et Põhja-Eesti eesotsas kubermangulinn Reveliga on alati etendanud kollaboratsiooni kantsi häbiväärset rolli , ning kui kusagilt otsida ehtsat , ürgset rahvusidentiteeti , siis , analoogiliselt Ühendriikidega , Lõunast . 
672	NA	 Nad arutasid isegi võimalust kuulutada salaja välja Ugandi vabariik , valida pealinnaks Tartu ja riigikeeleks võru murre – plaan , mille ainsa miinusena nähti uue riigi nime kõlalist sarnasust Idi Amini Ugandaga . 
672	NA	 Juhan Marabu , jurist-autodidakt ja Luige hilisem šeff-semu täiendas ideed ettepanekuga nõuda Toompealt sisse reparatsioonid võrukestele läbi aegade tekitatud kahju eest . 
672	NA	" Ja kuigi tänaseks oli saatus vanad semud lahutanud , ja ka Tartu oli muutunud ega sobinud oma uue , transnatsionaalse vaimuga soome-ugri tõupuhtuse sümboliks , ei võinud siiski välistada , et kord kogunevad nad taas ja asutavad veel ühe organisatsiooni , näiteks "" Tamula tiigrid "" ( analoogiliselt "" Tamiili tiigritega "" ) , sihiga heisata soodsa poliitilise konjunktuuri saabudes ÜRO peahoone ette veel üks lipp . "
672	NA	 Või miks üksainus ? 
672	NA	 Kas maailmas vähe oli ikestatud rahvaid ? 
672	NA	 Šotlased , baskid , bretoonid , retoromaanid , saamid , kui tuntumaid meenutada . 
672	NA	 Aga kui laguneksid Venemaa ja Ameerika , mis siis veel juhtuks ! 
672	NA	 Luige fantaasia hakkas pidurdamatult looma tulevast maailmakorda : Dakota Vabariik , Handi-Mansi Föderatsioon , Komi Impeerium ... Tiit Rebanegi hülgaks ehk uue Custeri veresauna nimel Violetta Väli alfonsi staatuse ja lendaks nendega koos Ameerikasse , et kahvanäod välja kihutada ja tagastada kontinent seaduslikele peremeestele , indiaanlastele . 
673	NA	 Kuid elukreedo formeerimine polnud sugugi ainus , miks see linn , mille piiri ta just ületas , talle nii tähtis tundus . 
673	NA	 Luik tundis liigutust , mõeldes , et ilma Tartuta poleks teda ennast üldse olemaski . 
673	NA	 Just siinse raudteejaama perroonil murdis papa Harald puusa , kui ta Heidelbergist naastes äpardunult rongist maha astus , ja just siinses kuulsas haiglas paigutati luu valesti kokku , mis papale tollal , nagu ta hiljem pihtis , hirmsasti meelehärmi valmistas , aga mis kummalisel kombel päästis ta elu - sest mõne aasta pärast algas suur maailmasõda , ja võis mürki võtta , et kui papat poleks mobiliseerinud venelased ( kes oma korralageduses võisid ta ehk veel ära unustada ) , siis sakslased kindlasti , ning kogu vahe oleks olnud vaid selles , kas papa oleks tapetud Velikije Luki all või Tšehhi põrgus – just seal , kust imekombel naasis ainult ilma kahe sõrmeta mamma Linda praegune kallim , Austraalia eestlane onu Feliks ; aga kaht niisugust õnneloosi poleks tõenäosusteooria kuidagi lubanud . 
674	NA	 Ja veel . 
674	NA	 Ka selle paiga nimi oli Tartu , kuhu papa Harald pärast sõda uue generaalplaani koostamiseks komandeeriti ( oli ju tarvis üles ehitada see , mis eelnevalt puruks pommitati ) , kus ta külmetus , ja kus keegi Linda Sule nimeline apteegimüüja hajameelsele haigele koos aspiriiniga ilmselt ka hispaania kärbse tinktuuri kaela määris , nii et papa tasakaalu kaotas , ühele põlvele langes ja oma käe ja südame loovutas . 
675	NA	 Ja veel , ja veel , ja veel . 
675	NA	 Ka see oli Tartu , kus Luik terve aasta jagas tuba kalli venna Silveriga , kelle surma saladus teda praegu piinas . 
675	NA	 Mitte kunagi varem ega mitte kunagi hiljem ei tundnud nad nii suurt lähedust , nagu tol külmal talvel , kui lumi krudises mitte päris ühes taktis poodi või sauna astuvate jalgade all ( Luik oli vanemast vennast pikem ja pidi tegema vähem samme ) . 
675	NA	 Koolipõlves haigutas nende vahel ületamatu kuristikuna konstantne ( nagu Silver tavatses väljenduda ) viieaastane vanusevahe , kui Luigele ulatati pidulikult nõukogude pass , õlitas vanem vend juba sõjaväes automaati , ja vaid selle üürikese ajavahemiku , mil tema enne Piiterit Tartus filoloogineidudel päid segi ajas , veetsid nad koos , ühes üüritoas , nagu kaks peaaegu võrdset täiskasvanud noormeest , tõsi , tuupides teine teist teadust - Silver puhast ja Luik armastuse matemaatikat . 
675	NA	 Kuni vanem vend kuulas loengut hulkade teooriast , uuris Luik kodus mõne punapõskse kursusekaaslase sinusoide , ja kui Silver õhtul kontrolltöö taha istus , kiirustas tema Siniaasa juurde katlamajja kodumaa-armastuse seminari . 
675	NA	 Muide , selle üle , kumb õppeaine eluks vajalikum on , nad ei vaielnud , tunnustades teineteise õigust iseseisvale valikule – alles hiljem hakkas Luik tundma kogemuslikku üleolekut ühe naise külge klammerdunud vennast . 
675	NA	 Siis lõppes kooliaasta , Luik siirdus Siniaasa korraldusel Piiterisse omandama teadmisi teatriteaduse vallas , mis võimaldaksid tal mängida armunud rüütli osa mõne välismaa tudengineiu ees , ja tuli oma ülesandega nii hästi toime , et leidis ennast peagi esmalt Dolorese ja seejärel Hannele rinnalt , jõudes viimases asendis välja Läände ; kui ta sealt naasis , oli Silveril juba oma elu . 
676	NA	 Peatanud vahva rätsepa , võttis Luik tagaistmelt külakostiks kaasa ostetud siidripudeli ja tervitas hetk hiljem sügava ringutusega kuidagi väsinult puhuvat Boreast . 
676	NA	 Paneelmaja , mille poole ta suundus , kehastas vana semu ja praeguse vaenlase Pavel Sergejevi õnnestunult määratletud arhitektuuristiili - baracco . 
676	NA	 Päris kindlasti võinuks mamma oma kolmetoalise pealinna korteri eest siin , provintsis vastu saada väikese maja ; kuid tema toimis , nagu ikka , mõtlemata , ainult tuju ajel , erinedes selles mõttes oma miniast , kelle praktilist meelt mamma muide kiitis igal võimalusel . 
676	NA	 Lese suurimaks operatsiooniks võiski lugeda eluaseme probleemi lahendamist ; papa Kala , küll tähtis ja suurte sidemetega nõukogude direktor , pidi kindlustama tuleviku siiski korraga kolmele tütrele , mistõttu Üllekese kaasavara moodustas küll korter , kuid kõigest ühetoaline ja lisaks veel pealinna servas . 
676	NA	 Kuid käli polnuks käli , kui ta poleks sellest , toonastes oludes muide ometi kuninglikust kingitusest välja pigistanud maksimumi : ta üüris oma eluaseme võõrastele , ise koos abikaasaga kolis ajutiselt ämma juurde , ja kui hoiukassasse kogunes piisav hulk raha , vahetas pulmasaagi lisamaksu abil raudteelaste maja korteri vastu , kasutades ära ühe rööpmaseadja suuremat huvi alkoholi kui elutingimuste vastu . 
677	NA	 Trepikotta sisenenud , hoomas Luik tuttavat muutust organismis , mille kutsus esile iga visiit mamma Linda juurde – keskealisele mehele omane , normaalne enesekindlus kadus ja seda asendas seletamatu , irratsionaalne õudus , veel irratsionaalsem kui küüliku hirm boamao ees , mispuhul tung on vähemalt korrelatsioonis füüsilise jõuvahega . 
677	NA	" "" Kas ma ei öelnud sulle , mis kell sa pead kodus olema ? "" , "" Miks sul jälle püksid porised on ? "" , "" Sinu klassijuhataja helistas mulle ja kurtis , et sa vahid tüdrukute seeliku alla ! "" - kõik need prokuröri tooniga esitatud süüdistused kajasid Luige peas praegugi , otsekui oleks ta alles eile vahelejäänud vargapoisi kombel lipitsevalt piuksunud : "" Ausõna , ma enam ei tee ! "" "
677	NA	 Ja temal veel vedas , sest varsti pärast noorema poja sündi tüdines mamma Linda permanentsest kasvatuskohuste täitmisest ja naasis päeva esimeseks pooleks rohupudelite juurde , samal ajal kui Silveri varane lapsepõlv möödus lakkamatu ematerrori tingimustes . 
678	NA	 Jaa , mamma oli tugev isiksus , tõeline aasia satraap - kuid mis kõige hämmastavam , leidus mehi , kellele tema türannia meeldis , nii et mamma ei jäänud kunagi päris üksi , ehk täpsemalt öeldes , jäi küll , kuid just nii kauaks , kuni ise soovis . 
678	NA	" Pärast papa Haraldi põgenemist oli mamma mitu aastat nautinud hüljatud abikaasa ja ema rolli , etendades seda niisuguse , lausa vana-kreeka tragöödia kirega , et Luik hirmuga mõtles , mis küll oleks saanud , kui nad Silveriga tollal veel väikesed oleksid olnud ( Euripides , "" Medeia "" ) . "
678	NA	 Võib-olla lootis mamma , et papa Harald varem või hiljem Canossasse viiva raja üles leiab - kuid kui seda ei juhtunud ega juhtunud , alistus saatusele . 
678	NA	 Kui Luik Läänest naasis , istus papa Haraldi kohal köögilaua kõige ebamugavamas nurgas , gaasipliidi ääres juba keegi onu Vasja . 
678	NA	 Esimesel hetkel Luik lausa solvus , kui avastas , et papa asemik , sõjatehase direktori autojuht pärineb okupantide leerist , kuid kui ta nägi , mismoodi mamma oma uut elukaaslast kohtleb , täitus ta süda algul kahjurõõmu ja siis isegi kaastundega . 
678	NA	" Kui papa Haraldit käsitles mamma eeskätt rahateenimismasinana , siis onu Vasja rolliks oli kodurobot , ta kooris viie suu suuruse leibkonna jaoks kartuleid , keetis suppi ning muidugi sõidutas mammat musta "" Volgaga "" tööle ja tagasi , nii et direktor pidi teinekord päris kaua ootama ; arvata võis , et just auto faktor oli olnud peamine , miks mamma kullipilk üldse sellel silmatorkamatul mehikesel peatus . "
678	NA	 Mamma poegadesse suhtus onu Vasja ülilojaalselt ja isegi üritas nendega eesti keelt purssida , ja kui mamma hakkas teda ärritama kiidulauluga oma noorusea austajate aadressil , kelle hulgas prevaleerisid Raud- ja Rüütliristi kavalerid , ei solvunud , ei minetanud enesevalitsemist , vaid pani järgmisel päeval rinda Võidumedali . 
679	NA	 Siis onu Vasja suri . 
679	NA	 See juhtus väga õigel ajal , just perestroika alguses , mis säästis teda suurtest ebameeldivustest . 
679	NA	 Paljude teiste eeskujul unustas mamma Lindagi äkki , et ta on hulk aastaid kuulunud parteisse ning üksvahe isegi töötanud Apteekide Peavalitsuse partorgina – naisolevusena ei paistnud ta mimikrit üldse hoomavat , andudes demonstratsioonidele ja pikettidele niisuguse kirega , nagu oleks tema , aga mitte Merlin Teeäär eluaeg trükkinud ümber nõukogudevastaseid teoseid . 
679	NA	" Vastse pensionärina viibis ta kõikidel kõnekoosolekutel , aplodeeris üks päev dissidentidele , teine päev Jürgen Kullamaale ja teistele rahvaliikumise juhtidele , vaimustatult kommenteerides sõnavõtte enam-vähem ühe ja sama lausega : "" Vaat , kus ütles ! "" , ning kindlasti oleks ta uue poliitilise konjunktuuri tingimustes veeretanud onu Vasja kaela kogu süü nii küüditamiste , okupatsiooni kui ka Tallinna pommitamise eest 1944. aastal , kui tubli köögitööline poleks jõudnud , nagu mainitud , ja nagu ütlevad tema rahvuskaaslased , tiraaži minna . "
679	NA	 Edasi ärkas nagu krahv Albert von Rudolphstadt varjusurmast Eesti Vabariik , ja pärast poole sajandi pikkust eemalviibimist kodumaale naasnud vaprate SS-sõdurite võitmatus rivis marssis mamma uksest sisse onu Feliks . 
680	NA	" "" Pojad , saage tuttavaks minu elu esimese ja kõige suurema armastusega , kellest sõda mind lahutas , "" teatas mamma ühel sünnipäeval . "
680	NA	" "" Feliks on samuti arhitekt , nagu oli teie isa , ainult tema ei projekteerinud mitte vene parteihooneid , vaid Austraalia pangamaju ! "" "
680	NA	 See oli muidugi reetmine , ja isegi topelt : esiteks mõnitati niimoodi papa Haraldit , kelle arhitektisaatus nõukogude võimu oludes ei saanudki kujuneda teistsuguseks , ja teiseks tõmmati jäme rist peale vendadele Luikedele endile - mamma sõnadest võis välja lugeda , et kui sõja oleks võitnud Hitler , oleks ta abiellunud onu Feliksiga , mis aga tähendas hoopis teist geenikombinatsiooni . 
681	NA	 Õnneks tundis Luik mammat liiga hästi , et tema paatosesse tõsiselt suhtuda . 
681	NA	 Mis eriline armastus neid abituriente ikka liitis , saati veel segasel sõja-ajal - hüva , suudlesid mõned korrad sirelipõõsas , jalutasid neljakümne teise aasta kuulsa pakasega käevangus rahvamajja peole , nii et mamma Linda siidisukkades jalad tookordsest külmetamisest praegugi ( või õigemini , just praegu ) valutavad , ja edasi ? 
681	NA	 Mamma armastas kogu elu ühtainsat inimest , iseennast , sellisele vanale lontrusele nagu onu Feliks võis aga sisendada ükskõik mida . 
681	NA	 Ega mamma poegadele elukaaslast esitledes ilmaasjata rohkem noorema poole kõõritanud , see tõendas , et ta tahtis uudisega Luigele meelehärmi valmistada , teda endast välja viia - ta oli ju isa poeg , ja kogu papale suunatud , väljaelamata viha sublimeeriti temale ümber . 
681	NA	 Ja kuigi teatud määral mamma plaan Luige psüühika õrnuse tõttu muidugi õnnestus , ja ta tõepoolest hoomas nördimust , oli ta siiski juba piisavalt vana ja kogenud , et mõista onu Feliksi ilmumise jumalikku tähendust , kes vana sõjamehe vaprusega võttis enda kanda peale mamma vanaduspäevade sisustamise ka sotsiaalhoolde kohused . 
682	NA	 Pidulik tutvumistalitus toimus veel kubermangulinnas Revelis , kuid õige pea leidis aset Suur Kolimine – mamma Linda ja onu Feliks otsustasid hilises armujoovastuses naasta oma nooruspäevade paradiisi Tartusse , täpsemalt just sellesse närusesse korterisse , mille taga Luik südame põksudes seisatas , ja kui ta oleks olnud vana semu ja praeguse vaenlase Sergejeviga üht usku , oleks ta kindlasti enne helistamist risti ette löönud . 
683	NA	 Keegi avama ei tulnud . 
683	NA	 Luik mõtles juba , et Ginger ja Fred ( nii hakkas ta mammat ja onu Feliksit endamisi kutsuma pärast seda , kui need ühel sünnipäeval grammofoni saatel temperamentselt tangot tantsisid ) on läinud kohvikusse , kuid katsus siis igaks juhuks ust , mis osutus olevat lahkelt valla kõigile , kes siit siseneda tahtsid . 
684	NA	 Vanaaegne trümoo , mille mamma oli lasknud onu Feliksil vana garderoobi küljest lahti kiskuda ja esikuseinale riputada , tõendas , et ta polnud korteriga eksinud . 
684	NA	 Sama kinnitas elutoast kanduv sõjakas ja kategooriline tämber , mille eest ta kunagi oli põgenenud Tartusse , siis Piiterisse ja lõpuks koguni välismaale - vanemaks saades hakkas Luik taipama , et tema armastuses nii luule kui ka kodumaa vastu on mõndagi freudistlikku . 
684	NA	 Hääl rääkis katkematult , mis meenutas Luigele üht perioodi lapsepõlvest , kui mammale meeldis edvistada tema poisi-iluga ja ta pidi tillukese paažina saatma mammat kohvikusse , kus nooruslik professoriproua kogu oma rahuldamatu libiido verbaalsesse sfääri paiskas , piinates sõbrannasid , kes masohhistidena muide sellest suurt mõnu tundsid . 
685	NA	 Sokistunud , astus Luik koputamata tuppa ja silmas kohe madalas tugitoolis mamma kühmus , kuid tugevat turja . 
685	NA	 Kedagi teist toas polnud – mamma rääkis telefoniga , ja nii kõvasti , nagu kardaks , et muidu tema jutt ei jõua vestluskaaslaseni . 
685	NA	 Paralleelselt vaatas mamma televiisorit , mille hääl oli välja lülitatud . 
685	NA	 Oli selge , et nii hõivatud inimesel pole kuidagi võimalik pöörata tähelepanu ootamatult saabunud pojale , mistõttu Luik tagasihoidlikult istus ukse juurde nurka toolile , võttis siidripudeli sülle ja jäi ootama . 
686	NA	" "" Kas kuulsite , et venelased on jälle hakanud tšetšeene tapma ? "
686	NA	 Ega nad ikka enne ei taltu , kui neile endile üks aatomipomm Kremli visatakse . 
686	NA	" Mina Bassajevi asemel oleksin juba ammu ... "" "
687	NA	 Mamma huvi maailma vastu mitte ei kahanenud aastatega , vaid aina kasvas , ning Luik nentis rahuldustundega , et kui – ptüi-ptüi-ptüi – midagi ootamatut ei juhtu , jätkub Gingeril veel kauaks elujõudu . 
687	NA	 Ent kus oli Fred ? 
687	NA	 Luik paotas uuesti esiku-ust , kuid ei kuulnud vähimatki krõbinat . 
687	NA	 Võib-olla veetis onu Feliks laupäeva pärastlõuna piljardisaalis ? 
687	NA	 Võib-olla , ehkki tõenäolisem , et ta läkitati poodi . 
688	NA	 Kuni mamma maailmapoliitikat lahkas , jäi Luik ajaviiteks uurima talle võõrast madalat ümmargust heleroosaks värvitud diivanilauda – ilmselt onu Feliksi kingitust . 
688	NA	 Praeguse pööbellikult kergekaalulise , plastmass-epohhi kohta väga massiivne mööbliese meenutas Luigele perekonna reliikviat , suurt söögilauda , mille taga nad pühapäeva hommikuti neljakesi , papa , mamma , Silver ja tema pannkooke sõid ja mille all Ivar Ümiseja talle viiendas klassis oli demonstreerinud pornograafilisi mängukaarte : samasugune raske ümmargune plaadiosa , samasugused jämedad jalad , ainult too laud oli kõrgem , ja naturaalsest puust , värvimata ... 
689	NA	 Mõte jäi Luigele , võiks öelda , ajju kinni , ja ta tundis seda , mida tunnevad romaanikangelased , kui nende kõige kallimad aated barbaarselt jalge alla tallatakse . 
689	NA	" "" Vurlede ja saatuse vastu on inimlaps jõuetu , "" tavatses filosoofiliselt konstateerida vana semu ja praegune alfons Tiit Rebane , oskamata muide eristada vurlesid saatusest . "
689	NA	 Kui onu Feliks rüvetatud pühadusega kuidagi seotud oli , siis ainult kui isehakanud tisler , kes mamma käsul soliidse söögilaua jalad lühemaks saagis ja saadud värdjaliku tulemuse vähimagi kõhkluseta roosaks värvis ( ja Luik ütles endale kohe , et ta seisab silmitsi pöördumatu protsessiga ) . 
690	NA	" "" Mis te räägite , ujuv bordell ? "" jõudis Luige kõrvu järjekordne passaaž lõputust telefonikõnest . "
690	NA	" "" Ja teie veel imestate , et ma sellest jõledast Tallinnast ära kolisin . "
690	NA	" Muide , minu lihane poeg töötab asutuses , mille kohuseks peaks olema kõigi ebaseaduslike immigrantide Narva jõe taha toimetamine - aga nemad selle asemel jagavad elamislubasid ... "" "
691	NA	 Viimase repliigi tõeline adressaat oli kahtlemata tema , et seda taibata , polnud tarvis isegi Teatriinstituudis õppida – mamma ise oli lavasuhtlemise võtted omandanud ilma mingisuguse erihariduseta , loomupärasest intelligentsist , nagu ta armastas hoobelda . 
691	NA	 Niisiis oli Luige saabumist märgatud , võib-olla juba aknast . 
691	NA	 Tavaliselt Luik end selliste sapiste märkustega rivist välja viia ei lasknud , kuid praegu koputas laud tema südametunnistusele nagu Klaasi tuhk , ja ta tõusis nii järsku , et siidripudel maha kukkus . 
692	NA	 Mamma tajus viivitamatult , et poeg on jõudnud seisundisse , kus vestlus temaga võib lõbu pakkuda , ta lõpetas kiiresti kõne , pani toru hargile ja pööras pea ukse poole . 
693	NA	 Luik ei suutnud end talitseda . 
694	NA	" "" Kes selle laua ära on solkinud ? "" küsis ta tervituse asemel . "
695	NA	" "" Sa tunned huvi minu mööbli vastu ? "
695	NA	 Vaata kui veider ! 
695	NA	" Minu arust oled sina oma osa pärandusest juba kätte saanud , "" vastas mamma koketeerivalt . "
696	NA	 Professoriproua tasemeni mamma kõrgest enesehinnangust hoolimata polnudki jõudnud , ta oli ikkagi külaapteekri tütar ega osanud välimuse eest hoolt kanda . 
696	NA	 Huulepuna määris paksult , aga naha kreemitamiseni ei jõudnudki . 
696	NA	 Küllap pruudiseisundit arvestades oli ta praegu püüdnud kortse varjata puuderdamisega , mis aga andis talle pisut kergemeelse väljanägemise . 
696	NA	 Juukseid oli mamma alati blondeerinud , ja nagu alati , vohasid selles heledas tihnikus ka praegu hallid juurikad . 
696	NA	 Kuid selle kõigega võis leppida - la femme est la femme - , kui mitte viimase moekarje järgi violetseks võõbatud huuled , mis pidid ilmselt imiteerima uppumissurma . 
697	NA	 Seljas oli mammal efektne kodukleit : suured helekollased ja erepunased Lõunamaa lilled sama geograafilise regiooni pimeda öö taustal ; see võis nüüd tõesti olla onu Feliksi kingitus , kuid Luik juba pelgas ühetähenduslikke prognoose . 
698	NA	" "" Minu huvi on puht-tunnetuslik . "
698	NA	 Kujuta ette , ma pole varem kunagi näinud roosast pähklipuust lauda . 
698	NA	" Kas toolid on läbi teinud sama metamorfoosi ? "" pareeris ta . "
699	NA	" "" Toolid viis Feliks prügimäele . "
699	NA	 Meie oleme lihtsad inimesed , sööme köögis . 
699	NA	 Ma oleksin nad maha müünud , aga kes seda vana kola tahab ? 
699	NA	" Ma isegi helistasin Üllele , ja küsisin , kas temal võiks toole kusagil vaja minna , aga ta ainult naeris selle peale "" "
700	NA	" "" Kes on Ülle ? "" küsis Luik hämmeldust teeseldes . "
700	NA	" "" Kas minu tundmatu poolõde ? "" "
701	NA	 Sellel tasasel märkusel oli ootamatult tugev mõju : mamma ärritus ja tõstis häält . 
702	NA	" "" Ülle on minu lapselapse ema . "
702	NA	 Sina palun ära tema kohta midagi halvasti ütle . 
702	NA	" Mind on ta armastanud nagu lihane tütar , ja ka sind on ta talunud , sinu võimatust iseloomust hoolimata , "" lausus ta võitleva ateisti tooniga . "
703	NA	" "" Ja surnutest me muidugi ei räägi . "
703	NA	" Nemad on mulla all ja nendele , nagu ütles juba isa , pole enam midagi vaja , eks ? "" torkas Luik sarkastiliselt ( Oo , Luik oskas olla sarkastiline ! ) "
704	NA	 Kogu jutuajamine kujunes hoopis teistsuguseks , kui ta oli ette kavatsenud , kuid mis parata ! 
704	NA	 Elu oli üldse ettenägematu asi , ja siin tuli alati olla valmis spontaanseteks otsusteks . 
704	NA	 Praegu näiteks rikkus ta täiesti teadlikult tabu , sest mamma Linda pool oli keelatud kasutada sõna isa ; kui jutus kuidagi mainitud isikust mööda ei pääsenud , pidi ütlema vanamees või vana Luik - mis Luigele meenutas primitiivsete suguharude kommet ohtlikku looma , Aafrikas lõvi ja muistsel Eestimaal hunti kutsuda ainult eufemistlikult . 
705	NA	 Kuid mamma närvikava oli juba niigi jõudnud esimese astme valmisoleku seisundisse ja ta ei suutnud midagi olulist oma ärritusele lisada . 
705	NA	 Vastupidi , ta isegi justkui rahunes pisut . 
706	NA	" "" Kas sul on Üllele mingeid pretensioone ? "" küsis ta , hääles hävitav , külm hukkamõist . "
707	NA	 Küsimuse tagamõte oli lihtne . 
707	NA	 Eesti on maa , kus naised nõuavad meestelt džentelmenlikku käitumist , ise samas vähimalgi määral pingutamata , et sarnaneda leediga . 
707	NA	 Isegi rahvuse reetur on siin paremas olukorras kui sõltumatu mees , keda naised peavad veel suuremaks paariaks . 
707	NA	 Niisiis ei tohtinud Luigel a priori olla lesele ühtki etteheidet . 
708	NA	 Ta oli sunnitud pisut järele andma , et visiit kohe skandaaliga ei lõpeks . 
709	NA	" "" Kui mehel on kodus kõik korras , kui teda seal armastatakse ja austatakse , siis ta nii lihtsalt endale kätt külge ei pane , "" ütles ta ettevaatlikult . "
710	NA	 Mamma oli väärikus ise . 
711	NA	" "" Ja mis Silveril sinu arvates puudus ? "
711	NA	" Kas sa võid mulle nimetada veel mõnda meest , kellel oleks nii eeskujulik abikaasa ja tark tütar ? "" "
712	NA	 Oli midagi hirmuäratavat selles , kuidas mamma kaitses miniat kahe lihase poja ees , kellest üks lebas juba hauas . 
712	NA	 Nii nägi välja naiste ringkäendus praktikas . 
712	NA	 Ainus võimalus , kuidas sellega võidelda , oli kasutada samu võtteid , mida pruukisid naised ise : intriige , silmakirjalikkust ja tagaseljahoope . 
712	NA	 Teeskle paipoissi , ja võib-olla sulle jutustatakse üht-teist . 
713	NA	" "" Miks ta siis enda tappis ? "" küsis Luik jonnakalt . "
714	NA	 Mamma silmist lendas läbi kummaline säde . 
714	NA	 Luik teadis hästi , mida see ühtaegu võimukas ja kuri helk tähendab - et mamma valdab teatud informatsiooni , aga eelistab oma teada jätta . 
715	NA	" "" Kui Sillu oleks tahtnud sulle sellest rääkida , oleks ta su ise üles otsinud "" "
716	NA	" "" Mind ei olnud siin "" "
717	NA	 Mamma vaikis . 
717	NA	 Oli näha , et ta ei ava saladust isegi mitte piinapingil . 
718	NA	" "" Jäta surnud rahule . "
718	NA	 Ja need , kes elavad , samuti . 
718	NA	" Pole vaja käia mööda ilma nuuskimas , "" lausus ta lõpuks kõlatult . "
719	NA	 Ahhaa , mõtles Luik rahuldatult , midagi ta siis ikkagi välja lobises - viimane lause näitas selgesti , et lesk on helistanud mammale ja kaevanud küdi liigse uudishimu üle ; orb vaevalt midagi ette võtma hakkas , ta oli selleks liiga enesekindel . 
720	NA	 Ta otsustas muuta taktikat . 
721	NA	" "" Kus onu Feliks on ? "" päris ta muretult . "
722	NA	 Mamma silmitses Luike ülimal määral kahtlustavalt . 
722	NA	" "" Murrab pead , mis auku ma talle kaevan , "" nentis Luik . "
723	NA	" "" Feliks läks vana klassivenna poole , "" vastas mamma lõpuks vastu tahtmist , võttis laua pealt päikeseprillid , pani ette ja pööras pilgu televiisoriekraanile . "
724	NA	" "" Värvid on liiga eredad , "" kaebas ta pirtsakalt . "
725	NA	" "" Kas tahad , ma reguleerin ära ? "" küsis Luik , ja sirutas juba käe laual lebava puldi poole , kuid mamma tõmbas selle paaniliselt eest ära . "
726	NA	" "" Pole vaja , sa ei oska "" "
727	NA	 Luik ei hakanud fokuseerima mamma tähelepanu tema elu viimasele mänguasjale , vaid kummardus ja tõstis siidripudeli põrandalt üles . 
728	NA	" "" Näed , ma tõin sulle emadepäeva puhul huvitavat napsi , "" lausus ta veel muretumalt . "
729	NA	" "" Mis see on ? "" "
730	NA	 Mamma kergitas prille , ja Luik nägi , et tema silmadesse ilmus ahne uudishimu : seitsmekümne ... 
730	NA	 ( Luik sooritas kiire tehte , lahutades hetkel käibivast aastanumbrist mamma sünniannaalid ) ... ühest eluaastast hoolimata oli mamma säilitanud huvi kõige uue ja moodsa vastu . 
731	NA	" "" Kohe ma valan sulle , siis proovid , "" lausus Luik , ja hakkas pilguga jooginõud otsima . "
732	NA	" "" Klaasid on köögis , "" juhatas mamma . "
733	NA	 Pudel käes , siirdus Luik kööki . 
733	NA	 Seal valitses peaaegu sama suur korralagedus nagu bareljeefiga maja korteris - onu Feliks oli ilmselgelt kehv perenaine , igatahes palju kehvem kui Tõllasepp , Luige kvartirant vanaisa Juliuse talus . 
734	NA	" Luik asetas külakosti korraks lauale , mustade supitaldrikute ja ilmselt vorstijuppe ning juustutükke sisaldavate paberinutsakate vahele , läks nõudekapi juurde , avas ukse , võttis kahtlase puhtusastmega "" Trips-Traps-Trulli "" pokaali , loputas kraani all ära , naasis , et siidrit klaasi valada , sirutas käe pudeli järele ja tardus . "
735	NA	 Ühest paberinutsakast piilus välja isuäratav rokforitükk . 
736	NA	 Luik tundis , et teda haarab järjekordselt jõuetu raev . 
736	NA	 Papa Harald ei tohtinud süüa kodus oma lemmikdelikatessi , aga onu Feliks tohtis ; muide , kes teab , äkki lõi mamma Lindagi kunsthambad haisvasse hallitusse ? 
737	NA	 Viimane aspekt oli kindlasti tarvis välja selgitada , juba puht sportlikust huvist , saagu mis saab . 
737	NA	 Luik valas siidri klaasi , korkis pudeli kinni ja naasis tuppa . 
738	NA	" "" Palun , "" lausus ta südamlikult . "
739	NA	 Mamma võttis klaasi , demonstreerides igaks juhuks , et suhtub pakutavasse suure kahtlusega , rüüpas lonksu , ja tema näole ilmus nauding . 
740	NA	" "" Kuule , see on ju päris maitsev , "" ütles ta soosivalt . "
741	NA	" "" Kas tahad , ma meisterdan sulle ühe võileiva ka ? "" küsis Luik hoolitsevalt . "
742	NA	 Mamma jäi mõttesse . 
742	NA	 Tema näolt võis hõlpsasti välja lugeda , missugused vastandlikud tungid täidavad tema sisemust : ühelt poolt puudus tal ilmselt vähimgi isu , kuid teisalt - kuidas sa keeldud nii suuremeelsest pakkumisest ? 
743	NA	" "" Kui , siis ühe väikese , "" lausus ta viimaks . "
744	NA	" "" Kas rokforiga kõlbab ? "" küsis Luik makjavellilikult . "
745	NA	" "" Kõlbab küll , "" nõustus mamma paha aimamata . "
746	NA	 Nii lihtsaks kõik osutuski . 
746	NA	 Luik istus rabatult . 
747	NA	" "" Aga miks sa siis isale ütlesid , et sa ei kannata rokfori lõhna ? "
747	NA	" Miks sa teda kemmergusse juustu sööma saatsid ? "" küsis ta nostalgiliselt . "
748	NA	 Mammale meenus ähmaselt midagi . 
749	NA	" "" See oli hoopis teine rokfor , "" lausus ta huupi ja kategooriliselt . "
750	NA	 Luik säilitas suuri vaevu enesevalitsemise . 
751	NA	" "" Kuidas nii : teine ? "
751	NA	 Rokfor on rokfor . 
751	NA	 Ainult mõnel lubatakse seda pruukida , ja mõnel mitte . 
751	NA	 Mis sa arvad , äkki toimus kalatiigis ( nii kõlas Silveri kodu kodeeritud nimetus ) ka midagi sarnast ? 
751	NA	 Võib-olla seal ka eelistati minu vennale kedagi , ruineeriti teda , kuni ta vastu ei pidanud ja nööri kaela tõmbas ? 
751	NA	" Ah ? "" küsis ta , püüdes mitte häält tõsta . "
752	NA	 Mamma ei mõelnudki vastata Luige vaoshoitusele samaga . 
753	NA	" "" Kas sa tulid ema vaatama või teda piinama ? "" "
754	NA	 See hüsteeriline karjatus osutas selgelt , et Luige reis on nurjunud . 
754	NA	 Enam ei ütle mamma sõnagi . 
754	NA	 Jääb ainult sõita Juhan Marabu juurde , maksta ära võlg , imetleda , kuidas Juhan üksinda kasvatab viit last ( Juhani naine oli hiljuti murdnud mehele truudust , ja , kas nii loll või nii kindel oma võimus , Juhanile kõik üles tunnistanud , mille peale šeff-semu abikaasa viivitamatult majast välja kihutas ja järeltuleva põlve eest hoolitsemise enda peale võttis ) , magada end välja ning hommikul naasta kubermangulinna Revelisse , lootusega kuulda telefonis Ottilie häält . 
755	NA	" "" Oh Jumal , jumal , te kõik tahate mind hauda ajada ! "" "
756	NA	 Kuni Luik koostas tegevusplaani , hakkas mamma kuuldavale tooma tuletõrjesireeni sarnaseid helisid . 
756	NA	 Tänamatu poeg , tahtis ta oma nutuga justkui öelda , miks sa ei halasta oma vana ema peale , miks sa kiusad teda ilgete küsimustega ? 
757	NA	 Üks paigake siin ilmas on , kus varjul kurbus , arm ja õnn , laulis Luik endamisi . 
757	NA	 Ta tundis , et on väsinud - ja mitte lihtsalt väsinud , vaid , kui taas kasutada vana semu ja praeguse vaenlase Sergejevi sõnu , tühjaks imetud - otsekui oleks ta sattunud vampiiri küüsi . 
757	NA	 Jaa , vaene onu Feliks , küll ta võib kahetseda , et ta oma kängurud ja koaalad kodumaa vastu vahetas ! 
757	NA	 Venelased olid saanud satisfaktsiooni - SS-vägede sõdurit tabas enne surma palju rängem saatus kui Siberi vangilaager ; muide , ka nad ise polnud pääsenud karistamatult , kui veel korra meenutada onu Vasjat , olgu muld talle kerge . 
758	NA	" "" Emakene , miks sa nutad ? "" lausus Luik suuremeelselt . "
758	NA	" "" Ma ei taha sulle sugugi halba , vastupidi , ma tahan , et sa oleksid terve ja elaksid veel väga kaua , vähemalt saja aastaseks "" "
759	NA	 Rahuldusega nentinud , et pisaratevool lakkas ja mamma taskuräti järgi sirutunud käsi väriseb ainult moepärast , vaatas ta demonstratiivselt kella . 
759	NA	 Kiiret polnud kuhugi - isegi , kui ta siit jala Juhani poole oleks jalutanud , oleks nende käsutuses ikka olnud piisavalt aega , et enne magamaminekut läbi arutada kogu Tšetšeeni sõja käik . 
760	NA	" "" Oi , aga nüüd ma pean küll tormama . "
760	NA	" Ma olen juba isegi hiljaks jäämas , "" teeskles ta ehmatust . "
761	NA	 Ja enne , kui mamma Linda lilladelt huultelt jõudsid kõlada täpsustavad küsimused , hüppas ta püsti , soovitas mammal juua rohkem siidrit , jättis maha tervitused Fredi tarvis , eemaldus esikusse , kingastus ning tormas - nagu neljandas klassis , astmeid vahele jättes - trepist alla , välja baracco stiilis majast . 
