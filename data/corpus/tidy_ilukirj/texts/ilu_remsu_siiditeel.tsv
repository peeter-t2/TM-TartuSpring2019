par_nr	head	sentence
1	 Kevad Hiinas 	 Kevad Hiinas 
2	NA	 Olev Remsu 
3	 SIIDITEEL . KÕRB JA SUURLINNAD 	 SIIDITEEL . KÕRB JA SUURLINNAD 
4	NA	 Ühe aegumatu reegli järgi võib külastaud paikade väärtust määrata kaunis lihtsal viisil – kas on soovi sinna tagasi minna või mitte . 
4	NA	 Esimese sõidu järel heiastusid vaimusilmas aina ja aina Hiina-pildid . 
4	NA	 Tahtele allumatu kujutluslend peatus otsekui sähvatustena Hiinas juhtunul ja Hiinas nähtul , peast voolasid läbi jutukatked , mälestused roogade maitsest , ent eelkõige suurejoonelised ehitised , maastikud ja toredad inimesed . 
4	NA	 Ma mõistsin : tegelikult pressib peale kange tahtmine näha Hiinat uuesti ... 
4	NA	 Ja see unistus läks täide . 
5	NA	 Hiinas on kaks monumentaalset vaatamisväärsust , mis on kujunenud selle suure riigi ja tema pika-pika ajaloo sümboleiks . 
5	NA	 Esimest teavad kõik , see on Hiina müür , mis on kunagi olnud koos paralleelmüüridega 5000 kilomeetri pikkune . 
5	NA	 Teine aga oli veel ulatuslikum ( koos paralleelharudega umbes 10 000 kilomeetrit ) , küündis Aasiast Euroopasse , aga seda teist teatakse praegu natuke vähem . 
5	NA	 Teise nimi on Suur Siiditee ja see on olnud aastakümneid varjus , sest teda kui võrdkuju ei läinud vaja . 
5	NA	 Tulevikus teame Siiditeest rohkem ja müürist vähem . 
5	NA	 Asi on selles , et minevik on ikkagi meie endi teha , Hiina valib ise sümboleid , mida tal on tarvis . 
6	NA	 Suur müür sümboliseerib Hiina eraldatust , isegi ksenofoobiat , vanaajal koguni muule maailmale vastandumist ja sellele ülalt alla vaatamist . 
6	NA	 Kõik võõrad olid kõrgesti arenenud Hiina jaoks kunagi barbarid ning need võisid Hiinale tuua kaela ainult pahandusi . 
6	NA	 Ja tõidki . 
6	NA	 Impeeriumid ei ole nii erinevad , nagu me arvame – Hiina keisrid suhtusid välismaalastesse täpselt samuti nagu Rooma keisrid , ainult et viimased ei ehitanud 10 000 li pikkust müüri , kuigi mõnel pool nad väiksemaid juppe rajasid . 
6	NA	 Ka ei ole rahva hoiak paari tuhande aastaga muutunud – inimesed ihkavad sinna , kus on parem elu . 
6	NA	 Ja kohapeal olijad suhtuvad uustulnukaisse parimal juhul umbusuga kui mitte päris vaenulikult . 
6	NA	 Hiinas oli vana- ja keskajal elu parem kui enamikus muus maailmas ning see tõmbas magnetina kõiksugu rahvast – nii vallutajaid kui ka muidu sisseimbujaid . 
6	NA	 Nende tõrjeks ehitatigi Hiina müür . 
6	NA	 Kui Rooma keisrid oleksid lasknud keset Euroopat rajada Rooma müüri , siis oleks Rooma keisririik püsinud märksa kauem – mine tea , ehk olnuks alles tänase päevani . 
7	NA	 Suurel Siiditeel oli aga hoopis vastupidine funktsioon , mis tõestab , et kaubavahetus ja rahvastevaheline kooselu teeb kõiki rikkamaks , ka kõige rikkamat . 
7	NA	 Siiditee ühendas Hiinat Kesk- ja Ees-Aasiaga ning Euroopaga . 
7	NA	 Viskame korraks pilgu Euraasia kaardile . 
7	NA	 Odavaim ja kõige turvalisem viis reisida on sõita laevaga mööda meresid . 
7	NA	 Hiinast Pärsiasse jõudmine tähendanuks väga ohtlikku ja peaaegu tundmatut teed mööda Vaikse ookeani meresid , mis tänapäeval kannavad nimesid Kollane , Ida-Hiina ja Lõuna-Hiina meri , ning mööda India ookeani meresid , mida me kutsume Bengali laheks ning Araabia mereks . 
7	NA	 Tormid avameredel ja piraadid kitsastes väinades oleksid nii laevakaravanidele kui ka meremeestele kiire lõpu teinud . 
7	NA	 Seda teed hakati kasutama alles esimesel aastatuhandel pärast Kristust . 
7	NA	 Hiinast Euroopasse jõuda oli aga vanasti hoopis võimatu . 
7	NA	 Pärsia teekonda oleks olnud vaja jätkata ümber Aafrika ja sellega saadi hakkama alles 16. sajandil . 
7	NA	 Kaks teist võimalust – kas Põhja-Jäämere või Vaikse ja Atlandi ookeani kaudu ümber Ameerika lõunatipu – ei tulnud üldse kõne alla , need ei ole tänagi kasutusel . 
8	NA	 Jäi üle ainult maismaatee , ükskõik kui ohtlik ja vaevaline see ka polnud . 
8	NA	 Inimene lihtsalt ei saa paigal püsida , inimest kihutavad tagant seiklushimu , huvi võõraste maade vastu ning soov jõukamalt elada . 
9	NA	 Siiditeed kaudu vedas Hiina välja peamiselt siidi , aga ka vaskpeegleid , bambustooteid , tervendavaid rohtusid , maaviljelus- ja metallisulatustehnikat , hiljem ka portselani ja muud kaupa , vastu sai Hiina kulda ja hõbedat , aga ka põllu- ja aiakultuure ning loomi – lutserni , puuvilju , viinamarja , granaatõuna , pähkleid , kurki , porgandit , safrani ja vürtse ning lõvisid , paabulinde , elevante , kaameleid ja paremaid võidusõiduhobuseid . 
10	NA	 Siiditee ümbruses leidus mitmel pool üsna rikkalikult nefriiti ehk jaadi , mida vanad tsivilisatsioonid on hinnanud kullast kallimaks . 
11	NA	 Jaadi pandi koos muu vajamineva varustusega ( näiteks naised , teenrid ja sõjamehed ) keisritele ja teistele ülikutele kaasa hauakambrisse , just jaadikostüüm või vähemalt jaadipadi pidi palsameeritud surnu teises elus uuesti äratama . 
12	NA	 Ei reisi ainult kaup , reisivad ka ideoloogiad ja religioonid . 
12	NA	 Mööda Siiditeed on Hiinasse tulnud manihheism , budism , kristlus ( nestoriaanluse ja monofüsiitluse vormis ) ja islam ( viimane jõudis Ida-Hiinasse küll ka merd mööda ) . 
12	NA	 Guangzhousse jõudis islam juba 9. sajandil , kristlus sama teed pidi ametliku katoliikluse näol 16. sajandil . 
12	NA	 Teada on , et 65. aastal m.a.j. oli Shandongi provintsis budistlik kogudus juba olemas ja see usk oli saabunud Siiditeed pidi . 
12	NA	 Järgmistel sajanditel toodi Hiinasse budausu manuskripte ning neid hakati hoolega tõlkima . 
12	NA	 73. aastal saatis Hiina 36-liikmelise delegatsiooni eesotsas Ban Chao'ga Läände , Ban Chao asetäitja Gan Ying jõudis Rooma keisririiki ning külastas tagasiteel Pärsia lahe äärseid linnu . 
12	NA	 Hiinast on Kesk-Aasiasse mööda Siiditeed jõudnud taoism ja konfutsianism , ent nende levik ja mõju on seal olnud tunduvalt tagasihoidlikum kui manihheismil ja islamil , eriti aga budismil Hiinas . 
13	NA	 Näete nüüd , maailmas pole midagi muutunud , meie päevadelgi on valida täpselt samade tingimuste vahel mis muiste – kes tahab teistega läbi käia , peab arvestama , et ta muutub ka ise , kes aga tahab täpselt enda moodi jääda , peab eemale tõmbuma ning üksi elama . 
13	NA	 Kui keegi kardab , et tema puhtus ja ilu saavad rikutud , siis peab ta piiri kinni lööma ; kui aga ollakse salliv teistsuguste , algul kole kummalistena tunduvate elulaadide suhtes , siis hoitakse piir lahti . 
14	NA	 Kuidas on lood Euroopa Liiduga ? 
14	NA	 Kas jääme pigem vaesteks ja puhasteks eestlasteks või oleme jõukamad koos siia tuleva muu rahva ja mõtteviisidega ? 
15	NA	 Tänases Hiinas kerkivad pilvelõhkujad , kõikjal näeme kvaliteetseid kiirteid , Hiina muutub üha avatumaks ja avatumaks ühiskonnaks , sarnanedes väljanägemiselt Ameerikale , nüüd ei sobi Hiina müür enam kuidagi Hiinat sümboliseerima . 
15	NA	 Nüüd tõuseb esiplaanile Suur Siiditee , mille olemasolu tõestab , et hoolimata tohutust kaugusest , mis Hiinat on lahutanud teistest kultuurriikidest , pole Hiina kunagi olnud päris täielik erak , vaid on sõltuvalt siseolukorrast alati olnud kas suuremas või väiksemas läbikäimises muu maailmaga . 
16	NA	 Ka Marco Polo reisis aastatel 1271–1274 koos isa ja onuga mööda Siiditeed , tuli Itaaliast Väike-Aasia , Pärsia , Afganistani ja Pamiiri kaudu Hiinasse , läbis Taklimakani ja Gobi kõrbe , jäi Hiinasse 17 aastaks , õppis selgeks hiina keele , käis paljudes Hiina piirkondades , tagasiteel purjetas mööda merd Pärsiasse , sealt ratsutas kaamelitega Genuasse , kus ta pandi vangi . 
16	NA	 Vanglas dikteeris Marco Polo üleskirjutajatele oma reisimälestused , mis jäid kuni 17. sajandini eurooplaste peamiseks infoallikaks Sise-Aasia , sealhulgas Kesk- ja Lääne-Hiina kohta . 
16	NA	 Marco Polot peeti suureks luiskajaks , hulluks , aferistiks , bluffijaks ja fantasööriks , tema teost pööraseks väljamõeldiseks . 
16	NA	 Eurooplane ei tahtnud uskuda , et kuskil maailmas elatakse jõukamalt ja õnnelikumalt kui tema kodumaal . 
16	NA	 Euroopas usuti sedasama mis Hiinas – meie oleme maailma keskkoht , meie järgi joondub muu maailm . 
16	NA	 Just Marco Polo teose vastuvõtt Euroopas kinnistas lõplikult Hiina ja Euroopa vastandumise , mis oli alguse saanud mööda Siiditeed rändavate kaupmeeste suust suhu liikunud imelugudest . 
16	NA	 See kestab mingil määral tänase päevani ning ei Hiina ega Euroopa ole seda kuidagi ära teeninud . 
17	NA	 Eesti keeles ja meeleski on juurdunud , tõsi küll mujalt laenatud , ütlused ja müüdid , mille sisuks on enese vastandamine sellega , mida teati Hiina kohta . 
17	NA	 Leidub neid nii häid kui ka halbu . 
17	NA	 Hiina viisakus tähendab meil üliagarust teenindamisel , hiina keel arusaamatust , hiina mõistatus lahendamatust , hiina piinamine aga koledust ülekuulamisel . 
17	NA	 Ka meieni on jõudnud anekdoodid hiina söömakommetest ja toitudest . 
17	NA	 Olgem leebed ja ärgem nimetagem seda rassismiks , andkem sellele nähtusele pehmem nimetus – teadmatusest sündinud rahvuslik eelarvamus . 
17	NA	 Kogu seesugune udune mütoloogia saab kunagi tänu tihedamale suhtlemisele asenduma adekvaatse informatsiooniga . 
17	NA	 Ja eks seesugune eesmärk on mulgi , muidu ma seda reisikirja ei kirjutaks . 
18	NA	 Mööda elutuid kõrbeid ja kõrgeid mägesid kulgev Siiditee oli kasutusel ligi 2000 aastat järjest , kindlasti juba alates 2. sajandist enne Kristust ( ositi varem ) kuni pideva laevatee avamiseni Hiinast Euroopasse 16. sajandil . 
19	NA	 Siiditee oli antiikmaailma pikim ja rikkaim karavanitee , mis läbis rohkem riike ja kultuure kui ükskõik missugune teine tolleaegne tee . 
19	NA	 Riikide arv on aja jooksul muutunud , ent puhuti oli neid üle kolmekümne . 
19	NA	 Tee algas Kesk-Hiinast , tollasest Hiina pealinnast Changanist ( Hiinas on pika ajaloo jooksul pealinnu olnud õige mitmeid ) , mis nüüd kannab nime Xi'an , siidiliblika kasvandustest , suundus praeguse Gansu provintsi aladele , läks kas põhja või lõuna poolt Taklimakani kõrbe Pamiiri , sealt kulges põhjapoolne haru Kašgari ( Kaši ) kaudu läbi Turkestani Pärsiasse , edasi Konstantinoopoli kaudu Euroopasse . 
19	NA	 Lõunapoolne haru läbis Afganistani , seejärel Pärsia , jõudis Antiookiasse , kust pöördus kas Konstantinoopoli või Aleksandria poole . 
19	NA	 Üks väiksem põhjapoolne haru riivas Kaspia merd , läbis Kaukasuse ja jõudis isegi Krimmi . 
19	NA	 Pisemaid kõrvalharusid oli teisigi . 
20	NA	 Siid oli toonase maailma kõige tähtsam kaup , mis tõi rikkuse nii keisrile kui ka tervele riigile . 
20	NA	 Siiditee kaudu jõudsid Euroopasse jutud imepärastest riikidest idas . 
20	NA	" Siidist on juttu Vanas Testamendist ( Hesekiel 16 : 10,14 ) : "" Ma riietasin sind kirjatud riidesse , sidusin sulle jalga sandaalid , mähkisin sulle linase peakatte ja katsin sind siidiga . "
20	NA	 [ ... ] Nõnda olid sa ehitud kulla ja hõbedaga ja su riieteks olid linased , siidised ja kirjatud riided . 
20	NA	" [ ... ] Su nimi sai kuulsaks paganate hulgas , sest see oli täiuslik kaunistuste tõttu , mille ma olin su ümber pannud , ütleb Issand Jehoova . "" "
20	NA	 Hesekieli elust on teada fakt , et ta viidi 597. aastal enne Kristust Paabelisse vangi , järelikult oli tollal siid Lähis-Idas juba olemas . 
20	NA	 Siidist ei saa mööda ka Aristoteles ( surnud 322 e.Kr. ) , Aleksander Suure kasvataja , tema kirjeldab siidiusside metamorfoose enam-vähem õigesti . 
20	NA	 Järelikult oli tal informatsiooni , kuigi siidiliblika kasvatamisoskused , samuti võtted , kuidas kookonist siidniiti kätte saada , olid Hiina suurimad saladused , mida varjati kiivalt . 
20	NA	 Tänapäeval öeldakse kõige selle kohta know-how ning seda kaitsevad patendid . 
20	NA	 Ja kes ei suuda või ei taha patenti osta , see peab ülal tööstusspionaažikontoreid . 
20	NA	 Kindlasti tegeldi nii luuramise kui ka vastuluuramisega juba tollal . 
20	NA	 Ka vanad sanskriti tekstid räägivad siidist ja siidiussidest . 
20	NA	 Leidub siiski uurijaid , kes arvavad , et siidiussidest siidniidi saamise saladust Hiinas keegi ei reetnud , see avastati Indias ja Iisraelis iseseisvalt , sõltumatult Hiinast . 
21	NA	 Looduslikult kasvab siidiliblikas Jaapanis , Koreas ja Hiinas . 
21	NA	 Euroopasse jõudis Hiina siid 2. sajandil pärast Kristust , läks veel mõnisada aastat ning araablaste kaudu jõudsid Euroopasse siidiussid ning oskus neid kasvatada . 
22	NA	 Siidrõivastest sai ka Euroopas võimu , rikkuse ja luksuse märk , nagu see oli aastasadu varem juhtunud Aasias . 
22	NA	 Inimene , kes tahtis , et temast lugu peetakse ja talle allutakse , pidi end näitama siidrõivastes , muidu poleks tema ambitsioonidele keegi tähelepanu pööranud . 
23	NA	 Nimi Siiditee on pandud tagantjärele , selle andis iidsele karavaniteele 1870. aastal saksa geograaf Ferdinand von Richthofen , kes kaardistas arheoloogide poolt väljakaevatud linnu Sise-Aasias . 
24	NA	 Täna peame tõdema , et Siiditeel on lisaks kauba- ja kultuurivahetusteele olnud ka mingi eksistentsiaalne ja geopoliitiline tähendus . 
24	NA	 Siiditeed pidi liikus Aristotelese õpilane Makedoonia Aleksander maailma vallutama , ja olekski seda teinud , kui maailm poleks olnud liiga suur ning tema elu väga lühike . 
24	NA	 Ta suri 323. aastal e.Kr. 33-aastasena ! 
24	NA	 Põhjapoolset Siiditeed pidi liikusid Tšingis-khaan ja tema järeltulijad , peale selle veel hästi suur hulk väiksemaid maailmavallutajaid . 
24	NA	 Siiditee jagas kaheks isegi 19. sajandi Aasia , lõunapoolseid maid püüdis koloniseerida Suurbritannia , põhjapoolseid Venemaa . 
24	NA	 Ka N. Liidu kallaletung ( kommunistlikule ! ) 
24	NA	 Afganistanile 1980. aastal oli katse võtta kontrolli alla kunagise Siiditee piirkond , et rajada endale pääs soojade veteni , India ookeanini , see tähendab jätkata Venemaa kunagi pooleli jäänud vallutusi . 
25	NA	 Sulgeme hetkeks silmad ja kujutleme kaamelite lõputuid karavane liikumas mööda ääretuid kõrbi ning kõrgeid mägesid . 
25	NA	 Kellad helisesid öös , koerad haukusid , kuu heitis pikki varje lainjale liivale . 
25	NA	 Kaamelite õõtsumine uinutas kaupmehed . 
25	NA	 Igas kurus varitses röövlisalk . 
25	NA	 Aga kaupmeestel olid relvad ja relvastatud saatjad , keegi sõdureist pidas valvekorda , harilikult jäid Siiditeele lebama ründajate laibad . 
25	NA	 Need ei vedelenud kaua , varsti lendasid kohale raisakotkad , kelle pojad pesades ootasid toitu . 
26	NA	 Mõnikord karavan laulis , tihti peatuti , et juua teed , siis jutustati imepäraseid muinasjutte – mäed , öö ja kõrb õhutasid fantaasiat . 
27	NA	 Paralleele tuues võib öelda , et Siiditee oli antiikmaailma ÜRO , siid toonane elektroonika . 
27	NA	 Kahju vaid , et inimesi , kes pika tee otsast otsani kaamelitel läbi ratsutasid , oli siiski suhteliselt vähe , teekonna Hiinast Indiasse , Araabiasse või Euroopasse ja vastupidi läbis harilikult kaup . 
27	NA	 Ühed kaupmehed tõid kauba teatud punkti oaasilinnas või mägikülas , seal ootasid ees juba teised , kes kauba üles ostsid ning tükk maad edasi toimetasid , et see siis jälle ootajatele maha müüa . 
28	NA	 Siiski on teada , et Marco Polo polnud sugugi esimene eurooplane Hiinas ning võib-olla oli tal koguni Hiinasse minnes piisavalt eelinformatsiooni nii Hiina kui ka kogu Aasia kohta . 
29	NA	 Kindlasti oleks maailm olnud hoopis teist nägu , kui kaubaga koos oleksid liikunud ka inimesed , kui julgeid otsijaid ja õnnekütte oleks olnud rohkem . 
29	NA	 Kindlasti poleks olnud Euroopa ja Hiina vastandamist ei anekdootide , müütide ega reaalse poliitika tasemel . 
30	NA	 Nagu praegu , nõnda hoiti ka tollal kõike , mis puutus oma sissetulekutesse , rangelt saladuses . 
30	NA	 Praegu ei või ametnikud öelda , kui palju nad saavad palka , tollal hoiti seitsme luku ja riivi taga kauba eest makstud hinda . 
30	NA	 Nii ei olegi täpselt teada , mitusada korda oli tõusnud siidi maksumus , kui see ükskord Hiinast Euroopasse jõudis . 
30	NA	 Püüdis ju iga müüja ostjat tüssata , väljakujunenud kindlaid takse ei olnudki . 
30	NA	 Olid vaid kaupmeeste tarkus , kavalus ja kogemused , mis kõik olid sündinud soovist jõukaks saada . 
31	NA	 Kui väga sügavalt järele mõelda , siis peab ütlema , et Ida ja Läänt lahutavad tegelikult ainult eelarvamused , mis alles praegu hakkavad pikapeale hajuma . 
31	NA	 Kui poleks olnud lõhet Euroopa ja Aasia vahel , oleksime me kõik elanud jõukamalt , paremini ja turvalisemalt . 
32	NA	 Aga parem hilja kui mitte kunagi . 
32	NA	" Kunagi on hiinlane meile sama lähedane kui soomlane , me võime koos temaga laulda "" Eesti piir käib vastu Hiina müüri ... "" , saades loomulikult aru , et tegemist on naljaga . "
33	NA	 Juba täna võib näha Suurel Siiditeel palju matkajaid , kes külastavad toonaseid linnu ja külasid , millest mõned on kõrbeliiva ja mäevaringute alla mattunud , teistes elavad aga praegugi inimesed , olgugi et nad räägivad teisi keeli ning usuvad teistesse jumalatesse . 
34	NA	 Mina nägin Taiwani hiinlaste seltskonda , kellel oli plaanis jõuda Istanbuli , sealt lennukiga tagasi kodumaale . 
34	NA	 Tõsi , nad ei ratsutanud kaamelitel , vaid sõitsid Toyota džiipidel , aga sellelaadne safariturism on praegu väga moes . 
35	NA	 Küll nad klõpsutasid ! 
35	NA	 Aga siiski pildistasid nad loodusest rohkem inimesi , peamiselt iseennast . 
35	NA	 Poseerisid restoranilaua taga , ulatasid oma aparaadi reisikaaslasele ning lasksid ennast pildistada . 
35	NA	 Mina oleksin rohkem loodust võtnud . 
36	NA	 Siiditee Hiina-osas võib reisida üsna mugavalt , magada luksushotellides ning sõita õhkjahutusega bussides mööda kiirteid . 
36	NA	 Siiski ei tungle Siiditeel praegu selline turistide murd nagu Hiina müüril , mille peal rahvas liigub , küünarnukk küünarnukis kinni , ent Siiditeed tullakse vaatama ka vähemalt nädalaks-paariks , mitte mõneks tunniks nagu Hiina müüri . 
37	NA	 Aga alustame õiges järjekorras . 
38	NA	 Eestlasel on hea võimalus võrrelda Siiditee kaubavahetust ning selle mõju ajaloole ja kultuurile meie Hansa Liiduga , olgugi et üks kulges ainult piki maismaad , teine rohkem mööda vett , piki merd ja jõgesid . 
39	NA	 Kas meil oleks tagantjärele midagi Hansa Liidule ette heita ? 
40	NA	 Kui oleks , siis ainult seda , miks see nii lühikest aega tegutses ning miks sinna nii vähe Eesti linnu kuulus . 
40	NA	 Ainult kolm sajandit ja neli linna – Tallinn , Tartu , Pärnu ja Viljandi . 
41	 ÜRÜMCHI SARNANEB TAŠKENDIGA 	 ÜRÜMCHI SARNANEB TAŠKENDIGA 
42	NA	 Lend Guangzhoust Ürümchisse , Xinjiangi-Uiguuri rajooni pealinna , Kagu-Hiinast Loode-Hiinasse , seega diagonaalis üle Hiina , kestis pisut rohkem kui 7 tundi . 
43	NA	 Kui palju on maailmas selliseid riike , mille kohal Boeing 757 saab sirgjoones lennata nõnda kaua , lahkumata kordagi tolle riigi õhuruumist ? 
43	NA	 Ega neid üle kolme olegi – lisaks Hiinale veel Venemaa ja Kanada . 
43	NA	 USA lõunaosast Alaskani tuleks sama pikk tee , ent siis peaks lennuk lendama tükk aega Kanada kohal . 
43	NA	 Seitsme tunni sees on siiski ka 40-minutiline vahemaandumine Shaanxi provintsi pealinnas Xi'anis , just selles linnas , kust Siiditee alguse sai . 
44	NA	 Ka nüüd müüdi seal lennujaama ootesaali lettidelt siidi , siiski mitte rõivaid , sest riideturu on vallutanud tehiskiust materjalid . 
44	NA	 Pakuti hoopis siidmaale ja imeilusasti tikitud suuri siidsirme , siidi kunagine tarbefunktsioon on asendunud dekoratiivsega . 
44	NA	 Meiesugused transiitreisijad aga ostsid letid tühjaks jakisarvedest ja jakipulbrist , viimane pidavat olema parem kui Viagra . 
45	NA	 Hiina Rahvavabariik on suur , väga suur , ja ka väga rikas ja mitmekesine riik . 
45	NA	 Kui palju on siin loomi ja taimi , sealjuures rohkesti niisuguseid , keda esineb ainult Hiinas . 
45	NA	 Suurest pandakarust on saanud maailma loodushoiu vapiloom , ja seda õigusega . 
45	NA	 Venemaal ja Kanadas on tasandikud , stepid , taiga ja tundra , Hiinas lisanduvad neile kõigile veel kõrbed ja mäed . 
45	NA	 Venemaa ja Kanada asuvad kliima poolest arktilises ja parasvöötmes , Hiina parasvöötmes , subtroopikas ja troopikas . 
45	NA	 Kõiki kolme suurriiki kaunistavad hiiglaslikud jõed , aga kõige pikemad neist on ikkagi Hiinas . 
45	NA	 Guangzhou asub näiteks troopikas , seal on tulipalav ja mereline ilmastik , Xinjiang aga Sise-Aasias , kus on ääretult kontinentaalne kliima – suvel päeval samuti tulipalav , suvel öösel mõnusalt jahe , mõnikord isegi külm , aga talvel valitseb käre pakane . 
45	NA	 Guangzhous vohab rohelus , Xinjingis on aga mäed ja kõrbed . 
45	NA	 Ürümchi on üks Euraasia mandri keskpunkte . 
45	NA	 Teist olen ma näinud Kõzõli linnas Tõvas . 
45	NA	 Euroopa keskpunkte on õige mitu , aule olla Euraasia keskpunktiks pretendeerivad minu teada ainult kaks linna . 
45	NA	 Asi on selles , et liigendatud äärejoonega pinna keskpunkti on väga raske ja keeruline täpselt välja arvutada , mandri puhul aga tekib lisaks sellele kohe küsimus , kas saari ka lugeda või mitte . 
45	NA	 Ürümchis on registreeritud ka suurim ööpäevane temperatuurikõikumine maailmas – päeval +49 kraadi , öösel –2 kraadi . 
46	NA	 Kellad Ürümchis näitavad aga sama aega mis igal pool Hiinas . 
46	NA	 Ajavööndite poolest võiks Lääne-Hiina olla kell neli tundi taga , võrreldes Ida-Hiinaga , aga Hiinas on üks aeg , mis tähendab seda , et Ürümchis on õhtul hilja veel täiesti valge ning hommikul hämar . 
46	NA	 Veel üks tõik , millega tuleb harjuda . 
47	NA	 Meie mõistes tähendab termin Lääs jõukust ning kõrget elatus- ja tehnoloogiataset , Ida aga seda , et arenemisruumi jätkub veel küllaga . 
47	NA	 Hiinas on vastupidi – just Ida-Hiinas , Vaikse ookeani rannikul ning selle lähedal , asuvad kõrgesti arenenud suurlinnad , täis pilvelõhkujaid ja linnasiseseid kiirteid , Lääne-Hiina on aga just hakanud arenema . 
48	NA	 Vaikse ookeani ääres näeb moodsaid ja kauneid Euroopa ja Jaapani autosid , enamik neist küll Hiina tütarfirmades toodetud , Lääne-Hiinas aga domineerivad senini rasked , kohmakad ja valjult mürisevad N. Liidu autod , eriti veoautod või nende Hiinas tehtud analoogid 
49	NA	 Meie koos abikaasa Külliga jõudsime kohale pimedas . 
49	NA	 Just enne maandumist nägime Tian Shani ( varem kirjutasime venepäraselt Tjan-Šani ) mäeaheliku lumiseid tippe , mida loojuv päike punakaks värvis . 
49	NA	 Taevas roosatas ning mäed punetasid , üksikud pilvetupsud olid värvunud hõbedaseks . 
49	NA	 Kas võib olla veel kaunimat vaatepilti ? 
50	NA	 Mulle on alati rõõmu valmistanud jõuda kuhugi tundmatusse puntki pimedas – kõik jääb esialgu veel saladuskatte alla , jääb põnevaks mõistatuseks , mis tuleb alles lahendada . 
50	NA	 Kas võrdlus rõivastesse peidetud kauni neiuga on liiga meelas ? 
51	NA	 Mulle meeldib päikesetõusu ajal kardin hotelliakna eest tõmmata ning visata pilk uuele , seni veel võõrale linnale . 
51	NA	 Ja kõige parem oleks siis , kui hotellituba asuks kuskil kõrgel , väga kõrgel korrusel . 
52	NA	 Pean siiski täpsustama . 
53	NA	 Xinjiangi olin ma varem näinud , õhtupunas valgeharjaline mäeahelik lennukiaknast polnud esimene nägemine . 
54	NA	 Kunagi nooruses hipitsesin ma Kesk-Aasias , sõitsin hääletades juhuslike autodega Oši linnast Kirgiisiast Tadžikistani , Pamiiri mägedesse Murgabi külla . 
55	NA	 Murgabis ei olnud ainukestki rohututti , isegi mitte ainukestki looma , alasti lapsed mängisid savionnide vahel punasel kõrgmäestikuplatool . 
55	NA	 Võõrastemaja oli kõige suurem rajatis , aga räämas ja lagunenud , sissevarisenud katusega . 
55	NA	 Küsisin sissekirjutaja käest , kuidas niisuguses kohas saab üldse elada , tema , ise venelane , kes põlgas kohalikke , lõi käega ja ütles , et ah , nad varastavad kogu aeg üksteise tagant . 
56	NA	 Mida seal varastada oli ? 
56	NA	 Tühjusest ei ole midagi võtta . 
57	NA	 Alles järgmisel päeval sain teada , inimesed käivad paar tuhat meetrit allpool mägikarjamaadel oma jakkide juures , jakid annavad kehakatted , kütte , piima ja liha . 
57	NA	 Platoole ülalpool taimede kasvupiiri oli aga otstarbekas rajada küla , nõnda ei võtnud see ruumi jakkide karjamaalt . 
57	NA	 Kalju peidus palvetava mehe käest kuulsin veel , et võõrastemaja oli kunagi olnud mošee , millelt minarett oli usklike üle mõnitamise nimel maha lõhutud . 
58	NA	 See polnud mul elus esimest korda endist islami pühakoda kurjasti kasutada . 
59	NA	 Eestile küllaltki lähedases Tveri ( tollal Kalinini ) linnas oli Volga jõe ääres kõrts Vostotšnõi , mis oli samuti kunagi olnud mošee . 
59	NA	 Ja seal oldi oma ateismis nõnda ülbed , et isegi minaretid olid maha kiskumata ning joomakohale oli pandud irvitav nimi . 
59	NA	 Kas ristijad teadsid , et koraan keelab alkoholi ? 
60	NA	 Ent Pamiiris lookles mägitee 4500 meetri kõrgusel , lumepiirist ülevalpool , ning paremat kätt oli näha Xinjiang . 
60	NA	 Lumi nii seal kui ka toonases N. Liidus oli mürkroheline , lilla ja punane , mõnikord ka valge nagu lumi ikka . 
60	NA	 Lume olid kirevaks värvinud mäestikuliivad ja kivipuru , mida tuuled ümberkaudsetest kõrbetest pilvede kõrguselt kandsid . 
60	NA	 Riigipiir oli äärmiselt valvatav , sest Hiina Rahvavabariigi ja N. Liidu vahel valitsesid parajasti pinged . 
60	NA	 Ööbisin Karakuli järve ääres nn. varjupaigas ( prijut ) , koobashurtsikutes , nägin , kuidas idast paistev kuu heitis kuldset valgust mustale järvele . 
61	NA	 Ka nüüd paistis kuu ning kindlasti valgustab ta praegugi Karakuli piirijärve , ainult et enam pole tegemist N. Liidu ja Hiina Rahvavabariigi piiriga , vaid Tadžikistani ja Hiina Rahvavabariigi piiriga . 
62	NA	 Ürümchi lennujaam on suur ja moodne , siit saab lennata Taškenti , Almatõsse , Indiasse ja isegi Türki , Istanbuli linna . 
62	NA	 Ürümchi lennuliinid kulgevad enam-vähem täpselt Suure Siiditee kohal . 
63	NA	 Oma sügavas olemuses on maailm alati just niisugune , nagu see kunagi loodi . 
63	NA	 Paari tuhande aasta jooksul muutub ainult tehnika , mitte põhisisu . 
63	NA	 Ka meilid liiguvad sama teed mööda edasi-tagasi , ka rakettlennukid hakkavad lendama piki Siiditeega märgistatud marsruute ning kindlasti ka telekineetiline energiavoog nihutab asju ja inimesi paigalt samas suunas , kui niisugune imetransportöör kunagi leiutatakse . 
64	NA	" Lennujaama meeneletist ostsin brošüüri "" Xinjiang in brief "" ( "" Lühidalt Xinjiangist "" ) ja lugesin , et Ürümchi lennuväli on suuruselt Hiinas viies ning see on reservlennuväljaks Euroopast Pekingisse lendavatele hiidlennukitele . "
64	NA	 Kui näiteks Pariisist või Viinist tuleva lennukiga midagi juhtuks , siis teeks see Ürümchis hädamaandumise . 
65	NA	 Loodame , et see jääb ainult teoreetiliseks võimaluseks , mida praktikas kunagi vaja ei lähe . 
66	NA	 Xinjiangi pindala on 1 miljon 600 tuhat ruutkilomeetrit , seega on see suurem kui terve Lääne-Euroopa kokku . 
66	NA	 Xinjiang on pindalalt Hiina suurim provints , mis võtab enda alla 16 protsenti tervest , pindala poolest maailma kolmandaks oleva Hiina territooriumist . 
66	NA	 Ühendust linnade vahel peetakse siin tihti lennukiga , nõnda et Ürümchi lennuväli teenindab palju provintsisiseseid liine , rohkem kui ükski teine lennuväli Hiinas . 
67	NA	 Ja mis tuttavad kohad ! 
67	NA	 Turismikaardilt leian vaatamisväärsusena sellesama Karakuli järve , millest mul on nii kenad mälestused ! 
68	NA	 Tuleb välja , et 1955. aastal nimetati Xinjiangi provints ümber Xinjiangi-Uiguuri Autonoomseks Piirkonnaks , selleks et N. Liidu eeskujul näidata põlisrahvaste õitsengut , ja pealinna hiinapärane nimi Dihua ( ka Tihua ) muudeti Ürümchiks , mis uiguuri keeles tähendab punane karjamaa ning mida hiinlastel on väga raske hääldada , sest hiina keeles ei ole r-häälikut . 
68	NA	 Hiinlased , keda linnas on 72,88 protsenti , kutsuvadki linna Ulumqi'ks või koguni Wulumuqi'ks , niisugust nime näeb tihti ka ladinatähelisena reklaamidel . 
69	NA	 Lennuväli asub 23 kilomeetri kaugusel kesklinnast , sinna sõitsime pool tundi . 
70	NA	 Äärelinnade väikeste majade ees laiadel kõnniteedel kõrgete paplite all istus rahvas laudade taga , söödi ja joodi . 
70	NA	 Inimesed elavad koos , kõik näevad , mida naabripere sööb , pole seal mingit eraldiolekut nagu kõrgetes kortermajades . 
71	NA	 Kesklinnas säras äride vitriinidel neoonreklaam , valgustatud kaubamajades tungles rahvas . 
72	NA	 Pimeduses ei märganud , et Ürümchi erineks teistest Hiina linnadest . 
72	NA	 Kõigis neis on hea hulk rahvast , jalgrattureid sama palju kui jalakäijaid , rikšamehi vähem , mopeede ja mootorrattaid veel kasinamalt , ainult autosid on nagu kirjusid koeri . 
73	NA	 Eestlane on harjunud suurema vahemaaga enda ja võõra vahel , hiinlased on olude sunnil teistsuguse psühholoogiaga , nendel võib distants olla pisem . 
73	NA	 Aga isegi kõige tihedama sagimise korral ei riiva hiinlane kunagi kõrvalkõndivat inimest . 
73	NA	 Mul tõusevad ihukarvad püsti , kui ma meenutan oma õpinguaegseid rüsinaid Moskva metroos , aga Shanghai metroos valitses hiinapärane korrektsus , keegi ei äianud küünarnukiga ribide vahele , nagu tegi vagunist väljatungleja Moskvas . 
74	NA	 Ja niisugune asi avaldab mõju . 
74	NA	 Ka kõige avarama ruumiihalusega eurooplane talub Hiinas inimeste tihedust enda ligiduses , lubab teise inimese endale väga lähedale , sest tal ei ole hirmu , et keegi teda puudutada võiks . 
75	NA	 Kord sõitsin Pekingis jalgrattaga . 
75	NA	 Kõik teised ratturid sõtkusid müürina minu kõrval , ees ja taga , aga kokku me ei puutunud . 
75	NA	 Tundsin mingit seletamatut kollektivismiõndsust , ent pabistasin veidi , kas ma ikka suudan hoida sentimeetripikkust vahekaugust . 
76	NA	 Inimesed ajasid jalgrataste seljas juttu , lobisesid mobiiltelefonidega . 
76	NA	 Ja korraga hakkas sadama vihma . 
76	NA	 Nagu üks mees tõmbasid kõrvalsõitjad ratast peatamata selga keebi , neid oli oranže , tulikollaseid ja helepunaseid . 
76	NA	 Ainult mina üksinda jäin särgi ja lühikeste pükste väele . 
77	NA	 Asusime kolmetärni hotelli nimega Silk Road , mis tähendab Siiditeed . 
77	NA	 Hiinas on vastuvõtuleti taga alati parasjagu rahvast , sissekirjutuse vormistamisega läks tükk aega . 
78	NA	 Seal , kus Euroopas saab hakkama üks inimene , teenib Hiinas mitu , ja niimoodi on igal pool , mitte ainult hotellides . 
79	NA	 Hoolimata sellest , et Hiina areng on viimastel aastatel olnud üle kümne protsendi aastas , ei kuuluta direktiivid rahvusliku koguprodukti ülikiiret kasvu Hiina prioriteediks number üks . 
80	NA	 Kõige tähtsam on Hiina kõrgeima võimuorgani Ülehiinalise Rahvaesindajate Kogu otsuse järgi hoopis igale inimesele töökoha tagamine . 
81	NA	 Siit tuleneb õige mitu järeldust . 
82	NA	 Kõigepealt – ühistunde ülekaal individualismi ees , millel on sügavad juured ajaloos ning mida üliegoistlikus Ameerikas mõistetakse ehk ainult usuringkondades . 
82	NA	 Kahtlemata oleks eliidile kasulikum tööpuudus , ent Hiina riik on otsustanud hoolitseda nende eest , kes võidutrügimisel isikliku heaolu nimel teistele alla jääksid . 
83	NA	 Täieliku vabaturu fanaatik ütleks siinkohal , et see , kes aheldab eliidi tegutsemistungi , paneb puudust kannatama kogu rahva , kuna looduse poolt paremaks loodud inimeste pürgimus omakasule ja rikkusele loob uusi töökohti ka neile , kes ise ei suuda oma firmat püsti panna , kellel pole ei loomingulisi ega juhiandeid ning kes on võimelised töötama ainult kellegi alluvuses . 
83	NA	 Hiinas on riiklikult reguleeritav turumajandus ning seal on otsustatud teisiti , seal arvestatakse ka nende huve , kes eluvõitluses kaotajaks jääksid . 
83	NA	 Vabaturu fanaatik ennustab , et kunagi lõpeb niisugune poliitika täieliku krahhiga , praegu seebimullina paisuv majandus lõhkeb haleda plaksuga , sest madalapalgaline rahvamass asutuse sees takistab edasiminekut . 
83	NA	 Lähiajalugu pakub näiteid poolt ja vastu , kokku varisesid vabaturule orienteeritud Mehhiko ja Brasiilia majandus , aga sama juhtus ka karmikäeliselt riigi kontrolli all oleva Lõuna-Korea majandusega . 
83	NA	 Kahtlemata tuleb leida õige tasakaal isereguleeruva vabaturu ning inimmõistusele allutatud riigimajanduse vahel , seda tasakaalupunkti ka kõik soovijad otsivad , ent selle leidmine on usuküsimus . 
83	NA	 Täpsemini – usuküsimus on veendumus tee õigsuses ning propagandaküsimus on selle õigsuse kuulutamine . 
83	NA	 Paljud jutlustavad , et nemad on õige koha leidnud , aga vastuvaidlejatel jätkub alati ümberlükkamatuid argumente , mida edasiminejad ei pane oma veendumuses tähele . 
83	NA	 Minu meelest pakub pikema ajalooperioodi vaatlus kinnitust riigikesksele ideoloogiale – pärast Teist maailmasõda taassünnitati Euroopa majandus riigi valvsa pilgu all , nagu seda Skandinaavia maades on kogu aeg tehtud . 
83	NA	 Aga ma tean , et ikkagi suudaks keegi selle väite ümber lükata . 
84	NA	 Riigimajanduse häbistasid Venemaa ja venemõjulised kommunistid oma hävitustööga ning usku selle headesse külgedesse on päris raske taastada . 
85	NA	 Oodates hotellitoa vormistamist kuulsime uhkes vestibüülis vene keelt . 
86	NA	 Minu esimene reaktsioon sellises olukorras on alati olnud seljapööramine või vähemalt pilgu mahaviskamine , ma olen alati tahtnud teha nägu , et mina ei näe ega kuule midagi . 
87	NA	 Siis aga ütlesin endale , et okupatsioon on ammu lõppenud , viimane aeg on suhtuda kõigisse naabritesse võrdse lugupidamisega . 
88	NA	 Aga samal momendil toodi meile hotellitoa võti ning anti tagasi passid . 
89	NA	 Tõusime liftiga 17. korrusele , samas liftis sõitsid ka vene keelt rääkivad punkarisoenguga tätoveeritud noormehed , kes ilmselt olid tulnud Hiina kolkasse Lääne tänavakultuuri esindama . 
90	NA	 Tervitasin neid : 
91	NA	" "" No , rebjata , kak dela ? "" "
92	NA	 Nad oli rõõmsalt üllatunud , kuuldes kristallpuhast vene keelt . 
92	NA	 Nad olid pidanud meid Ameerika individuaalturistideks , keda Siiditee kandis on rohkesti näha . 
92	NA	 Kas nad siis tõesti ei teinud eesti ja inglise keelel vahet ? 
92	NA	 Selgus , et nad moodustasid VIA ( vokaal-instrumentaalansambli ) The New Beatles ; rahvuselt olid nad kõik venelased , aga pärit Almatõst , Kasahstani suurimast linnast ja endisest pealinnast . 
93	NA	 Noormehed lubasid endale irvitamist Kasahstani iseseisvuse ning selle diktaatorist presidendi Nazarbajevi üle . 
93	NA	 Ütlesin , et meie oleme Eestist , andes sellega mõista , et nad võiksid oma pahameelt ja pettumust Kasahstani iseseisvuse puhul väljendades olla ettevaatlikumad . 
93	NA	 Nemad aga mõistsid minu lauset kui saatusekaaslase pihtimust ning hakkasid mõnitama Riiat , Eesti pealinna , kus nad olevat mõni aeg tagasi esinemas käinud ning kus ainukesed mõistlikud inimesed olevat kohalikud venelased . 
94	NA	 Kas ma pean tõesti lisama aktsenti või koguni grammatikavigu oma lihtsatele venekeelsetele lausetele , et sarnast möödamõistmist enam ei tekiks ? 
95	NA	 Meie väljusime liftist , VIA-poisid liikusid kõrgemale , restorani Berjozka suunas . 
95	NA	 Just nimelt Berjozka ( vene keeles , eesti keeli Kaseke , väga populaarne vene kõrtsinimi ) , sinna kutsus ka venekeelne reklaam liftiseinal . 
96	NA	" "" Tulge pärast läbi , "" hüüdis meile järele blondeeritud peaga trummilööja , aga võib-olla ainult trummitassija . "
97	NA	 Pakikandjad tõid meie kaks seljakotti ja ühe kohvri tuppa . 
97	NA	 Ka nemad olid kahekesi , ehkki oleks piisanud ühest inimesest ; nad olid uhkes keisriaegses sõdurimundris nagu enamik hotelliteenijaid Hiinas . 
97	NA	 Nad olid oma käruga sõitnud teises liftis meie oma kõrval , nõnda nagu head kombed nõuavad . 
98	NA	 Ja vanem neist ei võtnud jootraha , loobus veel mõlema nimel ! 
98	NA	 Esimest korda elus nägin ma pakikandjat , kes keeldus meeleheast . 
99	NA	 Aga mida see tähendas ? 
99	NA	 Ehk märkas ta mu peos muditud 2-jüaanist ( 4 krooni ) ja pidas seda solvavalt väheseks ? 
99	NA	 Aga teistes hotellides jätkus seda küll ja küll : sain sügavate tänukummarduste osaliseks , kui ma niisuguse tagasihoidliku summa mulle osutatud teenuse eest andsin . 
100	NA	 Kas mu tegevus oli liiga rassistlik , kui ma püüdsin loobuja näojoonte ja silmade eripära uurides selgusele jõuda , kas ta on uiguur või hiinlane ? 
101	NA	 Pekingi eestlane Indrek Park , kes on abielus korealannaga , kes õpib Pekingi ülikoolis tibetoloogiat ning õpetab samas inglise keelt , ütles mulle Pekingis , et tema teeb näo järgi vahet jaapanlastel , korealastel ja hiinlastel . 
102	NA	 Kõik välismaalased on alati olnud üllatunud , kui nad on kuulnud , et eestlane tunneb Tallinna tänaval ära vastukõndiva venelase , ehkki me oleme ühte ja sedasama balti rassi ning ehkki venelase suust pole tulnud ainukestki sõna . 
103	NA	 Loomulikult ei tea ma , kumba rahvusesse kuulus too pakikandja ning võib-olla oli ta hoopis kasahh , kirgiis , usbekk , mongol , tiibetlane , venelane või keegi muu , sest Xinjiangis elab kümme põhirahvust ning peale selle veel hulk väiksemaid rahvusrühmi . 
104	NA	 Oletame , et ta oli uhke , oletame , et talle piisas oma palgast , oletame , et ta ikkagi sai palka , ehkki on olemas hotelle , kus toapoisid , uksehoidjad , šveitserid , pakikandjad ja teised klientidega vahetult kokkupuutuvad teenistujad peavad oma töökoha eest hotelli peremehele maksma , sest nende teenitud jootrahad on koletu suured . 
104	NA	 Aga too noormees oleks pidanud olema solidaarne ning mõtlema teiste hotellide pakikandjatele , sest niisugune äraütlemine kingib mullegi võimaluse jootraha andmisest loobuda , ning näiteks järgmises hotellis ma ei pakkunudki pakkide tassijale raha . 
105	NA	 Võib-olla oli tal keelatud jootraha võtta , et tõsta hotelli renomeed ja ta kartis kolleegi enda kõrval , kes oleks võinud ju ülemusi informeerida ? 
105	NA	 Võib-olla just sellepärast nad olidki kahekesi , et teineteist kontrollida ? 
106	NA	 Kui me Külliga olime tuppa kahekesi jäänud , jõime rohelist teed . 
107	NA	 Kõigis Hiina hotellitubades on kuum teevesi termoses ootamas , selle kõrval teepadjakesed kasutamiseks valmis . 
107	NA	 Harilikult sisaldavad padjakesed rohelist teed , vahel ka jasmiiniteed . 
107	NA	 Kõrgemat järku hotellides on ainult säravamad termosed ja kaunimad padjakesed , tee kvaliteet on igal pool kõrge . 
108	NA	 Tee on sõna , mis on meieni jõudnud inglise ja saksa keele vahendusel hiina keelest . 
108	NA	 Ka venekeelne tšai on pärit hiina keelest , ainult et inglased pidasid kaubavahetust mööda merd Lõuna-Hiinaga , venelased mööda maad Põhja-Hiinaga . 
108	NA	 Euroopa laenas endale lõunahiinakeelse , Venemaa põhjahiinakeelse häälduse . 
109	NA	 Mina olin Hiinas teist korda , pärast esimest külastust jätsin ma täielikult maha kohvijoomise ja läksin üle rohelisele teele . 
110	NA	 Kui ma olin pool aastat rohelist teed joonud , küsis üks inimene minult , millise salviga ma oma nägu ööseks määrin , sest mu ilme muutuvat kogu aeg nooremaks . 
111	NA	 Kahtlustasin teda algul nöökimises , siis sain aga aru , et tal on tõsi taga . 
111	NA	 Temagi lubas hakata rohelist teed jooma , nõnda et ma olen tegutsenud isegi nagu reklaamiagent . 
112	NA	 Roheline tee kosutas seegi kord . 
112	NA	 Olime tol päeval ärganud hästi vara hoopis teises Hiina otsas , lennanud seitse tundi , aga pärast ühte tassi oli roidumus kontidest nagu peoga pühitud . 
113	NA	 Tõusin tugitoolist püsti , tõmbasin akna eest ära suure , maast laeni ulatuva kardina . 
113	NA	 Vaatasin mustavasse auku , mille põhjas sätendasid nii liikuvad kui ka liikumatud tulekeed ; need olid autode katkematu voor ja tänavalaternate kett autode kohal . 
113	NA	 Kollasele elektrivärvile lisandusid plinkivad ja tantsivad punased ja rohelised toonid – see oli neoonreklaam , mis kutsus ostma , ostma ja ostma . 
114	NA	 Olime küllaltki kõrgel , aga siiski küündis enamik kesklinna hooneid meist kõrgemale . 
114	NA	 Nende akendes polnud tulesid . 
114	NA	 Kas need on bürood , kust ametnikud on õhtul lahkunud ? 
114	NA	 Hiljem linnas ringi uidates mõistsin , et needki olid hotellid , ainult et nende akende ees püsisid paksud kardinad . 
115	NA	" Nüüd olin ma siis selles linnas , millest ma olin juba lapsepõlves lugenud rootslase Sven Hedini kaheköitelisest raamatust "" Minu elu maadeavastajana . "" "
115	NA	" Teos ilmus 1939. aastal Tartu-Tallinna kirjastuse Loodus sarjas "" Mehed , maad ja mered "" , oli Nõukogude ajal keelatud kirjanduse nimestikus ja paelus mind jäägitult . "
115	NA	 Seal on kõike – kõrbeseiklusi , poliitikaintriige , tõelist kangelaslikkust ning surevate seltsimeeste mahajätmist liivatormi . 
116	NA	 Mäletan , et esitasin endale juba toona küsimuse , kas kellelgi on õigus jätta oma kaaslased kõrbesse surema palavusse , janusse ja kurnatusse ? 
116	NA	 Või on tal kohustus hukkuda koos teistega , mis sest , et tal endal jätkuks jõudu pääsemiseks , ent ainult siis , kui ta teised maha jätab ning üksinda ära läheb ? 
117	NA	 Tõtt-öelda ei tea ma selle eksistentsiaalse küsimuse õiget vastust tänase päevani , tean , et vastata saab ainult religiooni ja traditsioonide pinnalt . 
117	NA	 Kes on tõstnud kilbile egoismi ja inimese vastutuse ainult iseenda eest , see lubab niisugust käitumist . 
117	NA	 Kes aga pooldab kollektivismi , taunib pagemist iseenda päästmise nimel . 
117	NA	 Hiina ühiskonnas ei tuleks kõne allagi niisugune otsus , Euroopas ja Ameerikas aga leiaks see paljudes ringkondades mõistmist . 
118	NA	 Sven Hedinile heidab varju asjaolu , et temast jäid Taklimakani kõrbesse piinlema uiguurid ja kirgiisid , keda ta oli palganud teejuhtideks ja kaameliajajateks ning keda ta valgest eurooplasest tahtejõu ja eneseteostuseiha poolest nõrgemaks pidas . 
118	NA	 Maadeuurijale teeb aga au , et ta tagantjärele kirjutatud mälestustes seda episoodi maha ei salga . 
119	NA	 Ürümchi nimi kirjutatakse seal Urumtši , nõnda tehti üsna hiljuti ka eesti keeles . 
119	NA	 Sven Hedin ei ütle midagi head selle toonase kolkalinna kohta ; ta jõudis Ürümchisse uut ekspeditsiooni formeerima pärast vana hukkumist . 
120	NA	" "" Lähme siis sinna Berjozkasse , "" ütles Külli ning varsti me olimegi 35. korruse restoranis . "
121	NA	 Enamik silte olid venekeelsed , küll kutsuti rahvast piljardiruumi , küll soome sauna . 
122	NA	 Kui enne perestroikat võis venekeelseid silte väljaspool N. Liitu näha ainult sellistes suurtes sadamalinnades nagu Barcelona , Las Palmas ja Halifax Kanadas , kus remonditi Vene kalalaevu ja kus ilutsesid odavad poekesed toredate nimedega Gagarin , Moskva ja Spartak , siis nüüd on kõik kohad venekeelset reklaami täis . 
123	NA	 Küprosel on vene keel tõusnud tähtsuselt neljandaks kreeka , inglise ja saksa keele järel , tõrjudes soome keele endast tahapoole . 
123	NA	 Iisraelis on vene keel araabia keelelt kolmandat kohta endale võtmas . 
124	NA	 Selleski hotellis oli vene keel tähtsuselt kolmandal kohal , hieroglüüfidega kirjutatava hiina ning araabia tähestikku kasutava uiguuri keele järel , seega esimene võõrkeel . 
125	NA	" Ja ansambel mängis "" Õhtud Moskva lähistel "" ! "
126	NA	 Vene laulud on Hiinas üldse väga populaarsed , eriti südamlikud ja kurvad meloodiad . 
126	NA	 Võib-olla ei ole ma liiga pealiskaudne üldistaja , kui ütlen , et melanhoolia poolest on need kaks suurt rahvust küllaltki sarnased . 
127	NA	 Hiina restorani uksel on alati ootevalmis paar kohaleviijat , nii juhtisid meidki vaba lauani kaks kaunist näitsikut . 
128	NA	 Orkestripoisid tervitasid meid kui vanu sõpru , tutvustasid meid vene ärimeestele ning me istusime ümber nende lauda . 
129	NA	 Võtsime ainult melonimahla , üllatades sellega ettekandjaid , keda samuti jagus hea hulk , ning pahandades võõrustajaid . 
129	NA	 Võimalike uute eksimuste vältimiseks ütlesime kohe , et me oleme eestlased Eesti Vabariigist ja et meie pealinn on Tallinn . 
130	NA	 Noormehed olid sellega väga rahul , nad olid Odessast , rahvuselt venelased , olid siia saabunud esindusrongiga Siiditee , mis kurseerib iga päev Almatõ ja Ürümchi vahel . 
130	NA	 Sõit kestab kaks ööd ja ühe päeva , ehkki vahemaa polegi teab mis pikk , umbes sama palju kui Tallinnast Moskvasse , millise tee läbimiseks kulub ainult üks öö . 
130	NA	 Seal tuleb aga ületada Tian Shani ahelik , kohati kulgevad rööpad nelja kilomeetri kõrgusel . 
130	NA	 Piirikuru nimi on endiselt Družba ( Sõprus ) , see pidi iseloomustama N. Liidu ja Hiina häid suhteid . 
131	NA	 Ka praegu on Moskva ja Pekingi vahel sõitva rongi nimi Družba , see läbib Siberit ja Mongooliat ning jõuab ühest linnast teise seitsme päevaga . 
131	NA	 Odessalased teadsid rääkida , et varsti pikendatakse Siiditee-nimelise rongi marsruuti lääne otsast Almatõst kuni Moskvani ning idaotsast Ürümchist Pekingini . 
131	NA	 Ei ole ka kahtlust , kellele seda vaja läheb . 
131	NA	 Just niisugustele väikeärimeestele , nagu olid meie lauakaaslased , ongi see rong mõeldud . 
132	NA	 Nemad olid juba teist korda Ürümchis , olid ostnud mitu kotitäit odavaid rõivaid , mida kavatsesid Ukrainas vaheltkasuga maha müüa . 
132	NA	 Kauba transport lennukis on üsna kallis lõbu , rongis võib aga kotte vedada piiramatul hulgal . 
133	NA	" "" Ah , annad vagunisaatjale 10 dollarit , siis on kõik okei , "" täpsustas üks noormees . "
134	NA	" "" Teinekord tuleb ka tollitöötajaid määrida , "" lisas usalduslikult teine . "
135	NA	 Meie Kadaka turg töötab samal printsiibil , ka seal pakutava kauba valmistajamaa on üldjuhul Hiina . 
135	NA	 Ja kui paljudele Tallinna külastajatele on see turg kõige tähtsam vaatamisväärsus ! 
136	NA	 Aga mis siin lõõpida . 
136	NA	 Nende noormeeste tegevus annab tööd mitmekümnele hiinlasele ning mida sagedamini nad Hiinas käivad , seda kasulikum on see Hiinale , Ukrainale ning neile endile . 
137	NA	 Ka nende teekond on ajalooline – see kulgeb enam-vähem täpselt piki Siiditee põhjaharu . 
137	NA	 Kaupki on sarnane omal ajal Siiditeel veetuga – rõivas ja rõivamaterjal . 
137	NA	 Kaupmeeste kohaleilmumise põhjuski ei erine millegipoolest sellest , miks siin juba 2000 aastat tagasi karavanid liikusid – Hiina pool otsas on hinnad madalad . 
137	NA	 Vahest jõuavad mõned nende Hiinast välja veetud kaubad Odessa kaudu ka Kadaka turule ? 
137	NA	 Ja vahest müüvad soomlased , kes on Kadaka turu põhikunded , sealt ostetud kaubad Soomes , Rootsis või koguni Norras edasi ? 
137	NA	 Ka iidsel Siiditeel ei liikunud alguspunktist lõpp-punkti inimesed , vaid kaubad , mis teekonna jooksul kümneid kordi omanikku vahetasid . 
138	NA	 Peale riidekraami veavad odessalased Hiinast välja veel vaipu , aga need pole kallid käsitsi kootud hiina vaibad , mida peetakse rahvuslikuks rikkuseks ning mis maksavad kullahinda . 
138	NA	 Noormehed ostavad kokku Pakistanist Ürümchisse toodud masinal kootud vaipu , mida sealsel turul saab krosside eest . 
138	NA	 Xinjiangis peetakse neist lugu põhjusel , et harilikult kaunistab kirevatoonilist vaipa mingi islami motiiv , olgu siis mošee koos minarettidega , kuusirp või lihtsalt araabia ornament . 
138	NA	 Sama motiiv teeb vaibad ihaldatavaks Kesk-Aasia riikides , Aserbaidžaanis , Ukrainas Krimmis ja Venemaal Tatarstanis , seal makstakse niisuguse põrandariide eest hingehinda . 
139	NA	 Seega on Siiditee meiegi päevil kasutusel . 
139	NA	 Vaipadega on asi koguni nii , et algul tulevad nad mööda Siiditee lõunaharu pidi itta , Hiinasse , et seal siis põhjaharu pidi tagasi läände minna , olgu siis Kesk-Aasiasse , Odessasse või mujale . 
140	NA	 Muidugi tunduvad tänapäeva odavad hilbud ja masinal kootud vaibad üsna magedad omaaegse kuningliku siidi kõrval , aga miks me peaksime õilistama minevikku ? 
140	NA	 Miks me arvame , et toona oli tegemist väärikate isandatega , täna aga ajavad äri ainult sulid ? 
140	NA	 Ka toona oleksid kaupmehed sõitnud kaamelite asemel rongiga , ka toona oleksid mõned kokkuostjad rabanud kõige odavamat masinakaupa , sest nendele oleks saanud edasi müües üsna kõvasti hinda otsa panna . 
140	NA	 Ka toona oli kindlasti olemas kolm noormeest , kes olid kaelani võlgades ning kes seetõttu otsustasid hakata Siiditeel kaupmeesteks , et ennast kuidagi päästa . 
141	NA	 Kaupmeheks hakkamine tähendas toona tahes või tahtmata kellegi teise väljasöömist ning vähemalt esialgu salaja tegutsemist . 
141	NA	 Ükski end sissetöötanud ärimees ei tahtnud näha enda kõrval uustulnukat , kelle edu oleks vähendanud tema kasumit . 
142	NA	 Seepärast varitses Siiditeele pürgijat tihti surm . 
142	NA	 Kaupmehi tapsid nii röövlid kui ka teiste kaupmeeste sõdureist saatjad , kõrbete ja mägede üksildastes paikades võis mõrtsukatööd teha enam-vähem karistamishirmuta . 
142	NA	 Allah loomulikult nägi kõike , kuid tema ei teinud millegipärast väljagi . 
142	NA	 Või ei olnud tema reageering arusaadav , vähemalt mitte kohe . 
142	NA	 Nõnda pidi kaupmees palkama endale ihukaitsjad , see oli aga taskukohane ainult nendele , kes olid seda tööd teinud väga kaua . 
142	NA	 Kaupmeheamet pärandati isalt pojale ning see kestis ühes suguvõsas terveid põlvkondi . 
143	NA	 Praegu on teisiti . 
143	NA	 Praegu Hiina riik lausa ootab ärivallas tegutsejaid . 
143	NA	 Kutsutud on kõik – palun tulge ! 
143	NA	 Viige meilt välja , mida iganes tahate – odavaid riideid ja vaipu , kalleid riideid ja vaipu , naftat ja kujukesi , elektroonikat ja käsitööd . 
144	NA	 Mida rohkem neid ärimehi tuleb , seda parem Hiinale . 
144	NA	 Iga tulija kindlustab mõnele inimesele Hiinas töö . 
145	NA	 Huvitav , et hilbuärikate kotid on aga täpselt samasugused igas maailma otsas , nii Pariisis , Kairos , Moskvas kui ka Tallinnas . 
145	NA	 Ikka on need valge-sini-punasevöödilised ning tehtud tugevast sünteetilisest materjalist . 
145	NA	 Ei tea , kas tegemist on mingi gildi lipuvärvidega ? 
146	NA	" Noormehed tellisid orkestrilt lisapalaks Võssotski laulu "" Denj pobedõ "" ning tasusid selle eest dollaritega , mida nad ise hellitlevalt "" rohelisteks "" kutsusid . "
147	NA	 Tänane maailm on pentsik – Odessa venelased maksid Almatõ venelastele Hiinas marušovinistliku laulu eest dollaritega . 
148	NA	" "" Kui suur on teie kasum ? "" tundsin ma huvi rohkem jutujätkuks , et paus liiga pikaks ei veniks . "
149	NA	 Nõnda lihtsameelsed nad ka polnud , et oleksid hakanud seda ütlema . 
149	NA	 Üks noormeestest lasi Kalašnikovi vodkapudeli pihta nipsu ning teatas , et selleks ikka jätkub . 
150	NA	 Vaatasin huviga seda pudelit . 
150	NA	 Tõepoolest , see oli kuulsa automaadileiutaja nimeline viin . 
150	NA	 Esimesel etiketil ilutses mehe kindralimundris pilt , tagumisel elulugu . 
150	NA	 Selgub , et ta on kahekordne N. Liidu kangelane . 
151	NA	 Vaene mees ! 
151	NA	 Varem tapeti miljoneid inimesi temanimelisest püssist , nüüd tapetakse lisaks püssile veel temanimelise viinaga . 
151	NA	 Kui N. Liit ja Hiina Ussuuri jõel 1969. aastal ägedaid lahinguid lõid , siis täristasid mõlemad pooled just Kalašnikovi automaatidega . 
152	NA	 Aga parem ikka juua kui tulistada . 
152	NA	 Noormehed löövadki pitse kokku , meie loobumine solvab neid , paneb ägedalt peale käima : 
153	NA	" "" Kui te meid austate , siis peate jooma meie viina ! "" "
154	NA	 Kust on Hiinal võtta paremaid ärimehi , kui neid ei ole esialgu olemas ? 
154	NA	 Ega nad ikka taevast sülle kuku . 
154	NA	 Las kasvavad needsamad , las sirguvad , võib-olla saavad neist kunagi suurärimehed , kes lasevad oma kauba konteinerisse panna ning ei pea seda päratutes kottides käe otsas tassima ? 
154	NA	 Loodame , et nad enne rikastumist ennast põhja ei joo . 
155	NA	 Hiinas soodustatakse riikliku kaubavahetuse kõrval veel piirikaubandust , mis on suuresti jäetud erainitsiatiivi hooleks . 
156	NA	 Xinjiangi-Uiguuri Autonoomsele Piirkonnale anti 1992. aastal samasugune avatud ala staatus , nagu seda oli juba varem tehtud praegu väga kiiresti arenevate Vaikse ookeani äärsete provintsidega . 
156	NA	 Xinjiangi pääsevad välismaalased lihtsustatud korras väljakirjutatavate viisadega , naabermaa kodanikud võivad terveks päevaks üle piiri turule ostma ja müüma tulla ainult passi ette näidates . 
156	NA	 Ja naabermaid on Xinjiangil päris ohtralt – Mongoolia , Venemaa , Kasahstan , Kõrgõzstan , Tadžikistan , Pakistan ja India . 
157	NA	 Ürümchis ja teistes Xinjiangi linnades on moodustatud nn. tehnika ja majanduse arendamise tsoonid , mis sarnanevad Shanghai , Hongkongi ja Macao ümbruses paiknevate erimajandustsoonidega , mille eesmärgiks on meelitada Hiinasse väliskapitali . 
157	NA	 Koostatud on liberaalsed eeskirjad , mis tagavad investoritele tolli- , maksu- , maa rentimise , valuutavahetuse ja muud soodustused . 
158	NA	 Väliskapitalil baseeruvad ettevõtted on Hiinas praegu eelistatud olukorras : need on täiesti iseseisvad , võivad ise määrata oma eelarvet , toodanguliike ja -hulka ning palku ja hindu , hindade puhul on küll erandiks need esmatarbekaubad , millel on riiklik hind . 
158	NA	 Hiina pakub kaupmeestele võimaluse rikastuda , et ka ise rikkamaks saada . 
159	NA	 Võib-olla ehitavad needki noormehed Hiinasse kunagi oma pilvelõhkuja , nagu neid on tekkinud Vaikse ookeani kaldale justkui seeni pärast vihma ? 
159	NA	 Ja paljude ehitajaiks on olnud välismaalased – jaapanlased , ameeriklased , lõunakorealased ning peale selle veel hiinlased Hongkongist , Macaost ja Taiwanist . 
160	NA	 Muidugi peaksid odessalased niisuguse eesmärgi nimel tundma suuremat lugupidamist oma Hiina äripartnerite vastu . 
160	NA	 Ka mõne võõrkeele valdamine ei teeks paha . 
160	NA	 Kulutused hiina keele õppimisele saaksid tasa tehtud hästi ruttu , sama lugu on inglise keelega . 
161	NA	 Tahtsime maksta oma mahlade eest , aga loomulikult ei lubatud meil seda teha . 
162	NA	 Tõusime , surusime kätt ning avaldasime lootust varsti uuesti kohtuda . 
163	NA	 Kes teab , võib-olla kohtumegi ? 
164	NA	 Liftiga alla sõites mõistsin ma , mis mulle kõige rohkem vastukarva oli . 
165	NA	 Meile suruti peale kohustuslik nn. valge inimese hoiak , mis pidi nagu meid , eurooplasi , ühendama ning mis vastandati hiinlastele ja uiguuridele . 
165	NA	 Hiinlased olid odessalaste jaoks kilid ja uiguurid tjurkad , mõlemat sõimunime hääldasid nad tuntava mõnu ja põlgusega . 
165	NA	 See on kas kuskilt karplinnatänavalt või omaaegsest Nõukogude armeest omaks võetud suhtumine . 
166	NA	 Mind ajab niisugune primitiivne rassism – andke , lugejad , andeks – lihtsalt iiveldama . 
166	NA	 Kahjuks leidub aga niisugust võõrastevihkamist küllaga isegi Eestimaal . 
167	NA	 Kui ma aasta tagasi oma esimeselt Hiina-sõidult koju tulin , andsin ühele raadiojaamale intervjuu . 
168	NA	" "" Kas te juhtusite ka nägema , kuidas hiinlased pottide ja padadega kolistades varblasi hirmutavad , nõnda et vaesed linnud hirmu tõttu puhata ei saa , lendamisest väsivad ning siis potsti ! surnult maha kukuvad . "
168	NA	" Ja siis saavad hiinlased magusa kõhutäie , "" kihistas raadiomees alustuseks naerda ning ootas minult lausa kohustuslikku kaasanaermist – täpselt samuti nagu kolm hilbuärikat olid kindlad , et mina nendega koos nn. valge inimesena uiguure ja hiinlasi pilkama hakkan . "
169	NA	" "" Kas te üldse peale varblaste midagi muud ka Hiina kohta teate ? "
169	NA	" Kas teil on aimu , et hiina kultuur on 5000 aastat vana ? "" ütlesin vastu ning järgnev kolmveerandtund kujunes ägedaks vaidluseks – intervjueerija surus peale oma tahet , tegi juttu aina varblastest ja varblastest , sest midagi muud ta tõepoolest ei teadnudki . "
170	NA	 Õnneks oli tegemist otsesaatega , nõnda et küsitleja ei saanud pärast kääre kõlksutades mu juttu endale meelepäraseks tsenseerida . 
171	NA	" "" Varblasi hirmutati seal nn. kultuurirevolutsiooni kõige nõmedamal ajal. "
171	NA	 Peale varblaste on Hiinas veel umbes kümme tuhat sööki . 
171	NA	" Hiina on 4500 aastat olnud maailma kultuuri , riikluse ja teaduse liider , alles viimased 500 aastat on tekkinud mahajäämus , mida nüüd püütakse hästi kiiresti tasa teha , "" püüdsin seletada , aga sellest polnud mingit abi . "
172	NA	 Kui mikrofon oli kinni vajutatud , ütles raadiomees : 
173	NA	" "" Kui rumal ! "
173	NA	 Ise veel kultuurne inimene . 
173	NA	 Oleksin ma teadnud , et te sellist juttu hakkate ajama , siis poleks ma teid saatesse kutsunudki . 
173	NA	" "" "
174	NA	 Mul oli aga selle raadiokähmluse üle pisut hea meelgi – ehk hakkas mõni kuulaja pisut teisiti mõtlema ? 
175	NA	 Aga ma tean , kuidas ja kuna kujunes intervjueerija arvamus Hiinast . 
175	NA	 Ma ise pole samuti niisugusest hoiakust kuigi kaugel olnud . 
175	NA	 Nõukogude ajal meeldis rahvale , kui üks kommunistlik gigant materdas teist , sest tegemist oli nagu kommunismi- ja totalitarismikriitikaga . 
176	NA	 Ka mina mäletan poole lehekülje pikkuseid reportaaže varblasetapmisest , mida ajalehed tollal suure rõõmuga avaldasid ning mida me sõpradega usinasti lugesime , pärast veel korduvalt ümber jutustasime . 
177	NA	 Meile kavalalt ette söödetud suhtumine kinnistus meis , propaganda tegi oma töö . 
177	NA	 Inimene hakkab uskuma just seda , mida talle räägitakse , iga kihutustöölise ülesanne on oma asja nõnda hästi teha , et inimene jutustaks kirjatükki või saadet teistele edasi . 
178	NA	 Siiski ei jäänud me tollal uskuma seda valet , mida ajalehed Prantsusmaa või Ameerika kohta kirjutasid . 
178	NA	 Miks me seda riiklikku laimu teistele õhinal edasi ei rääkinud ? 
179	NA	 Esiteks muidugi sellepärast , et ei Prantsusmaa ega USA ei olnud kommunistlikud , ent teiseks ka sellepärast , et igaühes meis peitub pisut rahvuslikku eelarvamust . 
180	NA	 Kui mu naine oli oma parimale sõbrannale Marikale rõõmsalt teatanud oma suurima uudise , et ta sõidab Hiinasse , tõmbus Marika tõsiseks . 
181	NA	" "" Külli , sa värvi oma juuksed mustaks ning tee pilusilmad pähe , muidu sa Hiinast elusana tagasi ei tule , "" andis sõbranna hea soovituse . "
182	NA	" "" Kes mu lapsed siis üles kasvatab , kui mind enam ei ole ? "" küsis Külli kodus veidi hirmunult . "
183	NA	 Haarasin toru ning helistasin Marikale , küsisin , mis pagana jama ta suust välja ajab ! 
184	NA	" "" Mis jama ! "
184	NA	 Hiinas tullakse valgetele inimestele kohe kallale . 
184	NA	" Nad on kadedad , et meie elame hästi , aga nemad peavad oma tõuke ja usse pugima , sest muud neil suhu pista ei ole , "" nähvas Marika vastu . "
185	NA	" "" Kust sa selle jutu võtad ? ! "" imestasin mina . "
186	NA	" "" Seda teavad kõik , sellest kirjutab isegi piibel , et hiinlased tahavad maailma vallutada , "" teadis Marika , kes paistis olevat raadiomehest veidi targem , ehkki piiblis midagi sellist ei kirjutata . "
187	NA	 Üsna levinud on arvamus , et Johannese Ilmutusraamatu Goog ( Gog ) tähendab Hiina keisrit ja Maagoog ( Magog ) Hiina riiki . 
187	NA	" Või lugege ise : "" Ja kui need tuhat aastat täis saavad , siis lastakse Saatan lahti oma vangist . "
187	NA	 Ja ta läheb eksitama rahvaid , kes elavad ilmamaa neljas nurgas , Googi ja Maagoogi , neid sõtta koguma . 
187	NA	 Nende arv on nagu mereäärne liiv . 
187	NA	 Ja nad tulid üles ilmamaa lagendikule ning piirasid ümber pühade leeri ja armastatud linna . 
187	NA	" Siis langes tuli taevast maha ja sõi nad ära ! "" "
187	NA	 ( Ilm . 
187	NA	 20 : 7–9 ) Mõned usinad piibliseletajad tõlgendavad seda tekstiosa kui Hiina kavatsust vallutada maailma , just sõnad nende arv on nagu mereäärne liiv on juhatanud nad sellele seisukohale . 
187	NA	 See on aga arusaamatus , mis on vist tekkinud vajadusest leida endale vaenlane , ja mida kaugem , seda parem , sest siis pole temast suurt tüli . 
187	NA	 Epiteeti mereäärne liiv kasutati paljude rahvaste kohta , sest seni kuni pole tehtud rahvaloendusi , tunduvad kõik rahvad väga suured . 
187	NA	 Vanade allikate järgi asub Ilmutusraamatu Maagoog Palestiinast põhja pool , aga Hiina on hoopis kaugel-kaugel idas , ning teiseks on Maagoogi puhul tegemist barbaarse rahvaga , ent toona olid hiinlased maailma kultuursemaid rahvaid . 
188	NA	" "" Hiinlased on kadedad , et meil on ilusad silmad peas , aga nemad peavad ringi luusima oma pilusilmadega , "" ütles Marika telefoni . "
189	NA	" "" Pilusilmad need kõige ilusamad silmad ongi , "" õrritasin ma . "
190	NA	" "" Seda puhu Hiina naistele , mitte meile . "
190	NA	 Mina tahan teile head , mina tahan kõikidele inimestele head , sellepärast ma Küllile ütlesingi , et tehku pilusilmad pähe ja värvigu juuksed mustaks , siis tuleb ta sealt elusana tagasi . 
190	NA	" Kas vähe on neid lapsi , kes on ilma emata jäänud ? "" õigustas end Marika . "
191	NA	" "" Aga hiinlastele , kas sa hiinlastele ka head tahad , kui sa niisugust lolli juttu ajad ? "" ütlesin mina . "
192	NA	" "" Miks ma pean hiinlastele head tahtma ? "
192	NA	 Mina tahan head oma sõbrannadele ! 
192	NA	" Hiinlased ei ole minu sõbrannad , "" nähvas Marika . "
193	NA	 Seejärel ütlesin Marikale , et tegelikult on ta hirmus rassist . 
194	NA	" "" Mina rassist ! "
194	NA	 Jessas , kuidas sa mind solvad ! 
194	NA	" Ma pole mingi rassist , ma olen hea inimene , "" nuuksatas Marika toru teises otsas , klimp vist juba kurgus . "
195	NA	 Hea inimene on Marika tõesti , kõik peavad teda heaks inimeseks . 
196	NA	 Ja sellestki võib aru saada , kuidas on niisugune suhtumine kujunenud . 
197	NA	 Minagi olen oma nooruses lugenud viletsaid krimkasid , mille kujutlusvõimeta autorid on kurjuse paigutanud Shanghaisse , nagu Johannes paigutas Maagoogi . 
197	NA	 Kuhugi pidi ju ometi kurjuse panema , sest ilma kurjuseta pole õiget lugu . 
197	NA	 Ja need mõlemad olid head kohad – ühelt poolt enam-vähem kõik teadsid , et need on olemas , teiselt poolt polnud peaaegu keegi neis käinud ega aimanud , mis seal tegelikult toimub . 
197	NA	 Eriti Shanghaist sai maalida verdtarretavaid õuduspilte , mille tõesust oli Euroopas ja Ameerikas kontrollida raske . 
197	NA	 Just Shanghaist pidi algama Hiina gangsterlike triaadide koletuslik maailmavallutus , mis toimub põranda alt sisseimbumise teel . 
197	NA	 Kõigepealt võetakse London , seejärel teised tähtsamad kohad . 
197	NA	 Ka minu lapsekujutlusvõime pani hirm tööle , ma maalisin oma vaimusilma ette saba ja sarvedega kurje hiinlasi , ehkki ma polnud veel piiblit lugenud . 
198	NA	 Ka täna võib telekast näha multifilme , kus kurjuse kandjal on pilusilmad , mõnikord koos saba ja sarvedega . 
198	NA	 Selge – vihjatakse jälle Hiinale , mängitakse teadmatusest sündinud vanale hirmule . 
199	NA	 Rassismist ja rahvuslikest eelarvamustest ei saa aga lahti mitte kuidagi teisiti kui ainult vastastikku suheldes ja informatsiooni vahetades . 
200	NA	 Las kolm Odessa algajat ärimeest käivad Hiinas sagedamini , küll nad pikapeale oma suhtumist muudavad . 
201	NA	 Aga miks on nende umbkeelsete noormeeste ärikohaks just Ürümchi ? 
202	NA	 Xinjiangis on varem elanud üsna palju venelasi , neid on sinna Hiina Rahvavabariigi kodanikena nüüdki alles jäänud . 
202	NA	 1990. aasta rahvaloenduse järgi oli neid 8082 ehk 0,05 protsenti 16-miljonilisest elanikkonnast . 
202	NA	 Ürümchi linnas tegutseb mitu õigeusu kirikut . 
203	NA	 Kohalikud venelased on sillapeaks : hiina keele valdajatena ostavad nemad rõivakauba Hiina hulgimüügibaasidest kokku ja müüvad selle Vene ülesostjatele , kel niiviisi jääb ära vaev võõras keel suhu saada , aga kes selle mugavuse pärast kaotavad kenakese protsendi , sest ei saa kaupa hankida otseallikast . 
204	NA	 Hotelliuksel tegid portjeed meile sügava kummarduse . 
204	NA	" Hotelli ees valvet pidavad taksojuhid ei hõiganud "" Taxi , taxi ! "" nagu kõikjal maailmas , vaid "" Pojehali ! "
204	NA	" "" . "
205	NA	 Öö oli palav , järelikult puhus tuul põhjast . 
206	NA	 Ürümchit piiravad kolmest küljest , idast , läänest ja lõunast , Tian Shani mäestiku mitmed ahelikud , põhjast aga Junggari ( Džungaaria ) nõgu , mida omakorda ümbritsevad Alatau ja Altai mäestik . 
206	NA	 Nõos on Gurbantunguti-nimeline kõrb , kust tuuled toovad linna palavuse . 
207	NA	 Ürümchi on Hiina mõistes keskmise või isegi alla keskmise suurusega linn , selles elab 1,6 miljonit inimest . 
207	NA	 Euroopa mõõtude puhul on see väga suur linn . 
207	NA	 Baltikumi piirkonnas oleks temast suurem ainult Sankt-Peterburg . 
208	NA	 Pimedusele vaatamata käis tänavatel vilgas tegevus . 
209	NA	 Mõni asi üllatab ikka ja jälle . 
210	NA	 Ma olen moslemite elu jälginud üsna suurel maa-alal alates Marokost kuni Kõrgõzstanini , sinna vahele jäävad Egiptus , Krimm , Palestiina , Türgi , Tatarstan , Aserbaidžaan , Turkmeenia , Kasahstan , Usbekistan ja Tadžikistan . 
210	NA	 Ja kõigi nende maade elu seob mingi seletamatu sarnasus . 
211	NA	 Marrakesh ja Samarkand asuvad teineteisest 9 tuhande kilomeetri kaugusel , aga näevad päris ühte moodi välja . 
211	NA	 Marrakeshi marokolased ja Samarkandi usbekid pole ainult üht nägu , ka nende ellusuhtumine on samalaadne . 
211	NA	 Ja sealjuures olid usbekid nõukoguliku pealesurutud ateismi survel ammu kaotanud oma usu ning enamiku rahvuslikest ja religioossetest tavadest . 
211	NA	 Ükski naine ei kandnud seal parandžaad , see oli keelatud , kuna pidi olema ikestatuse märk . 
211	NA	 Tübeteika peas hoidmisele vaadati läbi sõrmede , ent inimene , kes tahtis elus edasi jõuda , seda ei teinud , sest tübeteikakandjat ei võetud parteisse . 
211	NA	 Mehed jõid ja suitsetasid , aga pidasid vähemalt ametlikult ainult ühte naist , seega tegid kõike seda , mida koraani elureeglite osa šariaat ( šaria ) peab ränkade karistuste vääriliseks . 
211	NA	 Välispoliitika edukuse nimel oli nõukogude kord alles jätnud küll ühe-kaks mošeed , mida siis hoolega näidati külalistele islamimaailmast , aga pühakodades teenivad mullad olid ammu unustanud korraliku araabia keele . 
211	NA	 Prohvetiusus on aga puhtal keelel eriline tähtsus , kõik segaselt ja aktsendiga pomisetud palved ei leia kunagi Allahi poolt mõistmist . 
212	NA	 Marrakeshis oli väliselt kõik vastupidi . 
212	NA	 Enamik naisi varjas oma palet parandžaaga või vähemalt kattis saatanaga kõige kontaktilembesemat kehaosa – juukseid – pearätik . 
212	NA	 Mullade radiofitseeritud hõiked lugematutest minarettidest kaikusid viis korda päevas linna kohal , kõik mošeed olid tihedalt täis palvetajaid , keda jätkus kitsastele ja kõveratele vanalinna tänavatele ning palmide alla varju moodsa uuslinna avaratesse parkidesse . 
212	NA	 Muudkui keerasid oma islamimotiiviga palvevaiba rullist lahti , heitsid selle maha ning hakkasid hoolega palvetööle , mis kõrvaltvaatajale tundub rohkem võimlemisena kui usuhardusena . 
213	NA	 Marokolane käib vähemalt korra elus palverännakul Mekas . 
213	NA	 Enamikul usbekkidest polnud tollal aimugi sellenimelise linna olemasolust , ent ometi olid ja on lisaks vanalinnade ja turgude väljanägemisele Marrakesh ja Samarkand mingi raskesti tabatava ja seletatava võlu poolest väga sarnased . 
213	NA	 Usu kaotanud usbekke ja süvausklikke marokolasi sidus ellusuhtumine ja eluviis , nad käitusid kõik ühtemoodi , samamoodi nagu mehed ja naised kõikjal islamimaailmas . 
214	NA	 Kui väga laias joones võtta , siis tundus , et ellusuhtumiseks oli fatalism , mis kõik Allahi hooleks jätab , ning eluviisiks käegalöömine , kui mitte öelda laiskus , mis on traditsioonide kestvuse mõjul edasi kandunud ka usu kaotanud põlvkondadesse . 
215	NA	 Naiste peitmisele vastukaaluks meeldib meestele üle kõige suhelda , nende väärtushierarhias on esikohal ametid , mis on seotud läbikäimisega , ja kõige parem kui kaubandusega . 
215	NA	 Ma elasin Moskvas kaks aastat kõrvuti usbeki kirjaniku Isfandjoriga , kellele meie kinokool oli neljandaks ( ! ) kõrgkooliks , ent kes oma tähtsaimaks ametiks pidas arbuusimüüja kohta Samarkandi turul . 
215	NA	 Ja selle koha olid talle ostnud sugulased raha eest , mis mitmekordselt ületas auto turu hinna . 
216	NA	 Islamimaailmas on alati rohkem müüjaid ja ostma meelitajaid kui tootjaid . 
216	NA	 Me käisime Türgis kahes rahvusliku vaiba kudumise keskuses ; mõlemas tegeles kudumisega 5-6 naist , kauba pähemäärimisega oli aga suurtes vaibasaalides ametis paarkümmend väga energilist meest , kes kohe mõnuga võtsid ette uue turistiderühma . 
217	NA	 Tuleb välja , et need 5-6 naist pidasid oma tüütu orjatööga palavuses ülal kogu seda suurt keskust , samal ajal kui mehed mõnulesid , juhtides külalisi õhkjahutusega saalides , pakkudes neile külmi karastusjooke ning püüdes vaipade eest petta välja väga kõrget hinda . 
217	NA	 Mulle jäi mulje , et mehed loevad enda teenistuseks raha , mis on saadud üle vaiba omahinna , mis arvatavasti oli väga madal . 
218	NA	 Millest see kõik tuleb ? 
218	NA	 Kliimast ja sellest mõjustatud arhitektuurist ? 
219	NA	 Ma olen selle üle pikalt mõelnud , aga ma ei ole enda jaoks rahuldavat vastust leidnud . 
219	NA	 Teinekord on siiski tunne , et eri religioonid ei olegi muud kui kliimavööndite vaimne eeter , nende olulisim tuum . 
219	NA	 Budism sisaldab elu ja mõttemaailma olemust mägedes , islam kõrbetes , kristlus parasvöötmes . 
219	NA	 Meie teekond kulges läbi kõrbete ja üle mägede . 
220	NA	 Xinjiang ehk Uiguurimaa oli ja on siiani kõige idapoolsem moslemitega asustatud ala , kus ma olen viibinud . 
220	NA	 Moslemiteks ei ole seal ainult uiguurid , vaid ka seal elavad kasahhid , huid , kirgiisid , tadžikid , usbekid ja tatarlased . 
221	NA	 Huid on islami ( sunniidi ) usku hiinlased , keda endises N. Liidus ( kus neid oli umbes 22 000 ) nimetati tunganiteks ehk dungaanideks . 
221	NA	 Nende kohta öeldi , et nad on keele poolest hiinlastele väga lähedane rahvus , võimud ei soovinud ametlikus statistikas näidata , et ka N. Liidus elas hiinlasi , sest kardeti komplikatsioone riikidevahelistes suhetes . 
221	NA	 Ettevaatusest ristiti rahvus ümber ning olukord oligi lahendatud . 
221	NA	 Huid räägivad mandariini- ehk standardhiina keelele märksa lähedasemat murret kui lõunahiinlased . 
222	NA	 Hiina on muide ainuke impeerium terve ajaloo vältel maailmas , kus pole olnud kohustuslikku riigiusku , ainult konfutsianismist ja kommunismist on tahetud seda kujundada , kuid kehvade tulemustega . 
222	NA	 Hiinas on kogu aeg kummardatud ja austatud eri jumalaid , jääb igaühe enda veendumuste otsustada , kas see on riigi nõrkus või tugevus . 
223	NA	 Zeusi ja Jupiteri kultust levitavad antiiksed suurriigid , islami eest sõdiv Kalifaat , katoliiklust kuulutav Hispaania , protestantismi lipukirjaks võtnud Suurbritannia ning õigeusku ja kommunismi propageerinud Venemaa ( N. Liit ) olid küll suured ja võimsad , vahest Hiinast suuremad ja võimsamadki , ent tänaseks on need kadunud või on neist alles jäänud haledad riismed . 
224	NA	 Hotellitrepil ei näinud me valuutavahetajaid ja prostituutide pakkujaid , kuigi pimedus on nende tegutsemise meelisaeg , ja see annab ennekõike tunnistust nii tugevast distsipliinist Hiina linnades kui ka moslemite austusest naise vastu . 
225	NA	 1997 . aasta oktoobris sõitsin ma autoga mööda Venemaad , Pihkvast Moskva , Nižni Novgorodi , Kaasani ja Iževski kaudu Jekaterinburgi . 
225	NA	 Kõikjal maanteede ääres lehvitasid teenistusvalmis noored , ilusad ja õnnetud prostituudid , keda oli tõepoolest mustmiljon , üksnes muhameedlik Tatarimaa oli neist puhas . 
226	NA	" "" Siin loobitaks nad kividega surnuks , kui nad peaksid siia ilmuma , "" ütles autojuht . "
227	NA	 Mis see siis on ? 
227	NA	 Kas tõeline kõlblus või inimõiguste piiramine ? 
228	NA	 Islamimaailmas ei ole tõesti prostitutsiooni , seda asendab koraaniga sätestatud mitmenaisepidamine ning eriti nn. ajutine abielu . 
229	NA	 Kujutage ette , et rändur jõuab pärast pikka teelolekut ühte külla või linna . 
229	NA	 Mees pöördub kohaliku mulla poole , räägib talle oma sisepiinadest ja soovidest . 
229	NA	 Mulla otsib mehele naise kohalike noorte leskede hulgast , sõlmib kõigi reeglite kohase ajutise abielu . 
229	NA	 See võib kesta viiest minutist kuni ühe päevani vähem kui üks aasta . 
229	NA	 NB ! 
229	NA	 Ajutine abikaasa otsitakse leskede ja ei kellegi muu hulgast , sest neidki vaevavad oma kannatused . 
229	NA	 Onanism on aga moslemitel veel suurem patt kui kristlastel . 
229	NA	 Muidugi maksab mees teenuse eest mullale , ent kui ajutisest abielust juhtub sündima laps , ei ole mehel materiaalseid kohustusi . 
229	NA	 Küll aga võib naine lapsele panna oma ajutise mehe nime . 
230	NA	 Islamimaailmas on kõik kontrolli all , koraan ei luba isetegutsemist . 
231	NA	 Mulle on Hiinas lõbunaist pakutud ainult Shanghai peaavenüül , pealegi sellist , kes pidi inglise keelt oskama ! 
231	NA	 See juhtus sügavas öös , kui juba olid kokkuhoiu nimel kustutatud säravad neoonreklaamid ja heledad tänavalaternad , allmaailm tundis end julgemana , pealegi olin ma üksinda , ilma abikaasata . 
231	NA	 Tänasin ja loobusin . 
232	NA	 Valuutat on pakutud vahetada ainult Chengdus , 10-miljonilises kosmoseuuringute linnas Tiibeti jalamil . 
233	NA	 Kaua aega mõlgutasin , miks ei ole rohkem riskijaid ? 
233	NA	 Mis sest , et see on keelatud ! 
233	NA	 Pealegi on Hiina mehed ja naised väga altid hasartmängudele , ikka ja jälle näeb kõikjal inimesi , kes mängivad kaarte või mõnd muud rahamängu . 
233	NA	 Neid on lennukis ja pargipinkidel , kõnniteeäärtel ja hotellide vestibüülides . 
233	NA	 Nüüd meilegi levinud Keno loto on pärit Hiinast , keisrid ekspluateerisid oma rahva õnnemängukirge ning sellest saadud tulude eest ehitasid Hiina müüri . 
234	NA	 Vastuse sain eelmisel aastal , kui üksteise järel devalveerusid või devalveeriti kõik Kaug-Ida valuutad ning oma kursi dollari suhtes säilitas ainult Hiina jüaan . 
234	NA	 Asi on selles , et ametlik kurss on enam-vähem õige , nõnda et tänaval vahetaja peab jahtima informeerimatuid inimesi . 
235	NA	 Ja jahtiski . 
235	NA	 Otse mošee ees taheti raha vahetada . 
235	NA	 Mošees lõppes just hilisõhtune teenistus , usklikud valgusid tänavale . 
235	NA	 Keelebarjääri ei murdnud muidu , kui ulatasin vahetajale pastaka ning tema kirjutas kursi oma peopesale . 
235	NA	 Ta pakkus kuus jüaani dollari eest ! 
235	NA	 Otsi lolli , šeik ! 
235	NA	 Vahetaja kergitas oma taksi seitsmele ning edasisest tõstmisest keeldus . 
235	NA	 Mujal Hiinas oli kursiks olnud 8,26 ! 
235	NA	 Järgmisel hommikul saingi hotelli vestibüülis vahetada Hiina keskpanga tariifi järgi . 
236	NA	 Vahel olen ma lugenud pealiskaudsetest reisimärkmetest , et koraan lubab moslemil petta teiseusulisi , see olevat nagu suur teene Allahi ees , mis inimese pärast surma kähku paradiisi viib . 
236	NA	 Ma pean tunnistama , et siis , kui ma olen avastanud , et keegi muhameedlasest kaupmees on mind kõvasti püganud , olen ka ise mõlgutanud samasuguseid rassistlikke mõtteid . 
236	NA	 Ärgu pandagu pahaks , aga kogu Türgi turismitööstuse vundamendiks on varastamine , huvireisijatelt ja puhkajatelt raha väljapetmine . 
237	NA	 Ometi nõuab koraan ausust ja lugupidamist kõikide , ka kristlaste ja budistide vastu , ainult ametlikult välja kuulutatud ghasavati ehk püha sõja ajal on olukord teistsugune . 
238	NA	 Nõnda eksivad moslemitest tüssajad eelkõige oma usu- ja eetikanormide vastu ning olgu Allah nende vastu armuline ! 
239	NA	 Mošee ümbruses oli kõvasti sagimist . 
239	NA	 Põhja-Euroopa kaamosehämaruse kujundatud indiviid varjab oma reaktsioone , normiks on saanud tundetus . 
239	NA	 Sissepoole elu muudab inimese skisoidseks ja neurootiliseks ; otsemeelne , kavatsuseta rõõmuhelk toob südame keelele . 
239	NA	 Hiinlased on eurooplastest palju avalamad ja tundeküllasemad . 
239	NA	 Meie kuulsime turulettidel põlevate reklaamküünalde vahelt ingliskeelsete hõigete kõrval ka hüüdeid horošo ! , horošo ! , selle peale mõnusat naeru . 
239	NA	 Nõnda tervitatakse tulijat Põhja-Hiinas . 
239	NA	 Vanemate inimeste puhul on see mälestus sellest ajast , mil Hiina koolides oli esimeseks võõrkeeleks vene keel . 
239	NA	 Praegu on esikohal raudselt inglise keel , inimeste innukus see keel selgeks õppida torkab kohe silma . 
239	NA	 Põhja-Hiinas on aga koole , kus esimeseks võõrkeeleks on endiselt vene keel ning see on üsna arukas poliitika . 
239	NA	 Vene kaupmehed ei vaevu ealeski hiina keelt omandama , nõnda peab neile vastu tulema . 
239	NA	 Hiinlase kasu on nii vaimne kui ka materiaalne – lisaks ärile saab tuludesse kanda ka keeleoskuse . 
240	NA	 Gaasilaternatega valgustatud laudadelt pakuti tulijaile šašlõkki , kebabi ja hamburgerit , võrreldes hiina turuga on moslemite turg alati kärarikkam ja elavam . 
240	NA	 Ka hiina kaupmehelt ostes võib hinnast maha tingida , aga mitte kunagi rohkem kui kolmandiku . 
240	NA	 Moslemi puhul aga võtke tema pakutud hinnast hakatuseks maha viis-kuus korda ning vaadake , mis näo ta teeb . 
240	NA	 Kui ta keeldub edasi kauplemast , siis jalutage eemale – pange tähele , ta jookseb teile järele , kutsub tagasi . 
240	NA	 Järgneb astmeline hinnatõus teie poolt ning samasugune hinnalangus tema poolt . 
240	NA	 Lõpptulemuse üle otsustamiseks vaadake müüja nägu – kui see on rõõmus , kui mees tänab teid kõvasti ja kiiresti kummardades , siis olete te petta saanud ; kui mees on tusane , siis olete oma kauba ostnud enam-vähem õige hinnaga . 
241	NA	 Esimene pilk Ürümchi ühele moslemiturule veenab : tegemist on väga liberaalse suhtumisega traditsioonidesse . 
241	NA	 Tihti on müüjaks naised , parandžaad ei kanna neist keegi . 
241	NA	 Meestel on peas siiski mustvalged tübeteikad , mõnel naisel punane , kireva kulla ja karra tikandiga . 
242	NA	 Pole kahtlust , et siin avaldub vahepealse ateismiperioodi mõju . 
242	NA	 Pealesunnitud ususalgamisel on oht vähimagi võimaluse puhul muutuda religioosseks fanatismiks , nõnda on see juhtumas ja juhtunud endise N. Liidu Kesk-Aasia nn. liiduvabariikides , kus diktaatoreist presidendid peavad kõik sõda islami fundamentalistidega , ainult et mõned teevad seda suurema , teised kasinama eduga . 
243	NA	 Hiinas paistab olevat olukord kontrolli all . 
243	NA	 Praegu tegutseb Xinjiangis kogunisti 22 000 mošeed ning mingit kalduvust ägedaks sallimatuseks mulle küll silma ei torganud . 
243	NA	 Ju ei ole põhjust . 
244	NA	 Mošee all oli suur pood , otsekui turu jätk . 
244	NA	 Ka seal jätkus elevust ja lärmi . 
244	NA	 Prohvet Muhamed ei peksnud kaubitsejaid templist välja , nagu seda tegi Jeesus . 
245	NA	 Võib-olla sellest tulenebki araablaste eriline kiindumus turgudesse ? 
245	NA	 Või täpsemini : Allah arvestas araablaste kiindumusega ning dikteeris parajasti langetõvehoos Muhamedile pühakirja teksti , mis pidas silmas kõrberahva eripära ? 
245	NA	 Ei tea , ei tea . 
246	NA	 Tegime tiiru ümber mošee , milles juba kustutati tulesid . 
246	NA	 Mošee oli kokku ehitatud kõrge elumajaga . 
247	NA	 Niisugune asi on üsna tavaline katoliiklikus maailmas , ka Pariisi Jumalaema kiriku , koguni Seine'i-poolsesse külge on ehitatud elumaja . 
247	NA	 Roomas tuleb niisuguseid basiilikaid ja katedraale ette peaaegu igal sammul . 
247	NA	 Ent kindlasti ei leia te mitte ühtki protestantistlikku kirikut , mille sein puutuks kokku mõne ilmaliku hoonega . 
248	NA	 Minugi meelest vajab pühakoda avarust , et esiletõusmisega rõhutada usu autoriteeti . 
249	NA	 Presidendipaleegi peaks olema omaette . 
249	NA	 Me suhtuksime Tartu ülikooli hoopis väiksema austusega , kui selle peahoone oleks nurkapidi koos mingi muu ehitisega . 
249	NA	 Väärikus nõuab ruumi , ka lugupeetud inimesega hoitakse distantsi , keegi ei tiku talle nina alla . 
250	NA	 Siiski rajab raha endale igal pool teed . 
250	NA	 Otse Londoni südalinnas , Trafalgari väljakul võite te minna kuulsasse St. Martin-in-the-Fields'i anglikaani kirikusse , mille all keldris on kohvik ja müügisaal . 
250	NA	 Klerikaalidest kaupmeeste eneseõigustusi võib ainult oletada , kuid kindlasti on need olemas . 
250	NA	 Inimene on eneseõigustusi tootev masin . 
251	NA	 Ümber turu ootasid stardivalmis rikšad , nii velo- kui ka motorikšad , et inimesed ja nende ostetud kaup koju viia . 
251	NA	 Niisugust rikšat , kus kuli jookseb ees aiste vahel , olen mina näinud ainult muuseumis . 
252	NA	 Kõik rikšad on numbritega , inimesed on oma teenindustegevuse registreerinud . 
252	NA	 Ilma ametliku loata ära tegema tulegi , kohe jääd vahele . 
253	NA	 Rikšajuhid kardavad Hiina suurtes linnades eksida , nad sõidavad ainult oma linnaosa piires , kes tahab kaugemale minna , peab takso võtma . 
253	NA	 Taksosid on saadaval igal sammul ja nende kasutamine on kole odav . 
253	NA	 Tariif küll kõigub eri linnades , aga üldjuhul tuleb sõidu eest maksta juhul , kui autoks on Shanghais toodetud Volkswagen , 2 jüaani ( 4 krooni ) kilomeetri eest . 
253	NA	 Kui istute mõnda odavamasse masinasse , võetakse kilomeetri eest 1,4 või 1,6 jüaani . 
253	NA	 Hind on tuuleklaasil lugeda . 
253	NA	 Mina ei ole veel näinud , et Hiina taksojuht teeks sobi , sest vahelejäämine tähendaks talle litsentsist ning teenistusest eluaegset ilmajäämist . 
253	NA	 Tagasiantava raha leiab ta kiiresti ja täpselt , ka taksomeeter on alati korras , ta ei ole seda kruttinud kiiremale jooksule . 
253	NA	 Taksojuht ise istub eraldi kabiiniosas , väga tihti on ta endale pleksiklaasist kombineerinud kuidagiviisi vahesirmi , mille pilust tuleb raha ulatada . 
253	NA	 Olen mõelnud , et nii õhuke sein ei päästaks kedagi röövlite eest . 
253	NA	 Auto ise võib suurest sõitmisest olla logu . 
253	NA	 Kohe , kui peale istute , lööb näiduks 10 jüaani , aga siis ei vaheldu rahanumbrid enne , kui selle raha eest sõidetud . 
253	NA	 Teinekord taksojuht peatub , et kolleegide käest teejuhatust küsida . 
253	NA	 Linnad on tohutu suured , teekonnad pikad ning tänu kiirele ehitamisele muutub ümbrus pidevalt . 
254	NA	 Nanjingis sain pika kauplemisega velorikšamehe nõusse ja viimaks soostus ta meid vedama küllaltki kaugele . 
254	NA	 Vaeseke eksis mitu korda , mina pidin talle linnakaardilt teed näitama ! 
254	NA	 Ma ei oska öeldagi , kuidas ta tagasi koju jõudis , vahest otsib siiamaani koduteed ? 
255	NA	 Kaup , mida hiina turgudel pakutakse , sõltub kellaajast , üks turg vahetab päeva jooksul mitu korda nägu ja tegu , vastavalt nõudmisele , mis igal kellaajal on erinev . 
255	NA	 Hommikul müüakse hommikukaupu , need on peamiselt hommikusöögiks vaja minevad puu- ja juurviljad , lõunaturul kaubeldakse juba rasvasema toiduga , õhtuturg on aga see õige laat , kus lettidele tuuakse peale toidukraami ka rõivad ja olmeesemed . 
255	NA	 Õhtuturg muutub kuidagi iseenesest ööturuks , mis tähendab eelkõige ohjeldamatut söömapidu petrooleumilampide või gaasitule valgel . 
256	NA	 Kana tapmine käis nõnda . 
256	NA	 Ostja valis endale puurist rabelevate ja kaagutavate lindude vahelt sobiva välja , müüja avas puuriluugi , kiskus kana välja , võttis kaelast kinni , lõikas kõigepealt maha pool nokka , siis terve pea ning pistis keha kuumavee potti . 
256	NA	 Seal ligunes see minutit-paar , siis tõmbas müüja kana välja ning kitkus paari hetkega sulgedest paljaks . 
257	NA	 Väga palju oli juuksureid , nagu Hiinas ikka . 
257	NA	 Oli neid , kelle varustuseks oli ainult taburet ning noad-käärid . 
257	NA	 Kunde istus taburetil , juuksur pügas teda hoolega . 
257	NA	 Jõukamad teenindasid inimesi rikšadelt , veel kõrgemale jõudnutel oli oma heledat valgust , peegleid ja uhkeid tööriistu täis salong , mille ukselt tuli pahvak meeldivat aroomi turu läppunud lehkadesse . 
258	NA	 Hiinlane armastab lasta endale soenguid ja maniküüri teha , üksikud naised on aga astunud sootuks söaka sammu ning end blondeerinud . 
259	NA	 Kas mustast juuksevärvist loobumise puhul on tegemist oma identiteedist lahtiütlemisega , sooviga olla ameeriklanna ? 
260	NA	 Kus on turg ja pühakoda , seal on platsis ka kerjused . 
261	NA	 Turul tuleb inimesel nii või teisiti rahakott lahti teha , aga enne seda on ta mošees meele hardaks palvetanud – see kõik annab lootust heldusele . 
262	NA	 Hiinas on almusepalujaid vähem kui mujal arengumaailmas , võib-olla kardetakse halba mõju riigi prestiižile . 
262	NA	 Rikkad maad niisugust häbi ei põe , seal jätkub sante nõnda et hoia ja keela . 
262	NA	 Kerjamise veelahkmeks on kliimavöötmed , mitte rahvuslik koguprodukt ühe elaniku kohta . 
262	NA	 Lõunapäike otsekui sigitaks armuandide mangujaid , põhjamaine jahedus sunnib inimesi tööga raha ja sooja saama . 
262	NA	 Mul on jäänud tunne , et invaliidide ja laste käeväristamisele vaadatakse Hiinas läbi sõrmede , nende puhul ei käi see au pihta . 
263	NA	 Ürümchi moslemiturul olid invaliidid . 
263	NA	 Jalutu ja kätetu mees roomas maas , ta ette oli pandud kaussi süüa , alustassil olid mündid , mis on Hiinas kole väikese väärtusega . 
263	NA	 Võib-olla oli ta paberraha juba ära võtnud ? 
263	NA	 Aga kuidas ta sai seda teha ? 
263	NA	 Või oli temalgi inimene , kes ta turule tõi ja kellega ta ka teenistuse ära jagas ? 
263	NA	 Üks naine näitas põlenud kätt . 
263	NA	 Teiste santide ihuvead olid õnneks pisemad , aga nad demonstreerisid neid pealetükkivamalt . 
263	NA	 Jube ! 
264	NA	 Moslemimaailmas on kerjamisega lood pisut isemoodi kui mujal . 
265	NA	 Koraan reglementeerib inimese elu tunduvalt täpsemini kui teised pühakirjad , koraan kirjutab ette ka üsna tühiste eluseikade puhul , kuidas usklikul tuleb talitada ning kuidas ta peab teatud asjadesse suhtuma . 
265	NA	 Enamiku inimeste elu teeb see lihtsamaks ja mugavamaks , sest nõnda pole vaja ise mõelda ja otsuseid langetada . 
265	NA	 Loomingulistel natuuridel ja muidu mässumeele kandjatel on muidugi raskem , aga neid stabiilne ja traditsionaalne ühiskond ei vajagi – mis nad hakkavad oma uute ideedega segadust tekitama ? 
265	NA	 Nad heidetakse üle parda . 
266	NA	 Koraanis on ka kirjas , millise protsendi peab inimene , kui ta on täitnud kõik kohustused religiooni , ühiskonna ja perekonna ees , oma sissetulekute ülejäägist loovutama kerjustele . 
266	NA	 Tegemist ei ole ainult südametunnistusele koputamisega , vaid ka seadustatud sotsiaalabiga , jõukamate inimeste maksustamisega õnnetute päästmise nimel , kusjuures maks ei ole varjatud , ei käi ka läbi riigikassa , see liigub maksumaksjalt ilma kahtlaste vahendajate tegevuseta otse hädasolijale . 
267	NA	 Aga kerjuse ja almuseandja suhte pöörab koraani käitumisjuhend pea peale . 
267	NA	 Kristlikus ja budistlikus kultuuris palub kerjus inimeselt tollele inimesele kuuluvat raha . 
267	NA	 Islamikultuuris nõuab kerjus inimeselt temale , kerjusele , kuuluvat raha , mis aga veel on tolle inimese taskus . 
268	NA	 Meie dollarid olid aga jüaanideks vahetamata ja dollareid kerjustele anda me ei raatsinud . 
269	NA	 Hakkasime tagasi hotelli jalutama . 
270	NA	 Valgusreklaam oli kakskeelne , mõnikord koguni kolmkeelne – kõige peal olid hiina hieroglüüfid , seejärel tuli uiguuri keel oma araabia tähestikuga , harva lisandus veel ladinatäheline inglise keel . 
270	NA	 Reklaamiti kõike seda , mis meilgi – pepsikoolat , mis tundus Hiinas olevat oma igipõlisest konkurendist kokakoolast menukam , Kodaki ja Fuji filme , McDonald'si hamburgereid . 
270	NA	 Maailm on globaliseerunud . 
270	NA	 Telekad Hiinagi hotellitubades näitavad sama mis Euroopas – vormelautode kihutamist ja missivõistlusi , lennukatastroofe ja valimisi , Disney multikaid ja riigipöördeid . 
270	NA	 Ja mis kõige huvitavam – hiinlane reageerib sellele kõigele samamoodi nagu eestlane . 
270	NA	 Võtab omaks ja nõuab kohe juurde . 
270	NA	 Ja mõned koguni nõuavad , et Hiina peaks poliitikasündmustesse suhtuma samamoodi , nagu seda teeb USA , kuna nii olevat õige . 
270	NA	 Aga siis oleks ju maailm absoluutselt ühetaoline . 
270	NA	 Tahaks loota , et õigus ei ole neil pessimistidel , kes häirekella lüües ennustavad , et varsti kaovad eripärad piirkondade ja rahvuste vahel sootuks . 
270	NA	 Kihnu–Setu reservaadid jäägu alles , neid elatagu suured rahvusvahelised kompaniid . 
270	NA	 Gazprom Siberis juba peab ülal handi-mansi kultuuri , korraldab laulu-tantsupidusid ning porode võiduajamisi . 
270	NA	 Paljud irvitavad selle üle ning näevad selle taga looduse reostamise ja kasuahnuse varjamist . 
270	NA	 Aga kahjuks on just niisugune meie tulevik . 
270	NA	 Kunagi tulevad riikide asemele hiidkorporatsioonid , kes võtavad enda kanda ka riigi funktsioonid . 
270	NA	 Võib-olla on see halvem kui praegu , ent siis vähemalt ei kammitse meid riigiegoism , siis pole riigipiiride kultust . 
271	NA	 Ärkasime päikesevalgust täis hotellitoas , sest olime õhtul unustanud kardina akna ette tõmmata . 
271	NA	 Hele valgus ei paistnud otse tuppa , vaid peegeldus naaberpilvelõhkujate klaasfassaadidelt . 
272	NA	 Vaatasin alla , tundsin end mäetipul . 
273	NA	 Liftide ees märkasime korrusetöötajate hommikust rivistust . 
273	NA	 Kõigil naistel olid seljas kenad rohelised kitlid , üksteise järel astusid nad rivist sammu ette , kuulasid tähelepanelikult ülemuselt saadavaid korraldusi ning raporteerisid oma tähelepanekutest . 
274	NA	 Tegime veel enne hommikusööki tiiru linnas . 
275	NA	 Hiina linnad ärkavad väga vara , juba kella kuue-seitsme ajal on kõik pargid ja kaldapealsed täis tuhandeid võimlejad ja tantsijaid . 
275	NA	 Mõlemat asja tehakse nii Euroopa-Ameerika moodi kui ka oma traditsioonidest lähtuvalt . 
275	NA	 Nõnda võite te näha , kuidas kõrvuti harrastatakse rock'n'roll'i ja mingit klassikalist mõõgatantsu , aeroobikat ja karateed . 
276	NA	 Ürümchi aga tukkus . 
276	NA	 Veel kell pool üheksa olid poed kinni , isegi turg alles virgus ; esimesed müüjad hakkasid lettide all silmaluuke lahti saama , ainult paar üksikut vedasid kaupade pealt juba öiseid katteid ära . 
276	NA	 Hiinas on väga tavaline , et elu- ja töökoht on üks ja seesama , paljudel inimestel ei olegi meie mõistes vaba aega – nagu meie omaaegses taluski . 
276	NA	 Inimesed teevad oma tööd kogu aeg , mil on püstijalu , peavad poodi , töökoda või söögikohta samas , kus elavad . 
277	NA	 Aga mis on sellise hilise tõusmise põhjuseks Ürümchis ? 
278	NA	 Kas see , et päikesekell näitas alles pool viis ? 
278	NA	 Või moslemite üle maailma levinud tava minna magama hilja ning ärgata samuti hilja ? 
279	NA	 Mošee-alune suur kaupluski oli kinni , trellid olid akende ja uste ette tõstetud . 
279	NA	 Pühakotta vaevalt et keegi vargile läheb , aga kui seal on äri ? 
279	NA	 Mošee endagi ukse ees teisel korrusel oli kobakas taba obadusi kinni hoidmas , varahommikune teenistus oli pidamata . 
279	NA	 Huvitav , kas mullad ajavad oma asju ülehiinalise Pekingi aja järgi või vaatavad päikest ning otsustavad selle järgi , millal usklikke palvusele kutsuda ? 
279	NA	 Tundus , et nad käivad päikese järgi . 
280	NA	 Turuplats oli üsna kasimatu , sama võis öelda ka läheduses asuvate tänavate kohta . 
281	NA	 Minu tähelepanekute järgi moslemid nagu ei tunnegi mingit vahepealset staadiumi , neil on nõnda , et kõik kas särab puhtusest või upuvad nad rokka ja mustusesse . 
282	NA	 Turust paar kvartalit eemal aga käis vilgas tegevus – buldooser lükkas ümber vanu maju , et teha ruumi pilvelõhkujatele . 
282	NA	 Niisugust asja võib näha Hiinas igal sammul . 
283	NA	 Inimesed vedasid mööda maad lohistades lammutusprahist lauajuppe , voodiotsi , ahjukive , pliidiraudu ja kõike muud , mida võiks kunagi vaja minna . 
284	NA	 Üks pere ööbis tänaval , seda juhtub Hiinas ikka . 
284	NA	 Aga seekord tundus tegemist olevat veidi erakorralisema olukorraga , paistis , et nende inimeste ümbert on öösel maja maha kistud . 
284	NA	 Poeg magas kõnniteel madratsil , ema ja isa kitsas voodis . 
284	NA	 Nende varandust laialitassijad ei puutunud , sest omanikud olid kohal , olgugi et sügavas unes . 
284	NA	 Magajate kõrval seisis velorikša , ilmselt isa tööriist , ehkki Hiinas võib näha ka naisi sõtkumas rikšapedaale . 
284	NA	 Veel oli kaks jalgratast , riidepamp , potid ja pannid ning üsna igapäevane kontorilaud suure kausskaaluga , arvatavasti tegeles ema puu- ja juurviljade müümisega . 
285	NA	 Olime oma giididelt juba kuulnud , kuidas on Hiinas lood uute korterite saamisega . 
286	NA	 Muide , Hiina giidid võtavad külalislahkelt endale Lääne varjunimed , mis kuidagi kõlaliselt sarnanevad nende hiina nimedega . 
286	NA	 Meil olid Mary , Jeanne , John ja Max . 
286	NA	 Nad teevad seda selleks , et läänlased oma keelt sõlme ei peaks väänama , ja ka selleks , et mitte kuulda oma nimesid , hääldatuna jubedal kujul . 
287	NA	 Korterid ei maksa ainult ühte hinda , nagu olid meil Nõukogude ajal lood nn. kooperatiividega . 
287	NA	 Ehitajakski pole ainult riik , leidub erafinantseerijaid , nende tegevust soodustatakse . 
287	NA	 Igal pool Hiinas püstitavad Hongkongi investeerijad klaaspilvelõhkujaid väga kallite apartementidega . 
287	NA	 Ehitavad ka linna- ja provintsivalitsused . 
287	NA	 Eluruumide hinnad sõltuvad asukohast , samuti põrandapinnast , enamik kortereist on kahetoalised , pluss köök , vannituba , esik ja tualett . 
287	NA	 Peres on tavaliselt kolm inimest , nõnda et peaks jätkuma . 
287	NA	 Kui kellegi eluase lammutatakse , siis saab pere uuest korterist tasuta nõnda palju ruutmeetreid , kui palju tal oli enne , seda muidugi juhul , kui tal vana eluaseme kohta on paberid , kui ta elas seal sissekirjutatult . 
288	NA	 Hiina 1 miljardist ja 200 miljonist inimesest elab ligi 70 protsenti maal , Hiinas seisab linnastumine veel ees . 
288	NA	 Juba praegu on Hiina linnad tohutu suured , mis aga juhtuks veel siis , kui urbanisatsioon läheks täie hooga valla ? 
288	NA	 Usun , et Shanghaist saaks mõne kuuga 30-miljoniline megalopolis , Pekingiga juhtuks sama . 
288	NA	 Kõik tänavad ja pargid oleksid kodutuid ja kerjuseid täis . 
288	NA	 Juba praegu on Hiina Vaikse ookeani rannik kõige tihedamalt asustatud ala maailmas , sinna ei mahu enam kedagi juurde , ilma et see piirkonna elutaset alla ei kisuks . 
288	NA	 Sissekirjutused peavad vältima linnade kontrollimatut ja plahvatuslikku kasvu . 
288	NA	 Ometi leidub Hiina linnades üsna palju nn. illegaale . 
289	NA	 Võib arvata , et kõnniteel ööbinud pere kuulus nende hulka . 
289	NA	 Nende vastu ollakse karm , nemad uut korterit ei saa ning ega neil muud midagi üle jäägi kui külla tagasi minna . 
290	NA	 Peale hommikusööki sõitsime Ürümchis ringi . 
291	NA	 Nägime Kasahstani Vabariigi peakonsulaati , sealt võib osta 10 dollari eest Kasahstani transiitviisa . 
292	NA	 Ürümchi on maailmas ookeanidest kõige kaugemale jääv linn . 
292	NA	 Linna keskväljakule jookseb kokku enamik peatänavaid . 
292	NA	 Sel väljakul valitseb tõesti rahvaste paabel – ma ei saanudki aru , keda oli rohkem , kas venelasi , pakistanlasi , kasahhe või usbekke , igatahes on kõik inimesed seal oma pakilisi asju ajamas . 
292	NA	 Kes tahab kingi viksida , kes midagi müüa , kes kutsub oma restorani sööma , kes tahab niisama juttu puhuda . 
292	NA	 Ka muiduvahtimine on tõsine töö , mis ei tohi jääda tegemata . 
292	NA	 Ja sihukesi seanahavedajaid on erinevalt Ida-Hiinast kõik kohad täis . 
292	NA	 Just paljude inimeste jõudeolek , näiline rahu , lausa ükskõiksus endast väljapoole jääva maailma vastu torkabki silma , see on suur erinevus rannikulinnade virga elurütmi kõrval . 
292	NA	 Moslemi mehed laisklevad Londoniski , miks nad peaksid Ürümchis teistmoodi elama , kui naised kodudes teevad hoolega tööd ? 
293	NA	 Ürümchi on peamiselt tööstuskeskus , mille kiire arengu põhjustas paarkümmend aastat tagasi Junggaria ( Džungaaria ) basseini kivisüsi . 
293	NA	 Praegu on linnas palju naftautmis- ning musta ja värvilise metallurgia tehaseid , kus töötavad mehed , ning ketrus- ja kudumisvabrikuid , kus on ametis naised . 
294	NA	 Kui Ürümchi jäi selja taha , haaras mind tunne , et ma olen seda linna varem näinud . 
295	NA	 Võimatu ! 
295	NA	 Ma viibisin seal ju esimest korda . 
295	NA	 Pikapeale tuli selgus . 
296	NA	 Ürümchi sarnaneb väljanägemise poolest Taškendiga , ning seda mitte ainult ääre- ja vanalinnas ( mis on loomulik ) , vaid ka tsentrumis . 
297	NA	 Erinevuseks on siiski see , et Ürümchis on kõrgemad hooned ning väiksemad väljakud . 
297	NA	 Ka on Ürümchi elustandard kindlasti kõrgem , kui oli N. Liidu Kesk-Aasia linnades kümmekond aastat tagasi . 
297	NA	 Ma ei tea , kui hästi või halvasti elasid inimesed toona Xinjiangis , ent teisel pool Tian Shani on olukord selle ajaga kohe kindlasti palju viletsamaks muutunud . 
298	 MÖÖDA KIIRTEID 	 MÖÖDA KIIRTEID 
299	NA	 Tarimi kõrb algas kohe linnapiiri tagant . 
299	NA	 Tarimi kõrb on Taklimakani kõrbe põhjapoolne osa , neid lahutab Tarimi jõgi , mis on suurema osa aastast kuiv . 
300	NA	 Kihutasime oma Toyota mikrobussiga mööda Korgase ( Kasahstani piir ) – Ürümchi – Xi'ani ( kunagine Siiditee alguspunkt ) – Shanghai kiirteed , Shanghaisse oli maad 4238 kilomeetrit . 
301	NA	 Autos oli neli inimest . 
301	NA	 Hakkaja autojuht , giid Jeanne ning Külli ja mina . 
302	NA	 Liikusime piki ajaloolise Siiditee põhjaharu , ent ida suunas , seega sõitsime vastu kunagisele siidikaravanide kulgemisele . 
302	NA	 Pikka aega saatsid meid Tian Shani lumised tipud , kuniks nad kadusid silmapiiri taha . 
303	NA	 Meie autos oli puhur , lasksime endale näkku jahedat tuult . 
303	NA	 Aga kui me siin-seal peatusime ja autost väljusime , et niisama puhata ja kõrbe imetleda , siis oli küll tunne , nagu astuksid kuivsauna leiliruumi . 
304	NA	 Paari kilomeetri pärast nägime sadu tuulegeneraatoreid , mis kõik olid paigutatud korralikult ridadesse . 
304	NA	 Enamiku tiivikud pöörlesid , ainult mõni üksik oli rikkis , mõned tiivikulabad vedelesid liivas , tühi post püsti . 
304	NA	 Kõrb on sobiv koht tuulepüüdmiseks , palju sobivam kui meri , kus ei ole kuhugi poste püsti panna . 
305	NA	 Ürümchi tuuleelektrijaam on Aasia suurim ja võimsaim . 
305	NA	 Hiinas nagu ei sobigi pisemat ehitada . 
306	NA	 Seejärel nägime nafta puurtorne ja naftapumpasid , pikkades korstnates lõõmasid gaasiülejääkide tulelondid , nagu nad lõõmavad kõikjal , kus maaõli ammutatakse . 
306	NA	 Erilise elamuse pakub nende vaatlemine ööpimeduses ja päise päeva ajal vastu päikest . 
306	NA	 Siis tundub , et nad on päikesest heledamad . 
307	NA	 Meie teekond oli kokkuvõttes 2500 kilomeetrit pikk ning naftavälju kõrbes silmasime õige tihti . 
308	NA	 Sügaval kõrbes muutusid teeviidad juba ainult araabiatähelisteks , mis sobisid ilusti kokku araabia numbritega . 
308	NA	 Viimastest saime me ilusti aru , esimestest kahjuks mitte . 
309	NA	 Hiina on oma moderniseerimist alustanud infrastruktuuri ja eelkõige just maanteede hoogsa rajamisega . 
309	NA	 Hiinas on praegu 1 miljon 214 tuhat kilomeetrit kiirteid , neile lisandub aastas umbes 35 tuhat kilomeetrit . 
310	NA	 Igal pool on tee-ehitusele järgnenud kiire majanduslik tõus , ma tean ainult ühte näidet maailmas , kus teed on juba paarkümmend aastat tipp-topp tasemel korras , ent majandus lonkab endiselt kahte jalga . 
310	NA	 See on Leedu . 
310	NA	 Hiina majandus kasvab juba kümmekond aastat , Leedu-sündroomi pole seal märgata . 
311	NA	 Ja tõepoolest võib Hiinas kõikjal näha tee-ehitajaid . 
311	NA	 Ühe või kahe buldooseri ümber on ametis kümneid oranžides turvavestides labidamehi ja kivikangutajaid , kiivrid peas ja oranžid , päikesevalguses ja autode öötuledes luminestseeruvad turvavestid seljas . 
312	NA	 Mina olen niisugune literaat , kes teeb kogu aeg märkmeid , muidu haihtuvad head mõtted olematusse . 
312	NA	 Minu jaoks on maantee sel juhul kõrgekvaliteediline , kui ma saan sõidu ajal kirjutada . 
312	NA	 Kui aga auto rapub mis hirmus , tekivad märkmikusse ainult varesejalad , millest ma ise ka hiljem aru ei saa . 
313	NA	 Hiina märkmed on tehtud korralike tähtedega , välja arvatud need , mis ma olen kirjutanud kloostritesse ja kõrbesse mattunud linnadesse sissesõidul või ehitatavatel teelõikudel . 
313	NA	 Neil lühikestel juppidel on teepinna künklikkus kandunud ka taskuraamatusse . 
314	NA	 Küll aga tundub , et asja uudsuse tõttu pole inimesed Hiinas veel harjunud režiimiga , mida nõuab kõrgekvaliteediline kiirtee ja mis on isegi rahvusvaheliselt sätestatud . 
314	NA	 Teatavasti ei tohi neil magistraalidel seespool piirdetara viibida inimesi , ka autode peatamine on keelatud . 
315	NA	 Hiinas nägin kõrbeteedel alatasa luua- ja kühvlimehi , kes puhastasid asfalti liivavaaludest ja oaaside vahel paplilehtedest . 
315	NA	 Ka hääletajaid oli ohtrasti , mitte küll nõnda palju nagu Tartu–Tallinna maanteel . 
316	NA	 Ikka pakuti maanteede ääres müüa meloneid ja arbuuse . 
317	NA	 Paar korda silmasin üle piirdeaia ronijat , kes tahtis lühendada oma teed elupaigast põlluni . 
317	NA	 Tunneli kaudu maantee alt minek oleks tähendanud paarisajameetrist ringi . 
318	NA	 Hiinas remonditakse teid väga sageli , eriti kõrbes . 
318	NA	 Tulvaveed vihmade aegu mägede sulavatest lumemütsidest on küll harvad , aga seda ägedamad . 
319	NA	 Meie pidime tegema koguni neli päris pikka ümbersõitu . 
319	NA	 Nägime , kuidas magistraaltee muldkeha oli justkui pühitud kõrbesse , mägioja oli murdnud endale läbi maantee uue sängi . 
319	NA	 Poisikestel oli seal lõbu , nad kargasid ja suplesid liivavärvi kollases vees , mida nad polnud ammu teinud . 
319	NA	 Üleujutuse kõrval , vaevalt mõne vaksa jagu veest eemal , auras maapind kuivusest . 
320	NA	 Iga paarikümne kilomeetri järel tuli värava all peatuda ning teemaksu tasuda . 
320	NA	 Saksamaal tehakse seda riigipiiril riiki sisse sõites , nõnda et bussireisijale jääb lõivunõue koguni märkamata . 
320	NA	 Hiinas on aga sama süsteem mis Prantsusmaal , ja põhjuski on täpselt sama – teed kuuluvad erinevatele omanikele , küll riigile , küll munitsipaalvõimule , küll firmadele ja kompaniidele . 
320	NA	 Parem on kohe teel sisse kasseerida kui hiljem oodata , mil ühiskassasse kogunenud summa laiali jaotatakse . 
321	NA	 Teemaksuvõtjad on aga professionaalid , nad annavad enne sõrmede vahelt kviitungi , alles seejärel võtavad raha – nõnda ei tule kätt kaks korda edasi-tagasi tõsta . 
322	NA	 Aeg-ajalt helises juhi mobiiltelefon . 
322	NA	 Ka keset kõrbe saab traadita kõnesid pidada . 
322	NA	 Pärast jutuajamist rüüpas autojuht kosutuseks ženšennijuure leotist . 
322	NA	 Seda teevad Hiinas paljud , see on tõepoolest rahvuslik doping . 
322	NA	 Ka Hiinat populariseerivatel suurtel fotodel võib näha hiinlasi , kelle käes on lihtsalt lahtikorgitav pudel elujuureveega . 
323	NA	 Ürümchi–Shanghai kiirtee kõrbes tõi mulle meelde Ida-Hiina magistraalid , kus tunnetasin tolle piirkonna tõelist rikkust – silma hakkasid aina pisikesed hooldatud riisipõllud , nende vahel iga paarisaja meetri järel kolmekorruselised , valgetest telliskividest suurte rõdudega villad , milliseid meil liigitatakse luksuselamute hulka ning kus meil elavad ainult pankurid . 
324	NA	 Põlluplatse katab Ida-Hiinas kederluudeni ulatuv vesi , nõnda et nii traktoril kui ka härjal on mulistamist . 
324	NA	 Lisaks kolmele-neljale riisilõikusele aastas , saadakse ka kalu , keda kasvatatakse peenarde vahel . 
324	NA	 Koodist ja kõplast paremaid tööriistu pole veel leiutatud , olgugi et need on mitu tuhat aastat vanad . 
324	NA	 Mõni asi jõuab absoluutse täiuseni ning jääb seejärel kauaks püsima oma stabiilsel kujul . 
324	NA	 Taevas lendab madalalt helikopter , aga üleujutatud põllul rassivad töömurdjad , muistsed riistad käes . 
325	NA	 Riisipõllulapid on erinevas küpsemise eas , võib näha , kuidas naabrimehed teevad erinevaid töid . 
326	NA	 Päris kalatiike oli nii suuri kui ka väikesi , tihti olid suured kõrvuti , moodustasid terveid basseine , mida pidi tiigikalurid sõitsid piroogidega . 
326	NA	 Laia äärega õlgkaabud kalurite peas ei olnud purjed , neid pidi käega kinni hoidma , et tuul neid minema ei lennutaks . 
327	NA	 Yangtse jõe delta mail nägin paaris kohas 5-6-korruselisi majamürakaid , mis pidid vist välja vahetama 1-2-korruselised pereelamud , et viljakat pinnast läheks vähem kaotsi . 
328	NA	 Kas pole ohtu , et linnamajades võõrdub rahvas maaharimisest , ihkab päris linnadesse , kus on niigi inimesi ülearu ? 
328	NA	 Põllumees peab oma eluruumist väljudes jala ikkagi maapinnale panema , see teeb ta vaimult tugevaks . 
329	NA	 Paljud farmerid ei tegele Hiinas enam klassikalise põllundusega , nemad on leidnud tulutoovama töö . 
330	NA	 Ühes kohas , kuhu me sisse põikasime , kasvatati väikesi ilupuid , mille ostjaks on peamiselt jaapanlased ja taivanlased , väga palju oli lillefarme , mis töötasid samuti ekspordi tarvis . 
331	NA	 Peremees elas meie mõistes luksusvillas , lisaks isiklikule maale rentis ta suuri pindu teisel pool kiirteed . 
332	NA	 Esitasin küsimuse , kuidas suhtuvad naabrid tema kiiresse rikastumisse ? 
332	NA	 Tõlk jättis selle edasi ütlemata lootuses , et küllap ma unustan . 
332	NA	 Kordasin küsimust . 
332	NA	 Vastus tuli ehthiinalikult diplomaatiline : naabritel on hea meel , sest nad loodavad peatselt jõuda samale tasemele . 
333	NA	" Alates sellest hetkest , mil Hiina suur reformaator Deng Xiaoping võimule tulles ütles oma kuulsa ühesõnalise õpetuse "" Rikastuge ! "" , toimub Hiina ühiskonnas sotsiaalne kihistumisprotsess ning seda nii linnades kui ka maal , nii rannikul kui ka kõrbes . "
334	NA	 Mis saab traditsioonilisest kollektivistlikust elulaadist , seda ei oska ma ennustada . 
334	NA	 Ma arvan , et see ei muutu päriselt angloameerikalikuks egoismikultuseks ning üksiku inimese eneseteostusihaks . 
334	NA	 Mõttes kõrvutan ma tuleviku-Hiinat tänapäeva Jaapaniga , mille kohta ma olen lugenud kirjeldusi , millest järeldan , et moodne tehniline kultuur ning kollektivistlik hoiak on ühildatavad . 
334	NA	 Aga elame , näeme . 
335	NA	 Meie automatka esimese peatuskohani , Turpani linnani , jäi veel mitu tundi kihutamist . 
336	 SIIDITEE ÜMBRUSES ON KIRJU RAHVASTIK 	 SIIDITEE ÜMBRUSES ON KIRJU RAHVASTIK 
337	NA	 Xinjiang on imepärane . 
337	NA	 Siin asub maailma kõrguselt teine mägi Qogir ( venepäraselt Tšogori ) , mille tipp küünib 8765 meetri kõrgusele , samuti on siin maailma sügavuselt teine maismaaorg Aydingkoli järve ääres Turpani linna lähedal . 
337	NA	 See on täpselt 137 meetrit allpool merepinda , sellest sügavam on ainult Surnumere kallas Iisraelis , mis on 395 meetrit allpool merepinda . 
337	NA	 Sõitsime sellest orust läbi tukkudes , magasime järelikult tähtsa koha maha . 
337	NA	 Autojuhi kinnitusel ei erine see väljanägemise poolest kuidagi Tarimi kõrbe teistest osadest . 
338	NA	 Mäestikud võtavad enda alla 44 protsenti Xinjiangi territooriumist , kõrgemad neist on Tian Shan , Kunlun , Karakorum , ülejäänud osa katab kõrb . 
338	NA	 Kõik mägede tipud on lumised , mis tähendab seda , et Xinjiangis on palju jõgesid , mis omakorda tähendab seda , et kõrbetes on palju oaase , oaasides on aga linnad ja külad . 
338	NA	 Tormakad mägijõed muudavad aastasadade vältel teinekord oma sänge , ja seetõttu mattub veepuudusel mõni oaas koos oma elupaikadega kõrbesse . 
338	NA	 Rahvas kolib mujale , elu tärkab teisal . 
338	NA	 Kõrbepinnase alla aga jääb informatsioon , mille jälile asuvad teadlased . 
339	NA	 Arheoloogia on Hiinas väga populaarne teadusharu , ei möödu päevagi , ilma et sellest ei kirjutaks ajalehed . 
339	NA	 Ka meile arusaadav ingliskeelne China Daily tegi seda üsna tihti , ikka võis Hiinas televiisorist vaadata , kuidas arheoloogid kaevavad palavas kõrbes . 
340	NA	 Inimene otsib argumente oma olemasoluks minevikust . 
340	NA	 Ja Hiinas jätkub , mida otsida – viie tuhande aasta jooksul on maa alla jäänud hämmastavaid asju , mille leiud saavad maailmauudisteks , jõuavad sõnumitena telekanalitesse ja ajalehtede esikülgedele . 
341	NA	 Kõik maailma suuremad muuseumid Pariisis , Londonis , New Yorgis , Moskvas ja Peterburis on täis taieseid , mis on leitud Hiinast maa alt või koobastest . 
341	NA	 Ja neid aardeid on maa seest väljakaevamiseks tänagi , oletatavasti tunduvalt rohkem kui mujal maailmas kokku . 
342	NA	 Uhkus pika ja kuulsusrikka mineviku üle on haritud hiinlase sisetunde peamiseks jooneks . 
342	NA	 Teiseks on uhkus oma riigi kiire arengu üle , see sisaldab lootuse jõukaks saada . 
342	NA	 Kes siis seda ei soovi ? 
342	NA	 Nende kahe tunde vahel ei ole mingit vastuolu , need sobivad kenasti kokku , sest hiinlane usub , et kauges minevikus olid nad jõukad . 
342	NA	 Nõnda peab areng mineviku ja tuleviku kokku viima . 
343	NA	 Suur Siiditee muutis Xinjiangi rahvusterohkeks juba kauges minevikus , tänapäeval elab provintsis 47 rahvuse esindajaid . 
343	NA	 Aga olgem täpsed , sest statistika nõuab täpsust ! 
343	NA	 1990. aasta rahvaloenduse andmeil elas seal kokku 15 155 778 inimest , neist uiguure 7 194 675 ( 47,4 % ) . 
343	NA	 Järgnesid hanid ( nõnda nimetavad hiinlased end ise , eesti keeles on mõnikord kasutatud ka nimetust suurhiinlased ) , keda oli 5 695 626 ( 37,58 % ) , seejärel kasahhid 1 106 989 ( 7,30 % ) ja huid ( moslemiusku hiinlased , keda traditsioonide kohaselt käsitletakse eri rahvusena ) 681 527 ( 4,49 % ) , siis kirgiisid 139 781 ( 0,92 % ) , mongolid 137 740 ( 0,91 % ) , tadžikid 33 512 ( 0,22 % ) , sibotjanid 33 082 ( 0,21 % ) , mandžud 18 403 ( 0,12 % ) , usbekid 14 456 ( 0,09 % ) , venelased 8 082 ( 0,05 % ) , daurid 5 389 ( 0,03 % ) ja tatarlased 4 821 ( 0,03 % ) . 
343	NA	 Need 13 rahvust on peamised , neile lisandub veel 34 rahvust , näiteks salad ( salaarid ) , tiibetlased , miaod , yi'd ( ijaanid ) , korealased , buid ( bijuudid ) ja teised , keda on kokku 81 695 inimest . 
343	NA	 Illustreerigu need põnevad arvud ka tõika , et Hiina on paljurahvuseline riik , kus elab kokku 56 eri rahvust . 
344	NA	 Teatavasti on Hiinas kehtestatud üsna vali ühelapsepoliitika . 
344	NA	 Välismaised inimõigusteorganisatsioonid on selle teema kohta avaldanud eri suhtumist alates mõistmisest kuni kaasatundmise ja hukkamõistuni , on koguni rusikat viibutatud ja hüütud : mitte kellelgi pole õigust otsustada naise ja perekonna eest , mitut last nad tahavad , mitte kellelgi pole õigust lämmatada emainstinkti ! 
344	NA	 Ometi hirmutatakse meid pidevalt ülerahvastatusega , mis peatselt meie planeedile üleüldise nälja toob . 
344	NA	 Miks siis hurjutada neid , kes on probleemil sarvist kinni haaranud ja liiguvad radikaalse lahenduse poole ? 
345	NA	 Veel kümmekond aastat tagasi oli hiinlasi üks neljandik kogu maailma elanikkonnast , tänaseks on neid ainult üks viiendik , aga ikkagi üle 1 miljardi ja 200 miljoni , ning see arv kasvab hoolimata ühelapsepoliitikast . 
345	NA	 Asi on veelgi hullem , kuna 90 protsenti sellest hulgast elab Ida-Hiina viljakates orgudes ja deltamaadel , küll hiidlinnades , mis on külg küljes kinni , küll väheldastel riisipõldudel . 
345	NA	 Mõned läänemaised rahvastiku-uurijad kõnelevad isegi 1 miljardist ja 300 miljonist . 
345	NA	 Niisuguse arvu prognoosijad oletavad , et perekonnad varjavad oma teisi ja kolmandaid lapsi , ka ei julgevat provintsiametnikud teatada Pekingisse tõeseid arve , vaid raporteerivad edust ühelapsepoliitika ellurakendamisel , ja nõnda ongi 100 miljonit läinud kaduma . 
346	NA	 Hiina oma statistikaraamatuist võib näha rahvastikupüramiide , kust ilmneb rahva vananemisprotsess , mille ühelapsepoliitika praktikas paratamatult kaasa toob . 
346	NA	 1990. aastal oli vanureid 10 protsenti , 2025. aastal moodustavad nad rahvastikust 20 protsenti . 
346	NA	 Tulevikus peaks püramiidi ülemine ots olema laiem alumisest , seega on pensionäre rohkem kui lapsi , neid on nõnda ohtralt , et riigil on raskusi nende ülalpidamisega . 
346	NA	 Ja Hiina liidritele ei ole see uudiseks . 
346	NA	 Eriliseks probleemiks on üksikud vanurid , ja neid tekib üha rohkem , ehkki hiina perekond on traditsiooniliselt väga kokkuhoidev . 
346	NA	 Omapead jäänud vanuritele tegevuse ja seltskonna pakkumiseks on peaaegu igas linnaosas moodustatud tugikeskused , kus võib terve päeva televiisorit vaadata , võimelda , kududa ja tikkida ning lauamänge mängida , ja seda päris tasuta , seega riigi kulul . 
347	NA	 Milles on siis asi ? 
348	NA	 Riigil on esialgu odavam vanureid hooldada kui lastele korralikku tasuta haridust anda . 
349	NA	" Paarkümmend aastat tagasi , kui Hiina vabanes "" suure hüppe "" ja teistest majandusteadusvälistest illusioonidest , oli Hiinal valida kahe halva vahel – kas viletsus või vananemine ? "
349	NA	 Pragmaatilisus oli saanud Deng Xiaopingi juhitud Hiina lipukirjaks ning otsustati viimase kasuks . 
350	NA	 Vananemine saab olla ajutine , kuid viletsus on igavene , viletsusest ennast välja ei rebi . 
350	NA	 Ühelapsepoliitika on kavandatudki ajutise abinõuna riigi jõukuse ja normaalse iibeprotsessi saavutamiseni . 
350	NA	 Ühelapsepoliitika küsimuses valitseb Hiinas konsensus – sellega on nõus ka need ringkonnad , kellel muidu on üsna palju praegustele suundumustele ette heita . 
351	NA	 Miks ? 
352	NA	 Hiinas on ikka veel üsna tavaline , et linnas elab ühiskorteri ühes toas ühe pere mitu põlvkonda , kes jagavad mitme teise perega kööki , esikut , vannituba ja tualetti . 
352	NA	 Need inimesed tulevad õhtuti majade ette värsket õhku hingama , doominot või kaarte mängima . 
352	NA	 Tuba on magamiseks , õu elamiseks . 
352	NA	 Nende inimeste unistuseks on osta endale kahetoaline omaette korter korterpilvelõhkujas . 
353	NA	 Siiski on õhtuti meie hruštšovkadele sarnaste majade ette pinkidele kogunevatest inimestest märksa õnnetumaid . 
354	NA	 Kõndige Hiina linnade ühekorruseliste majade rajoonides , milliseid on veel ohtralt alles , sageli koguni pilvelõhkujate ümber . 
354	NA	 Oma julgeoleku pärast ei maksa karta , mingit ohtu ei teki . 
354	NA	 Hiina on absoluutselt turvaline maa , inimesed tervitavad võõrast rõõmsalt , hõikavad hallo , hallo ! , tihti on see ainuke võõrkeelne sõna , mida nad teavad . 
354	NA	 Neis kvartalites näete , kuidas hurtsik püsib hurtsikus kinni , meetrilaiused kõverad tänavad haisevad , nurga taga on tunda hiiglaslikku tsemendist ühiskäimlat . 
354	NA	 Lahtise solgiaugu ümber sumisevad sitikad ning mängivad poolalasti lapsed . 
354	NA	 Enamik uksi on lahti , nõnda et naabrite elu on peo peal , toimib tugev sotsiaalne kontroll . 
354	NA	 Mõnigi inimene ei lähe terve oma elu jooksul kunagi kaugemale kui paarisaja meetri kaugusele oma sellisest eluasemest , tal ei ole selleks lihtsalt tarvidust . 
355	NA	 Ja seal jalutades mõtlesin , kuidas mind oli üllatanud asjaolu , et Helsingi–Pekingi lennuk on täis hiinlasi ; mina olin mõelnud , et see liin on käima pandud Soome turistide tarvis , keda on terve maailm täis . 
355	NA	 Ei , soomlasi oli ilmatu kolakas MD-11-s , mis võtab peale 400 reisijat , pisike vähemus , enamus sõitjaid olid hiinlased . 
355	NA	 Niisugune on elu – ühed inimesed pendeldavad Euraasia mandri äärte vahel , teised ei saa vaestekvartalist mitte kunagi välja . 
355	NA	 Aga mida nende õnnetute paigalpüsijate jaoks teha ? 
355	NA	 Ja äkki ma mõistsin – ega ikka muud teed jõukuse toomiseks riiki ei olegi , kui ainult kohustuslik ühelapsepoliitika rakendamine . 
356	NA	 Juba 1962. aastal saadi Hiinas selgeks , et seal on inimesi rohkem , kui maa jõuaks korralikult toita , ja lapsi rohkem , kui nende jaoks koole . 
356	NA	 Toonane liider Mao Zedong siiski toonitas , et Hiina jõud tuleb tema rahvast ning jätkas suurte perede kasvu ergutamist . 
356	NA	 Esimees Mao mõtles armee peale – kellel on kõige rohkem noormehi , sellel on kõige suurem armee , kellel on kõige suurem armee , see on kõige tugevam . 
356	NA	" 1970. aastate algul kurss muutus ; Hiina hakkas moderniseerima oma armeed kuni rahvuslike tuumajõudude loomiseni ning viima ellu uut rahvastikupoliitikat , mis Hiina tava järgi väljendus lihtsas ja löövas loosungis : "" Üks laps on parim , kaks viimane piir ! "" "
356	NA	 Naistel keelati abielluda enne 23- ja meestel enne 25-aastaseks saamist , sünnituste vahel nõuti pikka vaheaega . 
356	NA	 1980. aastal kuulutati välja ülirange ühelapsepoliitika . 
356	NA	 Pere ainus laps saab tasuta hariduse ning talle tehakse soodustusi korteri muretsemisel , kõik see tuleks aga tagantjärele kinni maksta teise lapse sünni puhul . 
356	NA	 Juba esimeseks raseduseks peab naine taotlema luba oma töökoha vastavalt komisjonilt , ilma selleta nõutakse sundaborti . 
356	NA	 Ühelapsepoliitika on leebem maal , Lääne-Hiina mägedes ning vähemusrahvuste puhul . 
357	NA	 Lääne inimese arvates allub hiina perekond vastu tahtmist võimude karmidele korraldustele . 
357	NA	 Hiina inimene seab aga ühiskonna ja kollektiivi huvid alati kõrgemale isiklikest , mida eriti egoismi jutlustaval jänkil on päris võimatu mõista . 
358	NA	 Siiski vastanduvad ühelapsepoliitika puhul indiviidi ja kollektiivi huvid ainult esimesel tasandil , ehk ainult siis , kui esimeseks lapseks on tütar , millega patriarhaalne isa ei taha leppida . 
358	NA	 Hanid ( nn. suurhiinlased ) ihkavad poega . 
358	NA	 Ent linnaelu kaotab patriarhaalsuseideoloogia , linnades muutuvad tütred ja pojad võrdseks . 
358	NA	 Teisel ja sügavamal tasandil märkamegi , et kollektiivi huve esindav võim hoolitseb ka indiviidi eest . 
359	NA	 Emainstinkt koosneb kahest osast . 
359	NA	 Esiteks on naisel muidugi bioloogiline ja psühholoogiline vajadus emaks saada , naine on nõnda loodud , et ta peaks perioodiliselt ja õige mitu korda lapse ilmale tooma . 
359	NA	 Ent teiseks on vaja ka lapse eest hoolitseda , selles töös abistavad naist mees ja ühiskond . 
360	NA	 Vaesus toodab vaesust ja harimatus harimatust ning seni , kuni riik ja perekond suudavad hoolitseda ainult ühe lapse eest , ärgu olgu neid rohkem . 
360	NA	 Ärgu sündigu niisuguseid lapsi , kes eluilmaski hurtsikute kvartalist välja ei pääse ! 
360	NA	 Ärgu jäägu ainsalgi lapsel koolis käimata , sest see oleks õnnetus talle endale ja tervele ühiskonnale ! 
361	NA	 Või ütleme otse : kui kellegi ema- ja isaarmastus ei keela lapsi teha selleks , et nad ümber solgiaugu , paljad nagu püksinööbid , ringi jookseksid , siis riik tõesti keelab nii terve ühiskonna kui ka ühe indiviidi ( tolle lapse ) huve kaitstes lapsi juurde sigitada . 
362	NA	 Sündimuse järsul piiramisel on aga Hiinas üllatavaid psühholoogilisi tagajärgi , mida ei osatud vist ette näha . 
362	NA	 Isegi tänaval jalutades on märgata , kuidas Hiinas lapsi jumaldatakse , kuidas lapsest on saanud püha olevus , keda nähes kõik hiinlannad ahhetavad heldimusest ja rõõmust , tahavad teda kohe kallistada . 
362	NA	 Lapseiste jalgratta pakiraamil on harilikult kaunilt ehitud , mõnikord on sellele tehtud koguni baldahhiin , mida kaunistavad roosad roosid . 
362	NA	 Keegi ei pane imeks ega pahaks , kui veel noor ja lastetu hiina paar palub hetkeks enda kätte võõrast maimukest , et pildistada ennast ja toda last mõne vaatamisväärsuse taustal . 
362	NA	 Last ootav naine on tõepoolest õnnistatud olekus , naudib teiste naiste tunnustavaid ja ehk kadedaidki pilke . 
363	NA	 Ega ometi ei kasva ülihellitatute põlvkonda , kellel saab olema raskusi eluvõitluses ? 
364	NA	 Lasteaiakasvataja amet on neidude ja naiste hulgas erilise au sees , lööb nende näod kohe uhkusest särama , kui nad tänaval lasterühmi saadavad . 
365	NA	 Televiisorist võib Hiina liidreid tihti näha külastamas lasteasutusi , kus nad mõnd pisikest maimukest süles hoiavad . 
365	NA	 Kahtlemata suurendab see nende populaarsust . 
365	NA	 Ühelapsepoliitikas on aga erandeid ning vähemusrahvuste perekondadele on lubatud rohkem lapsi . 
365	NA	 Neid on üsna palju ka uiguuride peredes , ikka sibavad nad tulipunast tübeteikat ja sinist maani seelikut kandva ema sabas . 
366	NA	 Jääme huviga ootama uue rahvaloenduse täpseid tulemusi . 
366	NA	 Kas uiguuride ja teiste vähemusrahvuste osakaal suureneb ? 
367	NA	 1970 . aastal oli uiguure provintsi rahvastikust 70 protsenti , 1950. aastail koguni kuni 90 protsenti . 
367	NA	 Hiinlaste hulka on eriti suurendanud naftatööstus ning vase- ja rauakaevandamised , samuti maaki ja maaõli töötlevate tehaste kasv , seda eriti tööstuslinnas Ürümchis . 
367	NA	 Meelde tuleb venelaste valgumine Eestisse ... 
368	NA	 Mööda endist Suurt Siiditeed voorib tsisternautodes ja voolab torudes nafta , mis on toonud piirkonda uue elu . 
368	NA	 Naftakompaniid on koguni nõnda rikkad , et nendele kuuluvatel teedel võib sõita päris jumalamuidu , keegi ei nõua seal teemaksu . 
369	NA	 Peale uiguuride on väiksem omavalitsusvorm veel teistelgi rahvustel , neile on Xinjiangis moodustatud näiteks Ili-Kasahhi , Bortala-Mongoli , Changji-Hui , Bayangol-Mongoli ja Kizilsu-Kirgiisi autonoomne piirkond ning Hoboksar-Mongoli , Mori-Kasahhi , Barkol-Kasahhi , Karaxar-Hui ja Taxkorgan-Tadžiki autonoomne vald . 
370	NA	 Hiina paberrahadel on tekst viies keeles – kõigepealt muidugi hiina , seejärel mongoli , tiibeti , uiguuri ja zhuangi keeles . 
371	NA	 Suur Siiditee on muutnud rahvastiku kirjuks . 
371	NA	 Araabia tähestikku kasutavad uiguurid , mongoli tähestikku mongolid ja mandžud ( kes elavad küll peamiselt Sise-Mongoolias ning Heilongjiangi provintsis ) , tiibeti tähestikku tiibetlased . 
371	NA	 Tuleb meelde , et ka N. Liidu rahadel olid mitmekeelsed kirjad . 
372	NA	 Rahvastikukirevusest põnevam on minu meelest aga tõsiasi , et inimesed Xinjiangis on viimase paari tuhande aasta jooksul võrdlemisi tihti vahetanud oma usku . 
373	NA	 Kõigepealt oldi maausku ning usuti oma nõidadesse , keda teadlased ka šamaanideks kutsuvad . 
374	NA	 Seejärel ilmus Siiditeed kaudu budism ja nõnda saadi budistideks , siis levis manihheism , mis ühendas endas kristluse , budismi ja mitmete babüloonia usundite dogmasid ja liturgiaid . 
374	NA	 Seejärel tuli võitmatu muhameedlus , mis ei olnudki väga võitmatu . 
374	NA	 Üksvahe pakkusid islamile konkurentsi ketserluseks tembeldatud ristiusu sektid . 
375	NA	 Marco Polo jutustab oma reisikirjas , et ta nägi 1275. aastal Kashgaris ( Kashis ) nestoriaanide ja monofüsiitide kogudusi ja kirikuid . 
376	NA	 Konstantinoopoli patriarhi Nestoriose ( surnud 451 ) pooldajad käsitlesid Jeesus Kristust inimesena , kes ei olnudki jumal sünnipäraselt , vaid kes sai Messiaseks alles Püha Vaimu läbi oma tegevuse tõttu . 
376	NA	 Niisugune valik jättis liiga palju ruumi vabale tahtele ning inimese otsustamisõigusele oma saatuse üle ning see õpetus tunnistati 431. aastal Ephesose kirikukogul sügavalt ekslikuks , nestoriaane hakati taga kiusama , nemad aga pagesid mööda Suurt Siiditeed itta , ikka itta ja itta , jõudsid juba 5. sajandil Iraani , 6. sajandil Indiasse ning 7. sajandil Sise-Aasiasse . 
377	NA	 Monofüsiidid aga nägid Jeesus Kristuses ainult jumalat ( mitte aga jumal-inimest , nagu on kokku lepitud kehtivas dogmaatikas ) , ja kohe tekkis küsimus , miks siis on maailmas ja inimese käitumises nõnda palju halba , kas ka see on jumala tahe . 
377	NA	 Ka nemad tunnistati ketsereiks , seda küll 20 aastat hiljem , 451. aasta Halkedoonia kirikukogul , ning selleks et oma elu päästa põgenesid nemadki sama teed samas suunas , eesotsas oma juhi piiskop Jakob Baradaiga . 
378	NA	 Huvitav oleks teada , kuidas nad paos omavahel läbi said ? 
379	NA	 Eesti ajaloolased , antropoloogid ja etnograafid on püüdnud mõista , mida tähendas meie rahvale ristimine , ristiusule üleminek , mille algusaja üle vaieldakse tänase päevani . 
379	NA	 Arvatakse , et uue , võõra ja veidra usu omaksvõtt kestis vähemalt 5-6 sajandit , kulus ju ikka tükk aega , enne kui maainimene hakkas tõepähe võtma neitsist sündimist ja hauast ülestõusmist , millest pealegi räägiti talle algul ladina keeles . 
379	NA	 Samuti oli imelik , et preester keelas pidada mitut naist , kusjuures tal endal polnud ametlikult ühtegi , mitteametlikult nii mis kole . 
379	NA	 Preestrite asemel altarile tulnud pastoril jälle endal oli naine päris ametlikult , ta ei pidanud neid nunnakloostris külastama , ning seepärast lõi ta kloostrid hoopis kinni , et teised ka ei saaks . 
379	NA	 Veel 19. sajandil on avastatud paganausu kommete täitmist , allikate , hiidude , arbujate ja sortside imejõusse uskumist . 
379	NA	 Isegi meie päevil on nõiad hoolega tegutsemas . 
379	NA	 Aga mis siis , kui usku tuli vahetada iga paari sajandi takka nagu Sise-Aasias ? 
379	NA	 Milliseid protsesse kutsuvad niisugused kiired ja kohustuslikud kannapöörded esile rahva meelelaadis ? 
379	NA	 Pealegi on budism ja islam äärmiselt vastandlikud . 
379	NA	 Moslemid usuvad , et Allah otsustab kähku , kuhu ta lahkuja saadab , kas paradiisi või põrgusse . 
379	NA	 Tee paradiisi , mis islamifantaasia järgi pole midagi muud kui kõrgema järgu bordell , võtab küll tükk aega , aga Allahi otsus on langetatud , nõnda et selle surnu tuleviku pärast pole maistel enam muret . 
379	NA	 Budistide hing käib aga mööda igavest sansaararatast , isegi Gautama Siddhartha pidi ( just Siiditeel , Kucha koobaskloostris levinud versiooni kohaselt ) tervelt 500 korda ümber sündima , enne kui Buddhaks sai , see tähendab aga pidevat hoolt , et lahkujast ei saaks vahepealsetes eludes alamaid loomi nagu siga ja jänes . 
380	NA	 Keda või mida üldse uskuda , kui uus religioon kuulutab vana patuks , mis toob surma ? 
380	NA	 Kas see puhastab teed vaimsele loidusele , tõrksusele kõige kauni suhtes , või teeb inimesed agnostikuteks ja ateistideks ? 
381	NA	 Kas ka usuvahetamisega võib harjuda ? 
382	NA	 Xinjiangi piirkond siiski islamiseerus suuresti , aga mitte täielikult , prohvetiusust ei saanud võitu ka sõjakas ateism , mida Hiinas propageeriti 1950. ja 1960. aastail . 
383	NA	 Kindlasti eksisteerisid eri religioonid ka kõrvuti , nagu tänapäevalgi , mil 10 rahvust ( uiguurid , kasahhid , huid , kirgiisid , tadžikid , usbekid , tatarlased , salad jt. ) on moslemid , mongolid , tiibetlased ja mandžud on lamaistid-budistid , venelased õigeusklikud , hiinlased taoistid ja konfutsianistid , ent tubli misjonitöö tulemusel leidub piirkonnas vähesel määral ka katoliiklasi , protestante ning kõigist õnne toovatest õpetustest puutumata jäänud šamaanide jõusse uskujaid . 
383	NA	 Kõige võimsam on siiski islam , teisel kohal on kindlasti budism , ülejäänud religioonid on vähema tähtsusega . 
384	NA	 Marukommunistliku kultuurirevolutsiooniga tallasid hunveipingid 1969. aastal jalge alla kõik rahvuslikud ja religioossed tavad , islaminaistel keelati juukseid katta , neil kästi meeste kõrval tööd teha . 
384	NA	 Paljud kasahhid ja kirgiisid jätkavad aga nomaadielu , rändavad veel praegugi mööda kõrbeid ja ööbivad jurtades , vaid uiguurid on enamasti paiksed . 
385	NA	 Tänases Hiinas peetakse rahvuste ja religioonide rohkust tervikliku ja jagamatu riigi rikkuseks , austatakse isegi kaunis eksootilisi kombeid , ehkki sallivusel on kahtlemata piirid . 
385	NA	 Näiteks aktsepteeritakse miao rahvuse seas abielutava azhu , mille järgi naine jääb elama isakoju , mees külastab teda vaid öösiti . 
386	NA	 Aga mida teha sooviga legaliseerida ametlikult polügaamia , mis sügaval kõrbes ja kaugetes mägikülades niikuinii edasi hingitsevat ? 
387	NA	 Sama teema üle arutletakse praegu hoogsalt Suurbritannias , kus on lubatud näiteks homode abielud ning kus homoseksualismi üle kõige vihkavad moslemid ei taha enam silmakirjatseda , nagu oleks neil üksainuke naine , kui tegelikult on neid rohkem . 
387	NA	 Kannab ju too ainuke õiguspärase abielunaise auväärset tiitlit , ülejäänuid võib ümbruskond halvustavalt armukesteks pidada , ka ei laiene neile ja nende lastele alimentide ja pärandi õigust . 
388	NA	 Kaugele võib tolerantsi kummipaela venitada ? 
388	NA	 Võõraid eluviise tunnustades ei tohi enda omi talla alla sõtkuda . 
389	NA	 Mis juhtub näiteks siis , kui ühel kenal päeval esitab mõni kärarikas rühmitus nõudmise seadustada loomade ja inimeste eluliidud , mis nii või teisiti on olemas ? 
390	 TURPAN 	 TURPAN 
391	NA	 Juba enne pimedust tõusis taevasse kuusirp . 
391	NA	 Kõrb ja kuu kuuluvad kaunilt kokku , üks annab teisele juurde ilmet . 
391	NA	 Kui me hotelli ees autost väljusime , sattusime täielikku leitsakusse , otsekui sauna leiliruumi . 
391	NA	 Kuulsime minaretitornist mulla raadiohäält , mis kutsus palvusele . 
391	NA	 Vaatasin , kuidas reageerivad meie saatjad . 
391	NA	 Uiguurist autojuht kummardas sügavalt pimedusest kostva hääle suunas , giid Jeanne ei teinud väljagi . 
391	NA	 Jeanne on han ( hiinlane ) , tema on budist . 
391	NA	 Kõigis kloostrites , kus me käisime , palvetas ta puhtsüdamlikult ning pani korjekarpi raha . 
392	NA	 Ka Turpani nimes on r-häälik . 
392	NA	 Hiinlased hääldavad ning teinekord ka kirjutavad linna nime ladinatäheliselt Tulufan . 
392	NA	 Linnas elab umbes 200 000 inimest , nõnda et see on kõrbelinna kohta määratu suur ( Hiinas on kõik suur , ka kõrbelinnad ) , üle 90 protsendi elanikest on uiguurid . 
393	NA	 Hotelli nimeks oli Viinamarjaorg . 
393	NA	 See on tabavalt pandud , iseloomustab täpselt piirkonda , ainult et ehk oleks õigem olnud ristida majutuskoht Melonioruks või koguni Arbuusioruks , sest sealsed melonid ja arbuusid tundusid mulle magusamad ja mahlasemad kui tuvimunasuurused viinamarjad . 
394	NA	 Reguleerisin hotellitoa konditsioneeri kaugpuldi abil jahedaks , tegin nõnda , et sees oleks ainult 19 kraadi . 
394	NA	 Vilu tuul oli tõeliselt mõnus . 
395	NA	 Elasime teisel korrusel , rõduni ulatus litšipuu , sirutasime käe ja võtsime vilju . 
395	NA	 Need on punase koorega , seest valged , keskel on tammetõrulaadne süda , mis on mõru ning mida üldiselt ei sööda , ehkki see pole mürgine . 
395	NA	 Litši kustutab hästi janu , lausa sulab suus . 
395	NA	 Söö , nagu jooksid mehu . 
396	NA	 Hotelli vestibüüli kõrval oli Business Center , nagu neid leidub kõikjal . 
396	NA	 Ostsin endale interneti kasutamise õiguse ning asusin arvuti taha . 
396	NA	 Interjööriks oli samasugune puujuurtest mööbel , mida olin varem näinud keisrilossides Pekingi Keelatud linnas ja Suvepalees . 
396	NA	 Fantaasiarikast , pisut tontlikku , tumepunaseks lakitud juurmööblit peetaksegi keiserlikuks , ja arvutiruumi see ju sobis . 
396	NA	 Kunagi valitsevad meid arvutid , samuti nagu vanasti tegid seda keisrid . 
397	NA	 Pidin olema kannatlik , ühenduse saamiseks oma serveriga Tallinnas kulus üsna tükk aega , iga järgmist sammu pidin harjumatult kaua ootama . 
397	NA	 Ei või nad oma sputnikuid rohkem taevasse lasta ! 
398	NA	 Olen ikka kärsitu küll . 
398	NA	 Siid jõudis siit Euroopasse kahe-kolme aastaga , minul oli kümne minuti pärast ekraanil kodune hot.ee esilehekülg , mis tähendab seda , et olin jõudnud Euroopasse ja tagasi , liikudes samas suunas , mida mööda kulges Siiditee . 
398	NA	 Ainult et kaameleid ei olnud elektrooniliseks pakendiks muudetud ning nad ei levinud mööda ilmaruumi , nemad pidid pikki kõrbeid tatsuma . 
399	NA	 Kontrollisin pangaseisu ja vastasin kirjakasti tulnud meilidele . 
399	NA	 Kas kekutada pisut ning märkida nagu muuseas adressaadile , et ma ei ole Tallinnas vaid mujal ? 
399	NA	 Kui ma seda ise ei maini , et saa ta kuidagi teada , et vastates ei olnudki ma oma koduarvuti taga . 
400	NA	" Paari vastuse puhul ei suutnud edevust maha suruda ning kirjutasin alla : "" Tervitades Olev , Turpan , Siiditee , Hiina . "
400	NA	" "" "
401	NA	 Muidugi võib meili lugeja arvata , et tegemist on nürivõitu naljaga , sest tema ei saa seda kuidagi teada , kust vastus on teele läkitatud . 
402	NA	 Internet muudab kaugused nulliks , peidab inimese asukoha . 
402	NA	 Internet teeb muudki imet , võib hieroglüüfide asemele tähed tuua . 
403	NA	 Hieroglüüfidel ei olnud senini midagi viga , kuniks leiutati kirjutusmasin , ning häda läks õige suureks siis , kui kirjutusmasinast tehti arvuti . 
403	NA	 Varem olid hieroglüüfid tõenäoliselt otstarbekamad tähtedest . 
403	NA	 Lugema õppivad lapsed said need kähku selgeks . 
403	NA	 Tähed on aga üksteisega liiga sarnased , need lähevad alatasa sassi . 
403	NA	 Katsuge 6-aastaselt teha m-i ja n-i vahet ! 
403	NA	 Veel hullemad on täiesti ühte moodi b ja d . 
404	NA	 Mehhaaniline tippimine nõuab aga klaviatuuri , mis hieroglüüfide puhul peaks olema ilmatu kolakas , nõnda et ei mahuks lauale , pealegi oleks sealt tülikas õiget klahvi leida . 
404	NA	 Nõnda kasutatakse Hiinaski tähestikulist klaviatuuri , millele tuleb toksida vajaliku sõna ladinatäheline häälduskuju , arvutiekraanile ilmub aga juba hieroglüüf . 
404	NA	 Nõnda on arvutiga töötades tähed ja hieroglüüfid paralleelkasutuses , täpselt samuti õpetatakse nüüd Hiina lasteaedades lapsi lugema – hieroglüüfide häälduspilt on aabitsates antud ladinatäheliselt , laps omandab mõlemad koos . 
405	NA	 Kas see võib viia hieroglüüfide kõrvalejäämiseni ? 
406	NA	 Hiinas on radikaalsed reformijad varemgi välja pakkunud ideed loobuda hieroglüüfidest ja minna üle tähestikule , ent seda ei ole peetud otstarbekaks . 
407	NA	 Niisugune tegu tähendaks oma juurte läbilõikamist , enese väärtuse nullistamist , ennast ilma oma ajaloota jätmist . 
407	NA	 Hiina ei oleks siis 5000-aastane , vaid Hiina ajalugu algaks hetkest , mil hieroglüüfidest loobuti , kõik varasem oleks kauge ja võõras , mis kuuluks ühele teisele rahvale . 
407	NA	 Parimal juhul oleks side sama tugev nagu tänapäeva itaallastel vanade roomlastega või veelgi lõdvem , sest nii itaallastel kui ka roomlastel on üks , roomlaste leiutatud ladina kirjaviis . 
407	NA	 Itaallastele meeldib küll uhkustada antiikmuististega , ent ega nad roomlasi tõsiselt ei võta . 
407	NA	 Heldeke , missugused rumalad , ei tundnud isegi motorollerit , muudkui õgisid ja sõdisid ! 
408	NA	 Praegu Hiinas vajaduse sunnil tekkiv hieroglüüfide ja tähtede topeltkasutus oleks aga suureks eeskujuks kogu globaliseeruvale maailmale . 
409	NA	 Ka Euroopas võiks võtta tarvitusele hieroglüüfkirja , seda muidugi paralleelselt olemasolevate suhtlemisvõimalustega , milleks on peamiselt võõrkeelte selgeks õppimine . 
409	NA	 Vaat , see oleks tõeline demokraatlik akt , mis kaitseks väikekultuure hääbumise eest . 
410	NA	 Kujutage ette , et te vehite ägedalt käsi ning tammute paigal kuskil Madridi tänavanurgal , teie vastas on kaunis umbkeelne Belgia neiu , kes parlevuutab oma prantsuse keelt , millest te silpigi aru ei saa . 
411	NA	" Te urgitsete välja oma märkmiku ning kirjutate sinna hieroglüüfides : "" Kuidas minna Prado muuseumi ? "" "
411	NA	 Teie loete oma teksti endamisi eesti keeles , belglanna loeb teie teksti , ükskõik , kas valjusti või vaikselt , prantsuse keeles , ent mõistab teid täpselt , võtab oma pihuarvuti ning tipib sinna , et ta ei tea . 
411	NA	 Nüüd sugeneb teie ja tema vahel hieroglüüfkeskustelu , mis võib lõppeda väga meeldivalt . 
412	NA	 Peamine : rahvuskeeled ei kaoks kuhugi , ent teineteisemõistmine oleks täielik . 
412	NA	 Usun , et sellise hieroglüüfistiku loomine ei ole väga keeruline ja vaevanõudev töö . 
413	NA	 Selge , et suurriigid oleksid niisuguse kommunikatsiooniviisi vastu , kuna see tähendaks inglise ja prantsuse keele positsioonide nõrgenemist . 
413	NA	 Seda peaksid propageerima just väikeriigid , näiteks Eesti . 
413	NA	 Niikuinii elab eurooplane hieroglüüfide maailmas – liiklusmärgid , kõikvõimalikud lühendid , logod , graafilised kujutised viitadel , embleemid , ikoonid arvutiekraanil jne. on tegelikult hieroglüüfid . 
413	NA	 Me oleme nendega harjunud , me saame neist automaatselt aru , ja nende osakaal teabe levitamisel järjest kasvab . 
413	NA	 Miks siis ei võiks ammu alustatud teed lõpuni käia ? 
413	NA	 Mina küll usun , et peagi on Euroopas tähtede ja hieroglüüfide täielik topeltkasutus . 
414	NA	 Aga tuleme tagasi Hiinasse ! 
415	NA	 Ümber Turpani on kõrbesse mattunud linnad , sest Tian Shani lumemütsist hoovavad eluandjad jõed on aegade jooksul muutnud oma sängi . 
415	NA	 Linn on olnud sunnitud alluma looduse tahtele ning kolima teisale , sinna , kuhu läks jõgi . 
415	NA	 Kõik need linnad on olnud Siiditee keskusteks . 
416	NA	 Praegu ei voola läbi Turpani ühtki jõge , ent nüüdseks on inimene õppinud ammutama vett üsna kaugelt eemalt ning sügavalt maa alt . 
416	NA	 Vanasti oli linna kolimine odavam vee toomisest , nüüd on vastupidi . 
417	NA	 Kõrbes seistes on ehk kõige põrpivam vaadata , kuidas kuiv jõesäng kaob liivas . 
417	NA	 On , on voolujooneline vagu , mis tuleb mägede poolt ning suundub lõputute avaruste poole , vagu muutub üha kitsamaks ja madalamaks , viimaks haihtub päris teravatipuliselt olematusse , pinnas on tasane , aina liiv , liiv , lainetav liiv , pisimgi jälg on tolmuks pudenenud . 
417	NA	 Tähendab , kaugemale pole vetevoog ulatunud ka suurte vihmade aegu , vähemalt mitte lähiaegadel . 
418	NA	 Turpanis külastasime muuseumi . 
418	NA	 Ja mis te arvate , milliseid eksponaate olid kõik suured ja kõrged saalid täis ? 
419	NA	 Sauruseskelette . 
420	NA	 Neid oli kohe nagu kirjusid koeri ja need olid määratu suured , kõik arheoloogide poolt siitsamast liiva alt välja kaevatud . 
421	NA	 Kui kõrge küür , kui uhked lookas sabad ! 
421	NA	 Kui koputaks talle vastu meelekohta ning päriks , mis põhjusel te siis ikkagi nii äkki maamunalt kadusite ? 
422	NA	 Oli neid , kes kunagi lendasid , oli liha- ja taimesööjaid . 
422	NA	 Kolju ja hammastik suus ajasid praegugi veel hirmujudinad peale . 
422	NA	 Kui niisugune oleks ikka naksanud , oleks pool inimest tal lõugade vahel sipelnud . 
423	NA	 Ent sellist ohtu polnud . 
423	NA	 Sauruste ajal polnud inimestest veel õrna haisugi , meiesuguste primaatide ilmumiseni jäi üle 60 miljoni aasta , mis on tohutu pikk aeg ka Hiina jaoks . 
424	NA	 Vitriinis klaasi all olid sauruste munad , mõnel olid koores praod ja mõrad , muist aga olid päris terved . 
425	NA	 Kui leiduks haudujaid , laseks mõnel maimukesel ellu ärgata ! 
426	NA	 Olen päris veendunud , et varsti tehakse see trikk ära , geenitehnoloogia abil jõuavad varsti meie loomaaedadesse kõik ürgsed asukad . 
426	NA	 Kindlasti tekib siis ka küsimus , milleks oli tarvis neid velmata , ja sellele ei olegi ausat vastust . 
426	NA	 Küll aga hakkab inimene siis põhjendama oma loomulikku uudishimu ja mängukirge teaduse ja ühiskonna vajadusega , mõni restoraniomanik ütleb , et uuritakse võimalusi efektiivsemaks lihatootmiseks . 
427	NA	 Skelettide taustapiltideks oli maalitud suur veekogu , mille kaldal vohas ürgtaimestik , kus puude ja põõsaste vahel kalpsasid ja lendlesid saurused . 
427	NA	 Idüll missugune ! 
428	NA	 Ent kohe sai selgeks , kust pärinevad nafta- ja kivisöelademed kõrbe all . 
428	NA	 Kunagi lainetas seal meri , ja praegu köetakse selle kaldal toona kalpsanud ja lennelnud loomi ning nende toitu . 
429	NA	 Kas inimene suudaks nõnda kasulikult surra ? 
430	NA	 Järgmistes saalides olid mammutid , elevandid , ninasarvikud , jõehobud , need olid nõnda noored , et osal neist oli nahk peal , neist olid tehtud topiseid . 
430	NA	 Ühe kaelkirjaku kõrval oli iidamast-aadamast telefon , ja niisugune asi lööb ajastutaju segi . 
430	NA	 Kas tõesti läks seda vaja kõrge kaelaga loomal ? 
430	NA	 Antiikne aparaat siiski ei olnud eksponaat , vaid tänaseni kasutusel , nagu ka muuseumisse sobibki . 
431	NA	 Kõige nooremad olid muidugi kunagi elanud inimesed , neid oli klassikuuluvusest sõltuvalt nii mumifitseeritud kui ka mumifitseerimata kujul . 
431	NA	 Kuiva kõrbeliiva mattunud surnukeha püsib moondumatuna terve igaviku . 
432	NA	 Üks lihtne naine oli surnud sünnitamisel , ka sellelaadse informatsiooni on kuiv kuumus meile säilitanud . 
432	NA	 Teine naine oli oma mehe kõrvale maetud , ehkki ta suri 18 aastat mehest hiljem , 576. aastal , nagu radioaktiivse süsiniku meetodi abil on kindlaks tehtud . 
432	NA	 Kahtlemata on tegemist perekonnatruudusega . 
432	NA	 Veel oli täiesti tervena talletunud mees , kes oli surnud 50-aastasena ajavahemikus aastatel 713 kuni 741 ning kes oli 180 sentimeetri pikkune . 
432	NA	 Täpselt minu parameetrid . 
433	NA	 Huvitav , mida need inimesed mõtlesid ja tundsid ? 
433	NA	 Arvan , et ma ei eksi , kui ütlen , et kunagi saame me sellegi teada . 
433	NA	 Mingil kujul on informatsioon selle kohta alles , ainult et me ei oska seda lahti muukida . 
433	NA	 Kunagi hakkavad kivid kõnelema . 
434	NA	 Igatahes olid nende inimeste veininõud hästi mahukad , samuti lihaküpsetamispannid . 
434	NA	 Kellad olid neil pronksist ning paadid piroogi moodi , lameda põhjaga . 
435	NA	 Ülikud olid mumifitseeritud , aga võin sotsiaalse õiglusmeele lohutuseks öelda , ega nad olnud paremini säilinud . 
436	NA	 Pärast mumifitseerimist rõivastati valitseja siidniitide abil kokkutraageldatud nefriidiplaatidest kostüümi . 
436	NA	 Nefriidil ehk jaadil usuti olevat võime inimene pärast surma uues maailmas ellu äratada just õigel momendil , ei varem ega hiljem . 
436	NA	 See oli ka põhjus , miks jaadi peeti kullast kallimaks ning seda nii muistses Ameerikas kui ka Hiinas . 
437	NA	 Valitseja on alles , ta on vitriini all oma imerõivastes näha , ent tema nime määramisega on ajaloolastel raskusi . 
437	NA	 Rullraamatuis ja kiviplaatidel on ta kord Zhao Mo , kord Shija , kord Hanshu . 
438	NA	 Talle on ohtralt kaasa pandud lauanõusid , muusikariistu ja muud , et tal pärast surma ei hakkaks igav . 
438	NA	 Isegi pronkspeegel puuderdamiseks ja tuka timmimiseks , sest sassis juustega inimesest ei peeta lugu ei enne ega pärast surma . 
438	NA	 Veel on hulganisti ehteid , ja muidugi eelkõige relvi koos hobuseriistadega . 
438	NA	 Siinilmas oli elu peamiselt sõdimine , miks ta peaks mujal teistmoodi olema ? 
438	NA	 Igatahes ei jooksnud mööda külge maha vibud , ammud ja sadulad . 
439	NA	 Aga kuidas sealpool ilma naiste ja teenriteta toime tulla ? 
439	NA	 Ka neid oli vaja ühes võtta , ja mitte üks-kaks , vaid kohe rohkesti . 
439	NA	 Enne seda viidi kaasapandud majarahvas ühest eluvormist teise , mõnikord on viija nuga riivanud luud ning tera kriimustus on südant kaitsva rinnakorvi roidel selgelt tänagi näha . 
440	NA	 Huvitav , kas need inimesed ise olid nõus oma saatusega ? 
440	NA	 Või just soovisid minna jumaldatud keisriga kaasa , näitasid sellega üles oma truudust ? 
440	NA	 Või oli koos keisri kehaga maetud saada koguni soosing , õigemini soosingu jätkumine ? 
441	NA	 Ja kuidas nad suhtuvad sellesse , et nüüd on nende luustikud ilusti-kenasti muuseumivitriini klaasi alla pandud ? 
441	NA	 Igatahes on kadunud klassivahed , kõik mumifitseerimata inimesed on mulla all saanud sarnaseks . 
442	NA	 Muuseum on rajatud leiukohtade lähedusse , nõnda et asjad pole suurt liikunudki , on vaid väärtustunud muidu liiva all vedelevast kolast eksponaatideks . 
442	NA	 Nagu vanaaegne puidust trükipress , mis tõestab , et Uiguurimaal tunti seda kunsti tuhat aastat enne Euroopat . 
442	NA	 Võib-olla kasutas austusväärne Gutenberg veidike mööda Siiditeed idast läände liikunud know-how'd , nagu nüüd on kombeks ameerikapäraselt öelda ? 
443	NA	 Võib-olla kujutasid vanad hiinlased elu teisel pool elu oma joonistustel ? 
444	NA	 Hiina kunstist õhkub imepärast puhtust , õilsust ja üllust , mida väljendatakse peamiselt loodusmotiividega , imepäraselt reaalsusest puhtaks abstraheeritud lillede , puude , mägede ja lindudega . 
444	NA	 Kunstnikul on olnud filigraanne manuaalne oskus , tema kätt on juhtinud ülev hing . 
444	NA	 Inimestki kujutatakse eelistatavalt puhke- või mediteerimishetkel , olgu siis maastiku ilu nautimas või teed joomas , keegi ei rassi tööd ega sõdi , pigem mängivad keelpilli ja luuletavad . 
444	NA	 Üle kõige meeldis mulle palvepaviljon kõrgel kaljul , all , sügavas kanjonis mühises metsik jõgi , rippsild ühendamas jõe mõlemaid kaldaid . 
444	NA	 Kunst viis kõrgemasse maailma , mis oli vaba kurjusest ning millest inimene unistas . 
444	NA	 Meil püütakse alati kedagi pahviks lüüa , tihti elatakse kunstis välja pigem oma tigedust . 
444	NA	 Meil on kuulsaid kunstnikke , kes ei oska kriipsujukutki joonistada , ja neid , kes oma julki purkides näitusesaali viivad . 
444	NA	 Püüd olla originaalne , üllatav ja uudne teeb närviliseks , klassikaline vorm ja sisu toovad aga nii kunstnikusse kui ka vaatajasse meelerahu . 
445	NA	 Meie luuletajad väljendavad oma tundeid ainult sõnades , hiina luulele lisas mõttetäpsust , toone ja varjundeid ilukiri , millega kirjutati mõisteid kandvaid hieroglüüfe . 
445	NA	 Kalligraafia täidab enam-vähem sama ülesannet , mis meie kultuuris luuletuse ettelugeja – see annab aktsendi ja lahenduse . 
445	NA	 Ometi on siin suur erinevus . 
445	NA	 Meil esitab autor harva oma luulet , Hiinas oli aga tušijoonistaja ja luuletaja alati üks ja sama isik , nõnda et möödamõistmist ei saanud juhtuda . 
445	NA	 Luuletus ja tušijoonistus on tegelikult üks tervik , taies toetuks nagu kahele jalale . 
446	NA	 Järgmises saalis olid kivi- ja marmortahvlitele raiutud vanad tekstid , neist võis lasta endale teha litokoopiaid ning siis need kaasa osta . 
446	NA	 Hiinas on äriajamine igati soositud ning seda tehakse kõikjal . 
446	NA	 Pisemad maksid 130 jüaani ( 260 krooni ) , suuremad paar tuhat . 
446	NA	 Praegu oskavad neid vanu araabia tähti ja hieroglüüfe lugeda vaid eriteadlased , teiste inimeste jaoks on need pildid . 
446	NA	 Nii vanauiguuri- kui ka vanahiinakeelsed tekstid on saanud pildiks , koguni nõnda , et meie võime võrrelda , kummad on ilusamad . 
446	NA	 Küllile meeldisid rohkem vanad uiguuri tähed , sest need paistsid välja nagu üks sirge , ent sõlmedega jutt ülevalt alla , mulle rohkem vanad hieroglüüfid . 
446	NA	 Juhtunud on umbes sama , mis meil gooti kirjaga , milles veel 70 aastat tagasi trükiti ajalehti ja raamatuid , aga mida nüüd mõistavad vähesed , järgmine põlvkond unustab sootuks . 
446	NA	 Näiteks mu vanem tütar ütleb , et gooti tähed on märksa ilusamad , kahju , et neid enam ei kasutata . 
447	NA	 Vaase ja tasse võib olla hästi pisikesi , nii sõrmkübarasuurusi kui ka lausa kosmilisi , inimesest mitu korda kõrgemaid , nõnda et nii suurel hulgal ei jaksanud teed juua isegi valitseja koos oma õukonnaga . 
447	NA	 Sama lugu on sirmide ja lehvikutega , selge , et need olid tehtud ainult ilu pärast . 
448	NA	 Hiina nikerdusi olen ma alati imetlenud , nende materjaliks olid puu , jaad ja luud , need nõudsid kunstnikult aastakümnetepikkust täielikku pühendumist ainsale tööle , tihti lõpetas vanaisa alustatud ettevõtmise pojapoeg . 
448	NA	 Eriti juhtus nõnda ühest tükist tehtud elevandiluust pallidega , mille dekoreeritud kihid sees keerlesid . 
448	NA	 Kujutage ette , et üks mees alustas sellist palli , dekoreeris kõigepealt välispinna , seejärel lõikas läbi kaunite aukude selle alla kõvera ja pisikese noateraga õhukihi , ent jättis kinnitusteks alles toed , et välispind ei hakkaks palli töötlemise ajal pöörlema . 
448	NA	 Siis hakati välispinna alla dekoreerima järgmist kihikut , siis lõigati selle alla õhukiht ja nii edasi ja nii edasi , kuniks jõuti päris südameni välja . 
448	NA	 Lihvimiseks kasutati veel jõhvi ja traate . 
448	NA	 Ent pall , olgugi et koosnes juba kaunistatud luukihikutest ja nendevahelistest õhukihtidest , oli veel monoliitne . 
448	NA	 Alles pojapoeg lõikas ümmargusi kihikuid paigalhoidvad kinnitused lahti , nõnda et need hakkasid palli sees ilusti pöörlema , alles tema nägi läbi mitmeid sündmusi kujutavate aukude , kuidas on õnnestunud nikerdatud kujutised mitmekümnel pöörleval kihikul . 
448	NA	 Nii tema isa kui ka vanaisa olid enamuse ajast töötanud pimesi , sest võisid näha ainult kõige pealmist pinda . 
448	NA	 Kui pojapoeg jäi pika tööga rahule , siis viis ta selle palli mõisnikule ning sai selle eest ilusa ja pisikese tüki maad riisipõlluks . 
449	NA	 Sama põnev on paberlõikus . 
449	NA	 Meilgi oli vanasti laatadel näha siluetilõikajaid , kes kääride abil portreteerisid soovijast külgvaate . 
449	NA	 Hiinas on lõigatud pikad-pikad pannood , mis kujutavad ajaloosündmusi , muinasjutte ja pärimusi . 
450	NA	 Tähelepanu , pahad inimesed , järgmine lõik on spetsiaalselt teile määratud ! 
451	NA	 Muuseumis oli pannoo põrgutantsu kujutisega , lugu sellest , mis saab teiesugustest pärast surma . 
451	NA	 Kõigepealt torkab sarviline teie kõhtu augu , pistab sinna köie , mille abil paneb teid rippuma kuumavee katlasse , mida teised sarvilised loksutavad . 
451	NA	 Seejärel lõigatakse teie kõht maha ning torgatakse suhu vastik ora , siis surutakse teid jällegi katlasse , see katel on kaaneta ja sel on tuli all . 
451	NA	 Nüüd kistakse välja teie silmad , siis hambad , viimaks tirivad sarvilised teid katlast välja ning riputavad nöörile , et kõik näeksid , milline koletis te olete , sest te olete väljanägemise poolest saanud samasuguseks nagu olid teie mõtted ja teod enne surma . 
452	NA	 Hiina on ajast aega olnud etiketiriik , hiinlased on kombestikule ja rõivastele pühendanud suuremat tähelepanu , kui seda tehti Euroopas . 
452	NA	 Ühes muuseumisaalis eksponeeritigi imepäraseid rõivaid , mille tegumood ja mustrid aga sisaldasid täpset informatsiooni sellest , kes oli nende kandja ning missugune oli tema positsioon ühiskonna hierarhias . 
452	NA	 Meie ametnikud on oma ühetaolistes ülikondades anonüümsed , neid kohates püüame meie ikka mõistatada , kui suur on nende tegelik võim ja vastutus , vanas Hiinas oli aga sellelaadne teave avalik , seda võis inimese rõivaste järgi täpselt lugeda . 
452	NA	 Meil on see säilinud ainult sõjaväes ja politseis , kus me võime pagunite ja lõkmete kaudu kindlaks määrata , kellega meil on tegemist . 
453	NA	 Siidil ja portselanil võib näha isegi Jeesus Kristuse kujutisi ; Hiina hakkas juba väga varakult tootma ekspordiks , pidas silmas sihtmaa vajadusi . 
454	NA	 Muide , enamik hiina vanu tööriistu on sarnased Euroopa omadega ning kahtlemata on see Siiditee mõju . 
454	NA	 Ajaloolaste ja antropoloogide eri koolkonnad jäävad aegade lõpuni vaidlema , kas höövlid , saed , vasarad , kirved , peitlid ja teised käsitööriistad liikusid idast läände või läänest itta . 
455	NA	 Kokkulangevuste kõrval on ka täiesti ainulaadset , ainult Hiinale omast . 
455	NA	 Pronkslatern härja turjal ( valminud 35. –222 . aasta vahel pärast Kristuse sündi ) jahmatab tänagi oma erakordsusega ja on meie päevil muutunud kogu arheoloogilise kaevamistöö sümboliks , olgugi et on suhteliselt odavast materjalist , kuld- ja jaadeksponaatide kõrval . 
455	NA	 Taiese autori nime ei tea keegi , igatahes on tolle meistri luud juba ammu olematuks kõdunenud , aga tema looming elab ja särab ning leiab kõrget tunnustust üha uute põlvkondade poolt . 
455	NA	 Tänagi kauni eksponaadi kõrval on üsna tavalised villased püksid , mis mõjuvad nõnda argisena pühaduse kõrval , seda enam , et sääred on ülearu lühikesed , kui need just golfikad ei olnud . 
455	NA	 Ent kindlasti andsid need püksid rohkesti informatsiooni toonasest elust ja inimestest . 
455	NA	 Pärlitoonides brokaatkleit on märksa pidulikum . 
455	NA	 Koonusekujulisel savikirstul on luugiauk , mille kaas käib hingedega lahti , august piilub välja luukere nina ! 
456	NA	 Hiinas on ikka jumaldatud aastaaegade vaheldumist , veel tänagi toimuvad kõikjal kevad- ja sügisfestivalid , põlevate draakonpaatide ja haiguste peletamise suurejoonelised peod . 
456	NA	 Muuseumis olid eksponeeritud neist pildid . 
456	NA	 Vitriinides nägime trumme , tantsumõõku , puhkpille , lippe , vimpleid , kostüüme ja ohtralt maske , mis kuuluvad peamiselt budistlike ürituste juurde ning mis lummavad oma tohutute mõõtmete poolest ja fantaasiarikkuselt . 
457	NA	 Hiina provintsimuuseumidki on otsast otsani täis vapustavat kunsti kaugemast ja lähemast minevikust , aga võib täiesti kindel olla , et veel rohkem on seda kunsti alles maa all . 
458	NA	 Muuseumi trepil oli kraadiklaas , see näitas 41 pügalat varjus . 
458	NA	 Hiljem lugesin China Dailyst , et Pekingis oli olnud 48 kraadi . 
458	NA	 Veel hiljem rääkis pekinglane Indrek Park , et hoonete vahel oli päikesest palavaks köetud maapinnatemperatuur olnud kogun 78 kraadi . 
459	NA	 Mis liig , see liig . 
460	NA	 Ent Turpanis kurvitasid turult tulevad naised palja päi mopeedidel , avarad ja kirevamustrilised moslemikleidid lehvimas sõidutuules . 
461	NA	 Lõõsk oli kõik katuse alla viinud , isegi korvpalliplatsi kattis viinamarjaväätidest vari , mille all poisid palavusest välja tegemata viskeid sooritasid . 
462	NA	 Ja arvake , mis oli kirjutatud nende särkidele ? 
463	NA	 Loomulikult oli see kiri ladinatäheline Chicago Bulls , sest kuidagi teisiti ei tulda toime isegi Chicagost täpselt teisel pool maakera , kus muidu tarvitatakse araabia tähestikku . 
464	NA	 Kindlasti vaesestab see meie maailmapilti , kui korvpalli ja Chicagot hakkavad siduma automaatassotsiatsioonid . 
464	NA	 Ent neid poisse innustasid kauged metsikud pullid väga , kahtlemata on nad valmis maksma kõrget hinda sellise särgi eest , mida muuseas õmmeldakse samas oaasilinnas . 
465	NA	 Pleekinud kattega piljardilauad platsi kõrval olid aga rohelise taimkatuse alt väljas , sest vihma ei saja peaaegu mitte kunagi , nõnda pole märjaks saamise ohtu . 
466	NA	 Korvpalliplatsilt jooksid poisid betoonsängis laia niisutuskanalisse , kus kiirelt voolas kollane ja mudane kõrbevesi . 
466	NA	 Seal käis tõeline lastemöll , peadpidi koos karglesid vees nii plikad kui ka nagamannid , järelikult on islami mõju kasin . 
467	NA	 Hiina lapsed kisavad ja kilkavad täpselt meie laste moodi . 
468	NA	 Kas on tegemist ülemaailmse ühtse signaalsüsteemiga , mille helivariandi on täiskasvanud ammu unustanud , kuigi valu puhul unustavad nad unustamisegi ning karjatavad ja ohhetavad igal pool päris ühte moodi ? 
468	NA	 Ja sarnast viipekeelt kasutavad nad niikuinii , asugu nad Chicagos või Turpanis . 
468	NA	 Loomulikult väljendasid laste rõkatused rõõmu , sellest oli lihtne aru saada . 
469	NA	 Hommikul pidid nad kõik ilusti kooli minema , sest hiina lapsed käivad koolis märksa kauem kui eesti lapsed , keegi neist saa vabaks enne jaanipäeva , vanemad alles pooles juulis . 
469	NA	 Talvevaheaeg on aga väga pikk . 
469	NA	 Ma ei langeta otsuseid küsimustes , mida ma ei tea ega tunne , las pedagoogid vaidlevad , kas pikad semestrid on õiged või valed . 
470	NA	 Pärast tagasihoidlikku , umbes 25-käigulist lõunasööki sõitsime kõrbesse mattunud koobaslinna , mis asetses suhteliselt madalas künkas . 
470	NA	 Kõrbetuuled olid kunagise mäe ümaraks ja laugjaks puhunud . 
470	NA	 Linna nimeks oli kunagi Jiaohe , see on praegu võetud UNESCO kaitse alla ning seda kaevavad välja ning konserveerivad Jaapani ja Hiina spetsialistid . 
470	NA	 Kunagi asus seal Siiditee esimesi peatusi , kus Xi'anist pärit kaup vahetas omanikku . 
470	NA	 Linna kirjeldab Marco Polo kui õitsvat budistlikku keskust . 
471	NA	 Linna hävingust on legend , mis pärineb aastast 632 pärast Kristust ning mille jutustab ümber ka Sven Hedin . 
472	NA	 Siin olnud 6 meetri kõrgune valgust kiirgav sandlipuust Buddha-kuju , mida siin enam ei ole . 
472	NA	 Kord tulnud tark mees selle kuju ette palvetama . 
472	NA	 Linnaelanikud võtsid ta kinni , kaevasid kaelani liiva sisse ning lasid tal kõrbepalavuses piinelda . 
472	NA	 Üks vaga mees viis talle juua ja süüa ning kaevas ta pimeduses liiva seest välja . 
472	NA	" Enne minema ruttamist sõnas tark mees oma päästjale : "" Seitsme päeva pärast langeb taevast liivavihm , mis matab kogu linna , ja ainult sina pääsed . "" "
472	NA	 Vaga mees hoiatas inimesi linnas , kuid need vaid irvitasid tema üle . 
472	NA	 Seitsmendal päeval peitis vaga mees end suurde koopasse . 
472	NA	 Algas liivatorm , mis mattis linna ja lämmatas kõik selle elanikud . 
472	NA	 Vaga mees aga kaevas end liiva alt välja ning läks elama Pima linna . 
472	NA	 Vaevalt oli ta sinna jõudnud , kui 6 meetri kõrgune sandlipuust püha kuju lendas tulesädemeid pildudes talle järele , valides hukkunud linna asemel endale uue elupaiga . 
473	NA	 Põrgupalavus kõrvetas pealage , aga inimkõrgustest koobastest hoovas mõnusat jahedust . 
473	NA	 Milline neist võis olla vaga mehe varjupaigaks ? 
473	NA	 Või asub too koobas veel liiva alt välja kaevamata osas ? 
474	NA	 Kõrbesse mattunud linn erutab meeli , paneb tööle kujutlusvõime . 
474	NA	 Kunagist suurt ja tähtsat asulat kattis roosakashall saviliiv , koopast koopani tuli kõndida mööda viitadega ja märgistatud radu , mis kulgesid piki möödanikutänavaid . 
474	NA	 Tähtsamate koobaste juures olid sildid , kus oli kirjas selle kunagine funktsioon – observatoorium , budapagood , võõrastemaja , maniklooster , vahitorn , nägime kaevuauke ja veejuhet . 
475	NA	" Muide , fragment sellesama kloostri seinamaalist "" Mani oma apostlitega "" on meie vana ENE 5. köite 63. leheküljel . "
475	NA	 Vaadake siis , milliseid niite pidi võivad Eesti ja Hiina olla ühendatud . 
476	NA	 Manihheism oli teatavasti Mani rajatud sünkretistlik usk , mis ühendas kristluse , budismi , gnostitsismi ja babüloonia usundite elemente ning just oma kosmopolitismi tõttu sobis sinna , karavaniteede ristmikule . 
477	NA	 Mani ise elas umbes aastatel 216–277 pärast Kristust , temast jutustavad üsna palju nn. teisesed allikad , nagu näiteks mitmed vanad süüriakeelsed kristlikud kroonikad , aga ka pärsia- ja araabiakeelsed islamitekstid , pikalt lahkab Mani olemust Püha Augustinus , ent Turpanist on leitud ainukesed originaalallikad , ka ikoonid , millel Manit kujutatakse täiskuujumalana , ümber tema pea on joonistatud kuu . 
478	NA	 Mani nime tõlgitakse mitut moodi – maniakiks , hullumeelseks , aga ka kalliskiviks . 
479	NA	 Mani hukati elusalt nülgimise teel , tema nahk topiti täis õlgi ning riputati kõigile vaatamiseks Kuningaväravale ühes Iraani linnas . 
480	NA	 Mani-vastastes tekstides , mida on loendamatu hulk , peetakse teda tõeliseks Saatanaks , Pimedusevürstiks , Kurjuse maiseks kehastuseks , teda on samastatud isegi Uue Testamendi Ilmutusraamatu Metsalisega . 
481	NA	 Mani jüngreid kiusati kõikjal taga ning see oli peapõhjus , miks see usk võitis võrdlemisi kiiresti poolehoidu – täpselt samuti nagu kõikide teiste uskude ja ideoloogiate puhulgi . 
481	NA	 Iraanist levis manihheism juba 3. , seega oma sünnisajandil lääne poole Lähis-Itta , varsti jõudis Euroopasse . 
481	NA	 7. sajandiks jõudis see religioon mööda Siiditeed Hiinasse , oli siinses Ida-Turkestani kaganaadis riigiusundiks . 
482	NA	 Turpani muuseumis nähtud isemumifitseerunud ja mumifitseeritud surnukehad kuulusid ilmselt Mani kummardajaile , igal juhul elasid need inimesed ajal , mil manihheism oli seal kandis riigiusuks . 
482	NA	 Küllap on kunagi võimalik kindlaks teha , mida uskus see või teine ammu-ammu surnud inimene . 
483	NA	 Vahest on tõesti õigus neil , kes peavad manihheismi kõige müstilisema õpetuse ja kõige salapärasema liturgiaga religiooniks . 
484	NA	 Dogmaatika põhisisuks oli headuse ja kurjuse , tõe ja vale , valguse ja pimeduse pidev võitlus . 
484	NA	 Valgus on idee , pimedus mateeria . 
484	NA	 Tegemist on äärmiselt keerulise , loogilise ja tasakaalustatud mudeliga , mida iseloomustab sümmeetria kõiges . 
484	NA	 Manihheism oli esimene oikumeeniline õpetus . 
484	NA	 Mani ei olnud ainult Babüloonia apostel , tema jumaldajad pidasid teda kolmiku Zarathustra–Buddha–Jeesus kõrgemaks ja neid tervikuks ühendavaks astmeks . 
484	NA	 Zarathustra kuulus Iraanile , Buddha idale , Jeesus läänele , ent Mani oli kogu maailma omand . 
484	NA	 Manit peeti suure Tõe pitsatiks , s.o. tiitel , mis läks hiljem üle prohvet Muhamedile . 
485	NA	 Kas manihheism jääb meile väga võõraks ja kaugeks ? 
485	NA	 Meilgi on inimesi , kes peavad seitset oma õnnearvuks . 
485	NA	 Arvatavasti on seitsme sakraliseerimine pärit manihheismist . 
485	NA	 Ka arv 12 kuulub manihheismi maailmamudelisse , seal on kõiki asju täpselt tosin – suuri jumalaid , aja tütreid , valguse ja pimeduse valitsejaid , valguse toone , tähtkujusid jne. 
485	NA	 Kõik inimesed , kes usuvad horoskoobindusse , on manihheismist mõjutatud , sest kogu see jant on sealt pärit . 
485	NA	 Just seetõttu seisis künkaharjal kunagi observatoorium , mille saviseinad püsivad praegugi püsti . 
485	NA	 Sealt uurisid preestrid taevast , et vaatluste järgi juhtida elu maal . 
486	NA	 Maniks kutsutakse Kuud , Päikese venda , ka skandinaavia mütoloogias , mis ulatus otsapidi kindlasti Eestisse ning mõjutas meie esivanemate elu ja tõekspidamisi . 
487	NA	 Maailm ei globaliseeru ainult täna , internetiajastul , maailm on olnud globaliseerunud üsna algusest saadik . 
488	NA	" Ehk ei mõju liigse endale õlalepatsutamisena , kui märgin , et minagi olen oma 1989. aastal ilmunud romaanis "" Kurbmäng Paabelis "" kujutanud valgusjumala Ahura Mazda ja tema kaksikvenna , pimedusriigi valitseja Ahrimani võitlust võimu eest , mis on lisaks masdaismile ka manihheismi sisuks . "
489	NA	 Seda ülevam oli mul jalutada kadunud linnas , kus sajad tuhanded inimesed tões ja vaimus järgisid sellist maailmakäsitust . 
490	NA	 Uskumatu , aga ühest koopast väljudes kuulsime ehtsat käo kukkumist , täpselt samasugust nagu see omapärane lind teeb meil . 
490	NA	 Ja ta kukkus vähemalt sadakond korda järjest ! 
490	NA	 Igatahes oli mul lugemine ammu sassi läinud . 
490	NA	 Sellele järgnes kaamelite ammumine , õigemini röökimine . 
490	NA	 Midagi nii inetut ja jubedat polnud ma varem kuulnud . 
490	NA	" Nüüd sain ma teada , kust pärineb piibliväljend "" karjus nagu Jeeriku pasun "" . "
490	NA	 Kindlasti pruugiti seda , kirjeldades kaameli ahastust ja pahameelt kõrbes , päikese loojakul . 
491	NA	 Kaamelid möirgasid täiest kõrist Aidingi järve äärest , maismaa sügavuselt teisest lohust , mis küünib 154 meetrit allapoole merepinda . 
491	NA	 Võib-olla juhtisid need kõrbelaevad meie tähelepanu vaatamisväärsusele ? 
492	NA	 Suundusimegi sinna . 
492	NA	 Savikaldaid kattis kerge soolakirme . 
492	NA	 Ka vesi oli väga soolane , ent mitte elutu . 
492	NA	 Taimestikku ei paistnud , ent järves sibasid mingid punakad putukad , nende nime ei leidnud ma isegi loodusentsüklopeediast . 
492	NA	 Aga vaevalt et õnnestus mul avastada teadusele tundmatu loomaliik . 
493	NA	 Päris harilik tunne oli , kuidagi ei saanud aru , et olin kuskil sügavas augus . 
493	NA	 Kaamelid näksisid kõrbetutte , päike kiirgas seniidis , ümberringi valendas lagendik . 
494	NA	" "" Noh , mis te siis pasundasite ? "" küsisin kaamelilt ja patsutasin tema karvast kaela . "
495	NA	 Ei see ega teised kaamelid vastanud , aga tundus , et neil oli inimeste tuleku üle hea meel . 
496	NA	 Kas muistsetel inimestel oli üldse aimu , et nende püha linn asub geograafilise ime kõrval ? 
497	NA	 Maailma kõige sügavam org paikneb aga hoopiski Pühal Maal , Iisraelis Surnumereks nimetatava Püha Järve ääres ? 
498	NA	 Kas see on juhus , et pühad paigad on nõgudes ? 
499	 NOHU KOOS PÄIKESEPISTEGA 	 NOHU KOOS PÄIKESEPISTEGA 
500	NA	 Edasi kulges meie teekond mööda Tarimi kõrbet lõunasse . 
500	NA	 Korla linna taga ületasime kuiva Tarimi jõe , võtsime kursi läände , kõrb jätkus Taklimakani nime all . 
500	NA	 Seejärel suundusime Kutšasse , kust teekond jätkus Kašisse ( Kašgari ) , kokku üle 2500 kilomeetri . 
500	NA	 Tarimist võib Taklimakani jõuda märkamatult , ühe suure kõrbe eri osad kannavad isesuguseid nimesid . 
500	NA	" Täppisgeograafid on selle segaduse likvideerinud üsna kavala lausega , mille noppisin entsüklopeediast : "" Taklimakani kõrb asub Tarimi nõos . "" "
500	NA	 Õige on see siiski ainult Taklimakani põhjaosa kohta , lõunaosa , mis puudutab Tiibetit , asub juba Hotani nõos . 
500	NA	 Mõnikord vaadeldakse neid mõlemaid koos aga Gobi kõrbe läänealadena . 
500	NA	 Gobi puhul on aga tegemist Sahara järel maailma suuruselt teise kõrbega . 
500	NA	 Muide , ka Sahara kannab mitmeid nimesid . 
501	NA	 Meist vasakul terendas Kuruktai ahelik , hiljem tuli paremat kätt nähtavale Haliku ahelik , mis mõlemad on osa Tian Shanist , mis meie teekonna lõpupoole kasvas üle Pamiiriks . 
502	NA	 Liikusime täpselt mööda Siiditee peaharu , samas suunas veeti siidi , portselani , jaadi ja muid Hiina kaupu . 
503	NA	 Turpan on ümbritsetud Huoyani mägedega , mis tõlkes tähendab Leegitsevad mäed . 
503	NA	 Mäed on punasest liivakivist , tundub , et hõõguvad , ning vähe sellest , nende kohal nagu suitseks . 
503	NA	 Tegemist on kõrbeheleduses nähtava õhuvirvendusega . 
504	NA	 Peatusime . 
504	NA	" Tekst viidal ütleb , et mägede pinnatemperatuur võib tõusta kuni 85 kraadini ning et nendes toimub Hiina kirjandusklassika ehk tähtsaima mütoloogilise romaani "" Teekond Läände "" tegevus , sest sealt läks läbi peategelane Ahvikuningas . "
505	NA	 Oh , kuidas tahaks seda romaani lugeda ! 
505	NA	" "" Teekond Läände "" kirjeldab loomulikult juhtumusi Siiditeel , ent põnev oleks ka teada saada , kas too Ahvikuningas kandis siis jalanõusid ? "
505	NA	 Või olid tal tundetud käpatallad ? 
506	NA	 Kus inimesi , seal kauplemist . 
506	NA	 Aga inimesi oli vähe , kauplemine oli loid . 
506	NA	 Müüjaks oli jällegi terve perekond – hea on olla päev läbi lähedaste inimestega koos . 
506	NA	 Iseasi muidugi , kuidas see tööviljakusele ja sissetulekule mõjub . 
506	NA	 Telkkatuse all pakuti karastusjooke ja suveniire . 
507	NA	 Ostsin kaks budistlikku kellukest . 
507	NA	 Giid ütles , et müüjaks olid uiguurid , kes vaevu-vaevu hiina keelt oskasid . 
507	NA	 Loomulikult olid nad uiguurid , sest neil oli parasjagu lapsi – aga uiguurid ei ole ju budistid ! 
508	NA	 Mis sa teed , kui islamisuveniirid ei lähe kaubaks , õigupoolest , islamikultuuris peaaegu ei olegi niisuguseid religioosseid vidinaid , mis sobiksid meeneteks . 
508	NA	 Budismis on neid ohtralt , kohe musttuhat . 
509	NA	 Huvitav oleks muidugi teada , mida mõtleb moslem , kui ta müüb budistlikku kraami ? 
509	NA	 Kindlasti on tal mingi eneseõigustus , kõik inimesed terves maailmas on ennast õigustavad masinad . 
509	NA	 Kõige lihtsam oleks pidada oma usu kultusesemeid nõnda pühadeks , et nendega ei tohi kaubitseda . 
509	NA	 Nõnda pole võõra usu asjanduste müümine enam tolle võõra usu levitamine , vaid otse vastupidi , selle võõra usu suhtes ükskõikne hoiak või koguni selle diskrediteerimine . 
510	NA	 Ühe punase narmaspaela otsas ripub nagu väike pronksist kook , mis on kahe draakoni kujuline , selle külge on kinnitatud kaks väikest pronkskellukest , mis helisevad imepärase puhta heliga . 
510	NA	 Igale poole on graveeritud buda reljeefe , üsna ohtralt on hieroglüüfides teksti . 
511	NA	 Sõpradel on neist hea meel , tagasihoidlikuks kingituseks Eestis sobivad niisugused asjad ehk kõige paremini . 
512	NA	 Oo , müüjate poeg tõi telgi alt välja tübeteikad , moslemite rahvusmütsi ! 
512	NA	 Tübeteikasid kannavad nii mehed kui ka naised , ainult et meestel on tikand mütsil kas mustavalgekirju või rohekas-lillakas , naistel punakas ja igat muud värvi , välja arvatud vahest must . 
513	NA	 Tübeteika on toakaunistuseks nagu seinavaipki . 
513	NA	 Tübeteika on uiguuridel vist ainsaks vahendiks , mille kaudu neiul on lubatud ilmutada oma huvi noormehe vastu . 
513	NA	 Kui neiu kellestki väga lugu peab , ehk koguni armastab , ning tal pole midagi selle vastu , et saada tolle mehe naiseks , siis tikib neiu imeilusa tübeteika ning kingib selle oma väljavalitule . 
514	NA	 Meile tundusid tübeteikahinnad liiga kõrged . 
515	NA	 Sõitsime edasi . 
516	NA	 Kui mitmekesine on kõrb , kui rikkalikud on vaated , kui kirevad värvid ! 
517	NA	 Roosakas savikõrb muutus pikkamisi hallikaks kivikõrbeks , et seejärel särada lumivalge soolakõrbena . 
517	NA	 Tõesti-tõesti , mulle meenusid parimad hetked Arktikas : olin pimestavvalge lageda heleduse keskel , kõik ümberringi kiiskas ja sätendas . 
517	NA	 Arktikas nimetatakse seda külma ja valevat tühjust arktiliseks kõrbeks . 
517	NA	 Nõnda et termin kõrb ei sisalda iseenesest temperatuurimääratlust , kõrbes võid kõngeda nii palavusse kui ka pakasesse . 
517	NA	 Silm ei erista lumevaipa soolakihist , küll aga kere ja nahk . 
517	NA	 Mitu korda tulime autost maha , et imetleda looduse puhtaid ja majesteetlikke vorme . 
518	NA	 Paar korda nägime liiva- ja tolmutormitrombe , maast pilvedeni küündivad lontjad ja hallikad spiraalid keerlesid ähvardavalt kõledalt mustava taeva all . 
519	NA	 Õhtuks mattis kõrbetolm maantee otsekui uttu . 
519	NA	 Tolm oli kuiv udu , ent samas esines lohkudes päris udu , mis tähendas niiskust , mida putukad oskavad korjata . 
519	NA	 Nad ajavad oma tagumiku uppi , udu kondenseerub kehale , vajub siledat kesta pidi alla , jõuab suuni . 
520	NA	 Ja pole see kõrb tasane midagi . 
520	NA	 Luited ehk düünid võivad olla parasjagu kõrged , meie Munamäe tipuni küündida , ning seda jalamilt lugema hakates . 
520	NA	 Seega tunduvad silmale märksa kõrgemad Baltikumi kõrgeimast mäest . 
520	NA	 Ikka tuulepealne nõlv laugjas , teine järsem , nagu lainetus merel . 
520	NA	 Füüsikaseadused kehtivad võrdselt nii vee kui ka liiva puhul . 
520	NA	 Ainult et liiv püsib veest paremini koos , nõnda et lainete liikumist ei ole näha . 
520	NA	 Ülikõrged luited oleksid siis tormi- ja orkaanilaineteks , luiteorgudes võib tunda end ainukese elusolendina kuskil teisel planeedil . 
520	NA	 Vahel on tegemist ristlainetusega , sest mõnede luidete ( neid kutsutakse barhaanideks ) kaar asetseb valitseva tuule suhtes risti . 
520	NA	 Mõnikord on luite peal soolaviirg nagu valge lainehari . 
520	NA	 Soolakõrbes on soolakuhilaid , aga neid tuli ette haruharva . 
520	NA	 Savikõrbes nägime fantastilise kujuga savikünkaid , otsekui hulluks läinud skulptori unistusi . 
520	NA	 Siiski võib näha elu jälgi liivakõrbeski – madu on liikunud nagu hüpeldes , et puudutada kõrvetavat liiva nõnda napilt kui võimalik . 
520	NA	 Siin ja seal paistis kurgaane , need sarnanesid kuju poolest täpselt tübeteikadega . 
520	NA	 Mõtlesin , et ehk on kõrberahva mütsi vorm just sealt pärit ? 
520	NA	 Lisaks korrapärasele vormile olid kurgaanid kõrbesse puistatud ka väga korrapärase asetusega , kuni silmapiirini igas kujutletavas ruudus üks , täpselt nagu inimese tehtud . 
520	NA	 Võib-olla olid hauakünkad ? 
520	NA	 Võib-olla oli neist ühe alla maetud Tšingis-khaan koos oma tohutu varandusega ? 
521	NA	 Tasasusel oli märgata ka vee liikumise jälgi , tulvaojade sänge , mille tuul oli mõnest kohast liiva matnud . 
521	NA	 Paaris kohas olidki tulvaveed lõhkunud teetammi . 
522	NA	 Kõrb on ülev ja meeliliigutav oma loomulikkuses ja alastiolekus . 
522	NA	 Miski ei ole varjatud . 
522	NA	 Mõttes võrdlesin ma kõrbe täiesti aseksuaalse aktimaaliga . 
523	NA	 Kord tuli tühjuses ja lageduses vastu punases kleidis sihvakas ja uhke naine . 
523	NA	 Kust ta tuli ja kuhu läks ? 
523	NA	 Ehk oli kummitus ? 
524	NA	 Ikka ja jälle hakkasid silma pruuniks põlenud ja kortsuliseks parkunud nägudega teehooldajad , oranžid turvavestid seljas , meestel kirkad ja labidad käes , et siluda teetammi pervi ja puhastada maanteed liivavaaludest , naised kitkusid umbrohututte teetammi servadelt . 
524	NA	 See oli küll iseäralik amet – rohida kõrbet . 
524	NA	 Õnneks oli neil vähe tööd , nad pidid harva kummardama . 
524	NA	 Mõnikord istusid hooldajad tee ääres telkriidest varju all ning jõid plaskudest vett . 
524	NA	 Kord pidasid nad lõunasöögiaega ; märkasin autoaknast , et kõrbes on isegi söögipulgad väga õhukesed . 
524	NA	 Muidugi , puitu tuleb kokku hoida , pole siin priisata midagi . 
525	NA	 Kui kaugelt olid need teetöölised hommikul toodud ? 
525	NA	 Väga kaugelt , sest lähedal ei olnud ainukestki oaasi . 
526	NA	 Kõrb ei ole taimestikuta , vähemalt mitte liivakõrb . 
526	NA	 Kivi- ja soolakõrbes ei hoomanud eluraasugi , aga see võis olla vaataja viga . 
527	NA	 Liiva tardunud kuivanud puud tundusid otsekui unustatud uskude mustad jumalad . 
527	NA	 Pealegi oli tuul need kummargile painutanud . 
527	NA	 Kõrbes nagu merelgi puhuvad tuuled enam-vähem ühest suunast . 
527	NA	 Kord olid mõlemal pool teed surnuaiad , eraldi moslemitele ja hiinlastele . 
527	NA	 Erinevus on pisike , kuid ometi selgesti märgatav . 
527	NA	 Moslemite kalmuks on piklik ja neljakandiline kivikirst liivapinnal , hanide kirst kalmul on ümmargune nagu suur tõllaratas . 
527	NA	 Surnukeha on kivikirstu sees maapinna lähedal põhjusel , et liiv liigub ; kord ilmuks kirst liiva seest nähtavale niikuinii , nõnda on otstarbekam kirst maa peale jättagi . 
527	NA	 Olen näinud Jamali poolsaarel neenetsite ja venelaste surnuaedu . 
527	NA	 Neenetsite kirstud on tundrapinnal pisikestel puitjalgadel , venelased on üritanud matta maa alla , igikeltsa sisse . 
527	NA	 Ka tundrapinnas liigub , ehkki hoopis teisel põhjusel . 
527	NA	 Seal sulab igikeltsa paksus õhemaks , nõnda on venelaste hauad tihti sisse varisenud , rohkem või vähem kõdunenud kirst on paista , vahel on kirst koguni poolpüsti tõusnud , kord vaatas kirstust välja luukere , augud kolbas rahurikkumise pärast tigedad . 
527	NA	 Neenetsid olid maapinna liikumisega arvestanud , venelased mitte . 
527	NA	 Iga asi vajab kogemusi , eriti matmine . 
528	NA	 Meie silmale on lagedad kalmistud võõrad , meie seostame surma hämara müstikaga . 
528	NA	 Tühi ja valgusest kiiskav matmispaik nagu lobiseks kogu saladuse välja , räägib meile pealetükkivalt sellest , millest meil ei tohi aimugi olla , mida me oleme keelanud endal teadmast . 
528	NA	 Aga kust neid puid kõrbes ikka võtta , et varjata enda eest tõtt ? 
528	NA	 Vahest ongi kõrberahvas sellepärast fatalistlik , et tänu lagedusele surnuaial on neile ka selge , mis saab pärast surma . 
528	NA	 Ent siiski huvitav , kust kohast kõrbes üldse need surnud saadakse , et keset kõrbet võib kalmistu olla , pealegi kaks tükki korraga ? 
529	NA	 Kohati oli näha rohututte , kord isegi umbes 10-pealist kaamelikarja nosimas kollakaid , okkalisi kõrbetaimi . 
530	NA	 Ikka läbisime naftavälju , puurtornid ja pumbad heitsid liivale teravaid varje . 
530	NA	 Nii ühed kui ka teised töötasid automaatselt , ilma inimeste juuresolekuta , mõlemaid ümbritses metallpiikidest kaitseaed . 
530	NA	 Kuulda oli metalli hõõrumise krigin-kragin , pumpade vari pendeldas liival . 
530	NA	 Puurtornide puhul välist liikumist märgata ei ole ja need meenutasid äsja Turpani muuseumis nähtud sauruste skelette . 
530	NA	 Nafta vulises valjusti torudes , mis kadusid liiva alla , siin ja seal tõusid õlijuhtmed maa alt välja . 
530	NA	 Tuul ulus telegraafitraatides . 
530	NA	 Täiesti liivakarva sisalik siksakitas maapinnal , ilmselt peitis ta meie eest oma uruauku . 
530	NA	 Arvatavasti olid tal pojad , muidu need loomad päevapalavuse ajal maa alt välja ei ilmu . 
530	NA	 Läksime talle naljaviluks järele . 
530	NA	 Kas te seda usute või mitte , aga ta tõstis meie suunas püsti oma saba . 
530	NA	 Kas tõesti pakkus ta meile saagiks enda asemel oma saba ? 
530	NA	 Juba keerutas kõrgel pilvitus taevas kotkas . 
530	NA	 Kas oli ta sisalikku märganud ? 
530	NA	 Tulime maanteele , et loomake saaks enne kotka allasööstu peitu minna ja poegadele toitu viia . 
531	NA	 Korla linna lähedal nägime pikka tsisternvagunitega naftarongi madala loojangupäikese taustal . 
531	NA	 See meenutas kaamelite karavani . 
531	NA	 Siin-seal seisis maantee ääres rikkiläinud autosid ja mahavarisenud koormaid . 
531	NA	 Need olid harilikult vanemad ja kohmakad Vene ZIL-id , KamAZ-id või KrAZ-id või nende Hiina modifikatsioonid . 
531	NA	 Ka üksikud vastusõitvad autod kuulusid samasse kategooriasse . 
531	NA	 Lääne-Hiinas seisab autopargi vahetus moodsamate ja jõudsamate masinate vastu veel ees , Ida-Hiinas on see juba toimunud . 
532	NA	 Nafta pole ainus kõrbe energeetiline rikkus . 
532	NA	 Tuulest oli juba juttu , tihti nägime oaasides majade katusel päikesepatareisid . 
532	NA	 Kõrbes juba jõuallikatest puudu ei tule . 
533	NA	 Kord märkasime juba kaugelt eemalt mustavat suitsulonti , mis tõusis tuuletus kõrbes püstjalt taevasse . 
533	NA	 Kuidagi ei osanud oletada , mis asi see võiks olla . 
533	NA	 Lähemale jõudes nägime , et suure veoauto kastis põleb rehvikoorem . 
533	NA	 Kes selle siis süütas ? 
533	NA	 Autojuht seletas , et tegemist oli isesüttimisega : rehvid õõtsusid autokastis , hõõrdusid teineteise vastu , kuniks võtsid tuld . 
533	NA	 Liikluspolitsei oli tee sulgenud , meie pidime suure ringiga ohtlikust koormast mööda sõitma ; kardeti , et kohe plahvatavad kütusepaagid . 
533	NA	 Õnneks oli seal sile soolakõrb , polnudki erilist vahet , kas sõita inimese suure vaevaga tehtud asfaltteel või looduse tasandatud maastikul . 
534	NA	 Oaasi lähedusest annavad aimu linnud , tihti on need rongad telegraafitraatidel . 
535	NA	 Oaas on aga kõrbeavarustes kaugele paista . 
535	NA	 Kõigepealt terendub silmapiiril hallikas triip , algul pead seda mäeahelikuks , ent ligemale jõudes mõistad , et need on püramiidpaplid , mis ümbritsevad peaaegu kõiki kõrbekülasid . 
535	NA	 Taklimakani kõrbe keskelgi võib täiesti ootamatus kohas olla järveke või vihmaveeloik , mille ümber rohetab rohe-roheline rohi . 
535	NA	 Pisimagi veekogu juures muutub kõrbeavarus haljaks maaks , veest meetri jagu eemal kasvavad vaid kollaseks kuivanud tutid . 
535	NA	 Ja äkki näed pruunikas-kollast rohumaad , karja ja ratsakarjuseid . 
535	NA	 Karjad on harilikult segakarjad , koos on kaamelid , hobused , lehmad ja lambad , sekka mõni eeselgi . 
535	NA	 Vahel tundus , et tegemist oli koguni kõrbelise stepiga kõrbe sees , sest taimi kasvas kõrbe jaoks nagu ülearu palju . 
535	NA	 Oaasi ümber on aga vihmad leotanud kõrbe mülgasteks , kust mõnikord võetakse roogugi . 
535	NA	 Kõrb on muutunud sooks . 
535	NA	 Ei , protsess on kahjuks vastupidine – veekogu , olgu järv või jõgi on soostunud , et kunagi kõrbeks saada . 
536	NA	 Kaks korda nägime oma pikal teekonnal üleujutust , jällegi pidime ringi sõitma . 
536	NA	 Üleujutus oli nõnda tähtis asi , et sellest oli uudisnupp isegi Hiina kesktelevisiooni päevauudistes . 
536	NA	 Selgus , et Tian Shanis oli mingi lumeliustik hakanud sulama ja tulvaveed olid üsna palju teetammi lõhkunud . 
536	NA	 Mis ühele õnnetus , see teisele õnn . 
536	NA	 Lapsed hullasid vees , aga uputuse kõrval tolmas maapind kuivusest , tundus , et pole mitu sajandit piiskagi vett saanud . 
537	NA	 Oaasides võivad olla päris suured linnad , aga harilikult on külad , täis töid ja tegemist . 
537	NA	 Kõverate sarvedega lambad mökitavad teel , poisid ratsutavad hobustel , olgu sadulaga või ilma . 
537	NA	 Eeslid veavad endast kõrgemaid koormaid . 
537	NA	 Kõrbeküla arhitektuur on igal pool täpselt ühte moodi , olgu Marokos , Usbekistanis või Ida-Turkestanis : madal siseõuega maja , olgu saviplonnidest või tellistest , ümber siseõue elutoad . 
537	NA	 Kahel pool maanteed oli pikk rida söögikohti , kus pakuti uiguuri roogasid . 
537	NA	 Alati oli söögikoha ees veemüüja , kes pakkus külmkapist kümneid marke karastusjooke . 
537	NA	 Kõrbes juuakse harilikult pepsikoolat , mõnikord ka kokakoolat . 
537	NA	 Meie võtsime hiina rohelist jääteed , mida müüakse koolapudeleis . 
537	NA	 Minu arvates on see maailma parim jook , ma ei mõista , miks seda meil keegi Hiinast sisse ei vea . 
537	NA	 Teine mõnus jook on kookospähkli mahl . 
538	NA	 Roheline tee mulle saatuslikuks saigi . 
538	NA	 Rüüpasin jääkülma jooki ning äkki taipasin , et ma ei suuda enam rääkida . 
538	NA	 Olin kaotanud hääle . 
538	NA	 Õhtuks oli tõusnud palavik . 
538	NA	 Olin kõrbekuumuses jäänud külmetustõppe . 
538	NA	 Ja pole ma nii külmaõrn ühtigi – Eestimaa pakaseselgi talvel käin palja peaga . 
538	NA	 Peaaegu nullkraadine tee , pidevalt puhuv jahe õhk konditsioneerist , mille ma ise olin maksimumi peale reguleerinud , tegid oma töö . 
538	NA	 Haiguse tõi temperatuuride vahe , nende suur kõikumine . 
539	NA	 Oaase on iga paarikümne kilomeetri järel , vist ainult üks kord tegime mõnesajakilomeetrise otsa , nägemata ainustki küla või karjamaad . 
540	NA	 Ostsime ka meloneid ja arbuuse , mida müüdi kaldus kärudest maantee ääres . 
540	NA	 Kärusid oli nelja liiki – eesli- , härja- , traktori- ja inimkärud , kusjuures viimased erinesid esimesest juba põhimõtteliselt . 
540	NA	 Inimene tõukab oma käru , nõnda et käru on inimesest eespool , eesel , härg ja traktor veavad käru , mis jääb neist tahapoole . 
540	NA	 Müüdi terve perekonnaga . 
540	NA	 Ostjale arbuusi või meloni pakkujaks oli mees , kes ka kaalus margapuuga valitud kauba , aga raha rändas naise taskusse . 
540	NA	 Järelikult olid müüjateks hiinlased . 
540	NA	 Uiguuride perekondades naisel ikka nõnda kanget võimu ei ole , et ta kaugast oma põlle all hoiab . 
540	NA	 Muidugi olid nad hiinlased , sest mehe ja naise kõrval mängis üksainus laps . 
540	NA	 Hinnad tundusid olevat parasjagu krõbedad , kilo eest küsiti kuus jüaani ( 12 krooni ) . 
540	NA	 Kurtsime seda giid Jeanne'ile , kes puhkes naerma . 
540	NA	 Temale müüdi krosside eest . 
540	NA	 Kes siis rahvuskaaslast pügama hakkab ? 
540	NA	 Aga välismaalasi tohib küll , sest neil on palju raha . 
540	NA	 Ent melon ja arbuus olid tõesti mahlased ja magusad . 
541	NA	 Oaas aga lõpeb järsku , otsekui noaga lõigatud . 
541	NA	 Püramiidpaplitest kõrge müüri taga oled kihavast elust sattunud jällegi surnud tühjusesse . 
541	NA	 Ei , mitte veel päris . 
541	NA	 Oaasi ümbritsevad päikesepatareid , millest jooksevad juhtmed külla . 
542	NA	 Uus oaas , roheline org kõrgete-kõrgete kollaste luidete vahel . 
543	NA	 Suundusime Emini mošee poole , selle minarett paistab kaugele , ulatub kõrgemale püramiidpaplite latvadest . 
543	NA	 Eemalt vaadates mõtlesin , et näe , üks pappel on õige pikaks sirgunud . 
543	NA	 Siis aga nägin , et torn on kivist ja kauni islamimustriga , laieneb allapoole kiiremini kui püramiidpaplid . 
544	NA	 Emini mošee on siinkandis kõige kuulsam , selle teiseks nimeks on Sugongi pagood , see ehitati juba 1778. aastal . 
544	NA	 Minarett ulatub 37 meetri kõrgusele , ent tippu on ainult 71 astet , sest uiguuride rahvuslikus arhitektuuris on kõrged astmed . 
544	NA	 Alles üleval tajusime , kui tibatilluke on oaas keset kõrbet . 
544	NA	 Rohelust tundus olevat vaid peopesa täis otse meie all , mujal kõikjal kuni silmapiirini kolletasid liivaväljad , tuul keerutas nende kohal tolmu . 
545	NA	 Emini mošee püstitas omaaegne Xinjiangi prefektuuri komandant Su Laiman oma armastatud isa Eminhodža surma puhul . 
546	NA	 Palveruumi katus on kupliline . 
546	NA	 Tükk aega murdsin pead , miks see küll niisugune on . 
547	NA	 Meie ehitame maju jaheduse kaitseks , kõrbes peavad majad pakkuma varju nii kuuma kui ka külma eest . 
547	NA	 Kupli all on suvel tõesti vilu , talvel aga ei puhu tuul kuppelkatuselt minema lund , mis on aga väga hea soojapidaja , ja mis kõige tähtsam – lumi kaob iseenesest , kui teda enam vaja ei ole . 
548	NA	 Järgmises oaasis oli maa all püha allikaga koobas , kusjuures allika pühadus ei olnud määratud religiooniga . 
548	NA	 Sealt võisid vett pudelisse võtta kõik , kes soovisid , kummardagu nad Allahit , Jehoovat , Jahvet , Buddhat , Manit või ükskõik keda . 
548	NA	 Meie ütleme selle asja kohta oikumeeniline , ent allikas oli kasutusel juba siis , kui veel ükski religioon ei olnud mööda Siiditeed siia jõudnud , ja tegelikult juba siis , kui veel mitte ükski maailmareligioon ei olnud sündinud . 
548	NA	 Järelikult oli tegemist animistlik-šamanistliku nähtusega , millel eelkõige oli tarbeväärtus – puhas ja selge vesi , mis vulinal voolas oma kitsas sängis maa all koobastikus kordagi pinnale tõusmata . 
549	NA	 Meie ees võtsid vett norralased , meie taga austraallased . 
549	NA	 Ajasime mõne sõna juttu . 
549	NA	 Mõlemad rühmad tegid safarireisi mööda Siiditeed , ainult et norralased liikusid idast läände ( nagu meiegi ) , austraallased aga läänest itta . 
550	NA	 Tore kohtumine . 
550	NA	 Kui tõmmata sirge Põhja-Norrast Lääne-Austraaliasse , siis satub keskpunk just Astani allikale . 
551	NA	 Kõndisime edasi . 
551	NA	 Joonistused koobaskäikude seintel muutusid pikkamööda islamimustriks , jõudsime maa-aluse mošeeni ja islami surnuaiani . 
551	NA	 Maa all ei sirgu loomulikult minarette , aga muidu ei olegi suuremat vahet , kas pühakoda on maa peal või maa all . 
552	NA	 Surnuaiaks oli kivikirstudega koobastik , kuhu oli maetud kohalikke aristokraate ja keskvalitsuse ametnikke väga pikka aega . 
552	NA	 Mõnes koopas oli mitu kirstu , teises ainult üks . 
552	NA	 Mitmel kirstul olid kaaned paokil , nägime , et mõned surnukehad olid ise mumifitseerunud . 
552	NA	 Teistes olid surnukehad läinud kõige liha teed , neist olid järele jäänud ainult luukered . 
552	NA	 Kas selles peitus hinnang nende inimeste tegudele ja mõtetele nende eluajal ? 
552	NA	 Aga kelle hinnang ? 
552	NA	 Ja kumbadega oldi rahul , kumbadega mitte ? 
552	NA	 Sellele küsimusele vastab igaüks oma usu järgi . 
553	NA	 Koobastest välja tulles mõtlesin , et sõltumata sellest , kas kirstud on maa peal kõrbes või maa all koobastes , peavad nad olema ikkagi nähtaval . 
554	NA	 Miks ? 
554	NA	 Ei tea . 
555	NA	 Koopa lähedal viinamarjaväätidega kaetud platsil käis uiguuri pidu . 
555	NA	" Ütlesin meestele "" Salam aleikum ! "" ja teenisin poolehoiu . "
555	NA	" Selle tervituse täpne tõlge araabia keelest on "" Rahu olgu teiega ! "" ning neid kahte sõna tasub meeles pidada kõigil inimestel , kes satuvad islamimaailma . "
555	NA	 Pärast niisugust sissejuhatust saate turul kauba poolmuidu , teid peetakse veel eluaeg meeles kui head inimest . 
556	NA	 Tantsuplatsil esitati uiguuri tantse . 
556	NA	 Need on väga sarnased tatari , usbeki ja maroko tantsudega , ehk teeb üksnes spetsialist neil vahet . 
556	NA	 Ka see on ikka päris üllatav , et inimesed , kes on aastasadu olnud üksteisest tuhandeid kilomeetreid eemal , keerutavad enam-vähem ühtmoodi jalga . 
556	NA	 Mis jalga ! 
556	NA	 Tants koosnes rohkem keha- ja kätekeerutamisest , jalgadega peamiselt trambiti ja hüpati . 
556	NA	 Kõik esinejad olid silmatorkavalt kirevates ja ilusates rahvarõivastes , mille kuldsete ääristega kuubedel ja kleidiäärtel domineeris taevassinine toon . 
556	NA	 Algul tantsisid neli uiguuri neidu ning selle tantsu sisuline tähendus seisnes vist armastuse ootamises . 
556	NA	 Seejärel haakusid neidudega kaks noormeest ning neil oli kindlasti tahtmine nendega pisut kontakti võtta . 
556	NA	 Üks neiu oli nõus noormehega kurameerima , teine-kolmas-neljas mitte . 
556	NA	 Nemad olid uhked , nemad jäid ootama etemaid peigmehi . 
556	NA	 Nõustunud neiust ja noormehest sai kena paar . 
556	NA	 Ühe neiuga , kes peigmehele korvi andis , läks kõige halvemini – ta jäi vanatüdrukuks . 
556	NA	 Viletsamat saatust ei sooviks kellelegi , eriti islamimaal . 
556	NA	 Mis sai kahest ülejäänud neiust , kes selja pöörasid ? 
556	NA	 Seda ei suudaks oletada vist ükski eestlane ega kristlane . 
556	NA	 Neist mõlemast said ühe mehe naised . 
556	NA	 Viimased tantsud väljendasidki kahe inimese abielu õnne , vanatüdruku kibedust ning sekeldamist ja tüli majas , kus mees pidas kaht naist . 
557	NA	 Koobaslinn tekitab iha ultramoodsate suurlinnade järele . 
558	NA	 HARBIN JA STALIN 
559	NA	 Kui esitada mnemoturniirilõvidele viktoriiniküsimus , kus linnas ja kus maal ehitati aastatel 1925–1935 kõige rohkem vene õigeusu kirikuid , siis millised võiksid olla vastused ? 
560	NA	 Inimesed , kel vahest üldsegi pole ajaloost aimu , arvaksid , et seda tehti Venemaal ja Moskvas . 
560	NA	 Vastus on vale , sest selles linnas ja sellel maal lasti õhku ja lammutati tollal kirikuid üsna suure hoolega . 
561	NA	" Veidike teadjamad oletaksid kõheldes Pariisi ja Prantsusmaad ning sellise vastuse puhul rõkkaks küsimuse esitaja : "" Kuum ! "
561	NA	" Kuum ! "" "
562	NA	 Ometi pole ka Pariis päris täpne , kuigi ka sellesse linna rajati paar kuplitega pühakoda . 
563	NA	 Ent esitame enne vastuse andmist teisegi küsimuse : kahes Hiina linnas on olnud Eesti seltsid , üks neist on Shanghai , Idamaade New York , aga milline on teine ? 
564	NA	 Kas oleks õiget vastust teadnud meie Tarkade Klubi parim koosseis – Valdo Pant , Voldemar Panso ja Hardi Tiidus ? 
565	NA	 Mõlemal puhul on õige vastus Harbin , mida on hellitatud ka nimedega Idamaade Moskva ja Idamaade Pariis . 
566	NA	 Ja lisaks õigeusu kirikutele ehitati sinna ka protestantlikke ning katoliiklikke jumalakodasid , aga samuti ülimoodne , arhitektuurse stiili poolest konstruktivistlik mošee ning veidi tagasihoidlikum sünagoog . 
567	NA	 Tõeline maailmalinn ! 
568	NA	 Aga mis riigis Harbin tollal asus ? 
568	NA	 Kahtlemata Hiinas , ent ma kujutan ette , et mõni Jaapani või Vene šovinist arvaks teisiti . 
569	NA	 Ja kolmas ning viimane mnemoturniiri küsimus : kus asub seni viimane Stalini-nimeline park maailmas ? 
570	NA	 Just park . 
570	NA	 Batumis , Gruusias , on Stalini prospekt , Stalini sünnilinnas Goris on Stalini väljak . 
570	NA	 Aga kus on park ? 
571	NA	 Vastus on samasugune nagu eelmiste küsimuste puhul – Harbinis . 
572	NA	 Just Stalini-nimelisest pargist Sungari jõe äärest algab Harbini kauneim tänav , Peterburi Nevski prospektiga üsna sarnane Zhongyang . 
573	NA	 Teistes Hiina linnades on Stalini-nimelised toponüümid kõik ümber ristitud , ent Harbinis on üks alles jäetud . 
574	NA	 Park ise on kena , õhtuti ja hommikuti käivad seal tuhanded ja tuhanded inimesed võimlemas ja tantsimas . 
574	NA	 Eurooplane spordib üksinda , hiinlane koos teistega , ühisel nõul ja jõul . 
574	NA	 Individualist ei suuda eales mõista kollektiivi tuge , põlastab kambategemist karjamentaliteediks . 
574	NA	 Hiinas on inimkobar loomulik , ent tihedaimaski summas ei nügita üksteist ; austatav privaatruum inimese ümber on küll pisike , aga pole kuhugi kadunud . 
575	NA	 Kus on inimesi , seal sõelub kaubapakkujaid . 
575	NA	 Peamiselt pakutakse juua – Hiinas on meie jaoks imeodavad ja imehead karastusjoogid . 
575	NA	 Meie abikaasaga võtsime alati rohelist jääteed või kookospalmipiima , mõlemaid oli saada nii plastpudelis kui ka plekkpurgis . 
575	NA	 40-kraadise kuumuse vastu oli just neist jookidest abi . 
576	NA	 Teiseks pakutakse üle Sungari jõe sõitu ning need pakkujad on pisut tülikamad . 
576	NA	 Asi on selles , et omavahel võistlevaid firmasid on palju , kõik paadid ootavad kaldal sõitjaid , klientidest sõltub perekonna teenistus . 
576	NA	 Välismaalastelt küsitakse ülesõidu eest 10 jüaani ( umbes 20 krooni ) , oma maa inimeselt tunduvalt vähem . 
576	NA	 Aga meiegi turul lisatakse hinnale kõvasti juurde , kui osta tahab soomlane . 
577	NA	 Paatide kohal kõrgub kollaste vagunitega köisraudtee ning seda kasutavad ainult turistid , seal küsitakse edasi-tagasi sõidu eest 80 jüaani . 
578	NA	 Aga siiski , miks kannab see jõeäärne , kõrgete püramiidpaplitega pikk-pikk park ikka veel Stalini nime ? 
579	NA	 Uskumatu , kuid tegemist on hiinlaste tänuga selle eest , et Stalin Kirde-Hiina Hiinale jättis ... 
580	NA	" Ka monument "" Tundmatule sõdurile "" , mida õhtutundidel valgustavad värvuspurskkaevu joad , väljendab samu tundeid . "
581	NA	 KUST SAID R-id NIMEDESSE ? 
582	NA	 Harbini nimes on r-häälik , mida hiina keeles ei esine . 
582	NA	 Ka Sungari jõe nimes on r-häälik . 
582	NA	 Hiinlased hääldavadki linna ja jõe nime ilma r-ita . 
582	NA	 Linn on kas Ha'erbin ( hääldub umbes 'hažbin' ) , jõgi Songhua või Songhuajiang . 
582	NA	 Linnasüdames helklevad päikesepaistes klaaspilvelõhkujad , linn on Euroopa mõõtude järgi määratu suur , seal elab 3,8 miljonit inimest , ent Hiina jaoks on see üsna tavaline . 
582	NA	 Harbini pilvelõhkujadki ei küüni 50. korrusest kõrgemale , nõnda et hästi kõrgele ehitava Hiina puhul on tegemist üsna keskmist mõõtu hoonetega . 
582	NA	 Sungari on üle 2000 kilomeetri pikk ning Amuuri ( hiina keeles Heilongjiang – Musta Draakoni jõgi ) suurim lisajõgi , mööda seda võivad Harbini jõuda merelaevad Ohhoota merest . 
583	NA	 Kust need r-id siis nimedesse said ? 
584	NA	 Need on pärit mandžu keelest . 
584	NA	 Mandžud on vana kultuurrahvas , kes on sugulased tunguuside ( evengide ) ja mongolitega ; neid elab täna Hiinas umbes 3,5 miljonit . 
585	NA	 Muide , mandžude sugulasrahva tšurtšenite vana keisririigi ( 12. saj. ) pealinn asub Harbini külje all , seda nimetatakse Jiniks nagu ka nende vana keisririiki . 
585	NA	 Mandžud alistasid 17. sajandil terve Hiina , panid aluse viimasele keisridünastiale , mis kandis nime Qingi ehk Mandžu dünastia ning mis oli võimul kuni 1911. aastani , mil doktor Sun Yat-sen lõi Hiina Vabariigi . 
585	NA	 Mandžude võimu ajal ulatus Hiina riigipiir kaugele Siberisse ja Kaug-Itta , Hiinale kuulusid Sahhalini saar ning Ohhoota mere rannik . 
586	NA	 19 . sajandi keskpaigas tahtsid koloniaalriigid nõrgaks jäänud Hiina osadeks jagada – juba olid välja mõõdetud alad , mis pidid varsti kuuluma Jaapanile , Prantsusmaale , Suurbritanniale , Saksamaale ja Venemaale . 
586	NA	 Allutamine oli ette nähtud kaheetapilisena – esiteks sai üks suurriik endale kauplemismonopoli kindlal territooriumil , teatud aja möödudes oleks too ala kujunenud vastava riigi asumaaks . 
586	NA	 Vaid Ameerika Ühendriigid ajasid tollal lahtiste uste poliitikat ega lasknud Hiinat jagada kontsessioonide kildudeks . 
586	NA	 Kui USA president Richard Nixon 1972. aastal Hiinat külastas , siis tänas esimees Mao Zedong teda selle eest , et Hiina jäi ühtseks riigiks . 
587	NA	 Tõepoolest , Hiinast ei saanud loodetud tükki endale haarata ei Jaapan , Prantsusmaa ega Saksamaa , Suurbritanniagi on tänaseks Hongkongi Hiinale tagasi andnud . 
588	NA	 Aga Venemaa ? 
588	NA	 Venemaaga 1860. ja 1861. aastal sõlmitud lepingute järgi pidi Hiina loovutama oma põhja- ja idaterritooriumid , ja need kuuluvad tänaseni Venemaale . 
588	NA	 2001. aasta juulikuus tähistas Vladivostok uhkelt oma 140. aastapäeva . 
588	NA	" Vladivostok tähendab vene keeles "" Valitse ida ! "" "
588	NA	 ( Vladi vostok ! ) . 
589	NA	 Mul on kodus Stalini-aegne NSV Liidu ajaloo õpik , milles 1860. aasta lepinguid nimetatakse röövellikeks ja imperialistlikeks , Hiinale jõuga peale surutuks . 
589	NA	 Mul on ka Hruštšovi-aegne õpik , milles enam niisuguseid hinnanguid ei anta . 
590	NA	 Stalini-aegne õpik on ausam kui Hruštšovi-aegne . 
591	NA	 Põhjus oli selles , et Stalin ja Mao Zedong olid sõbrad , Hruštšov ja Mao Zedong aga ei sallinud teineteist silmaotsaski . 
592	NA	 Ent Tsaari-Venemaa huvid ei piirdunud 19. sajandil kättevõidetud 1,5 -miljonilise ruutkilomeeri , s.o. Lääne-Euroopa suuruse tükiga Põhja-Hiinast . 
592	NA	 Pärast 1860. aasta lepinguid soovis Venemaa endale saada tervet Mandžuuriat ( hiina keeles Dongbei ) , samale territooriumile pretendeeris ka Jaapan . 
593	NA	 1896 . aastal sai Venemaa Harbini raudtee-ehitamise kontsessiooni ning 1898 rentis Venemaa endale jäävabad sadamad Kollase mere ääres – Lüshuni ( Port Artur ) ja Daliani ( vene keeles Dalnõi ) . 
593	NA	 Dalnõi tähendab vene keeles kauge – sadam ei asunud kaugel Hiinast , vaid Venemaast . 
594	NA	 Harbinist sai kahe Venemaale kuuluva raudtee sõlmpunkt – üks haru viis Vladivostokki , teine Port Arturisse . 
595	NA	 Hiinas asuvast Harbinist sai kõige kiiremini kasvav Vene linn sajandivahetusel ning hiljemgi . 
596	NA	 1900–1901 okupeeris Venemaa täielikult Hiinale kuuluva Mandžuuria , see põhjustas 1904. aastal Vene-Jaapani sõja , mille tulemusel kaotas Venemaa kogu Vaikse ookeani laevastiku ning ka soojaveelised sadamad Kollase mere ääres . 
597	NA	 Harbinis hakkasid domineerima jaapanlased , kelles Hiina nägi tollal suuremat ohtu kui venelastes . 
597	NA	 Ka Port Arturist ( Lüshunist ) sai Jaapani sõjasadam . 
598	NA	 Pärast bolševistlikku riigipööret ja verist kodusõda Venemaal sai Harbinist Vene valgete kõige tähtsam keskus . 
598	NA	 Just sellel ajal rajatigi linna uhked õigeusu templid – Püha Sofia katedraal , kus praegu asub arhitektuurimuuseum , Blagoveštšenskaja , Püha Nikolai , Püha Aleksei ja Inglilaulu kirik . 
598	NA	 Vene valged ja jaapanlased said omavahel väga hästi läbi , mõlemad unistasid Moskva peale minekust . 
599	NA	 Kust tuli aga rikkus kirikute ehitamiseks ? 
600	NA	 Palju on räägitud sellest , et Harbini jäi Tsaari-Venemaa pankade kuld , sosistatakse isegi , et suur osa kullast on tänase päevani kuskil maa all peidus . 
601	NA	 Tegelikult andis rikkuse karusnahatööstus . 
601	NA	 Mandžuuria on looduse poolest täpselt Siberi moodi , nõnda küttisid mehed soobleid , karusid ja rebaseid , naised õmblesid nahkadest kasukaid , mida müüdi terves maailmas . 
602	NA	 MITME NIMEGA TIIGRID 
603	NA	 Kõige kuulsamad ja hinnalisemad olid tiigrinahast kasukad . 
604	NA	 Meiegi käisime Harbini lähedal rahvuspargis Kirde-Hiina tiigreid vaatamas : sõitsime džiibiga mööda metsasteppi ning aina vaatasime ja vaatasime . 
604	NA	 Palavuse tõttu lebasid tiigrid põõsaste ja puude all varjus , olid kole unised , ei viitsinud pead tõsta isegi siis , kui neile toitu ette pandi . 
604	NA	 Vaid ematiiger pojaga oli veidi elavam , ema manitses poega mitte tormama kohe söögi poole , vaid ootama , kuniks toitja lahkub . 
605	NA	 Need on kõige põhjapoolsemad suured kaslased , Venemaal kutsutakse neid Amuuri ehk Ussuuri tiigriteks , Hiinas Siberi ehk Kirde-Hiina tiigriteks . 
606	NA	 Tänapäeval on need armsad loomad kõik looduskaitse all , sest neid on väga kasinalt järele jäänud . 
606	NA	 Aga ikkagi meeldib naistele kanda tiigrinahast kasukaid ning mehed tahavad selle arvelt teenida ! 
606	NA	 Hiina turgudel pakutakse althõlma tiigriluid ja tiigrisalve , mille tarvitamisel ei jäävat ka kõige hädisem mees otsustaval momendil hätta . 
607	NA	 Meie giid ütles , et tegemist on lõksuga lihtsameelsete püüdmiseks . 
607	NA	 Arvatavasti oli tal õigus . 
608	NA	 Aga ajad läksid edasi . 
608	NA	 Jaapanlased tegid 1932. aastal Mandžuuriast oma nukuriigi nimega Mandžukuo ( hiina keeles Manzhuguo – mandžude riik ) , panid 1934. aastal oma nukuriiki valitsema mandžu rahvusest Hiina kukutatud keisri Pu Yi ( kirjutatakse ka Henry Puyi ; Henryks kutsus teda inglasest eraõpetaja Johnson ) . 
609	NA	 Harbinis oli Püha Iberveli katedraal , mis enam ei tegutse . 
609	NA	 Püüdsin teada saada , mida Ibervel tähendab , ent vanad katoliiklased on läinud , uusi on üsna vähe ning vastust ma ei saanudki . 
610	NA	 Mandžukuo oli jaapanlaste jaoks alles algus . 
610	NA	 Pu Yi'st pidi saama kogu Mandri-Aasia valitseja . 
611	NA	 Isegi kommunistlik Venemaa tunnustas Jaapani ülemvõimu ning loovutas 1935. aastal oma õigused Harbini raudteel Jaapanile . 
612	NA	 Vene valged Harbinis pidasid seda tehingut reetmiseks ning nende jaoks kuulus raudtee endiselt Venemaale . 
612	NA	 Sellisele Venemaale , mida Venemaal enam ei olnud , mis oli olemas ainult Harbinis ning pisut ka mujal maailmas – Pariisis ja Shanghais , Riias ja Istanbulis . 
613	 AASIA PEALINN 	 AASIA PEALINN 
614	NA	 Jaapanlased ei söandanudki Harbinist teha oma kavandatud Mandri-Aasia pealinna , neid kohutas liigne Vene mõju . 
614	NA	 Jaapanlastele sobis oma maniakaalse vallutamiskihu pealinnaks hoopis naabruses asuv Jilini provintsi keskus , toona hoopiski pisike Changchun , mille nimi hiina keeles tähendab pikk paik . 
615	NA	 Tõepoolest – kogu Mandžuuria on väga roheline , täpselt nagu Siber , aina taiga ja taiga , aina metsad ja metsad , sekka rohumaad ja stepid . 
616	NA	 Changchunis on keisripalee kenasti alles , see on tavaline 2-korruseline valge kivimaja , üsna sarnane Eesti klassitsistlike ja pseudoklassitsistlike mõisahoonetega . 
616	NA	 Jaapanis leidub selliseid maju igas linnas ja linnakeses , need on tavaliselt raekojad . 
617	NA	 Tänavad ja väljakud rajasid jaapanlased Changchuni hästi laiad ja uhked , et anda tulevasele metropolile oma nime õigustav suursugune väljanägemine . 
618	NA	 Jah , jaapanlased plaanisid luua hullumeelset riiki , mis ulatuks Vaiksest ookeanist Atlandi ookeanini . 
619	NA	 Vene valged olid aga solvunud , et suurt missiooni ei usaldatud nende Harbinile , vaid mingile hoopiski kõrvalisele tolmusele linnakesele , millest tänaseks on kasvanud uhke miljonilinn Volkswageni võimsa autotehasega . 
620	NA	 Cangchunist siiski Aasia pealinna ei saanud . 
620	NA	 Mandžukuo keisririigi vallutas Teise maailmasõja lõpus , 1945. aasta septembris , hoopiski N. Liit , ning seejärel ootasid kõik , et Stalin täidaks Venemaa kauaaegse unistuse ning liidaks Mandžuuria Venemaa külge , nagu Tsaari-Venemaa oli juba 100 aastat ihaldanud teha . 
621	NA	 Stalin seda ei teinud . 
622	NA	 Põhjusi oli kaks . 
622	NA	 Esiteks olid liitlased ( inglased ja ameeriklased ) niigi lubanud venelastele Lõuna-Sahhalini ja põhjapoolsed Kuriili saared ning suuremaid Vene valdusi Kaug-Idas ei soovinud Washington ja London näha . 
622	NA	 Sõja lõppedes pidas Stalini-Venemaa oma liitlaskohustustest lühikest aega veel hoolega kinni . 
623	NA	 Teiseks oli Hiinas võidule sammumas N. Liidu toetatud ja Mao Zedongi juhitud Punaarmee ning Mandžuuria okupeerimine oleks komplitseerinud olukorda N. Liidu ja Hiina Kommunistliku Partei vahel . 
623	NA	 Pealegi oli tulevikus vähemalt Stalini vaimusilmas ette nähtud ühtne kommunistlik maailmariik , nõnda et sellel ei olnudki olulist tähtsust , kummale poole piiri jääb Harbin . 
624	NA	 Mandžuuriast jäi Stalin seega ilma , kuid ta karistas väga rängalt kõiki valgeid emigrante , kellel ei õnnestunud põgeneda . 
624	NA	 Nõnda tuli kiire lõpp ka Harbini vene kolooniale , olematusse kadus Harbini Eesti Selts , kuhu kuulus umbes sadakond inimest . 
625	NA	 1945 . aastal läks Harbini raudtee taas N. Liidu ja Hiina Vabariigi ühisvaldusesse , sama juhtus Port Arturi sõjasadamaga . 
626	NA	 Tänaseni võib Harbini raudteejaama lähedal näha eklektilises stiilis depoosid ja muid jaamahooneid , nagu igal pool Siberiski , ehkki vaksal ise on uus ja uhke , konditsioneeritud õhuga . 
627	NA	 Vaksalisse pääseb ainult pileti esitaja , nõnda et ruumi on seal palju ; mugavatel nahkistmetel võib rongi oodates isegi tukkuda . 
628	NA	 Rahvamurd keeb ümber vaksali ja vaksaliesisel väljakul . 
629	NA	 1949 . aasta 1. oktoobril kuulutas Mao Zedong Pekingis välja Hiina Rahvavabariigi , Harbinist sai Heilongjiangi provintsi keskus . 
630	NA	" 1950 . aastal sõlmis Mao Zedong Moskvas Staliniga igavese sõpruse , liidu ja vastastikuse abistamise lepingu , kogu Venemaa laulis laulu "" Stalin i Mao , Stalin i Mao , druzja na veki , druzja na veki ... "" "
631	NA	 Stalinil jätkus Hiina suhtes suuremeelsust veelgi enam – 1952. aastal kinkis Stalin Hiinale N. Liidu osa Harbini raudteest , mais 1955 sai Hiina 1950. aastal sõlmitud lepingu alusel lõplikult tagasi Port Arturi . 
632	NA	 1950 . aastal tegi Stalin Moskvas Mao Zedongile kingituse , millist pole tehtud eales varem ajaloos . 
632	NA	 See on fantastiline , kordumatu ja lausa vapustav tegu . 
632	NA	 Stalin andis Maole kõigi Hiinas tegutsevate N. Liidu , endise Kominterni ja N. Liidu Kommunistliku Partei agentide nimekirja . 
633	NA	 Agente oli kümneid tuhandeid , kõik nad likvideeriti . 
633	NA	 Enamus neist olid hiinlased , aga väga palju oli ka venelasi , jaapanlasi , mandžusid , mongoleid , juute , korealasi , võib-olla ka eestlasi . 
633	NA	 Nende hulgas oli väga palju inimesi , kes olid luuranud N. Liidu kasuks oma südametunnistuse ja poliitiliste veendumuste järgi , kes olid teinud kõik selleks , et ka Hiinas tuleks võimule kommunistlik partei . 
633	NA	 Kõik need inimesed kadusid jäljetult ning neist ei ole enam midagi kuulda . 
634	 MIS JUHTUB TULEVIKUS ? 	 MIS JUHTUB TULEVIKUS ? 
635	NA	 Praegu võib Hiinas lugeda üsna karme hinnanguid Jaapani , Briti ja Prantsuse kolonialismi kohta , nende riikide alustatud Hiina-vastaste sõjakäikude kohta . 
635	NA	 Ja õigusega , anastajate kaitseks ei ole midagi öelda . 
635	NA	 Eriliste jubedustega said hakkama Jaapani vallutajad Teise maailmasõja ajal. 
636	NA	 Ometi torkab silma , et Venemaa suhtes valitseb vaikus . 
636	NA	 Venemaalt ei nõuta vähemalt avalikult tagasi isegi kaotsiläinud kunstiaardeid , rääkimata muust . 
636	NA	 Oletatavasti on aastasadade jooksul Hiinast röövitud aardeid rohkem kui mujalt maailmast kokku . 
636	NA	 Tänaseni kaunistavad need Inglismaa , Prantsusmaa , Venemaa , USA ja teiste riikide kõige kuulsamaid esimuuseume . 
637	NA	 Miks ? 
638	NA	 Vestleme sel teemal pidevalt Habarovski ja Harbini vahel sõitva Vene ärimehe Gennadi Keiumiga 
639	NA	" "" Aga sellepärast , et inglaste , jaapanlaste ja prantslaste poolt kunagi anastatud ja anastada kavatsetud alad on Hiina tagasi saanud , nüüd võib neid riike avalikult kritiseerida . "
639	NA	 Vene probleemi aga pole mõtet suure kella külge panna seni , kuni see on lahendunud . 
639	NA	 Kunstiväärtustest räägitakse palju sellepärast , et neid niikuinii keegi tagasi ei anna , sest enamik praegusi valdajaid on heausksed ostjad . 
639	NA	" Ehkki Vene seiklejad on Hiinast aardeid ka röövinud , on enamik neist Venemaale sattunud legaalsel teel , näiteks Peterburi Ermitaaži ja Moskva Idamaade Muuseumi tulid paljud Hiina kunstiteosed hoopis Saksamaalt , kust Nõukogude armee need 1945. aastal trofeedena kaasa tõi , "" ütles Moskvas hariduse saanud mees , kes on isa poolt hiinlane ja ema poolt venelane . "
640	NA	 Hiina on mitme tuhande aasta vanune riik , ajalugu on Hiinat õpetanud , et kärsitus ei sobi suurde poliitikasse . 
641	NA	 Hiinal ei ole kuhugi kiirustada . 
642	NA	 Hiina ei rünnanud isegi Hongkongi ja Macaod , Hiina ootas kannatlikult oma aega , ehkki Suurbritannial ja Portugalil oleks olnud võimatu kaitsta territooriume , mida need riigid pidasid endale kuuluvaks . 
643	NA	 Siit saab otsida lahendust ka põhjaterritooriumide suhtes . 
644	NA	 Ilmselt on selge , et juriidiliselt ei anna Venemaa Hiinale iialgi tagasi mitte ainsatki ruutsentimeetrit ja ega Hiina pretendeerigi sellele , hoolimata 1969. aastal peetud veristest lahingutest Hiina ja N. Liidu vahel Ussuuri jõe kallastel . 
645	NA	 Aga milline võiks siis olla lahendus ? 
646	NA	 2001 . aasta 10. juuli Postimehest võib 9. leheküljelt lugeda Itar-Tassilt tulnud uudist , mis teatab , et Venemaal elab umbes miljon Hiina illegaali , kes kõik on sisenenud lühiajaliste viisadega eesmärgiga müüa Venemaal Hiina tarbekaupu . 
647	NA	 Itar-Tass ei ole objektiivne . 
647	NA	 Tänasel päeval kohtab väga palju vene rahvusest inimesi Põhja-Hiinas , eriti just Harbinis . 
647	NA	 Nevski prospektiga sarnaneval Harbini peatänaval kuuleb õige tihti vene keelt , nagu ka Harbini restoranides . 
647	NA	 Harbinis on üsna palju vene restorane ning enamik neist töötab juba tsaariajast alates . 
647	NA	 Just nende vastu tunnebki enamik Vene turiste suurt huvi . 
648	NA	 Lihtsustatud viisarežiimi alusel Hiinasse tulnud venelased peavad end ülal nagu soomlased Tallinnas – ükski neist ei proovigi rääkida kohalikus keeles , kõik peavad loomulikuks , et müüjad oskavad ostja keelt . 
648	NA	 Ja nagu Tallinna poodides saadakse aru soome keelest , nõnda saadakse Harbini turgudel ja kaubamajades aru vene keelest , kuigi nn. vanu venelasi pole Harbini peaaegu üldse jäänud . 
648	NA	 Hiina koolides on esimeseks võõrkeeleks enamasti inglise keel , ainult Hiina põhjaosas õpitakse peamiselt vene keelt . 
649	NA	 Selge , et enamik venelasi Hiinas ei ole illegaalid , nagu enamik hiinlasi Venemaal ei ole illegaalid . 
650	NA	 Probleem ise on aga väga lühiaegne . 
650	NA	 Aastasadade jooksul ei ole seal kandis olnudki kindlaid piire maastikul , need on eksisteerinud ainult kaartidel . 
650	NA	 Üsna palju on mõlemal pool piiri olnud segaabielusid ja segarahvastikku , on olnud isegi inimesi , kes ühe võimu ajal on end pidanud hiinlaseks , olude muutumisel aga teinud end venelaseks . 
650	NA	 Näiteks on hiina nimi Bo Go kergelt muudetav Boris Grigorjeviks . 
651	NA	 Praeguseks on Venemaa Siberis ja Kaug-Idas ääretult palju viljakaid ja inimtühje alasid , ka on Venemaa iive negatiivne . 
651	NA	 Siber ja Kaug-Ida tühjenevad rahvastikust , sest sotsialismiaegsed soodustused on kadunud . 
651	NA	 Hiinat on aga ajast aega kummitanud üleasustus , elamiskõlbliku maa puudus . 
651	NA	 Hoolimata karmist ühelapsepoliitikast Hiina elanikkond seni veel ei kahane . 
652	NA	 Hiina areng on viimasel paarikümnel aastal , alates Deng Xiaopingi võimuletulekust , olnud fantastiliselt kiire . 
652	NA	 Rannikulinnades kõrgub pilvelõhkujate mets , Ida- ja Lõuna-Hiinas elavad maal külainimesed uhketes kolmekorruselistes kivimajades , mida tahes või tahtmata villaks nimetad . 
653	NA	 Ometi ei ole areng ise Hiina riikliku majanduspoliitika prioriteediks . 
653	NA	 Hiina riik püüab pakkuda tööd 1,2 miljardile inimesele . 
653	NA	 Ja on selge , mida viljakamaks muutub töö , seda vähem inimesi peaks seda tegema . 
654	NA	 Kas oleks võimalik , et hiina talupojad hariksid üles Siberi viljaka maa ? 
655	NA	 Loomulikult jääksid riigipiirid endiseks , neid ei muudaks keegi . 
655	NA	 See oleks kasulik nii Venemaale kui ka Hiinale . 
656	NA	 Venemaa saaks maksud ja vilja , hiinlased selle , millest nad on aastasadu unistanud – töö ja elamise . 
656	NA	 Meenutame , et enne kolhoseerimiskatastroofi oli Siber Venemaa üheks viljaaidaks . 
656	NA	 Hiinas räägitakse , et Stalini peas just niisugune plaan küpsenud , ehtsa bolševikuna ei pööranud diktaator mingit tähelepanu rahvusele , tema eesmärgiks oli ülemaailmne kommunism . 
657	NA	 Tänaseks on mõlemad suurriigid kõrvale heitnud jäigalt stalinistliku majandus- ja juhtimismudeli . 
657	NA	 Venemaal valitseb röövkapitalism , Hiinas riiklikult reguleeritav turumajandus . 
658	NA	 Küsimus on riigiegoismist loobumises , riigipiiridest kui kultusobjektidest lahtiütlemises . 
659	NA	 Euroopa liigub hoogsasti selles suunas . 
659	NA	 Ja varsti tuleb Aasia kord . 
660	 NANJINGI HOMMIKUD 	 NANJINGI HOMMIKUD 
661	NA	 Nanjingi nimi kirjutati varem Euroopa keeltes Nanking , aga nüüd , mil me austame Hiina nimede rahvuslikke latinatsioone , kasutame Nanjing , mis tähendab hiina keeles lõunapealinna . 
661	NA	 Nanjing ongi olnud Hiina või selle parajasti iseseisvunud osa pealinnaks mituteistkümmend korda . 
661	NA	 Hiina ajalugu on väga keeruline ja sündmusterohke . 
661	NA	 Viimati oli Nanjing kogu Hiina pealinnaks 1368–1421 , 1853–1864 ning Guomindangi ajal 1928–1937 ja 1945–1949 . 
661	NA	 Praegu on Nanjing Kollase mere ääres asuva Jiangsu provintsi pealinnaks . 
661	NA	 Provintsil on üle 1000 kilomeetri rannapiiri , seal elab ainult veidi vähem inimesi kui Saksamaal – 75 miljonit – , ent pindalalt on see ainult natuke suurem kui kaks Eestit – 102 600 ruutkilomeetrit . 
661	NA	 Elanike tiheduseks teeb see üle 730 inimese ruutkilomeetri kohta . 
661	NA	 Euroopas ei elata mitte kuskil nõnda tihedalt . 
661	NA	 Ja tõepoolest , kui sõita provintsi kiirteedel , siis on näha , et linn on linnas , põld põllus ning kalatiik kalatiigis kinni . 
661	NA	 Nii mõnigi kord on maa topeltkasutuses – üleujutatud riisipõllu peal kasvatatakse kalu . 
661	NA	 Jiangsu asub subtroopikas , Jangtse tasandikul , viljakas maa annab vähemalt kolm saaki aastas ja see leevendab veidi toidumuret . 
661	NA	 Tiibetist algav Euraasia pikim jõgi Jangtse hoovab tihti oma sängist välja , Vaikse ookeani tõusud ja mõõnad küünivad piki jõge 750 kilomeetri kaugusele rannikust , suurveed niisutavad ja väetavad maad . 
661	NA	 Provintsi poolitab põhja-lõunasuunaline 1780 kilomeetri pikkune Suur Hiina kanal ( Yunhe , ka Keisrikanal ) , mis ristub Jangtse ja veel kahe suure jõega ning mis rajati juba poolteist tuhat aastat tagasi . 
661	NA	 Musttuhandel pisikesel põllulapil mulistab alati väike põtatraktor , suitsujuga püstjast torust välja hõljumas , või sammub tähtsa näoga pühvel , ise põlvini vees , virk farmer taga , adrakured peos . 
661	NA	 Nii traktoril kui ka härjal on plusse ja miinuseid , eelistus sõltub peremehe maitsest . 
661	NA	 Vaevalt et keegi hakkaks traktorit hellitama , aga härga sügaks kõrva tagant küll . 
661	NA	 Ja kuidas sa ikka ilma hellitamata elad ? 
661	NA	 Umbes neli-viis korda sajandis on tulvaveed hukutavad , viimati juhtus see kaks aastat tagasi . 
661	NA	 Jiangsu provintsi kutsutakse kala ja riisi maaks . 
662	NA	 Nagu kõik Hiina linnad , on Nanjing päratu suur , seal elab üle viie miljoni inimese . 
662	NA	 Linna ilmestavad pilvelõhkujad ja kõrged kiirteed , mis üksteisega ristudes moodustavad kolme- kuni neljakorruselisi viadukte . 
662	NA	 Linn on Hiina tööstuslikuks südameks , kõige muu kõrval toodetakse seal näiteks 140 000 autot ja 60 000 bussi aastas . 
662	NA	 Autosid laseb välja Fiat ning busse Daimler-Benz – kõik mainekad suurfirmad püüavad ülikiiresti arenevas Hiinas kohal olla , et mitte maha magada õiget aega . 
663	 TÖÖKAS HOMMIK 	 TÖÖKAS HOMMIK 
664	NA	 Ühel hommikul ärkasin päikesevalgust täis hotellitoas , olime õhtul imetlenud neoonreklaamide sära ja kardinad olid aknale ette tõmbamata . 
665	NA	 Milleks äratada abikaasat ? 
665	NA	 Las magab , las puhkab , ees on sama pingeline päev , nagu oli eile , mõtlesin ning hakkasin riideid selga panema . 
665	NA	 Eile oli sompus ilmaga 35 kraadi sooja , kui palju tuleb täna ? 
665	NA	 Jäin lühikese dressi peale . 
666	NA	 Viskasin pilgu välja . 
666	NA	 Tornkraanade mets . 
666	NA	 On päris uhke tunne vaadata alla 45. korruselt . 
666	NA	 Kahju vaid , et mõned hooned on ikka kõrgemal . 
666	NA	 Ja päikesesillerdus ei peegeldunud mitte naaberpilvelõhkuja klaasfassaadilt , tegemist oli mitmekordse peegeldusega . 
667	NA	 Lifti ei tulnud kaua oodata , vestibüülis tervitas mind juba tuttavaks saanud portjee . 
667	NA	 Temagi juba kell pool kuus jalul ! 
667	NA	 Hiina teenindajad mäletavad alati oma kliente , konkurents sunnib mäletama . 
667	NA	 Imelik ainult , et ta oli üksinda , tavaliselt on neid vastuvõtus , kus Euroopas üks inimene hakkama saab , õige mitu – Hiina ametliku ideoloogia järgi polegi riigi kiire areng eesmärgiks omaette , arenguga tahetakse pakkuda kõigile inimestele ka tööd . 
667	NA	 Ja see on 1,2 miljardi elanikuga riigis suureks probleemiks . 
668	NA	 Hommikune jahedus oli mõnus . 
669	NA	 Hiina suurlinnad ärkavad väga vara . 
669	NA	 Kahekorruselised bussid , külgedel hieroglüüfreklaam , vedasid rahvast ilmselt tööle . 
669	NA	 Hiinas on üldse palju reklaami , ka teleprogrammides meelitatakse inimesi ostma , aina ostma . 
669	NA	 Sinu ost pakub teisele tööd ja leiba , ostu-müügi ahel ei tohi hetkekski katkeda , muidu variseks ühiskond kokku . 
669	NA	 Hiinas ehitatakse sotsialismi , aga see tähendab , et sotsialism on tõesti väga äraarvamatult mitmesuguse näoga . 
669	NA	 Hiinas on turumajandust rohkem kui Soomes või Rootsis , Hiina püüdleb reguleeritud vabaturu poole . 
669	NA	 Konkurents peab mängima tervendavat rolli , ilma konkurentsita ei ole õiget majandust . 
669	NA	 Hiinas võistlevad omavahel isegi riiklikud lennukompaniid , ning neid on õige palju . 
669	NA	 Võistlustuhinas langetati piletihinda kuni 40 protsenti , siis aga leidis valitsus , et mis liig , see liig . 
669	NA	 Piletihinna edasine alandamine keelati , lennukompaniid aga hakkasid reisijatele kingitusi tegema . 
669	NA	 Minulgi on kaks ilusat ja suurt kollast spordikotti South-East Airlinesi reklaamidega , nii inglise keeles kui hieroglüüfidega . 
669	NA	" Kui ma Tallinnas nendega ringi liigun , siis ikka küsivad tuttavad : "" Kust said ? "" "
669	NA	 Ja mina seletan pikalt – reklaam missugune , nii Hiinale kui ka lennukompaniile ! 
670	NA	 Busside vahel tiirutasid jalgrattad , velo- ja motorikšad , mopeedid ja eeslirakendid , kõik vedasid suuri koormaid . 
670	NA	 Ja kuhu ? 
670	NA	 Loomulikult turule , kuhu siis mujale ? 
670	NA	 Mõned rikšad sõidavad tühjalt , need kuuluvad restoranidele ja muudele söögikohtadele , nemad lähevad toidukraami ostma . 
671	NA	 Pöörasin parki . 
671	NA	 Tuhanded inimesed tegid seal hommikuvõimlemist ja hommikutantsu . 
671	NA	 Mõlemad rahvuslikud – nii võimlemine kui ka tantsimine . 
671	NA	 Tantsiti mõõkadega ja pallidega , võimeldi karjudes ja vaikselt . 
671	NA	 Vanad mehed olid toonud välja oma puurilinnud ning riputanud puurid konksudega pargipuude alumistele okstele . 
671	NA	 Seal need linnud sädistasid , võidu nendega , kes olid vabaduses . 
672	NA	 Turul näed tõelist Hiinat . 
673	NA	 Hiinlane on kaupleja , see on tal veres . 
673	NA	 Turud on iga nurga taga , turg ei ole nõnda lärmakas nagu Araabias , aga ka siin võib hinda kõvasti alla tingida . 
673	NA	 Hiina kaupmees säilitab külma rahu , ta ei lähe araablase moodi hasarti . 
673	NA	 Kui hinnas kokkuleppele ei jõuta , siis tuleb ostjal ja müüjal lahku minna . 
673	NA	 Hiina müüja ei jookse sulle kunagi järele , ei lase kunagi hinda nõnda madalale , et endale kahju teeb . 
674	NA	 Turg muudab oma nägu kellaajast sõltuvalt . 
674	NA	 Õhtul müüakse õhtukaupu ja päeval päevakaupu . 
675	 GUANGZHOU 	 GUANGZHOU 
676	NA	 See hiigellinn asub Hongkongi ja Macao vahel , ingliskeelsetelt kaartidelt leiame selle ka Cantoni ( saksa keeles ka Kanton ) nime all , sest nii hääldavad seda nime kohalikud elanikud . 
677	NA	 10-miljoniline Guangzhou on Guangdongi provintsi keskus . 
677	NA	 Guangzhou tähendab Hiinale väravat , on seda tähendanud juba 2000 aastat . 
677	NA	 Praeguseks on leitud kindlaid tõendeid , et juba Antiik-Rooma kaupmehed käisid mööda merd Guangzhous siidi ostmas , samuti tegid seda araabia meremehed . 
677	NA	 Nemad tõid lisaks vürtsidele Hiinasse ka oma ornamendid , mida kohe hakati tikkima siidivaipadele ja siidsirmidele ( arvestades välisturu soove ) ning juba 7. sajandil ka islami . 
678	NA	 Hiinas ehitatakse väga kõrgele , kõrgemale kui kuskil mujal maailmas . 
678	NA	 Shanghais on kõrguselt maailma 5. ja 6. hoone , Guangzhouski leiate 83-korruselise hotelli , üle 60 korruse küünib juba õige mitu hoonet . 
678	NA	 Pilvelõhkujaid on kõikides Hiina linnades , mitte ainult kiiresti areneval rannikul , vaid ka sisemaal , kõrbeoaasides ja suurte mäeahelike vahel orgudes . 
679	NA	 Guangzhou kesklinn kujutab endast kiirteede võrgustikku päikeses säravate klaasmürakate vahel . 
679	NA	 Õhtupimeduses heikleb kõikjal neoonreklaam . 
679	NA	 Siin ja seal on kesklinnas näha hoogsat lammutustööd , mõnel pool on säilinud veel vanu , 2-3-korruselisi hiinapäraseid kivimaju . 
679	NA	 Kenamad neist jäävadki alles , mälestuseks möödunud aegadest , rõhutades vana ja uue kokkukõla . 
680	NA	 Eriti mõjus on budakloostri pagood pilvelõhkuja kõrval oma mitmekordse , üleskäänatud nurkkatusega . 
681	NA	 Kui Põhja- ja Kesk-Hiinas näeb kõikjal jalgrattureid ja velorikšasid , siis lõuna troopikakuumuses eelistatakse mopeede , mootorrattaid ja motorikšasid , ka on lõunahiinlane harilikult põhjahiinlasest rikkam . 
681	NA	 Viljakas maa annab 3-4 riisisaaki aastas , erimajandustsoonides on inimeste palgad kõrgemad . 
682	NA	 Guangzhou muuseumi trepikojas ripub laest alla sinimustvalge lipp – seal lehvivad kõikide nende maade lipud , kellega Hiinal on diplomaatilised suhted . 
683	NA	 Guangzhous süüakse tõepoolest kõike , restorani sisenedes on vestibüülis näha puurid ja akvaariumid . 
683	NA	 Puurides on maod , küülikud ja kassid , akvaariumeis vee-elukad alates kaladest ja lõpetades limukatega . 
683	NA	 Kord nägin kõhutavat emakassi imetamas ühte poega – teised pojad olid jõudnud maiustavate guangzhoulaste kõhtu . 
683	NA	 Guangzhoulased usuvad , et madu , mis sarnaneb draakoniga , lisab sööjale tarkust , tiigriga sarnanev kass aga annab jõudu . 
684	NA	 Kõik restoranid on alati rahvast tulvil , teenindamine on aga kindlasti üks parimaid maailmas . 
685	NA	 Sisenejat tervitavad juba trepil paar imeilusat näitsikut , kes juhatavad lauani , kus ootab juba õige mitu teenindusvalmis ettekandjat . 
685	NA	 Üks inimene annab menüü , teine kirjutab tellimuse üles , kolmas kallab teed , neljas toob lauale esimesed road . 
685	NA	 Roogasid on kokku mitukümmend , aga arvet makstes imestate , kui odav tuli kuninglik lõunasöök . 
685	NA	 Meie mõistes on odavad isegi viietärnihotellide restoranid . 
686	 LINN LINNAS KINNI 	 LINN LINNAS KINNI 
687	NA	 Kui te lennukiga lendate Lõuna-Hiina mere kohalt mandri suunas , siis näete , et hiiglaslikul madalikul Zhujiangi ( Pärlijõe ) suudmes on linn linnas kinni . 
687	NA	 Tõepoolest , ka ümbruskonna kaart kinnitab sama . 
687	NA	 Põhjas on kuulus Hongkong , lõunas mitte vähem kuulus Macao , mõlemad kuuluvad praegu Hiinale , ent on säilitanud oma eristaatuse . 
688	NA	 Mõlema pikk ajalugu võõramaa kolooniatena tõestab , et Hiinas domineerib pragmaatika ja majanduslik mõtlemine hetkepoliitika ja emotsioonide üle . 
689	NA	 Selge , et lepingud Portugaliga ( rendileping juba 1557-ndast , lõplik loovutamisleping 1848. aastast ) ja Suurbritanniaga ( 1842. , 1860. ja 1898. aastast ) sõlmis Hiina põlvili surutud asendis , ent juba alates 1949. aastast oleks Hiinal olnud võimalus oma territooriumid tagasi vallutada ning Portugal ja Suurbritannia ei oleks neid kuidagi suutnud kaitsta . 
689	NA	 Ometi seda ei tehtud . 
690	NA	 Praegu asuvad Hongkongi ja Macao vahel tihedalt asustatud linnad Dongshan , Yuexiu , Zengcheng , Haungpu , Huadu ja teised , kõik pilvelõhkujatega miljonilinnad . 
690	NA	 Kolm neist – Shenzhen , Shantou ja Zhuhai – on erimajandustsoonid , aastaid tagasi olid nad kõigi poolt unustatud armetud kalurikülad . 
691	NA	 Erimajandustsoonid asuvad Hongkongi ja Macao külje all ning nende eesmärgiks on meelitada Hiinasse väliskapitali . 
691	NA	 Ja see eesmärk on täidetud . 
691	NA	 Tavaliselt on Hiina linnad ülerahvastatud , tänavail tungleb rahvahulk , sõiduteedel on tihti ummikud . 
691	NA	 Eritsooni sisenedes torkab kõigepealt silma tühjus suurtel ja laiadel tänavatel . 
691	NA	 Päeva ajal liigub vähe inimesi ja autosid , tänavad täituvad alles õhtujaheduse ajal , mil töölt koju jõudnud inimesed tulevad jalutama . 
692	NA	 Kõikidel tsoonidel on praamiühendus Hongkongi ja Macaoga . 
692	NA	 Zhuhaist on Macao pilvelõhkujad silmaga näha , samuti elegantsed ja suurejoonelised sillad , mis ühendavad Jiuao ja Hanzidao saart Aomeni poolsaarega . 
693	NA	 Reisijad aga sarnanevad meie omadega . 
693	NA	 Õhtuti ruttavad laevadele inimesed , kellel käed on täis kompse . 
693	NA	 Ka hongkonglased ja makaolased käivad mandril sisseoste tegemas , täpselt samuti nagu soomlased Tallinnas . 
694	NA	 Inimesed on kõikjal ühesugused – nii Soome lahe kui Vaikse ookeani kallastel . 
