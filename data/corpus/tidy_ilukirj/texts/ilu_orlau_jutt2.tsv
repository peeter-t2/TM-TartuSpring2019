par_nr	head	sentence
1	 Erak ja nõid 	 Erak ja nõid 
2	NA	 Karen Orlau 
3	NA	" "" Preili ! "" majaproua hääl oli lõikav nagu sügisene tuul . "
3	NA	 Eeva ei suutnud võpatusest hoiduda . 
3	NA	 Üürilise elu ei olnud selles vanu häid saksa traditsioone ja Eeva meelest kohati ka keskaeglikku inkvisitsioonivaimu austavas majas meelakkumine . 
4	NA	" "" Preili ! "
4	NA	" Kas te ei kuule ? "" "
5	NA	" "" Ma kohe tulen ! "" "
5	NA	 Eeva kiirustas trepist alla ja lõi mõttes risti ette . 
6	NA	" "" Teile on kiri ! "" "
7	NA	" "" Tänan teid väga ! "" "
7	NA	 Siiras tänupuhang selle eest , et seekord nii kergelt pääses . 
7	NA	 Ta oleks äärepealt kirja võtmata üles tagasi lipanud , aga õnneks tuli see talle enne meelde . 
7	NA	 Proua vangutas pead , aga ei hakanud seekord tuulepäist noorust noomima , vaid ulatas üürilisele ümbriku . 
8	NA	 Kiri näpu vahel , sulges Eeva ettevaatlikult oma toa ukse ja surus siis selja selle vastu . 
8	NA	 Kindlam tunne oli . 
9	NA	 Eeva vähesed kirjad olid mõne kohusetundliku koolikaaslase korrespondents , millele ta tavaliselt ei vastanud , seega ei oodanud ta seegi kord midagi erilist . 
9	NA	 Saatja nime vaadates tundus , et ta ei eksinud . 
9	NA	 Liis . 
9	NA	 Ilus , särav , seltskondlik ... tuulepäine ja tühine . 
9	NA	 Liis oli varemgi kirjutanud , kui reisimas oli . 
9	NA	 Eevale jäi siiani arusaamatuks , miks ometi , aga ju see oli siis mingis seltskonnas kombeks . 
9	NA	" Mitte midagi tähendav "" Kallike , kuidas Sinul läheb ? "" , mida kirjutatakse oma sada korda ümber ja saadetakse siis peenelt lõhnastatud ümbrikutes erinevatele aadressidele . "
9	NA	 Et seltsielu üleval hoida . 
9	NA	 Tema puhul oli see paraku tänamatu töö . 
9	NA	 Eeva voltis helerohelise paberilehe lahti , ja heitis kirjale ükskõikse pilgu . 
9	NA	 Siis hakkasid ta vasaku käe sõrmed värisema . 
10	NA	 Eeva oli lapsepõlves hundikoera käest hammustada saanud . 
10	NA	 Arme polnud enam näha , aga käsi valutas külma ilmaga ja suuremast närvipingest võisid sõrmed värisema hakata . 
10	NA	 See oli uskumatu , aga Liis kirjutas Sootagast . 
11	NA	 Sootaga oli juba mitmeid aastaid Eeva ainukeseks kireks . 
11	NA	 Kõik need kummaliselt lõhnavad ürikud , mis ta oli arhiividest ja kirikutest üles otsinud — vanadusest kollakaspruunid ja haprad , tint kohati loetamatu ... 
11	NA	" Ühe raamatu oli ta isegi Jakobi antikvariaadist varastanud , nähes seal mitmel lehel nime "" Sotagga "" . "
11	NA	 ( Tegu , mida ta südamepõhjani häbenes , aga tal poleks eladeski olnud ausaks ostuks vajalikku raha , sest vanal Jakobil olid linna kõige kallimad hinnad ja vaeste tudengineiude vastu oli vana juut liiga tõre , et lubada mõnd lehekülge ümber kirjutada . ) 
11	NA	 Siitsealt olid Eeval kokku kogutud üksikud ladina- ja saksakeelsed ülestähendused . 
11	NA	 Fraasid kirikuraamatutest , Tartu maakohtu otsustest , ühest mõisa majaraamatust , vihjed mõnest uuemast kirjast . 
11	NA	 Vähesed , loetud laused . 
12	NA	 Neis lausetes peitus Eeva suur võimalus . 
13	NA	 Eeva elus ei olnud palju võimalusi . 
13	NA	 Raha ega perekonda tal polnud ja kõige parem , mida nii ta vaimu kui välimuse kohta öelda võis , oli , et tüdruk tõesti püüab ihust ja hingest , aga ... 
13	NA	 Temast vaadati liiga sageli üle ning andekate , jõukate ja imetletute kaastunne või halvemal juhul kärsitus olid segatud hooletultvarjatud põlastusega . 
13	NA	 Nagu kuuluks ta mingisse alamasse inimklassi , kelle eest ei ole vaja selliseid tundeid varjata . 
14	NA	 Eevas oli vaikne ja raevukas veendumus , et ta on rohkem väärt . 
14	NA	 Ta uskus , et suudaks enamat , aga ... veel ei osanud . 
14	NA	 Nagu istuks pimedas toas koos lambiga , mida ei oska süüdata . 
15	NA	 Eeva isa ja ema said tulekahjus surma , kui ta veel väike oli . 
15	NA	 Juhuse tahtel oli tema koos vanaemaga tulekahju ajal mandril sugulaste juures külas . 
15	NA	 Nii nad pääsesidki . 
15	NA	 Ja kolisid Saaremaalt linna , et mälestuste eest põgeneda . 
16	NA	 Vanaema hoolitses tüdruku eest hästi , kuid oli sõnakehv ja sünge . 
16	NA	 Ta ei saanud oma kaotusest üle ja leinas vaikselt , Eeva aga kasvas ja unustas vana naise jaoks võõristamapaneva kergusega . 
16	NA	 Vanaema ei suutnud sellest aru saada ega ka päriselt andeks anda . 
17	NA	 Ühel kevadel jäi vana naine voodisse ja arstid ütlesid , et sealt ta enam ei tõuse . 
17	NA	 Surma lõhn muutus haigetoas iga päevaga tugevamaks . 
18	NA	 Surivoodil rääkis vanaema Eevaga rohkem , kui varem . 
18	NA	 Eeva emast , kodukülast , oma lapsepõlvest , sugulastest , üksjagu monotoonselt ja ilma selge järjeta , justnagu keriks tehtut uuesti silme eest läbi . 
18	NA	 Võibolla polnud see , et keegi üldse kuulas , tema jaoks tähtiski . 
18	NA	 Eeva aga kuulas huviga . 
19	NA	 Ühel õhtul jutustas vanaema midagi uskumatut . 
19	NA	 Ta ise pidas seda lihtsalt seigaks suguvõsa ajaloos . 
19	NA	 Eeva jaoks oli see aga midagi hoopis olulisemat . 
20	NA	" "" Mu äiapapa , sinu vanaisa isa , Andreas , oli karm mees . "
20	NA	 Natuke sinu moodi — vaikne ja uhke . 
20	NA	 Tal oli meie juures raske , sest saarte kombed on ikka teised . 
20	NA	 Tema tahtis omaette olla , nagu metsakandi rahval tavaks . 
20	NA	 Pealegi oli ta tüdrukulaps ja seda peeti süüks . 
20	NA	" Nagu oleks temal ema pattudes osa olnud . "" "
21	NA	" "" Tüdrukulaps ? "" päris Eeva . "
21	NA	 Vanad lood pakkusid talle huvi . 
21	NA	 Aeg oli nõidus , mis kunagi nii tavalistest eludest muinasjutud tegi . 
21	NA	" "" Kas seda teati , kes ta isa oli ? "" "
21	NA	 Vaarisa päritolust teadis ta vaid niipalju , et too pärines kusagilt mandrilt , vanaema polnud rohkemat rääkinud , sõnakehv nagu ta oli . 
21	NA	 Nüüd ei paistnud tal pärimise vastu midagi olevat : 
22	NA	" "" Inetu lugu ... üks külamees olla linnas laadapäeval noore tüdruku ära meelitanud . "
22	NA	 Tüdruk ise vandus jumalakeeli , et tegu oli nõiatrikiga , aga kesse sellist juttu usub . 
22	NA	 Nime oli ta kuidagiviisi teada saanud , see olla Matteus , aga seda , kes mees oli , ja kust pärit , seda mitte . 
22	NA	 Pärast olla mees kadunud nagu tina tuhka . 
22	NA	" Ei muud , kui rumal tegu tüdrukust ... "" vanaema heietas omaette edasi , aga Eeva ei kuulnud peale Matteuse nime enam mitte midagi . "
23	NA	 Ta sirvis sageli rahvajuttude kogusid , mida kursusekaaslased oma retkedelt kaasa tõid . 
23	NA	 Sootaga kandis ringi rännanud Valter oli leidnud huvipakkuvaid jutte mehest , kelle nimi oli Matteus Steinberg , rahvasuus vana-Matt . 
23	NA	 Meest peeti vägevaks nõiaks . 
23	NA	 Matteus elas Sootagas , Vanakülas millalgi 18. sajandi alguspoolel — täpseid daatumeid Eeva ei mäletanud . 
23	NA	 Aeg ligikaudu klappis , kant ka . 
24	NA	" Üks vanamoor , kelle jutu Valter hoolikalt oli üles kirjutanud , ütles muuseas , et mehe sees olla seda va "" emäväge "" olnud . "
24	NA	 Valterile tegi see nalja , aga Eevat erutas , et Sootagas oli veel inimesi , kes teadsid vanast ja vähelevinud paganlikust uskumusest , et nõiaväge annab Maaema , müütiline olend , kes on Esa Päikese valguses viljakuse- ja elujumal , Lell Kuu paistel aga võigas surmajumalus . 
24	NA	 Ühtaegu elu andja ja võtja , sünnitaja ja tapja , kohati kummaliselt sarnane Indiamaa Kali — Shiva kaksolendiga . 
25	NA	 Maaema ka ugride müütides üks süngemaid jumalusi , kelle algne kuju rahva hulgas peaaegu täiesti ununenud oli . 
25	NA	 Mõnes kandis teati Maaema kui viljakusejumalat , kes ta ka Päikesevalguses oli , aga tema öine pimedusepool oli unustatud . 
25	NA	 Kui öine Maaema ei hävitanud , vaid sünnitas , oli ta ihuvili võrdselt hirmuäratav : ta lõi koletisi , elavaid surnuid ja andis elavatele väge võigasteks veritegudeks . 
25	NA	 Ainult viikingitel oli säilinud üksikuid müüte öisest Maaemast , keda kummardati koletisi sünnitava hiidnaise Angrboodana . 
26	NA	 Siinseal leidus vihjeid , et nii päike kui kuu piirasid öiste koletiste tegutsemist , aga kuidas , sellest ei sõnagi . 
27	NA	 Uskumuse järgi ei andnud Ema väge ainult ühele inimesele , vaid verele : see oli kingitus , mida anti edasi põlvest põlve . 
27	NA	 Igast põlvkonnast võis üks , kas siis see , kes kõige ahnem , targem ja tugevam ning jõudis kõige esimesena , või see , kes oli selleks valitud , teha läbi nõiakssaamise rituaali . 
27	NA	 Seda peeti üheks öise Maaema kingituse salakavalaks küljeks : ahnus ja võimuiha võisid õhutada vaenule oma vere vastu ja vennatapulegi . 
28	NA	 Julge üritaja , kes kord selle õiguse omale kätte võitnud , pidi maa seest välja lausuma Ema saadiku , surnu hinge , kes püüab kõigest väest maailma pääseda . 
28	NA	 Nõiahakatis peab suutma hinge tagasi saata . 
28	NA	 Kui ta sellega hakkama ei saa , ootab ees kindel surm — hammas hamba , hing hinge vastu . 
28	NA	 Sellel , kelles emaväge ei ole , pole lootustki toime tulla ning saadiku kutsumine poleks isegi mitte hulljulge vägitegu vaid selge enesetapp . 
29	NA	 Matteus , Matteus Steinberg . 
29	NA	 Emaväega mees ... 
30	NA	 Sel hetkel tundis nimetu võimalus Eeva sees ennast ära . 
30	NA	" "" Emavägi . "
30	NA	" See ma olen . "" "
30	NA	" veri keerdus pööristesse ja tantsis läbi soonte : "" Ma teadsin seda , ma teadsin seda ! "" "
31	NA	 Nõidusesse ja nõidadesse Eeva uskus , ihu ja hingega . 
31	NA	 Verega , võibolla . 
31	NA	 Emavägi v õ i s olla see lamp , mida ta süüdata ei osanud , aga mille valgust ta igatses rohkem kui midagi enamat maailmas . 
31	NA	 Kõik oli korraga võimalik , isegi tema jaoks . 
31	NA	 Hetkeks kujutas ta end juba Blocksbergi mäel tantsu trallitamas , aga saatis siis selle kergemeelse mõtte kus see ja teine . 
32	NA	" "" Kui see olekski nii ... "" püüdis ta kaaluda . "
32	NA	" "" Kes võiks sellest praegu teada ? "
32	NA	 Ja kui vaarisa Andrease isa olekski Matteus Steinberg , kui see oleks tõesti tõsi , on võimalik , et tal oli teisigi lapsi . 
32	NA	" Seega poleks ma sugugi mitte ainus järeltulija . "" "
33	NA	 Kahe päeva pärast vanaema suri . 
34	NA	 Eeva leidis peagi , et Matteus Steinbergil oli siiski olnud tütar . 
34	NA	 Juliette Steinbergi oli lihtne leida — ta elas oma isakodus Vanakülas , ja oli umbes saja-aastane . 
34	NA	 Külarahvalt kuulis Eeva , et peale oma ainukese poja surma oli naine täiesti hulluks läinud . 
34	NA	" Eeva juubeldas sisimas — Matteusel , "" emäväega "" mehel polnud rohkem järeltulijaid ! "
34	NA	 Nüüd oli vaja kinnitust , et Andreas tõesti kõikide Matteuste hulgast just Vanaküla Matteuse poeg oli . 
34	NA	 See oli ülesande raskem osa . 
35	NA	 Kui Eeva vana naist vaatama läks , ei saanud see ühtegi mõistlikku sõna suust . 
35	NA	 Eit oli muldvana , lumivalgete juuste ja kontrollimatult värisevate kätega . 
35	NA	 Ta hambutust suust kostus ainult mõttelagedat lalinat . 
35	NA	 Temalt ei olnud võimalik midagi teada saada . 
36	NA	 Hullusest hoolimata oli vanaeides midagi , mis mõjus Eevale kerge elektrilöögina . 
36	NA	 Kummaline tuttavlikkus — nagu oleks ta seda vana nägu unes näinud . 
36	NA	 See süvendas Eeva usku . 
37	NA	 Peale usu ja peotäie arhiividest tuhnitud lausete ei olnud tal aga midagi . 
37	NA	 Ema saadiku kutsumise rituaali ta tundis — arhiivides oli sellest üksjagu täpne üleskirjutus — aga , juhul , kui ta kavatses seda kõike täiesti tõsiselt võtta , siis pidi tõe pähe arvestama ka hoiatust : hammas hamba ja hing hinge vastu . 
37	NA	 Kui sinus pole emaväge , võid üritamise asemel sama hästi oma käega paela kaela panna . 
37	NA	 Palju olenes sellest , kas Andreas oli Matteuse poeg . 
37	NA	 Kui ta plaanis tõesti proovida , siis pidi reegleid järgima . 
38	NA	 Ometi leidus inimene , kes võis Vanaküla inimeste lugusid teada — algusest lõpuni , mitte aimata neid siitsealt nopitud pooljuhuslikest lausetest . 
38	NA	 See oli Sootaga erak , metsatark Kaspar . 
39	NA	 Vanaküla üksikud allesjäänud talud asusid hajali Sootaga metsaserval või suisa laanes . 
39	NA	 Siinseal oli mahajäetud talukohtade varemeid . 
39	NA	 Aja jooksul olid pered liikunud suurele teele lähemal asuvasse Sookülla . 
39	NA	 Valter , Eeva kursusekaaslane , oli kuulnud , et kui erak metsast välja tuli , läks ta just Sookülla , et oma varusid täiendada . 
40	NA	 Eeva ei kaalunud pikalt , vaid sõitis kohe Sookülla ja nägi seal kõvasti vaeva , et teda Kaspari juurde juhatataks . 
40	NA	 Mitte ükski külaelanik ei olnud nõus kohale viima , erak ei lubanud inimesi enda juurde . 
40	NA	 Temaga võis kokku saada , kui ta juhuslikult Sookülla tuli , aga millal see kord jälle juhtub , ei osanud keegi öelda . 
40	NA	 Võis minna aastaid , enne kui erak metsast jälle väljas käis . 
41	NA	 Eeva oli uudishimulikule Valterile ja teistelegi suitsukatteks hakanud kirjutama uurimistööd Vanaküla suguvõsadest . 
41	NA	 Teemaks käis küll ja õigustas ta abipalveid . 
41	NA	 Et kui keegi leiab midagi , mis võiks teemaga seotud olla ... mitte , et ta eriti lootnud oleks . 
41	NA	 Ka Liisule oli Eeva maininud , et Vanaküla , ja eelkõige Kaspar on tema jaoks huvitavad , aga see tundus talle ka rohkem ühest kõrvast sisse teisest välja jutt , sest Liisu punapea oli selleks liiga poisse ja pidusid täis , et talle midagi muud pähe mahuks . 
41	NA	 Nüüd korraga see kiri ... 
41	NA	 Eeva võttis kirja kindlamini kätte ja luges veelkord läbi . 
42	NA	 Tere , Eeva , 
43	NA	 Kirjutan Sulle , sest sain imehäid uudiseid . 
43	NA	 Loodan ainult , et ei jää nendega hiljaks . 
43	NA	 Õnneliku juhuse tahtel — ei hakka sellest praegu pikemalt rääkima — kohtusin Su erakuga . 
43	NA	 Küllap oli aeg soodne , sest sain ta nõusse , et ta võtab Su vastu . 
43	NA	 Loodan , et see teeb Sulle headmeelt . 
43	NA	 Aga — nagu muinasjutuski — nõusolek kehtib ainult neljapäevani . 
43	NA	 Peale seda rändavat ta pikemaks ajaks jälle Sooküla kandist kaugemale metsa . 
44	NA	 Nii et kiirusta , kui tahad teda näha . 
44	NA	 Pean tõesti veel rõhutama , et ta on tujukas ja võib üht öelda ning teist teha — temaga rääkida ei ole lihtne . 
44	NA	 Ole ettevaatlik , ja peaasi — ära lase ennast heidutada , vaid ole julge ja aja oma asja . 
45	NA	 Uurisin külas natuke maad . 
45	NA	 Kohalikud usuvad , et Kaspar võib inimesele tema mineviku ainult silma vaatamise järgi ära rääkida — siis kui tuju tuleb . 
45	NA	 Ja kohalike inimeste elulugusid teadvat ta peast . 
45	NA	 Just see , mis Sind huvitab . 
46	NA	 Õnne Sulle ! 
47	NA	 Liis 
48	NA	 Ta kägardas kirja kokku . 
48	NA	 Mis imenipiga tuulepäine sõbranna Kaspari käest kokkusaamise välja meelitas ? 
48	NA	 Võibolla oli tarvis lihtsalt õigele ajale sattuda ning seda Liis juba oskas . 
48	NA	 Mõnikord tekitas see ikka veel tuska , aga — eesmärk pühendas abinõu . 
48	NA	 Kui Eeva ükskord sihile jõuab , siis õiendab ta arved kõigiga , alates ülbest kadakasakslikust majaprouast ja lõpetades ennasttäis tarkade ja andekatega . 
49	NA	 Kaspar ei olnud esimene Sootaga metsatark ja tõenäoliselt ei olnud ta ka viimane . 
49	NA	 Iga senine erak oli endale enne surma õpipoisi muretsenud , kes vanamehe koha üle võttis , kui aeg tuli . 
50	NA	 Esimese vihje Sootaga erakute kohta leidis Eeva Kaudja kirikuraamatust , sissekande daatumiks 1830 aasta jõulukuu . 
50	NA	 Sealt võis lugeda järgmist : Kaudja pastor , kelle kõrvu kostusid jutud eraku jumalavõõrast eluviisist , läinud ausa karjasena eksinud hinge valgustama , kuid teel oli näljase hundikarja küüsi langenud . 
51	NA	 Edasi oli kirikuraamatutes paar märget , mida võis üsna kergesti erakutega seostada : 1860. aastal lisandus koguduse hingekirja keegi Madis , elukohaks Sootaga . 
51	NA	 Juba 1875. aastast pärines järgmine veidi ebakindla käega kirjutatud sissekanne , mis ühe lausega kandis hingekirja Johannese , elukohaks Sootaga ning teise lausega kustutas samast hingekirjast Madise . 
52	NA	 Peale Johannest , kes elas oma eellasest veidi kauem , tuli Märten , ja peale Märtenit Kaspar . 
52	NA	 Et aga Madis ei olnud kaugeltki mitte esimene erak , selles oli Eeva üsna kindel . 
52	NA	 Ühes Kivimäe vanimas legendis oli — küll väga ähmaselt — mainitud metsatarka . 
53	NA	 Kui aga erakud oma lugusid põlvest- põlve edasi andsid , võiks Kaspari käest Kivimäe elanike kohta rohkem kuulda kui kirikuraamatutest või hilisematest kirjadest- päevaraamatutest eales leida võinuks . 
54	NA	" Eeva poetas Liisa kirja kaminasse , sest majaproua ei sallinud "" tühja pahna "" , ning asus pakkima . "
54	NA	 Oli kolmapäeva pärastlõuna . 
55	NA	 Neljapäeva varahommikul astus soojalt sisse mähitud Eeva Sooküla jaamas rongilt maha . 
55	NA	 Ta oli ainuke väljuja , ning ka kogu tilluke , lummemattunud jaam näis olevat ammuilma hüljatud . 
55	NA	 Ilm oli justnagu loodud tema uurimisretke jaoks : selge , karge , aga mitte väga külm . 
55	NA	 Eeva lootis , et see on hea enne . 
56	NA	 Küla redutas jaama külje all , kuid teda polnud lihtne leida : ümberringi laius kuusik ning jaam pesitses keset lund nagu jäänuk ürgajastust . 
56	NA	 Õnneks mäletas Eeva õiget suunda ning leidis sissetallatud raja , mis hangede vahel loogeldes ning aegajalt padrikusse sukeldudes külani viis . 
57	NA	 Peale pikki lunimisi ja veenmist , et erak ise tõepoolest olla loa andnud , õnnestus Eeval lõpuks üks talumees leida , kes ta hirmkõrge tasu eest kohale lubas viia . 
57	NA	 Eeva tegi südame kõvaks ja ladus kogu kaasavõetud raha mehele peo peale . 
57	NA	 Järgitulemisest mees keeldus ja neiul ei jätkunud edasiseks keelitamiseks raha . 
57	NA	 Vanamees andis talle paar tõrvikut niiöelda kauba peale , et kui ta juba nii hull on ja eraku juurde tahab minna , siis saab ta sealt ise mööda saanijälgi tulles tagasi ka . 
57	NA	 Tavaliselt olid külainimesed palju lahkemad ja nii ka Sookülas , aga sealtkandi rahva jaoks oli üks tabu — erak . 
57	NA	 Eeva teadis seda juba oma varasematest käikudest ning ei hakanud pikemalt vaidlema . 
57	NA	 Tal oli isegi vedanud , et mees nõustus teda kohale viima . 
58	NA	 Hobune rassis aegamisi läbi paksu lumevaiba , habemikul aga , kes ohje hoidis ja suksut edasi nõõtas , oli aega küll . 
58	NA	 Pehmed lumemütakad igihaljastel okstel , seisid metsahiiglased nagu sambad kõrge helevalge katuse all . 
58	NA	 Siinseal paistis lumiste latvade vahelt erksinine talvetaevas . 
58	NA	 Sootaga mets oli iidvana , nii vana kui siin maal üldse miski saab olla , ning ta talvevärske lõhn oli segatud aja enese lõhnaga . 
58	NA	 Eeva suutis vaevu vasaku käe sõrmede värisemist talitseda . 
59	NA	 Lõpuks jõudsid nad suuremale lagendikule , mille servas seisis vana kühmuvajunud palkmaja . 
60	NA	 Korstnast tõusis suitsusaba — peremees oli kodus . 
60	NA	 Mühakas talumees ajas Eeva sealsamas lagendikuserval maha ja keeras sõna lausumata otsa ringi . 
60	NA	 Eeva oli nii elevil , et ei hakanud õieti vastugi , vaid asus leplikult läbi lume maja poole sumpama . 
60	NA	 Lume krudin kõlas ümbritsevas vaikuses kõrvulukustavalt valjuna . 
61	NA	 Ta koputas madalale , laiadest laudadest uksele ( olles enne siiski aknast sisse piilunud ) . 
61	NA	 Vaikus . 
61	NA	 Ta ootas natuke ja koputas siis uuesti , surudes kõrva vastu ust . 
62	NA	" "" Mes sa sest uksest musutad ! "" kostus pilges hääl . "
62	NA	 Otse Eeva selja taga seisis laia habemega vanamees , kes mõõtis teda ülalt alla ja siis jälle alt üles . 
63	NA	" "" Vabandust , ma ei kuulnud , kui te tulite ... "" pomises kõnetatu . "
63	NA	 Oli narr tunne ukse taga kuulatades vahele jääda , veel hullem , kui erak nägi teda aknast sisse piilumas . 
64	NA	 Teine vaikis ja vaatles teda edasi . 
64	NA	" "" Oli siis asja kah ? "" päris ta lõpuks . "
64	NA	 Ta silmad olid ebasõbralikud ning ühestainsast pilgust oli selge , et külalised ei ole tema jaoks mitte vaheldus üksluises metsaelus , vaid tüütused , kelle järjekindlus oli ta niigi õhukese viisakusekihi maha kulutanud . 
64	NA	 Tal polnud kavatsustki oma vastumeelsust varjata . 
64	NA	 Nad seisid hetke üksteisele otsa põrnitsedes ja erak muutus aina süngemaks . 
64	NA	 Lõpuks kutsuti Eeva siiski pahura viipega tuppa . 
65	NA	 Maja oli hämar , sest väikesed aknad ei lasknud sisse piisavalt valgust , et see oleks igasse toanurka jõudnud . 
65	NA	 Ometi oli sees õdus . 
65	NA	 Ahjul ajas veekatel kaane vahelt auru ja nikerdatud jalgadega lauale oli tõstetud paar kimpu kuivatatud taimi . 
65	NA	 Raudrohi , nõgesed ... paar peotäit pärnaõisi . 
65	NA	 Raudvõrega ahjus lõõmav tuli küttis toa soojaks ja tulevalgus hubises jämedatel seinapalkidel . 
66	NA	" "" Mis siis preilil nii hinge peal , et vastu talve vaja metsa ronida ? "" "
66	NA	 Hääletoon lisas , et — pidi see ikka üks suur valu olema . 
67	NA	" "" Keegi preili Liis ? "
67	NA	" Ajaloouurija ? "" "
67	NA	 Vanamees raputas pead . 
67	NA	" "" Esimest korda kuulen . "
67	NA	 Luuletama olete te meistrid . 
67	NA	 Ei mina pole kellelegi sellist asja lubanud ega kavatse ka tulevikus . 
67	NA	" Nii , et hakka parem astuma . "" "
68	NA	 Eeva surus huuled kriipsuks kokku . 
68	NA	 Veidrikega oli ta varemgi kokku puutunud . 
69	NA	" "" Miks te siis kohe nii kurjasti ... "
69	NA	" Ma ju alles tulin — pikast reisist väsinud . "" "
69	NA	 ta toetus istepakule ja sirutas jalgu . 
69	NA	" Siis jätkas ta usalduslikul toonil : "" Teate , mu vanaema tundis vana Märtenit , ta on mulle palju kordi rääkinud sellest majast siin ja Märtenist endast . "" "
69	NA	 Õieti oli see poolvale , sest vanaema oli ainult korra Märteni juures käinud ja oli oma käigu suhtes väga sõnakehv . 
69	NA	 Poetas surivoodil üsna mokaotsast , et sai kord elus ka targa juures käidud ... 
69	NA	 Aga praegu kulus väike liialdamine ära , peaasi oli vana jõhkardiga jutu peale saada . 
70	NA	" "" Tohoh , kust su vanaema siis nii sagedasti siinmail ? "" tögas vanamees , aga ta polnud enam nii tõrges . "
70	NA	 Eevas tekkis esimene lootus , et jutt hakkab ehk sujuma . 
70	NA	 Vanamehe silmades — mis olid uskumatult selged — paistis hetkeks kerge huvi . 
70	NA	 Eraku silmad olid ümmargused , erakordselt suure ja kirka hallikaskollase iirisega . 
70	NA	 Puhmaskulmud peitsid veidi vanamehe ilvesesilmi , muutes need küll tõredamaks aga samas ka inimlikumaks . 
71	NA	" "" No ja mis ta ka vana Märteni kohta rääkis ? "" uuris vanamees , suutmata uudishimu ohjeldada . "
72	NA	 Nüüd oli Eeva hädas , aga ta valetas vapralt . 
72	NA	 Kaspar vangutas kuulates pead , aga ei öelnud midagi . 
73	NA	" "" Aga teiegi olete meil koolis lausa legendiks saanud , "" lipitses Eeva edasi . "
73	NA	" "" Ja mitte ainult — te olete nagu sümbol . "" "
74	NA	" "" Ei tea — mille sümbol siis ka ? "" küsis Kaspar pealtnäha kohtlaselt , aga kuri muie ta suunurgas peatas Eeva midagi rohkemat ütlemast . "
74	NA	 Ta vaikis kohmetult ja vaatas , kuidas erak omaette irvitades ahjus hõõguvaid süsi roobitses . 
75	NA	" "" Aga siin on ju lihtsalt ebatavaline kant ! "" õiendas Eeva end õigustades . "
76	NA	" "" Sina tead ! "" osatas vanamees mühatades . "
77	NA	" "" Mina ei tea ! "
77	NA	 Sellepärast ma ju teie juurde tulla tahtsingi . 
77	NA	 Teie ju teate ! 
77	NA	 Sellest kandist ja ... 
77	NA	 Vaadake , ma teen Vanaküla kohta uurimistööd . 
77	NA	 Vanad suguvõsad . 
77	NA	" Ma usun , et te saaksite mind väga- väga palju aidata ! "" "
77	NA	 Eeva teadis , kuidas ilusad tüdrukud maguslunivat häält teha oskasid ning ta püüdis ka . 
77	NA	 Olgu , ta pole nii võitmatult ilus , aga igatahes peaks ta vanamehe jaoks ahvatlevalt noor olema . 
77	NA	 Ta vaatas targale anuvalt silma . 
77	NA	 Nõrk , noor , abivajav ... 
77	NA	 Tundis , et tuleb välja küll . 
77	NA	 Vana oli kõva kivi , aga naiselik taju ütles , et karmi koore all midagi liigahtas . 
78	NA	" "" Räägitakse , et te teate kohalike minevikku kümnete põlvede taha välja . "
78	NA	" Aga nüüd ei ole ma selles enam nii kindel ! "" "
78	NA	 Kui selles oligi kaalutletust , siis ainult õige pisut . 
79	NA	" "" Või enam ei olegi kindel ? "" venitas vanamees , nagu oleks ta teise kahtlusest tõesti puudutatud . "
79	NA	" "" Katset võime ikka teha , mis ? "" "
80	NA	 Eeva silmad lõid särama . 
80	NA	 Õnneks läks ! 
81	NA	" "" Vaadake , mu uurimistöö jaoks on eriti tähtis Steinbergide suguvõsa . "
81	NA	 See , kelle viimaseks liikmeks on vana Juliette . 
81	NA	" Või on tal järeltulijaid ? "" "
82	NA	" Tark vaikis viivu ja ütles üksjagu tõredalt : "" Juula on viimane . "
82	NA	 Vanad vägevad vered surevad välja , need , kes asemele tulevad , on lahjad nagu moonamehe supilake . 
82	NA	" Ei , Juulal pole ei sugulasi ega järeltulijaid . "" "
83	NA	" "" Suurepärane ! "" oleks Eeva tahtnud hüüda , aga see jäi õnneks hammaste taha kinni . "
84	NA	" "" Kas te Matteusest teate midagi ? "" uuris Eeva edasi . "
84	NA	" "" Johannes ja tema võimalik eellane elasid siin just sel ajal ... "
84	NA	 Külas räägitakse , et Matteusel olnud sohipoeg ühe Raivere naisega , kelle nimi oli Kadri Prikk . 
84	NA	 Kadri läks poeg Andreasega Saaremaale elama ... 
84	NA	" Kas see vastab tõele ? "" "
85	NA	" "" Uurimistöö ? "" urises tark kurjalt . "
85	NA	" "" Mes sa sest Matteusest uurid ? "
85	NA	 Pole sul teda tarvis ! 
85	NA	" Hakka õige astuma , ma olen sinu jutust väsinud . "" "
85	NA	 Ta keeras tüdrukule selja ja kohendas tuld . 
86	NA	" "" Palun ! "" hüüatas Eeva õnnetult . "
86	NA	 Ta ei osanud midagi peale hakata . 
86	NA	" "" Ma tõesti väga palun ! "" "
87	NA	 Mühakas selg ei liigatanudki . 
87	NA	" "" Mine põrgu oma palumisega . "" "
87	NA	 teatas vanamees kõigutamatult . 
87	NA	" "" Ja hakka minemisega pihta , uks on seal ! "" "
88	NA	" Eeva põlvitas targa ette alandlikult maha ja palus veel : "" Vaadake , mu pere on kõik surnud . "
88	NA	 Ainus , mida ma nende heaks teha võin , on neid mäletada . 
88	NA	 Ma pean juba nende pärast teada saama , kas Matteus oli mu vaarisa isa ! 
88	NA	" Raivere Andreas nimelt on minu vaarisa . "" "
88	NA	 Eeva lootis , et selline imalhale jutt murrab vanamehe vastupanu . 
88	NA	 Korraga tundus talle aga , et oli olnud liiga ettevaatamatu . 
88	NA	 Liiga omas kinni . 
88	NA	 Midagi muud oleks pidanud märkama . 
89	NA	" "" Andreas ? ! "
89	NA	" Raivere Andreas ? ! "" röögatas erak uskumatult suitsu vahtides . "
89	NA	" Siis möirgas ta naerda nagu hull . "" "
89	NA	 Sa jalutad ise mu majja sisse ja ütled , et Andreas oli su vaarisa ? 
89	NA	 Jumalad naeravad ! 
89	NA	 Siis oled sina , reo , ju ka Steinbergide värd ! 
89	NA	" Ma aimasin , ma aimasin kohe , aga ei uskunud ! "" kähises Kaspar kokkusurutud huulte vahelt . "
89	NA	 Ta kirus omaette hämmeldunult ja põhjalikult . 
89	NA	" "" Kurrat ! "" "
90	NA	 Eeva ei pannud teise vandumist tähele , vaid juubeldas sisimas . 
90	NA	 Ta oli saanud , mis tahtis . 
90	NA	 Ta oli kunagiste Kivimäe nõidade ainuke järeltulija , tões ja väes ja vaimus . 
90	NA	 Suvel võib ta rituaali läbi teha ja sealt eluga välja tulla . 
90	NA	 Auga . 
90	NA	 Võimuga . 
90	NA	 Ometi kord tõelise , kaheldamatu võimuga . 
91	NA	" "" Aitäh abi eest . "
91	NA	" Ei taha rohkem tüli teha — peangi hakkama tagasi minema , et enne pimedat külani jõuda . "" "
91	NA	 Miski alateadvuses sosistas , et parem on kiirustada . 
92	NA	 Eeva ei näinud , kuidas erak ukse ette jõudis , aga seal ta seisis , silmad kurjakuulutavalt kiirgamas . 
92	NA	" "" Veel üks Steinbergide lehtsaba ! "" käratas vanamees vihast keedes . "
92	NA	" "" Tulid siia oma mürgihambaid teritama ? "
92	NA	" Tulid ise üle minu ukseläve ! "" "
93	NA	 Eeva hakkas tõsiselt kartma . 
93	NA	 Veidriku tuju , nagu Liis kirjutas ? 
93	NA	 Vanamees oli ju hoopis hull — ja ajas jaburat juttu . 
93	NA	 Kui nüüd ainult kuidagi siit minema saaks ... 
94	NA	" "" Lohuta ennast sellega , et sinust poleks nagunii suuremat asja saanud . "" "
94	NA	 kähvas vanamees . 
94	NA	" "" Õige nõid haistab ohtu saja penikoorma kauguselt . "" "
95	NA	 Eeva tundis , et vanamees räägib tõtt , sest ta sai alles nüüd aru , kellega tegemist oli . 
95	NA	 Selle peale ei olnud ta tulnudki . 
95	NA	 Oleks võinud . 
95	NA	 Oleks pidanud . 
95	NA	 Ürtide raske lõhn oli haistmismeelt uinutanud . 
95	NA	 Aga hammustusarmide valutamist oleks pidanud märkama . 
96	NA	 Tuli koldes lahvatas madalaks . 
96	NA	 Vanamehe silmad muutusid aga üha säravamateks — nad kiirgasid kuldkollaselt ja raevust laienenud pupillides paistis punast . 
97	NA	 Üha kasvav , kollaselt kiirgavate silmadega kogu näis täitvat tervet ruumi ja kirbe koirohulõhn tuimestas Eeva meeli , õlgadele rõhuv raskus surus ta aeglaselt põlvili . 
97	NA	 Ta püüdis vastu hakata , kogu oma paanikas ärganud jõudu suunata , kuid see ei läinud korda . 
97	NA	 Justnagu oleks paariaastane laps püüdnud näljase hundiga võidelda . 
97	NA	 Lõplikult alla andis ta alles siis , kui oli kummuli maas , nägu õlale keeratud , ning suutis kogu teda ümbritsevas pimeduses näha ainult kahte kuratlikult kiirgavat silma . 
97	NA	 Kui soerd oma kihvad ta tuiksoonde surus , plahvatas Eeva peas meeletu valgusekera ja hetkeks nägi ta kõike sellisena , nagu see tõeliselt oli . 
97	NA	 Seoseid , tähendusi ja punast tuikavat verd , mis kõike seda sidus ... 
98	NA	 Kaspar kandis metsalagendikule kokku tuleriita — see meenutas talle neid aegu , kui inimesi nii maetigi . 
98	NA	 Nagu maeti ka ta enda isa ja ta vennad , kelle hinged nii läbi hiielatvade Manalasse lendasid ning kellele ta siiani kausikese toitu lauale jättis . 
98	NA	 Austusest hingede vastu oli see õige inimesetoit , mida ta just selleks otstarbeks hankis . 
98	NA	 Ühel raskemal aastal — neid tuli mõnikord , kui ta üksindusest hullununa mööda metsa ringi hulkus nagu üks mardustest — oli ta trotsist ja mingist kummalisest kättemaksuihast jätnud lauale kausikese verega . 
98	NA	 Hommikul oli see kummuli laua all , joomata jäänud jook paksu punase laiguna põrandal . 
98	NA	 Ta oli isadelt kogu südamest andeks palunud , aga tume laik ei kadunud , vaid sööbis põrandalaudadesse kui märk Kaspari kõrgist meelest — aegade jooksul tuhmudes , kuid alati selgelt olemas . 
98	NA	 Ta ei tahtnud hinges muistseid solvata , aga hingevaev sundis nende trotsimisest leevendust otsima . 
98	NA	 Sajandeidkestnud üksindus sööbis meeltesse nagu ussimürk , mis mõnikord põletab ja mõnikord tuimaks muudab . 
99	NA	 Tuleriit kerkis kiiresti . 
99	NA	 Kui noore nõiahakatise luud on lõplikult söeks saanud , on ta ülesanne täidetud . 
99	NA	 Viimastel kevadetel , kui ta lootused ülesande lõppenuks kuulutamisest olid ikka ja jälle luhtunud , oli ta juba hull-Juulat kahtlustama hakanud . 
99	NA	 Midagi lihtsalt pidi viltu olema , midagi oli veel tegemata . 
99	NA	 Nüüd ta siis teadis , milles asi oli . 
99	NA	 Vana naine oli siiski ainult läbiraiutud väät , viimane Steinberg ainult nime ja vere poolest , suguvõsa eluvägi oli mujal alles olnud . 
100	NA	 Leek noolis naise riideid ning Kaspar viskas austuse märgiks Steinbergide matusetulle peotäie pihlakamarju , sest vastane oli olnud visa ning elujõuline . 
100	NA	 Nagu kolme peaga madu , kes iga maharaiutu asemel kaks uut kasvatab . 
100	NA	 Õnneks oli Kasparil aega — terve igavik , kui vaja — ning Steinbergid olid kõigest surelikud . 
100	NA	 Surelikkus oli põlastusväärne . 
100	NA	 Sellepärast saigi Kasparist ... 
100	NA	 Lell Kuu poeg . 
100	NA	 Aga see juhtus kunagi väga ammu . 
101	NA	 Juula pojaga oli asi kerge — lihtsameelne poiss ei olnud metsast eemale hoidnud ja langes Kaspari saagiks just siis , kui hakkas ohtlikuks muutuma . 
101	NA	 Kaspar tabas ta siiski enne seda , kui noormees Ema saadikut välja kutsuma hakkas . 
101	NA	 Väge oli temas küll , aga sellel väel ei olnud veel suunda ja selgust , seega sai Kaspar poisiga kergesti hakkama . 
102	NA	 Pikka aega uskus ta , et on suguvõsa eluväädi läbi lõiganud — vanast naisest ei saanud peale ta poja surma enam täit inimestki , rääkimata muust , tema peale ei olnud mõtet end raisata . 
102	NA	 Võimalik , et kaasa kõneles ka mingit sorti halastus . 
102	NA	 Viimane Steinberg ... 
102	NA	 Selles nimes peitus kummaline kahetsus . 
102	NA	 Mälestused ... 
102	NA	 Aeg läks nii kiiresti ja surelikud olid nii haprad . 
102	NA	 Ainult tema oli omamoodi igavene . 
103	NA	 Alles aastakümneid hiljem sai ta teada , et vanal Matteusel oli tütrele lisaks ka sohipoeg Andreas . 
103	NA	 Küllap lootis Matteus , kes oli tänu oma kahtlustavale hingele tõele üsna lähedale jõudnud , et niimoodi jääb vähemalt üks lapsi Kaspari eest varjatuks . 
103	NA	 Pikka aega oli see tõepoolest nii . 
104	NA	 Ta sai sohile jälile juhuse tahtel , kui Andrease pojanaine kord tema , tollal Märteni , jutule tuli , kurtes , et ta meest painavad kurjad vaimud . 
104	NA	 Kaspar oli aimanud , kellega tegemist , aga isegi siis oli ta kõhelnud ja viivitanud , enne kui Andrease poja pere majaga koos maha põletas . 
104	NA	 Uhke matuseriit oli . 
105	NA	 Ta oligi vahepeal liiga hooletuks muutunud , tahe oli muutunud jõuetuks ja sogaseks . 
105	NA	 Paistab , et tänu sellele hooletusele oligi tal üldse võimalus täna Eevaga kohtuda . 
105	NA	 Ta arvas , et tüdruk jäi koos vanematega tulle , aga ei kontrollinud . 
105	NA	 Küllap oleks see kohtumine aset leidnud varem või hiljem , aga hiljem olnuks Eeva võibolla tugevam . 
105	NA	 Praegu langes ta nagu ohvritall . 
106	NA	 Leegid tõusid kõrgele ning tegid oma töö . 
106	NA	 Kaspar seisis riida kõrval ja vaatas kuu ümmargust ketast . 
106	NA	 Ta oli väga väsinud . 
106	NA	 Pikk uni koos unustusega , mida see mitmeteks kuudeks tõi , oli ainus , mida ta igatseda oskas . 
106	NA	 Aastate möödudes oli talveuni , Lell Kuu vanemate laste viis puhata ja jõudu koguda , muutunud paratamatuseks ning iga kord oli see üha pikem ja sügavam , sest iga aastaga muutus olematus tema jaoks üha ahvatlevamaks . 
106	NA	 Värske vaim — uuestisünd , mida Lell lubas väljavalitutele , nagu noor kuu , mis peale vana kuu kadumist taevasse tõuseb , igavene uus algus koos vana elu teadmiste ja kogemustega , aga uue elujõuga , jäi tulemata , kuni ta ülesanne oli täitmata .. Nüüd võis Kaspar kindla lootusega kevadet oodata . 
106	NA	 Töö oli tehtud ja vaev lõppenud . 
107	NA	 Tuli kustus pikkamisi . 
107	NA	 Erak peitis lõkkekoha lume alla . 
107	NA	 Siis asus ta teele oma talvekoju , et maa alla kaevatud salatuppa ase teha . 
108	NA	 Riivid kukkusid kinni . 
108	NA	 Pihlakaoks oli üle koopaläve kaardu . 
108	NA	 Paksud karunahad ootasid asemel . 
108	NA	 Kõik oli valmis . 
108	NA	 Siis ta juba magaski . 
109	NA	 Oodatud uni oli rahutu . 
109	NA	 Ta nägi Annat — sellisena , nagu too oli kunagi meeletult ammu . 
109	NA	 Valges linases särgis , sinikirjalise vööga ... 
109	NA	 Kuldpunased juuksed , mis põlveõnnaldeni ulatusid , lahti nagu paganatüdrukutel , kui ta kõndis vanade hiietammede vahel . 
109	NA	 Tüdruk tundus nende hiiglaslike hallide tüvede vahel peenike nagu pajuvits . 
110	NA	 Annat ei olnud ta enam kaua aega unes näinud ... 
110	NA	 Kaua . 
111	NA	 Tüdruk vaatas tema poole oma sügavate roheliste silmadega , ning see pilk ajas ta hulluks . 
111	NA	 Veri kiheles , nagu oleks tuhanded sipelgad mööda sooni jooksnud ning kurk kuivas , kui ta vaatas Anna paljaid päevitunud jalgu , mis astusid , nagu polekski ta inimene , vaid üks haldjatütardest , kes kõnnivad kastese muru peal kõrtki kõverdamata . 
111	NA	 Ta tahtis tunda nende jalgade soojust , tüdruku saledate säärte naha pehmust ja maitsta kerget higikirmet ta päevitunud kaelal — otse juustepiirilt . 
111	NA	 Hoida ümber selle painduva piha , tõsta tüdruk sülle ja üllatuda , kui kerge ta tegelikult on . 
111	NA	 Kas Anna rabeleks vastu , kui ta niiviisi teeks ? 
112	NA	" "" Mida sa vaatad , Aiko ? "" "
112	NA	 Anna oli seisma jäänud ja naeris talle valgete hammaste välkudes näkku . 
112	NA	" "" Justnagu näeksid tonti . "
112	NA	" Ära karda , ma ei hammusta ! "" "
113	NA	 Ei hammusta ... 
113	NA	 Lell Kuu rääkis kurjusest , mis selsamal aastal vanal Linnamäel juuri ajama hakkab . 
113	NA	 Tema , Aiko , pidi selle kurja leidma ja välja juurima enne , kui see ellu ärkab : 
114	NA	" "" Kurja on liialt palju saanud . "
114	NA	 Uus kuri , mis peatselt sünnib , on kibe ja terav ja teda on raske leida . 
114	NA	" Teda on raske ära tunda , Aiko , aga sina võtad ta jäljed üles . "" "
115	NA	" "" Jah . "" "
115	NA	 ütles Aiko . 
115	NA	 Siduvamat lubadust ei oleks saanud anda . 
115	NA	" Ta värises , aga see oli jahikoera värin : "" Isand , luba , ma lähen ja püüan sulle kõik metsloomad ! "
115	NA	" Lase mind juba jälgi ajama ! "" "
116	NA	 Anna elas Linnamäe kõrval Vanakülas — võibolla peaks ta tüdrukut hoiatama . 
116	NA	 Et see läheks ohu eest sugulaste juurde Taneverre ning püsiks seal . 
116	NA	 Aga Anna naeraks ta välja . 
117	NA	" "" Mis sa siin hullad , Anna ? "" küsis ta kohmakalt , neelatades , kui ta pilk kogemata tüdruku päevitunud näolt särgikaelusesse libises ja sealt kumerusenõlvakuid silmas . "
117	NA	 Tüdruk naeris muretult ning ei kohmetunud Aiko pilku mõistes . 
118	NA	" "" Vahid tüdrukut nagu näljane susi ! "" pilkas ta . "
118	NA	" "" Mida sa seal metsas muud teedki ! "
118	NA	" Jooksed sutega öösi ringi ja murrad lambaid ! "" "
118	NA	 Aiko jahmus . 
118	NA	 Anna aga ütles seda nii pilamisi , et sõnad surid ta suus . 
119	NA	" "" Susi-Aiko , susi-Aiko ... "" leelotas Anna ja viskas teda tammetõruga . "
119	NA	" "" Meie karjast hoia end eemale ! "" "
119	NA	 Ta itsitas ja peitis ennast tammetüve varju . 
119	NA	 Hetke pärast oli Aiko seal . 
119	NA	 Kaua võib üks mees ennast pilgata lasta . 
119	NA	 Anna huuled olid karged ja õige kergelt soolased ning ta rohelised silmad suured ja usaldavad nagu metskitsevasikal . 
120	NA	" "" Metsa-Aiko on päikesest segi läinud ! "" lagistas Anna naerda ja põgenes küla poole . "
120	NA	 Aiko jäi oimetuna tammede vahele seisma . 
121	NA	 Suvel kohtusid nad sageli , aga Aiko teadis , et sellest ei tule midagi ja nii ta ka Annale ütles . 
121	NA	 Nad ei tohtivat kokku saada — aga ühelgi pühapäevaõhtul ei suutnud ta vastu panna ja tuli jälle . 
121	NA	 Iga kord oli see üha parem — iseenese ja seaduste tagant varastatud hetked , mil ta iga südamelöögi juures soovis , et aeg peatuks . 
121	NA	 Ometi oli see just tema ise , kes teadis halastamatu kindlusega , et ei saa ega taha end iial ühegi surelikuga siduda . 
121	NA	 Hoolimine tegi haavatavaks ja tema oli oma osa juba kuhjaga kätte saanud , rohkem ei olnud vaja . 
122	NA	 Aiko oli pühitsetu . 
122	NA	 Iga kord , kui ta lasi end ahvatleda teadmisest , et mõne hetke pärast on Anna tammede juures , kuum ja joovastav nagu lunastus ise , rüvetas ta oma sidet Lelle endaga ja muutis end nõrgemaks . 
122	NA	 Aiko oli oma pühendumusele uhke olnud . 
122	NA	 Ta vaim oli olnud vahe ja särav nagu mõõgatera , ning see sogane vesi , mis ta hinges keerles , alandades tahet järele andma , jättis kurku rüveda maitse . 
123	NA	 Väljavalitutele ei olnud määratud end surelikega siduda . 
123	NA	 Ta tuletas seda endale kogu aeg meelde ning see andis sageli ettekäände hiideminekuks — pahe , millest ta kohe lahti saab . 
123	NA	 Kohe , aga mitte veel sellel õhtul . 
124	NA	 Sügisel said nad siiski viimast korda kokku . 
124	NA	 Aiko otsus oli küpsenud , ta oli seda oma isekuses karastanud ja sellel õhtul oli see valmis saanud . 
125	NA	 Anna kuulas vaikselt , rahuliku ja isegi veidi hajameelse ilmega , ainult pisarad voolasid üle põskede . 
125	NA	 Anna oli siiski mõistlik ega kurtnud sõnagi ja Aiko oli selle eest tänulik . 
126	NA	 Kesa pealt vaatas tüdruk tagasi ja viipas Aikole , kes ühtaegu kartis ja lootis , et Anna pead pööraks ning oli hinges kummaliselt rahul selle nõrkuse märgiga . 
126	NA	 Ta uhkus oleks riivatud , kui tüdruk oleks lahkunud kordagi tagasi vaatamata . 
127	NA	 Aikol oli Lell Kuu ees häbi . 
127	NA	 Ta oli suvi otsa ainult ühele surelikule mõelnud ja jätnud oma töö tegemata . 
128	NA	 Kui ta lõpuks oli suutnud ennast puhastada ning oli pikki päevi nägemusi oodates nälginud ja haldjatega rääkinud , hakkas ta võõrast jõudu tajuma . 
128	NA	 Jahikoer võttis jälje üles . 
128	NA	 Ta tundis punast keerist , mis sügaval maa sees jõudu kogus . 
128	NA	 Mida tugevamaks see muutus , seda selgemini Aiko seda nägi . 
128	NA	 Jõud tõusis Linnamäkke ning omandas mõne aastaga hirmuäratavad mõõtmed . 
128	NA	 Aiko ei saanud teha muud , kui oodata ja valvata , sest sellist keerist maa seest kätte ei saa . 
128	NA	 Mõnikord vajub ta ise alla tagasi , mõnikord lendab ta tuulispasana üles , kui valmis küpseb . 
128	NA	 Selline tuulispask erineb kõvasti tavalisest tormikeerisest , rahvas peab neid kuradisabadeks ja usub , et nende sees tantsivad nõiad . 
128	NA	 Aiko peab just seda tõusuhetke valvama ja kuradisaba kinni püüdma . 
128	NA	 Kui hästi läheb , õnnestub tal see maaks ja tuuleks laiali lahutada . 
128	NA	 Kui halvasti , siis jääb ta sinna ise koos Ema enese rüpest tõusnud nõiahingedega tantsu keerutama . 
129	NA	 Aastad läksid ja Aiko valvas . 
129	NA	 Ta ei lahkunud Linnamäelt sammugi . 
129	NA	 Mõnikord oli tal hirm , et keeris kasvab üle tema jõu ning ta palvetas veelgi hardunumalt , kogudes endasse Kuu puhast väge . 
129	NA	 Vägi oli nii hea , et seda ei tundunud iialgi küllalt saavat . 
129	NA	 Ometi ei olnud ta päriselt puhas , hinges kripeldas miski . 
129	NA	 Surelik tüdruk ! 
129	NA	 Põlastusväärne nõrkus — ta pidi sellest vabaks saama . 
130	NA	 Ühel päeval oli keeris läinud — nagu poleks olnudki . 
130	NA	 Tuulispaska ei olnud mäest tõusnud , seda teadis Aiko hästi . 
130	NA	 Ta valvas veel kaua , et olla täiesti kindel , aga mägi oli ja jäi täiesti vaikseks . 
130	NA	 Tavaline muld , tavalised kivid . 
130	NA	 Aiko ei salanud , et tundis lahkumisest kergendust . 
130	NA	 Kui ta lõunapoolsetesse karumetsadesse kadus , oli see peaaegu põgenemine . 
130	NA	 Mitte löömata jäänud lahingu , vaid valutavate mälestuste eest . 
131	NA	 Aastaid hiljem , kui Lell teda sinnakanti tagasi tulema sundis — arusaamatuks jäi , miks , aga jahikoer kuuletus , nagu alati - , kuulis Aiko Linnamäe nõiast , kes oli nii jultunud , et oli Lelle enda metsatargagi narriks teinud . 
131	NA	 Ta oli otse Lelle jahikoera nina all mitu aastat emäväge palunud , kuni see talle lõpuks antigi . 
131	NA	 Tark olla selle kogunemist aga hoopis nõiahingede keeriseks pidanud ja kogu see aeg kümne kiviviske kaugusel konutanud ning hullupööra valvanud . 
131	NA	 Rahvas naeris pihku . 
132	NA	 Pimedas vihas läks Aiko päevavalgel alla külla ja kutsus nõida kurja käsusõnaga . 
132	NA	 Kes julges teda narrida ? 
133	NA	 Anna oli vanemaks jäänud . 
133	NA	 Ta juuksed olid tanu alla peidetud ja ta suunurkadesse olid vajunud kibedad jooned , varem osjana peenike piht laste sünnitamisest lai , käed punased ja karedad . 
133	NA	 Ometi , kui ta Aikot teretas , oli ta hääl selge nagu tüdrukul . 
134	NA	" "" Tere , sa tondipüüdja ! "" naeris Anna teda , vaadates hundile silma . "
134	NA	 See võinuks vaatajale ohtlik olla , aga Anna teadis , mida tegi ja kuidas seda teha . 
134	NA	 Aiko kiunatas ja põgenes , saba jalgevahel , metsa . 
134	NA	 Naine seisis , käed puusas , õuel , ja lagistas naerda . 
134	NA	 Mustajuukseline plika astus laudast välja ja uuris , mida see ema niiviisi lõkerdab . 
134	NA	" "" Tasusin ühe vana võla , tütreke ! "" ütles Anna . "
134	NA	 Naer lõikas Aikole hinge nagu nuga . 
134	NA	 Just see kõikide surelike hulgast julges tema üle naerda . 
134	NA	 Kui Anna ainult teaks ... 
134	NA	 Aga ei teadnud ja polnud vajagi . 
134	NA	 Põlastusväärne nõrkus ! 
135	NA	 Nüüd oli vähemalt selge , kes ta narriks tegi , sundis teda aastaid mäel istuma nagu kana munadel , ja kättemaksuiha pimestas Aiko silmi . 
135	NA	 Kurjus sündis ja kogus jõudu , tema oli , käed rüppes , pealt vaadanud . 
135	NA	 Kuu käskis Linnamäel sündiva kurjuse eos välja juurida , ülesanne oli jäänud täitmata . 
135	NA	 Aiko teadis , et tema jõud selle nõia peale ei hakka , aga selleks oli ka teisi teid . 
135	NA	 Vägagi sobivaid . 
136	NA	 Tulele mõeldes meenus talle alati üks ammune öö , mil Vanaküla , toonane uhke Läitse , maani maha põletati . 
137	NA	 Võõrad ründasid ootamatult . 
137	NA	 Aiko isa ja vennad langesid esimeste hulgas , sest nende maja seisis otse metsaveeres , ema ja õed tapeti enne kui nad seda ise jõudnuks teha ja hiljem , kui nad seda tahtnud oleksid . 
137	NA	 Aiko , pere seitsmes poeg , oli ainus , kes ellu jäi . 
137	NA	 Ema peitis poisikese vanemate vendade laipade alla , riisudes neilt relvad ja ehted , mis võiksid võõraid ligi meelitada . 
137	NA	 Poiss kössitas seal hinge kinni hoides ja kuulas õdede abitut raevu . 
137	NA	 Iga hetk oli ta peidust välja kargamas , aga lõpuks ikkagi ei julgenud . 
137	NA	 Ja keegi ei arvanud heaks tulla linastes töösärkides surnukehi puistama . 
138	NA	 Aikol oli õnne , kui seda sai õnneks kutsuda . 
139	NA	 Küla põletati maani maha . 
139	NA	 Kui poiss järgmisel päeval hiietukka matuseriita kokku tassis , ei olnud neid , keda riidale tõsta , kuigi palju , sest paljud olid taludesse põlenud . 
139	NA	 Nii ka Aiko ema ja õed . 
139	NA	 Kõik , keda ta armastas , surid tules või said tules maetud . 
140	NA	 Tuli hävitas ja leevendas samal ajal. 
140	NA	 Muutis kurbuse raevuks ja kaotusvalu kättemaksuihaks , ning neid oli kergem taluda ja ajutiselt rahuldada . 
140	NA	 Hoolimine tegi liiga palju haiget . 
140	NA	 Aiko vandus matuseriida juures , et enam ta ei hooli . 
140	NA	 Lapsemeelne otsus , aga poiss , kes on oma isale ja vendadele matuseriida süüdanud , ei ole enam laps . 
141	NA	 Korraga Aiko teadis , mida tegema peab . 
141	NA	 Ta oli siiski seitsmes poeg ja isa oli talle juba sosistanud Lell Kuu surematutest kehamuutjatest — valik , mida seitsmendad pojad ja seitsmendad tütred teha võisid . 
141	NA	 Aiko sai teada , et Rajala metsatark oli lubanud oodata , mil poiss kasvab ja otsustab . 
141	NA	 Mitte surra — nii lihtsalt ja ootamatult , nagu kõik teised ta ümber ... 
141	NA	 Aiko otsustas sealsamas . 
141	NA	 Tema ei sure . 
142	NA	 Anna naeru kuuldes tundis Aiko , et teda on häbistatud , ta ainukest nõrkust pilgatud . 
142	NA	 Viha näris hinge aga ennast ta enam ei usaldanud . 
142	NA	 Kui mitte tuli , abimees , kes oli varemgi valu puhtaks põletada aidanud , nüüdki ta viha ei leevenda . 
142	NA	 Seekord oli tal võõrastega ühine vaenlane ja ühine abinõu . 
143	NA	 Üle kogu valla oli rahvas kogunenud vaatama , kuidas Linnamäel nõida põletati . 
143	NA	 Nõia maja oli maatasa tehtud ja sütest äkkega üle käidud . 
143	NA	 Ainult lapsi ei leitud kusagilt — need olid metsa jooksnud . 
144	NA	 Külarahvas teadis Annast ammu , et ta nõid oli , aga tema puhul polnud sellest hullu . 
144	NA	 Anna oli kõigile pigem head kui halba teinud . 
144	NA	 Kadedamate suu hoidis hirm nõiaga riiduminemise ees samuti koomal . 
144	NA	 Nüüd siis oli keegi ikkagi kaevanud ja Anna oli maakohtu ette viidud . 
145	NA	 Räägiti , et Anna oli nõiakatsel jõepinnal ulpinud nagu oleks ta pilliroost . 
146	NA	 Linnamäele tõusnud tuleriit oli laotud märgadest puudest , need põlevad aeglasemini . 
146	NA	 Tuli on ainus , mis suudab patuse hinge puhastada , ning seda tähtsat ülesannet ei saanud võtta kergekäeliselt . 
147	NA	 Sakstest olid kohal lähikonna hingekarjased , käis kahin , et piiskopki tuleb nuhtlust vaatama . 
147	NA	 Mõisnikud olid tulnud koos oma emandate ja lastegagi — sellist sündmust ei olnud sealkandis veel olnud . 
147	NA	 Saksamaal pidavat seda aga sagedasti tehtama . 
147	NA	 Nii oligi rüütelkond elevil , valmis suurilma elust osa saama . 
148	NA	 Anna juuksed olid maha pügatud ja kiila peaga tundus ta hirmunud külaelanikele võõrana . 
148	NA	 See polnud õieti enam mingi naine , liiatigi lähiaedne , vaid veider halli takusärki topitud mardus — kõhn , aukuvajunud silmakoobastega , kust suured ümmargused silmavalged vastu läikisid . 
148	NA	 Rahvas ahhetas ja lõi risti ette : kas ei sarnanenud Anna rohkem kurjast vaimust vaevatuga — kui ta heitis metsa poole selliseid hullu inimese pilke ? 
149	NA	 Aiko seisis metsaserval ja ei tundnudki oma suureks pettumuseks kuigi suurt kergendust . 
149	NA	 Ta oli teinud , mis oli ta kohus . 
149	NA	 Kuu ei näidanud küll mingit märki heakskiidust , aga küllap kevadel , kui ta ärkab . 
150	NA	 Munk süütas palvet lugedes tule . 
150	NA	 Riit võttis aeglaselt vedu . 
150	NA	 Märjad puud vindusid ja madal leek kõrvetas Anna jalgu , nii et ta viskles köidikuis ja needis hingepõhjast . 
150	NA	 Aiko kuulis vaid üksikuid sõnu . 
150	NA	 Oma nime . 
151	NA	 Siis lausus Anna tuult ja see tõusis hetkepealt , keerutades läbi riida ja puhudes tuleleeke üles nagu lõõts . 
151	NA	 Nüüd oli munkade kord risti ette lüüa , rahvas noogutas tummas heakskiidus pead : vähemalt mõistus oli naisel ikka alles . 
151	NA	 Tume kogu tulba küljes viskles mõned korrad , kui esimesed kõrged heledad leegid ta elavat ihu sõid , ja jäi siis kettide külge rippuma . 
152	NA	 Keegi ei olnud päris kindel , kes külarahvast tõi esimesed kivid , aga kivihunnik kerkis lausa päevadega . 
152	NA	 Igaüks , kes mööda läks , tõi kangrusse kivi . 
152	NA	 Kes toojate sisse nägi , kas sündis see hirmust või armust . 
152	NA	 Kirik tõlgendas kommet kui pahameeleavaldust , olgugi veidi paganlikku , ja ei käskinud kangrut laiali tassida . 
152	NA	 Nii ta sinna jäigi ja kasvas ajapikku . 
153	NA	 Kevadel ei näidanud kuu Aikole mingit märki . 
153	NA	 Ta otsustas , et oli jälle olnud liiga nõrk ja kahelnud oma ülesannet täites . 
153	NA	 Viivitamatult sööstis ta Anna lapsi otsima . 
153	NA	 Ühe — tollesama mustajuukselise tüdruku , keda ta varem taluõuel paterdamas nägi , sai ta peagi kätte . 
153	NA	 Poissi ta aga ei leidnudki ning arvas peale pikka otsimist , et küllap see metsloomade saagiks langes . 
154	NA	" "" Aiko , mu sõber ! "" kostis pehme sosin ta kõrva . "
154	NA	 Erak lõi silmad lahti . 
154	NA	 Rohkemat ta talveunehalvatuses ei suutnud . 
154	NA	 Paistis , et see oli lihtsalt üks uneviirastus — ta oli neid mõnel korral varemgi näinud . 
154	NA	 Ta karupesa serval istus Anna . 
154	NA	" "" Mind sa vist ei oodanud ? "" "
154	NA	 Anna naeris oma surematut naeru ja Aiko tabas selles kerge võõra noodi . 
154	NA	 See tüdruk ei olnud Anna . 
154	NA	 Muidugi mitte — ta riided olid tänapäevased . 
154	NA	 Silmanurgast märkas Aiko , et ukseriivid olid lahti murtud . 
154	NA	 Viirastusel poleks selleks ju vajadust . 
155	NA	 Tüdrukul olid Anna punakuldsed juuksed ja tema rohelised silmad , tal oli ka sügav vagu lõuas nagu Annal ja esiema kokkukasvanud kulmukaared . 
155	NA	 Aiko püüdis huuli liigutada , et küsimust vormida , kuid talvekangestus oli täielik . 
156	NA	" "" Sina peaksid ju seaduseid tundma ! "
156	NA	 Kui sul on midagi , mis kuulub mulle , võin ma selle tagasi võtta — kui oskan . 
156	NA	" Ja küllap mina juba oskan ! "" sosistas ilmutus . "
156	NA	" "" Minu hõimlase veri ! "
156	NA	 Kuidas maitses ? 
156	NA	" Kuu teab , et mul on sellele õigus . "" "
157	NA	 Aiko oigas . 
157	NA	 Mida oli see ebaõnnestunud nõiahakatis , keda ta viimaseks Steinbergiks pidas , öelnud ? 
157	NA	 Keegi Liis olevat talle kirjutanud — ja sellepärast tuli ta siia . 
157	NA	 Aiko viimasel ärkvelolekupäeval . 
157	NA	 Nagu ohvritall , oli ta mõelnud . 
157	NA	 Jumalate saadetud uitmõte , mida oleks pidanud rohkem tähele panema . 
157	NA	 Kes kõigist elavatest eales oleks tahtnud talle ohverdada Steinbergi tema viimasel ärkvelolekupäeval ? 
157	NA	 Kes sellest kasu saaks ? 
157	NA	 Vastus oli ainult üks : teine Steinberg . 
157	NA	 Mitte ainult vana ja väsinud polnud ta , vaid ka loll ja pime ... 
157	NA	 Ohvritalleks oli see tüdruk ju mõeldudki . 
158	NA	" "" Sohilaps sirutas käe millegi järele , mis talle ei kuulu . "
158	NA	 Väike salalik nugis ... 
158	NA	 Steinbergide pärand kuulub mulle ja mina lähen seda Ema käest sisse nõudma . 
158	NA	 Mõtlesin , et teen sulle enne veidi headmeelt ... 
158	NA	 Ja endale ka . 
158	NA	 Ainus järeltulija , nagu ma sul Annaga nüüd olen , võtan pärandid kokku . 
158	NA	 Sa ainult kujuta seda ette : Lell võtab mind omaks , sest ma teen kõik tema seaduste järgi ... ja Ema võtab mind omaks , sest mul on õigus nõuda — kui ma olen piisavalt tugev . 
158	NA	" Ja Kuu lapsed on ju tugevad ? "" nurrus Elisa talle kõrva . "
159	NA	" "" Vana Juuli palus sind tervitada ja edasi öelda , et sa lõpetaks oma kuu poole vahtimise — Lell ei kõnele sinuga enam kunagi , sa vana narr , sest sa otsid kurja valest kohast . "
159	NA	 Juuli kartis , et kui ta seda sulle ise ütleb , siis äkki sa arvad , et ta ei olegi enam nii väga hull . 
159	NA	 Oma vanuse kohta on ta päris hea tervise juures , selles olen ma kindel . 
159	NA	" Ja mälu on tal hea . "" "
160	NA	 Elisa kihistas naerda . 
160	NA	 Ta tõstis Aiko silmade ette väikese , kaardus teraga noa ja kõigutas seda pilkavalt . 
160	NA	" "" See sortsuke verd , mille sa Steinbergide käest laenasid ! "" "
161	NA	 Ta sähvas teraga üle eraku kõri ja surus huuled laialivajuvate nahaservade vahele otse haavapõhja . 
161	NA	 Mürgine veri kõrvetas ta huuli , aga ta hammustas tigedalt oma teravate hammastega vastu ning imes end haava külge nagu kaan . 
161	NA	 Aiko sulges silmad . 
161	NA	 Tüdrukul oli õigus seda teha — ta võttis tagasi , mis tema oma oli ... 
161	NA	 Lell järgib seadusi , võtab Elisa oma rahva hulka ning annab talle võime keha muuta ning igavest elujõudu koguda . 
162	NA	 Aiko ei olnud seda kunagi teinud ... isegi Annaga mitte . 
162	NA	 Igaühel on oma koht ja surelikud ei tohtinud trügida sinna , kus oli tema pärusmaa . 
162	NA	 See oli tema jõud ja tema üleolek ja need olid jagamatud . 
162	NA	 Neetud ! 
162	NA	 Ta ei tahtnud iialgi mitte kedagi endale nii lähedale lasta . 
162	NA	 Ja olgu neetud ka see , et tüdruk nii äravahetamiseni Anna nägu oli . 
162	NA	 Ta isegi lõhnas samamoodi . 
162	NA	 Kas see oli kujutlus , et ta tundis lõhna südames imekerget põlemiselehka ? 
163	NA	 Hetkeks kartis Aiko , et tüdruk imeb ta tilgatumaks — aga see teadis täpselt , kus piiri pidada . 
163	NA	 Ilmselt õpetatakse neile nüüd koolis , palju ühes inimeses verd on , mõtles Aiko tigedalt . 
164	NA	 Ülima põlastuse märgiks keeras Elisa sinnasamma karunahkade vahele ja jäi magama . 
164	NA	 Kui Aiko oleks suutnud end liigutada , oleks ta kogu öö hambaid kiristanud . 
165	NA	 Elisa ühtlased hingetõmbed oli suurimaks võimalikuks alanduseks . 
165	NA	 Mõnitatud uhkusest valusamalt kõrvetas tüdruku lõhn . 
166	NA	 Elisa jäi ka järgmiseks ööks . 
166	NA	 Ja siis järgmiseks . 
166	NA	 Ärkas igal õhtul ja tuli igal hommikul salatuppa tagasi . 
166	NA	 Elisa näos ja liigutustes oli liiga palju Annat ja ta teadis oma esivanematest liiga palju . 
166	NA	 See oli piinav . 
166	NA	 Anna eluniit näis Aikole korraga katkematu punase lindina , mis voolas läbi sajandite , vahetades ainult nägusid ja nimesid , aga jäädes oma põhiolemuselt üheks ja samaks . 
166	NA	 Nüüd mähkus see punane lõng ümber tema kaela ja poos , nii et Aiko ainult ägises . 
166	NA	 Ta ainus , varem nii vaieldamatu üleolek tundus korraga tühisena . 
166	NA	 See polnud ju Elisa , see oli Anna . 
166	NA	 Või peaaegu Anna — tugevam , ilusam , ihaldusväärsem ... aga muidu seesama , ning erinevalt temast enesest , täis nooruse elujanu . 
166	NA	 Jumalad pilkasid valusasti . 
167	NA	 Vana viha kääris ja valutas Aiko vanades kontides , lahvatades kord nii tugevalt , et ta uskus end peaaegu suutvat käsi liigutada , et see kutsikas sealsamas kägistada , ning vajudes mõnikord nii vaikseks , et ta oleks tahtnud leinast kuu poole ulguda . 
168	NA	 Piinav oli terve talv otsa liikumatult lamada , aga tal ei jäänud muud üle . 
169	NA	 Kevadel ärkas erak ühel hommikul , lootes leida Elisa oma kõrvalt . 
169	NA	 Ta teadis , et too peab päeviti magama nagu kõik kutsikad , ja oli seda hommikut oodanud . 
169	NA	 Pesa oli tühi . 
169	NA	 Aiko naeris rõõmutult . 
169	NA	 Tüdruk kartis teda siiski ning ei usaldanud selleks hommikuks jääda . 
170	NA	 Kutsikas ei saanud kaugel olla — mitte rohkem kui mõne öö tee . 
170	NA	 Aiko saab ta kätte . 
170	NA	 Urisedes ronis ta koopast välja , ja võttis põgeniku jäljed üles . 
170	NA	 Rada oli selge ning ta jooksis , koon vastu lund , kuni taipas , kuhu need jäljed viivad . 
170	NA	 Siis laenas ta tiivad , ja lendas kõige otsemat teed . 
170	NA	 Nõiaküngas . 
170	NA	 Linnamägi . 
170	NA	 Kivimäe ... 
171	NA	 Kunagise uhke Linnamäe talu asemel seisis lagunev hurtsik . 
171	NA	 Vana naine ootas ukse peal ja tervitas väravapostile maandunud kulli . 
171	NA	 Juliette Steinbergi helehallid silmad sädelesid teraselt ning enne , kui Aiko jõudis otsustada , mida temaga teha , tegi naine sellise märgi , et isegi kahekümne sammu pealt kõrvetas see ta sulgi . 
171	NA	 Nad seisid ja vaatasid üksteist . 
172	NA	 Siis viipas eit ta majja sisse . 
173	NA	 Aiko oli segaduses . 
173	NA	 Kutsikas oli end mängeldes kätte andnud — nagu hundipoeg , kes tugevamale kõri ette keerab . 
173	NA	 Pealtnäha abitult . 
173	NA	 Ometi teades , et vana nõid valvab . 
173	NA	 Kutsikas oli ülearu muretu — raevuhoos võis Aiko siiski kaitsja võimust üle olla . 
174	NA	 Ta andis laenatud tiivad tagasi ja astus sellesse majja inimesena . 
174	NA	 Käed rinna peal risti , seisis Juula Elisa voodi ees . 
174	NA	 Too magas — silmad lahti , nagu Aikogi . 
174	NA	 Küllap nägi ka tema läbi une . 
175	NA	 Aiko ei olnud eneses enam päris kindel . 
176	NA	" "" Sul oli tiivanuki peal valge laik , metsatark ! "" sosistas vanaeit ja Aiko viimased kurjad mõtted kadusid häbenedes . "
177	NA	 See polnud valge laik , vaid hõbesõlg , mida ta oma kuuehõlma varjus kandis ning mis tiivanukil valge laiguna välja paistis . 
177	NA	 Kui ta hundina ringi sörkis , oli hundilgi paremal õlal ümmargune hele laik . 
178	NA	 Anna oli selle sõle talle kunagi kinkinud . 
179	NA	 Aiko keeras neile kahele selja ja põgenes , peitis end metsa . 
179	NA	 Kõik , mida ta unustada tahtis , meenus pilkava selgusega , ning ta sai aru , et hoolimata oma pingutustest ei olnud ta tegelikult mitte midagi unustanud . 
179	NA	 Peidetud ja salatud lein murdis välja ning ta ulgus pikalt , meenutades armastatu lõhna ja lähedust . 
180	NA	" "" Anna mulle andeks . "" "
180	NA	 See oli ainult mõte , sest hundikoon ei suutnud seda sõnadeks vormida . 
181	NA	 Hämardus . 
181	NA	 Kuusirp tõusis taevasse ning Aiko sirutas kummalises kergendustundes koonu selle poole . 
181	NA	 Ta teravatipulised kõrvad liikusid rahutult ning ta kuulis üle sadade aastate esimest korda kuuhaldjate vaikseid hääli . 
181	NA	 Nad sosistasid Aikole , et ta on lõpuks ometi oma töö lõpetanud , Linnamäel sündinud kurjus on temas kustunud , et ta on vaba ja uueks alguseks valmis . 
