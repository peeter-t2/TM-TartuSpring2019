par_nr	head	sentence
1	 Seitsmes rahukevad 	 Seitsmes rahukevad 
2	NA	 SUURTES JA HALLIDES TEEÄÄRSETES TALUDES olid elanud kulakud ja raudsängijalgadesse kulda peitnud . 
2	NA	 Ühe talu perenaine oli aga ennast koguni sängijala külge ära poonud . 
2	NA	 Mõned lagunenud sängid vedelesid veel praegugi nõgestes . 
3	NA	 Ema käes kolksus pang ; läksime pihlakamarju korjama . 
3	NA	 Ema tahtis pangetäie pihlakamarju korjata ja nendest talveks moosi keeta . 
3	NA	 Isegi Orri-Antsu Mann keetis ! 
3	NA	 Kõik keedavad ! 
3	NA	 I g a m a a n a i n e v a r u b e e l o l e v a k s t a l v e k s v i t a m i i n i r i k a s t p i h l a k a k e e d i s t j a k o m b i n e e r i b o m a v a n a s t a l u s k l e i d i s t v i i e- k u n i k a h e k s a - a a s t a s e l e t ü t a r l a p s e l e u u e s ä r g i ! 
4	NA	 Teerajad olid vett täis nagu kraavid ja läbi selge vee paistis rohi , iga lible ning lehe küljes õhumull . 
4	NA	" Põllul kaera sees kasvas herneid , korjasime kaunu pangepõhja ning sõime neid aplalt kogu tee ja kogu tee ma nurusin : "" Ema , anna ometi viil üks kaun ! "" "
5	NA	 Kohad muutusid võõraks , mulle tundus , et me oleme kodust juba väga kaugel ja millal tagasi saab , ei tea . 
5	NA	 Ühtepuhku tuli okastraadi alt läbi ronida . 
5	NA	 Kui kusagil õues mõni inimene midagi tegi , siis jättis ta meid nähes töö pooleli ja vaatas meile järele . 
5	NA	 Võõrad lehmad puhisesid meie peale , võib-olla olid need koguni kurjad pullid . 
5	NA	 Ka koeri nägime . 
5	NA	 Mõned nendest olid koerad nagu koerad ikka - haukusid larinal ja liputasid samal ajal saba , nende läheduses seisis alati mõni inimene või lehm . 
5	NA	 Teised aga lasid võsas sörki , sabad jalge vahel , ja kõõritasid meid valgete silmadega . 
5	NA	 Võsade vahel oli päise päeva ajalgi videvik . 
5	NA	 Vihm kahises lepalehtedes , pori imes valguse ära , maas ei olnud mitte rohi , vaid muld , pori ja lehmapask . 
6	NA	 Madalad pilved sõitsid lepaladvus , vihm ei olnud külm , aga hall , peenike ja tihe . 
6	NA	 Kanad olid ennist vihmaga väljas ja kukk laulis - nüüd ta vihmale jääbki . 
6	NA	 Mets paistis nii tihe ja imelik , nagu toimuks seal kogu aeg midagi . 
6	NA	 Kitsas teerada läks läbi võsa ja padriku . 
6	NA	 Raja kõrval seisid nõgestesse ja vaarikavartesse kasvanud seenetanud puusüllad ning pehkinud haohunnikud . 
6	NA	 Nende alla võis olla maetud püss või inimene . 
7	NA	" Lähedal tegi üks : "" Ku-kuu-kuu-ku "" ja kaugel vastas talle teine : "" Ku-kuu-kuu-ku . "
7	NA	" Minul kuus kullast muna , varesel viis verist väntsu ! "" "
8	NA	 Need olid suured metsalinnud , õõnetuvid ehk kuutajad , ja kõigist padrikutest kostis nende mahe kurblik hääl , justkui huikaksid nad ammumöödunud suve tagasi . 
8	NA	 Nagu oleksid mõlemad maailmasõjad olemata , on ainult tugevad jalgrattad , Jänese kaubahoov ja usk uude sajandisse . 
8	NA	 Kes kartis siis haohunnikut ! 
8	NA	 Minul aga hakkab veel nüüdki hirm , kui näen metsas vana oksahunnikut . 
8	NA	 Mis seal all on ? 
8	NA	" Mets mustendab ja kohiseb , üle selja jookseb judin , lähen ära ja ei vaata tagasi , meeles Johannes R. Becher : "" Tume ingel minu samme juhib , võimas vari neetud sajandil "" "
9	NA	" Haohunniku juures noorte kuuskede all kasvas ilusaid seeni , ma hõiskasin : "" Ema , tule siia ! "" ja kükitasin maha . "
9	NA	 Äkki nägin kaharate okste all , päris varjus , keedupotti . 
9	NA	 See oli emaileeritud ja läikiv , meil niisugust polnudki . 
9	NA	" Kui ema lähemale tuli , ütlesin tasakesi : "" Ema , ma leidsin ühe asja ! "" "
10	NA	 Ema kükitas minu kõrvale maha ja püüdis ka kuuse alla vaadata . 
10	NA	 Tal oli valge rätik kuklasse sõlme seotud , sitskleit seljas nagu mullu ja muistegi , selle peal aga must läikiv saksa nahkkuub . 
10	NA	 Ta ei tahtnud muud , kui pihlakamarju korjata , pangetäie marju , ja siis nendest õhtul moosi keeta . 
10	NA	" Ta oli taludes karjas käinud ja orgi varbavahele astunud , ta ei olnud tohtinud oma kringlit korraga ära süüa ja rukkis oli ta salaja kõik tagavaraks pandud "" Kawe "" okolaadi ära söönud ja pärast naha peale saanud . "
10	NA	 Ristiema näitas talle ilusat mako-pesu ja lubas selle talle , kui ta ära arvab , kes oli Sebedeuse poegade isa . 
10	NA	" Tema ei teadnud ja ristiema pinnis : "" Kes on sinu ema tütarde ema ? "" "
11	NA	 Ema ei teadnud seda ka , pistis kõva häälega röökima ja läks röökides koju . 
11	NA	" Kodus küsis ta oma ema käest : "" Kis on minu ema tütarde ema ? "" "
12	NA	" Tema ema pahandas : "" Kas mina pian kõiki ilma-asju täädma ! "
12	NA	" Mina ei tää ! "" "
13	NA	 Sellest oli kakskümmend aastat möödas ja nüüd teadis ema väga hästi , et see on metsavendade keedupott , mida ta kuuse all näeb . 
13	NA	 Ta nägi ka valget kirvesälku suure kuuse tüves ja teadis , et see on märk . 
13	NA	 Ta aimas metsavendade nimesid ning teadis ka , kelle pojad nad on . 
13	NA	 Nüüd oleks ta võinud oma mako-pesu saada ! 
13	NA	 Nüüd oleks see talle aga väike olnud , ta oleks pidanud selle mulle andma . 
13	NA	 Tal oli hirm , ta oli uusmaasaaja tütar . 
13	NA	 Ta polnud seda potti näinud . 
14	NA	 M i n a leidsin selle . 
15	NA	 Olin suureline , oskasin lugeda , teadsin , mis on tõelind ja eluvesi , olin eluga kursis . 
15	NA	 Mis olid metsavennad minu kõrval ! 
15	NA	" Mul oli emaileeritud potist kahju , vihastasin ema peale , pildusin jalgu kõrgele ja röökisin : "" Nunnad ja mungad , vaarao ! "
15	NA	" Nunnad ja mungad , vaarao ! "" "
15	NA	 Olin neid sõnu vanast kooliraamatust lugenud , nad omavahel ühendanud ja nad meeldisid mulle hirmsasti . 
15	NA	 Need olid salapärased , paljutähendavad sõnad ja täiest kõrist röökides kõlasid nad eriti kurjakuulutavalt . 
15	NA	 Ema püüdis mind keelata küll , aga mulle oli see hane selga vesi . 
15	NA	 Ema sõltus m i n u vanaemast ja m i n u onust , kes olid tema ema ja vend . 
15	NA	 Ta sõi nende kartuleid ja nende liha ja raha oli tal kõigest kakskümmend viis rubla . 
15	NA	 Ta oli minust seitseteist aastat vanem ja selle raha sai ta m i n u isa käest . 
15	NA	 Kui ma tahtsin , siis ma ka röökisin . 
15	NA	 Mina olin talle sülle langenud nagu õnn , ainult minu käest võis ta kuulda : 
16	NA	 Vadistades ka teekann 
17	NA	 jookseb kohvikannu man . 
18	NA	 Ainult mina võisin talle kuulutada : 
19	NA	 Krigisevad teel triikrauad , 
20	NA	 ees neil porilombid , hauad 
21	NA	 Ja : 
22	NA	 Määratu ja ääretu 
23	NA	 on Moskva aerodroomide 
24	NA	 ja hiiglaslike sildade 
25	NA	 ja väljaku Dzeržinskiga 
26	NA	 ja väljaku Vosstanjaga . 
27	NA	 Oma armastust väljendasin ma talle metsiku trampimise , raske ja tüütu kaelasrippumise ning juustest sikutamisega . 
27	NA	 Nutsin , kui ta kodust ära läks , ja lärmasin ning tembutasin , kui ta tagasi tuli . 
28	NA	 Keegi ei teadnud mind takistada maikuus lillepeenra juurde minemast , käärid põlle all . 
28	NA	 Lõikasin suure mõnuga pakse punaseid pojengivõrseid , ka murtudsüdamele ei andnud ma armu . 
28	NA	 Märg maa auras päikesepaistel magusasti , teravate kääridega oli lust pojengi mahlast liha lõigata , ja kurgus surus teadmine , et tuleb suur tüli ja pahandus . 
29	NA	 Niisuguseid kingitusi tegin ma emale päris möödaminnes , nagu nüüd selle keedupotigagi . 
30	NA	 Ema ümmargune nägu oli mossis ja ta silmad vaatasid mujale . 
30	NA	 Jõudsime välja äärde . 
30	NA	 Need taevaääred , mis siin paistsid , tundusid heledamad , kollakad . 
30	NA	 See tegi mulle rõõmu ja julgustas . 
31	NA	 Meie märgade jalasäärte külge oli kleepunud harilikke heinaseemneid , aga kleidisappa hirmsaid hambulisi umbrohuseemneid , neidsamu , mida sügiseti takerdub koerasabadesse . 
31	NA	 Ma korjasin neid ema küljest ja ema korjas neid minu küljest . 
32	NA	 Edasi viis niidetud põllupeenar , kahel pool kasvas kõrge vili , vihm ja tuul ei olnud seda maha löönud , see oli päris ime . 
32	NA	 Aga ta oleks ka juba ammu koristatud pidanud olema . 
33	NA	 Pihlakad kasvasid reas sellelsamal põllupeenral . 
33	NA	 Neid oli kuus-seitse tükki . 
33	NA	 Uhked jämedad puud madalate okstega , ammusurnud taluperemehe Tuhka-Jaagupi istutatud . 
33	NA	 Pühad pihlakad , tõelised nõiapuud . 
34	NA	 Neid nähes tuli kohe meelde vanaaegne jutt suurtest puudest , kes ise ilmas ringi liiguvad ja omale elukohta otsivad . 
34	NA	 Nad käivad jalgsi ja ajavad omavahel juttu . 
34	NA	" Kui üks jääb teistest maha ja hakkab sukapaela siduma , siis kaovad teised tal silmist , ta hüüab : "" Ann ja Krõõt , ae ! "
34	NA	" Ann ja Krõõt , ae ! "" ning jääbki paigale . "
35	NA	 Arvasin varemgi ühe ja teise meiekandi puu kohta , et ta on ise siia saabunud , aga nendes pihlakates olin kindel , et Tuhka-Jaagup neid nüüd küll ei istutanud . 
35	NA	 Nad seisid täies aupaistes vastu selginevat taevast , otsekui teiselt maalt tulnud , kas Võrumaalt või Lätist . 
35	NA	 Pihlakas kaitseb inimest vanakurja eest . 
35	NA	 Uskusin , et need siin küll kaitsevad . 
36	NA	 Vaatasin , kui ettevaatlikult ema okste küljest kobaraid murdis ja pange viskas . 
36	NA	 Tõmbasin näo marju süües krimpsu , sest marjad olid hapud , mõrud ning mahlased . 
36	NA	 Nende maik sisaldas ja sisaldab siiamaani tervet seda maastikku , võsa , haohunnikuid , taevast , viiekümnendate aastate alguse kuulsaid sügissadusid ja ema märga läikivat nahkkuube . 
37	NA	 Seisin paha aimamata , kõht punnis ja punased marjad peos , kui õhk hakkas põruma ja ulguma , murdus klirinal katki ning üle pihlakate kihutasid reaktiivlennukid . 
37	NA	 Nad lendasid parves , neil olid kõverad tiivad , nad sööstsid nii ruttu üle , et silme ees välgatas . 
37	NA	 Kohe tulid uued , samasugused , kõverate tiibadega . 
38	NA	" Möirgasin : "" Lähme ära ! "
38	NA	 Lähme ära ! 
38	NA	 Lähme ära ! 
38	NA	" Lähme ära ! "" "
39	NA	 Litsusin teadmata miks kõhu vastu maad ja o l i n m a a p e a l n ä h a. 
39	NA	 Maas oli rohtu ja suuri kive , kiilusin end nende kivide vahele ja röökisin jämeda katkendliku häälega nagu lammas või lehm surmahirmus . 
40	NA	 Ümberringi laius märg sõjajärgne Eestimaa , maa , vili ja puud , rukkiväli lagendikul hõljus , kõrge kuusik kohas mäerinnakul . 
41	NA	 Ema kõneles minuga , ajasin teda ära , aga ta ei läinud , vaid rääkis ikka lennukitest ja seletas , et nad ei tee meile midagi , riik ei luba neil meile midagi teha . 
41	NA	 Lendab , aga pole lind . 
41	NA	 Põriseb ja kannab sind . 
42	NA	 Kössitasin puu all , tundsin teravat kivi vastu kintse ja vaatasin sinist kellukest rohu sees . 
42	NA	 See oli tuttav lahke olevus , ta oli meie toa tagant siia tulnud , et ma temast tuge saaksin . 
42	NA	 Läksin ema juurde ja nägin , et pang on marju peaaegu täis . 
42	NA	" Käskisin : "" Ema , ära enam korja ! "" ja võtsin tal käest kinni . "
42	NA	 Taevas oli täiesti sinine , hallid madalad pilved olid muutunud valgete äärtega rünkadeks ja need rändasid kõik ühes suunas kauge metsa poole . 
42	NA	 Valgus oli hoopis teistsugune . 
42	NA	 Metsa vari ulatus poole põlluni . 
42	NA	 Ma vaatasin pihlakaid , need punetasid külmalt vastu külma taevast . 
43	NA	" "" Jooseme kah ! "" ütles ema , võttis maast pange ja me sörkisime mööda teerada läbi märja rukki , et veri käima hakkaks . "
43	NA	 Kui veri juba käib , siis on kõik korras . 
43	NA	 Tagasi läksime teist teed , mööda välja ja üle luha . 
43	NA	 Tahenenud riided said uuesti märjaks , rukkist tilkus vett kaela ja taevasina pani lõdisema . 
43	NA	 Selle selge taeva ees paistsid kõik kuused süsimustad . 
43	NA	" Kui metsa vari ära lõppes , hakkas päike soojendama ja soojendas nii mõnusalt ning pealetükkivalt , et ma pidin ütlema : "" Ema , istume natuke ! "" "
44	NA	 Ema võttis kuue seljast ära ja laotas laia lameda kivi peale . 
44	NA	 Me istusime õhtuse päikese käes , soojendasime ahnelt konte ja vaatasime kaugeid pilvi . 
45	NA	 Ma polnud nendes kohtades veel olnud ega osanud arvatagi , et niisugused kohad on nii kodu lähedal . 
45	NA	 Ma hiilisin ema selja taha ja langesin talle siis ootamatult kaela nagu murdja loom , hunt või ilves . 
45	NA	" Ema kiljus , mina tegin : "" Õrr-õrr-õrr ! "" ja roomasin käpuli tema ümber . "
45	NA	 Raputasin paakspuupõõsast , nii et musti ja pruune marju emale pähe sadas . 
45	NA	 Nõnda peletasin ma kõverate tiibadega lennukeid oma silme eest ära . 
45	NA	" Ema ootas kannatlikult , lõpuks ta lausus : "" No akkame aga jälle minema , "" pani kuue selga ning võttis pange kätte . "
45	NA	 Rukkipõld läks selja taga kinni nagu uks ja juba algaski luht . 
45	NA	 Paar kilomeetrit tasast madalat maad , suuri pajupõõsaid , küüne , kuhjalavasid ja külma vett nii palju kui kulub . 
45	NA	 Vahel ulatus vesi põlvini , mõnikord aga poolde kintsu . 
45	NA	 Hoidsime kleidisabu üleval . 
45	NA	 Kõrgematel kohtadel seisid mõned kuhjad . 
45	NA	 Mädanenud heinakaared ujusid vee peal , sinnapaika jäetud saadude ümbrus lainetas . 
45	NA	 Heina ja vee lõhn oli terav ja külm , nagu oleks kõik maa peal koltunud ning tühi . 
46	NA	 Elektriliini all viis purre üle jõe , kaks jämedat tõrvatud palki musta vee kohal . 
46	NA	 Vool oli kiire , vesi solises tasakesi ja pikad tumerohelised kõrkjad paindusid voolu suunas , nende taha kogunes vahtu ja rämpsu . 
46	NA	 Kõhe oli minna mööda neid natuke nagu rasvaseid palke . 
46	NA	 Ema viis marjapange üle ja tuli siis tagasi mind viima . 
46	NA	 Ta võttis mu kukile , ma vaatasin alla vette ja uskusin , et kohe hakkavad paistma uppunute valged käed , mis haaravad emal jalust kinni . 
46	NA	 Olin uurinud niisugust pilti , ainult et üle jõe ei läinud seal mitte ema lapsega , vaid tugevate lõuapäradega poiss , suur seljakott seljas . 
46	NA	 Seljakotist paistsid haned ja teisel pool jõge seisis vanakurat ning näitas rusikat . 
47	NA	 Mitte mingisuguseid valgeid käsi ei sirutatud veest välja , saime ilusasti jõest üle ja natukese aja pärast hakkasin ma juba kohti ära tundma . 
47	NA	 Tundsin ära kolm halli küüni , mis eemalt paistsid , ja nudid jämedate tüvedega pajud , mis läksid hõredas rivis linaleoaugu poole . 
47	NA	 Luht nägi välja nagu suur jõgi kahe kauge metsaviiru vahel , lai ja lage . 
47	NA	 Ainult need jämedad pajud , üks kõrge remmelgas ja mõned saarepuud paistsid kaugele otsekui teemärgid . 
47	NA	 Üle jõe kasvas palju rohkem põõsaid ja puid , sest seal jäi alati mõnest kohast hein tegemata . 
47	NA	 Oli liiga palju mättaid . 
47	NA	 Sealpool ei olnud enam üldse talusid , ainult tühi luht ja paksud metsad . 
48	NA	 Remmelga all jõe ääres pani Teiste-Leida parajasti kurgitünni likku . 
48	NA	" Ta tõstis oma punaste põskedega näo üles ja küsis käreda häälega : "" No kus teie siss käisite kah , kas vaalaskalu püüdmas va' ? "" jättis töö pooleli ja ronis libedaid kive mööda kaldale , tegi tasase hääle ning päris ema käest : "" Ega Vahesalu naist ei juhtunud nägema ? "" "
49	NA	 Ema ütles , et ei näinud , me ei tulnud haua juurest läbi . 
49	NA	 Leida seletust mööda oli Vahesalu naine jälle läinud haua peale lilli viima , olid olnud hirmus ilusad valged lilled , gladioolus pidi nende nimi olema . 
49	NA	" Leida ohkas : "" Mõtle , nad jätsid surnu siia mulda , ei võetud kedagi ümmermatmest ette . "
49	NA	 Põle lubatud ristigi aua pääle panna . 
49	NA	" Panti puust ausammas , punane täht otses . "" "
50	NA	" Nad jäid vait , vaatasid mind veidrate pilkudega ja Leida käskis : "" Akka sa , laps , kodu poole minema , küll ema tuleb järgi . "" "
50	NA	 Venisin nii aeglaselt kui sain ja kõõritasin ühtelugu Tihase küüni poole , selle taga sinetas kuusik - riigimets . 
50	NA	 Sellesama metsa teisest servast olime lõuna ajal emaga läbi läinud . 
50	NA	 See oli nii ammu , ma ei uskunud , et me veel kunagi koju jõuame , võib-olla see ei olnudki üks päev , vaid seitse aastat , mis me ära olime . 
51	NA	 Teadsin väga hästi , mis hauast nad rääkisid . 
51	NA	" Tihase küüni juures oli kolhooside tegemise ajal üks mees ära tapetud , "" üks parteilane "" , räägiti sosinal ja vahiti ringi . "
51	NA	 See mees maeti küüni taha metsa kase alla . 
51	NA	 Oli tehtud üks h a a r a n g , aga ei oldud kedagi kätte saadud , mitte ühte tapjat . 
51	NA	 Leiti küll mahajäetud punker ja vanad kampsunikäised , kuid uut punkrit ei leitud kuidagi üles . 
51	NA	 H a a r a n g u s t räägiti palju , aegagi arvestati haarangu järgi . 
51	NA	 Mina olin sündinud kaks aastat enne h a a r a n g u t. 
51	NA	 Vanaema uue seeliku riie oli kootud just h a a r a n g usügisel . 
52	NA	 Nüüd paari nädala eest korraldati tapetud mehele siinsamas kuusikus matused , peeti kõnesid ja asetati hauale pärgi . 
52	NA	 Mehe naine oli aga kahe käega kase ümbert kinni hoidnud ja haledasti nutnud , sest tema toodud risti ei pandudki hauale . 
52	NA	 Igal mõrva-aastapäeval viis ta kuusikusse sületäie lilli , tuli jalgrattaga linnast ja jättis ratta Teistele , edasi-tagasi pidi ta sõitma kokku ligi kuuskümmend kilomeetrit . 
53	NA	 Ma ei saanud aru , kas see naine on noor või vana , ma ei saanud üldse inimeste vanusest aru . 
53	NA	" Mõne kohta öeldi : "" Oh , ta alles noor inime , alles viiekümne aastane . "" "
53	NA	 Sellest naisest räägiti väga palju , niisama palju kui punkrist . 
53	NA	 Olin neid jutte õhtuti läbi une kuulnud nagu vihma ladinat väljas või koeraküünte krabinat eestoa põrandal . 
53	NA	 Ümberringi kohisesid kurjad metsad , täis haohunnikuid ja salaradu . 
53	NA	 Lambiklaas läks katki , ja just pimedal ajal. 
53	NA	 Metsa vahel nähti Võtiksaare Riksi . 
53	NA	" "" Oi jõgi , lai Uraal ! "
53	NA	" Ei tulukest , ei häält ! "" üürgasin ma vanaemale julgustuseks , kui ta , latern käes , õhtul lauta loomi talitama läks . "
54	NA	 Vahesalu haud oli midagi , mida poleks pidanud olema . 
54	NA	 See tegi jõekõrkjatest punutud toolipõhjad ja luhalt korjatud ära-unusta-mind-lilled kuidagi kõhedaks , ja värises luhaõhk selge suvepäeva kuumusest , mis ta ka värises , läbi selle paistsid ikkagi Tihase küün ning tume kuusik . 
55	NA	 Minu harilikult nii lühike vari oli praegu pikaks veninud ja must . 
55	NA	 Läksin üksi mööda teerada kodu poole . 
55	NA	 Luhaservas põõsaste vahel jäin seisma ja vaatasin seda lagendikku , mida mööda ma olin siia tulnud . 
55	NA	 Seda piiras igast küljest kauge mets ja kattis kõrge taevas . 
55	NA	 Mu kintsud külmetasid , käsivarred olid kananahal . 
55	NA	 Nägin tasast maad harvade ümmarguste põõsastega , äraneetud ja mahajäetud ja kättevõidetud maad . 
55	NA	 Pääsukesed sööstsid kord kõrgele taeva alla , kord madalale ligi maad . 
55	NA	 Nad olid mustad ja taevas nende taga paistis määratulai ning igavene . 
55	NA	 Luht ja taevas koos nägid välja nagu klaaspilt . 
55	NA	 Seda nõiduslikku kaugust raamivates nõgestes ja lepapuhmastes vedeles roostetanud okastraati ja viltuvajunud aiaposte . 
55	NA	 Okastraati olid kõik kohad täis . 
55	NA	 Astuma pidi ettevaatlikult , varbad konksus , sest pikas rohus varitsesid jalataldu endised karjaaiad ja tanumad , talumaade mahavajunud piirid . 
55	NA	 Ka kaevikute ümber roostetas traati , ähvardades veremürgituse , valu ja vaevaga . 
56	NA	 Nägin ema ikka veel jõe ääres seismas , ta paistis sirge ja lame nagu paberist välja lõigatud kuju . 
56	NA	 Vahetevahel noogutas ta pead . 
57	NA	 Keerasin selja ja hakkasin Teiste kartulimaa äärt mööda tasakesi edasi minema . 
57	NA	 Paremat kätt jäi tihe kreegipadrik , mille taga suurte puude keskel seisis talu . 
57	NA	 Põõsaste sees oli läbikäigukoht , sealt paistis ülevalt-toa aken . 
57	NA	 See läikis päikese käes alati rohekassiniselt , nagu oleks ta õline . 
57	NA	 Siit tuli tasa mööda minna , et koerad ei kuuleks . 
57	NA	 Otse ees paistsid Vanatare suured kuused . 
57	NA	 Pidi minema risti üle vankritee , nüüd jäid paremat kätt pikk hall karjalaut ning hobusetall , mõlemad tühjad , sõnnik välja vedamata , uksed pärani lahti , karjakaevu madalad rakked laudadega pealt kinni löödud . 
57	NA	 Vasakult läbi sirelite ja jasmiinide paistis elumaja . 
57	NA	 See oli ehitatud vana talu asemele , endisaegsed õuepuud ja ilupõõsad ümbritsesid teda , trepikivis seisis aastaarv 1939 , vasest ukselingid läikisid , uhked püsilillepeenrad polnud veel kuigi rohtunud , seal lokkasid valged floksid ning kirjud türginelgid , talimoon aga oli juba salaja üles kaevatud ja ei tea kuhu ära viidud . 
57	NA	 Sirelilehtlas ootas ikka veel veskikivist tehtud laud , pingid poolkaares ümber . 
57	NA	 Õues keset ümmargust maarjalilleklumpi kõrgus tühi lipuvarras , katusel sätendas piksekaitse kullakarva ots . 
57	NA	 Maja seisis nagu surnukirst , kõrge , pruun , läikivate käepidemetega . 
58	NA	 Ronisin vundamendikividele ja võtsin aknalauast kinni . 
58	NA	" Nägin nagu alati suure toa põrandat , seal vedelesid ikka needsamad "" Taluperenaise "" kaaned . "
58	NA	 Ukseaugust paistis õhtupäike , sest uks kahe toa vahel oli lahti . 
58	NA	 Siin oli kõik minu arust korras , midagi ei olnud muutunud . 
59	NA	 Läksin nüüd ümber nurga ja vaatasin murelikul peremehepilgul Ärna-tuppa . 
59	NA	 Akna vahel lebas ikka seesama kuivanud liblikas ja toapõrandal vedelesid valged nööpidega riidekingad . 
59	NA	 Ärna-toa seinalt paistis kell , see võis iga minut lööma hakata . 
59	NA	 Kell käis . 
59	NA	 Ülepäeviti tuli siia Juuli - Vanatare-Augusti ema , metsavendade vanaema , ja tõmbas pommi üles . 
59	NA	 Kell ei tohtinud seisma jääda . 
59	NA	 Kui kell seisma jääb , saab August külmal maal hukka . 
59	NA	 Kõik olenes nüüd kellast , kella hammasratastest , kellapommist , kellapendlist ja kellaketist . 
59	NA	 Kell võib Augustile lõpu teha , aga võib ka halastada ja ellu jätta . 
59	NA	 Augusti ema ei tohtinud tuppa minna , vara oli ju ära võetud ja uksed kinni pandud . 
59	NA	 Juuli aga tahtis kellapommi üles tõmmata ning niimoodi Augusti elu päästa , sellepärast oli tal uksevõti jaki all paelaga kaelas ja ta vaatas alati aralt kahele poole , kui ust lukust lahti tegi . 
59	NA	 Ta kartis külanõukogu esimeest . 
59	NA	 Mind ta ei kartnud , kuigi ma vahtisin häbenemata juures , kui ta kella all meieisapalvet luges . 
59	NA	 Ta andis mulle ükskord koguni tüki helesinist ennesõjaaegset seepi . 
59	NA	" Teine kord leidsin ma ise kapi alt halli õhukese pildiraamatu "" Hitler - laste sõber "" . "
60	NA	 Vaatasin siis sirelilehtlas pilte ja ootasin Augusti-ema äraminekut , et igal pool ise ringi vaadata . 
60	NA	 Ootasin tegelikult tema surma , aga ma ei tahtnud , et ta siin sureks , siis oleksin ma kartma löönud , poleks julgenud esialgu enam maja juurde tullagi . 
60	NA	 Pöörasin agaralt kapi alt leitud raamatu lehti ja nägin piltidel väikesi valgete kleitidega tüdrukuid Führeri maamajas . 
60	NA	 Suurtest akendest paistsid lumised mäed , vaasid olid lilli täis , mööbel sile ja ilus . 
60	NA	 Väikestel tüdrukutel olid pooleldi häbelikud ja pooleldi edevad näod , nad lakkusid suuri pudruseid lusikaid või lükkasid nukuvankrit murul edasi-tagasi . 
60	NA	 Vahetevahel pidid nad tundma Hitleri kuue ja vurrude lõhna ning ihusoojust , kui ta kummardus nende kohale või kükitas nende ette maha ja hoidis nende käsi oma peos . 
60	NA	 Suuremad tüdrukud , valgete patside ja kaharate seelikutega , tõid talle sületäite kaupa saksa põllulilli . 
60	NA	 Väikesed poisid seisid reas ja laulsid , nende silmad särasid , lühikesed lokid lehvisid , jalas olid neil tugevad saapad ja soonilised põlvikud . 
60	NA	 Pargis suurte puude all seisis Juht ise ja seisis rumalasti , justkui pissiks põõsasse . 
61	NA	 Kui Augusti-ema lõpuks ära läks , peitsin ma raamatu majavundamendi ja seina vahele . 
61	NA	" Tahtsin teinekord veel neid pilte vaadata , aga mitte kodus , kus onu ütleb : "" No mes piass sihandsid asju lapse kätte antama ! "" ja vaatab ema otsa . "
62	NA	 Tahtsin Ärna-toa akna lahti teha ja tuppa sisse ronida . 
62	NA	 Teadsin , et see aken käib kergesti lahti , kuid raskesti kinni . 
62	NA	 Kõõlusin tükk aega müüril ega osanud otsustada . 
62	NA	 Olin oma silmaga näinud , et Augusti-ema võttis sinise seebi vahetoast põrandalaua alt . 
62	NA	 Mis seal veel võis olla , seda ma ei teadnud , ma oleksin ise tahtnud põrandalaua üles tõsta ja sinna alla vaadata . 
62	NA	 Võib-olla on seal pildiraamatuid , või on seal äkki suhkrut ? 
62	NA	 Või pleksiklaasist peadega pusse ? 
62	NA	 Või hõbepaberit ? 
63	NA	 Olin liiga väike , ma ei ulatanud hästi aknast sisse ronima ja kartsin ikka ka . 
63	NA	 Äkki ei saagi enam tagasi välja ja jäängi sisse . 
63	NA	 Päike veereb ära , põrand kägiseb ja kell lööb . 
63	NA	 Augusti pojad Harald ja Heldur tulevad öösel metsast ja laulavad : 
64	NA	 Ma lahkusin jäädavalt sinust , 
65	NA	 nüüd võõrsil pean rändama ma . 
66	NA	 Saatus karm , ei ta hooli nüüd minust , 
67	NA	 vaid piinab mind lõpmata 
68	NA	 ja : 
69	NA	" Ainult väike sõna "" servus "" "
70	NA	 oleks sobiv öelda siis , 
71	NA	 kui sa lahkuma pead mu'st 
72	NA	 Lauldes võtavad nad minu käest ära oma seebi , oma raamatu , oma suhkru , oma pussnoad ja oma hõbepaberi ning haaravad mul kõrist kinni , Võtiksaare Riks aga vaatab valgete silmadega pealt ja lööb jalaga takti . 
73	NA	 Aiarohi oli pikk ja märg , raamat vundamendi vahel võis olla päris läbi ligunenud . 
73	NA	 Mustsõstralehed ja floksid lõhnasid vängelt , tuul ning vihm olid lilled maha löönud , valged õiekobarad paistsid läbi rohu nagu inimeste näod . 
73	NA	 Kui ma tahtsin , siis võisin ma nad ära murda ja minema visata . 
73	NA	 Võisin majaaknad puruks pilduda , võisin päise päeva ajal teiste aias karusmarju õgida . 
73	NA	 Suurema hulga marju olin juba toorelt ära söönud , aga need , mis valmis jõudsid saada , maitsesid iseäranis magusad , suured , kollased ja pehmed . 
73	NA	" Õunad küll ei olnud veel küpsed , sest siin kasvasid ainult talisordid : sibul , kuldrenett ja hapu punane , mille kohta öeldi "" va aleksandriõun "" . "
73	NA	 Võisin õunapuuoksi painutada , kuni nad raksatusega murdusid , puus rippuvaid õunu hammustada ning suutäie välja sülitada , vanade madala tüvega kirsside otsa ronida ja ladva maha murda , kui marju muidu kätte ei saanud . 
73	NA	 Minus võitles omanik hävitajaga . 
73	NA	 Tahtsin , et kõik oleks korras , vihastasin , kui nägin , et võõras lehm oli marjaaeda ketti pandud või Teiste oinas mustsõstraoksi näris . 
73	NA	 Olin juba kaht niisugust aeda näinud , neid mõlemaid pidasin enda omadeks . 
74	NA	 Neli talu ümbruskonnas aga m ä r k i s i n ä r a. 
74	NA	 Lootsin palavalt , et nendest taludest ka inimesed ükskord kuhugi ära viiakse . 
74	NA	 Ühes talus kasvasid tallinna pirnõun ja suislepapuu erakordselt suurte ja mahlaste õuntega , teises oli jõgi õue all ja jõe ääres seisis lootsik . 
74	NA	 Lootsikuga ma tahtsin ise sõita ja teiste liivase põhjaga supluskohas ise supelda . 
74	NA	 Kolmanda talu aia taga kasvas nii palju maasikaid , et maa punetas , aga neid ei kõlvanud teiste akende alt korjama minna , kui inimesed veel sees olid . 
75	NA	 Neljandas talus seisis klaasustega kapp , mis oli raamatuid täis . 
75	NA	 Sahtlites vedelesid vanad saksakeelsed moelehed . 
75	NA	 Raamatuid tahtsin vaadata , ka neid , mida mulle muidu ei antud , moelehtedest aga kavatsesin kõige ilusamad naised välja lõigata ja nendega puuriida taga mängida . 
76	NA	 Töö ja vaev olid naeruväärt sõnad , jändrike taluperemeeste väljamõeldis . 
76	NA	 Mis tööd ja vaeva ma ikka nägin , aga näe , mul oli lilleklumpe , puid , põõsaid ja marju nii palju kui kulus . 
77	NA	 Silmi kissitades nägin ma läbi tolmuse ruudu kella sihverplaati , tuhmi kirjut maastikupilti ülevalpool ja musti seiereid allpool , numbriringi sees . 
77	NA	 Pendel liikus pühalikult edasi-tagasi , läbi sirelipõõsaste nirises rohekaskollane ängistus üle kahe lössis riidekinga . 
78	NA	 Siis kuulsin pangesanga käginat , ema pea liikus põõsaste taga . 
78	NA	" Hüüdsin : "" Ema , kussa lähad , mina tulen ka ! "" ja ronisin vundamendiservalt alla . "
78	NA	 Siin pidi ettevaatlikult astuma , sest maas võis olla igasugust rämpsu : puruks pillutud purke ja pudeleid , roostetanud naeltega laudu , hanguharusid ja vanu raudrehasid . 
79	NA	" Ema imestas : "" Mina mõtsin , et sa oled juba kodu läind ! "" "
80	NA	" Mina aga vastasin silmakirjalikult : "" Ma oodasin ju sind . "" "
81	NA	 Taevas punetas ja päike hakkas alla vajuma . 
81	NA	 Meie korstnast tõusis suits otse üles , uks oli pärani lahti ja vanaema hekseldas kuuris seale rohtu , takune põll ees ja paigatud küünarnukkidega sitsijakk seljas . 
81	NA	 Tema surmani oli jäänud veel kaheksateist aastat . 
82	NA	 Ta oli käinud ainult Viljandis , Tarvastus , Põltsamaal ja Kolga-Jaanis . 
82	NA	 Saksa keelt ei olnud talle õpetatud . 
82	NA	 Vene keeles teadis ta kaheksa sõna . 
82	NA	" Need olid : "" odinn "" , "" tvaa "" , "" kuuritsa "" , "" petuhh "" , "" russki tsaar "" ja "" idii sjudaa "" , mida ta hääldas "" idissu taa "" . "
83	NA	 Kolhoosi oli ta andnud kaks lehma , tiine mullika ja vana musta ruuna . 
83	NA	 Ma püüdsin teda teiseks muuta , ma viskasin teda luuavarrega , ma armastasin teda . 
84	NA	" Kanad olid vöörusesse pasandanud ja vanaema pahandas : "" Te kuradi ihu inged ! "
84	NA	" Ma ütlen et ! "" "
85	NA	" Kui ta meid nägi , siis ta nurises : "" Veab aga pääle seda last ringi . "
85	NA	" Õhta juba käes , aga kodu mette ei näe tulla . "" "
86	NA	 Ta jäme hääl , suur nägu ja hallid juuksed tuletasid meelde piiblilooraamatust kedagi , kes lööb kepiga vastu kivi , ja näe , kaljust purskab vett . 
86	NA	 Üleval sõidavad vanad valged pilved ja tuul liigutab inimeste juudirüüde hõlmu . 
86	NA	" Inimkonna kaugel tulevikul on nende jaoks varuks halbu üllatusi , mida kirjeldatakse tagantjärele nõnda : "" Üheaegselt võisid gaasikambrid läbi lasta kuni kaheksa tuhat inimest . "
86	NA	 Iga ahi põletas kolm laipa kahekümne minutiga . 
86	NA	 Laipu põletati niisugusel hulgal , et korstnatest tõusid tulekeeled . 
86	NA	" Korstnad lõhenesid kuumusest , nii et neile tuli ümber tõmmata raudvitsad . "" "
87	NA	" Värvisin neid vanu tõsiseid piiblipilte värvipliiatsitega "" Spartacus "" , aga ikka jäi midagi paistma . "
87	NA	 Poolpaljastele meestele tegin selga pikad punakaspruunid palitud , inglitiivad aga muutsin lennukitiibadeks . 
88	NA	 Vanaemal oli kartulisupp keemas , ema hakkas pihlakamarjadega õiendama , võttis tagantpajast ühe kopsikutäie kuuma vett teise järel ja kallas marjade peale , see pidi nad pehmemaks tegema . 
89	NA	 Nägin jälle asju , mis olid m e i e omad . 
89	NA	 Neid oli eestoas ja tagatoas , vööruses , köögis ning sahvris . 
89	NA	 Tagatoas seisid ikka veel kaks puusängi , nagu polekski ma hulk aega ära olnud . 
89	NA	 Seisid ka tumepruun riidekapp ja kaks lauda - üks suur valge , jämedate jalgadega , teine väike pruun , peenikeste jalgadega ja narmalise linaga . 
89	NA	 Vanaema sängi kohal seinal rippus , nagu kogu minu eluaja oli rippunud , surnud tädi suur peegel . 
89	NA	 Seinad olid täis riidenagisid ning naelu - kõigis nagides ja naeltes tolknesid mustad , tumesinised või lambapruunid riided , palitud , kuued ja jakid . 
90	NA	 Otsaaknast paistis madal õhtune päike peegliääre sisse ja sellest tekkis seinale vikerkaar . 
90	NA	 Sinine , punane , roheline , kollane ja oranž näitasid ennast täies hiilguses . 
90	NA	 See oli ilus valgus , kokkuvõte kõigist nendest punastest õhtutriipudest , mida ma tulevikus pidin silmitsema , või nendest , mida maailmaõhtul enne mind oldi silmitsetud . 
91	NA	" "" Päikest kaugete metsapalangute vinesse vajuvat saagapunaselt näen vaeste palavikuliste silmadega "" pihtis kunagi G. Suits . "
91	NA	 Oli see s e e ? 
91	NA	 Igatahes ütles see valgus selgesti ja ülbelt nii meie tagatoas kui ka teistes tubades ja teistes aastakümnetes , et aeg liigub . 
92	NA	 Värvid läksid üle seina otsekui haldjarongkäik , uksesimsil seisid reas hallid kodukeedetud seebid , riidekapis ajas end tagumistele jalgadele suur valge suhkrukott kui põhjakaru . 
92	NA	 Suhkrut ei saa kuskilt , suhkrut peab hoidma ! 
92	NA	 Suhkrukott oli minu järele hull , ta tahtis , et ma katsuksin , kas ta on ikka terve või ega ta suu äkki lahti pole jäänud . 
92	NA	 Päevast päeva võitlesin ma selle suhkrukoti vastu . 
93	NA	 Ema tuli tahatuppa , kapiuks kääksus , suhkrukott võetigi kapist välja . 
93	NA	 Ema mõõtis suhkrut liitrise plekktoobiga . 
93	NA	 Tõmbasin huuled keelega märjaks ja vajutasin ruttu kollakasse suhkrukuhja . 
93	NA	" Ahmisin suhkrut , lahtistest ustest tuli külma , lauda juures kolises lehmakett , eestoas söögilaua peal vedeles lahtine raamat "" Väike Heidi "" , niisama kollaste lehtedega nagu see niiske ja klimpis suhkur minu näo ees . "
94	NA	 Ka eestoa seintesse oli löödud pikki jämedaid naelu , nende otsas ripnes pearätikuid , põllesid ja üks vibusaag . 
94	NA	 Pikad painduvad kahemehesaed seisid eestoas kruupingi taga nurgas ning kõlisesid tasakesi , kui toas käidi . 
94	NA	 Laetalade vahelt paistsid kangasoad . 
94	NA	 Talad ise olid kandilised , jämedad ja pruunid . 
94	NA	 Kogu lagi oli pruun . 
95	NA	 Läksin ema järel kööki . 
95	NA	 Väljas polnud pime , aga köögis põles juba latern . 
95	NA	 Vanaema pigistas keedetud kartuleid peoga seasöögi sisse puruks , padadest tõusis auru ja seinad higistasid . 
95	NA	 Viiskümmend aastat oli vanaema siin seakartuleid puruks pigistanud . 
95	NA	 Kitsas kõrge ruum nõgise laega , ukse taga nurgas leivalabidas ja ahjuluud , seina peal seatapupussid . 
95	NA	 Veepangepink , raiepakk ja silmapesukauss . 
95	NA	 Pitsiliste servadega paber riiulitel , kus seisid vanad roostetanud kompvekitoosid köömnete , piparmündivarte ja pärnaõitega . 
95	NA	 Kahe ruuduga aken ja külm tsementpõrand . 
96	NA	 N õ u d e p e s u m a s i n a d , k ü l m u t u s k a p i d , helesinine k a h h e l ja valge k a h h e l , p l a s t i k k a t t e g a lauad , t i k k j a l g s e d taburetid , r ö s t i t u d leivad , a p e l s i n imahl , pehmed 3-minuti hommikumunad olid meist ainult mõnesaja kilomeetri kaugusel , hirmuäratavad ja ettekujutamatud . 
96	NA	 Kusagil elasid inimesed , kes nülgisid heeringa enne ära , kui nad seda sööma hakkasid . 
96	NA	 Neile ei lähe nahk ja luud sisse , vaata aga vaata ! 
96	NA	 Kusagil jooksis vesi juba v a n n i , oli laste magamaminekuaeg , peeglid muutusid uduseks , paksud vannilinad rippusid varnas ja ootasid , voodid olid üles tehtud , öösärgid aeti lastele selga . 
96	NA	 Öösärk ei olnud mitte Poe-Juhani tütre väikseks jäänud punane kleit , mis sulle ööseks särgi asemel selga pannakse , vaid hoopis üks teine asi . 
96	NA	 Igaüks teab , mis on öösärk . 
97	NA	 Võib-olla vannitati sel hetkel lapsi ka Sarkanarmijas ielal ja Vabaduse puiesteel , aga Lönnrotinkatul ja Valhallavägenil päris kindlasti . 
97	NA	 Üks ja seesama külm puna sadade tuhandete majade kohal , tumenev rohelus , viiekümnenda aasta augustiõhtu . 
98	NA	 Minu ema kallas patta suhkrut ja segas marju nudiks kulunud puulusikaga . 
98	NA	" Vanaema tuli õuest ja arvas : "" Udu on täna õhta nõnda külm , ei tää , kas nüid võtab õte kartulipäälsed ära va' ? "" "
99	NA	 Viisin supitaldrikud ja lusikad tuppa . 
99	NA	 Vanaema tõmbas eestoa akende ette kardinad ja võttis tule üles . 
99	NA	 Harilikult ei pandud suvel lampi põlema ( kis sui tule üles võtab , selle akna all rohi ei kasu ! ) , aga nüüd oli pime ja söömine jäi hilja peale . 
99	NA	 Vanaema tõi supikausi , silgutaldriku , pool pätsi leiba , noad ja lusikad laua peale . 
99	NA	 Koer haugatas väljas , onu tuli koju , jooksin müdinal vöörusesse . 
99	NA	 Seal oli imelik hais . 
100	NA	" "" Mis ais sii sihande on ? "" küsis onu ja ajas ukse pärani . "
101	NA	" Vanaema pani käed põlle alla kõhu peale ja parastas : "" Jampsib aga pääle oma moosiga ! "
101	NA	" Kõrveaisu kõik kohad täis ! "" "
102	NA	 Mulle oli see suur hoop . 
102	NA	 Tähendab , emal kõrbes moos põhja ja s u h k u r l ä k s r a i s k u. Truubikonksu küljes rippus latern , kurvad kollased valgusevihud langesid patta , mida ema lusikaga kaapis . 
102	NA	 Me seisime ukse peal , mina , onu ja vanaema . 
102	NA	 Kõik olid vait . 
102	NA	 Rammus ööliblikas lendas ümber laterna . 
103	NA	 Kui kaugel olid nüüd need pihlakad , kui tühi võis olla luht ! 
103	NA	 Kustkohast saadi üldse suhkrut ? 
103	NA	 Oli see ennesõjaaegne suhkur ? 
103	NA	 Mis suhkur see oli ? 
103	NA	 Oh , maailm vajus kokku , moosi ka ei saa , seda head paksu moosi , see on kõik ema s ü ü . 
104	NA	" "" Ema , see on kõik sinu süi ! "" ütlesin ma kurjalt . "
104	NA	" "" Ema , kas sa aru ei saa , et sina oled süidi ! "" läksin ma pliidi juurde ja tõukasin ema täiest jõust . "
104	NA	" See tähendas : "" Ema , sina oled süüdi , et mul on luukere , veri , sisikond ja liha ! "" , "" Ema , sina oled süüdi , et ma lennukeid kardan ! "" "
105	NA	 Teised olid tuppa läinud ja sõid lurinal suppi . 
105	NA	 Koerale visati vist kont , sest koer näris midagi raginal ning kaua . 
105	NA	 Ema istus raiepakule ja hakkas nutma . 
105	NA	 Tal oli kühm seljas ja ta kõigutas ennast jonnakalt ette ja taha . 
105	NA	 Ma polnud kuigi palju näinudki , kuidas ta nutab . 
105	NA	 Ta suu oli kõver ja nägu punane . 
105	NA	 Lusikas kukkus tuha sisse ja jäigi tuha sisse . 
105	NA	" Vanaema hõikas toast : "" Tulgen'd ometi süüma ! "
105	NA	" Mes te teede sääl ? "" "
106	NA	" Onu torises : "" Mes sa utsitad neist ühtelugu . "
106	NA	" Kas nad isi ei tää , et süük laua pääl on ! "" "
107	NA	" Ema nuutsus : "" Oh jumal , jumal küll Neli kilu suhkurt "" , tuli vilkus ja tondiliblikas põristas ümber laterna , köök oli poolpime . "
108	NA	 Tahtsin süüa , tahtsin tükki leiba ja paksu kartuli-tangusuppi . 
108	NA	 Mul oli endast väga kahju , aga ma ei võinud köögist ära minna . 
108	NA	 Pidin valvama . 
108	NA	 Võib-olla toimub veel midagi . 
108	NA	 Ehk võtab ema nüüd uue suhkru ja kõrvetab selle ka ära , kui mina teda ei takista . 
108	NA	 Võib-olla tõuseb pajast järsku sinine leek ja ilmub hall vanamees , kes tahab teada ema südamesoovi . 
108	NA	 Ema soovib neli kilo suhkrut ja kõik on jälle hea . 
109	NA	" Ema vari kõikus lae all , mitte midagi ei juhtunud , mangusin : "" Ema , tule lähme süüma ! "" "
110	NA	 Ema nuuskas pearätikusse nina , aga üles ei tõusnud . 
110	NA	" Ta ütles turtsakalt : "" No mes sa nääksud mu kallal . "
110	NA	" Mini isi , kui sa tahad ! "" "
111	NA	 Tommi magas toas laua all , supp auras veel , aga hästi vähe . 
111	NA	" Vanaema surus leivapätsi vastu rinda ja lõikas mulle keskmise paksusega kannika , lükkas selle minu poole ja ütles : "" Seh , võta ! "" "
112	NA	 Vanaema istus alati laua otsas , ta lõikas leival koorukese pealt ära , sest tal ei olnud hambaid . 
112	NA	 Ta oli vaeva küll näinud ja nüüd tahtis ta rahus süüa . 
112	NA	 Oma hauaplatsile vanaisa haua kõrvale oli ta kevadel maikellukesi ja sõnajalgu istutanud . 
113	NA	 Võib-olla aimas ta , et augustis 1978 paistab Viljandis Riia maantee surnuaia suurte puude vahelt uhke tumepunane loojak , see helgib vastu telliskivimüürilt , mis piirab vanu mõisnikuhaudu , ja helgib vastu ka madalalt lubjakarva kabelilt . 
113	NA	 Kas vanaema aimab , et koorepurgis meie jalge ees on kesised kollased lilled , temale pandud pruun puurist on juba pehkinud . 
113	NA	" Värskelt tehtud lokkidega ema küsib viisakalt : "" Kas jääb nüüd meelde , kus vanaema haud on ? "" "
113	NA	 Surnuaia kaugetest umbekasvanud nurkadest kostab mõminat , hulgused ja joodikud on juba platsis . 
113	NA	 Ükski ei hoiata mind enam maailmalõpu eest : ma tohin valetada , raamatutest pilte välja lõigata , jumalaterve padjapüüri kaltsuks võtta , toitu ära visata , sõbral naha üle kõrvade tõmmata , tumma looma kepiga peksta , teise üle irvitada , leiva asemel kivi anda . 
114	NA	 Vanaema imes kondiüdi , tal olid laiad käed ja rätikunurk otsaesise kohal tippus . 
114	NA	 Ta nägu vaatas rätikust välja otsekui teravakaarelisest kirikuaknast . 
114	NA	 Tema selja taga virvendasid aastad 1900-1910. 
114	NA	 Siis oli temalgi olnud üks valge pluus , kaks pruuni sametpaela seelikusabas ja tupeeritud pealaejuuksed . 
115	NA	 Tema ninajuure kohal seisis kolm püstkriipsu , oma leivatükki näsis ta kaua . 
115	NA	 Olin näinud teda manamas , needmas ja nalja tegemas . 
115	NA	" Nüüd kõnelesid nad onuga kolhoosiasjadest , vahetevahel vanaema vihastas ja läks näost punaseks , siis lõi ta noapeaga vastu lauda : "" Te kuradi ihu inged ! "
115	NA	" Küll te viil nälga näete ! "" "
116	NA	 See võis käia karjanaiste kohta , kes vasikaraipeid teekraavi viskasid , ja see võis käia ka vilja kohta , mis hakis mädanema oli lastud minna . 
116	NA	 Võib-olla aga oli hein kuhjas kuumaks läinud . 
116	NA	 Kõik võis olla . 
117	NA	 Onu lõikas pekki leiva peale , ta oli turske mees punase näo , lumivalgete hammaste ja pleekinud vurrudega . 
117	NA	 Tema pealagi läikis , juuksed olid sõjas maha tulnud . 
117	NA	 Harilikult kandis ta eest kõrgemat halli nokkmütsi . 
117	NA	" Vahel öeldi : "" Hans läks Latikule siga tapma "" või "" Hans on Pajusil vasikat tapmas "" . "
117	NA	 Siis olid onul koju tulles vanad verised riided seljas ja ajalehepaberisse mässitud värske liha kaenla all . 
118	NA	 Siinsamas toas kruupingi otsa kohal seinal seisis tema kapp . 
118	NA	 Ta oli selle kapi enne sõda ise teinud , see oli tumepruun . 
118	NA	 Selles kapis seisid saapanahad , naasklid , pigi ja pigitraat , tükk helesinist haput maarjajääd , saapatikud , naelad , omatehtud puss pleksiklaasist peaga . 
118	NA	 Pea oli läbipaistev ja punasetriibuline . 
118	NA	 Seda oleks tahtnud lutsida , sest see meenutas padjakompvekki . 
118	NA	 Saapaliistud aga nägid välja nagu kollased ning luised inimesejalad . 
118	NA	 Need liistud tegid selle kapi mulle päris vastumeelseks . 
118	NA	 Ülemisel riiulil asus juukselõikamismasin , millega võis päid paljaks ajada . 
118	NA	 See läikis , sel oli kaks käepidet nagu käpad . 
118	NA	 Habemenugadel aga olid kollakasvalged luupead . 
118	NA	 Kui habet ei aetud , seisis õhuke tera pea sees peidus . 
118	NA	 Onu oli osav habemenugade teritaja . 
118	NA	 Ka vikatiteritaja , kirveteritaja ja saeteritaja . 
118	NA	 Minule püüdis nuga näppu lõigata , saed kukkusid mulle kolinal kaela . 
118	NA	 Onu aga tõstis habemenoa oma kõri juurde ja nuga kuulas sõna ega lõiganudki tema kaelasooni läbi . 
118	NA	 Nuga ihuti , kirvest käiati , saehambaid murti ja vikatit luisati . 
118	NA	 Luisk asus samuti onu kapis . 
118	NA	 Kõige ees seisid piibud . 
118	NA	 Kaks lühikest tömpi piipu , vaskrõngad varre ümber . 
118	NA	 Nende seest tuli piibuhaisu ja paistis pimedus , nende varte peal seisid onu hambajäljed . 
118	NA	 Need olid talusulase piibud . 
119	NA	 Onu vanaisa oli olnud teoori . 
119	NA	 Onu ise tegi juba kahekümneaastaselt häid vankreid ja pani rahakest kõrvale . 
119	NA	 Kui ta peale sõja-aastaid koju tuli , täiu täis , saapad paistetanud jalgade otsas , leidis ta eest minu . 
120	NA	 Onu piibud olid alandlikud ja kurjad . 
120	NA	 Kui sa neile selja keerad , kargavad nad sulle kallale ja hammustavad sääremarju . 
121	NA	 Ma sõin ahnelt suppi ja kõlgutasin laua all jalgu . 
121	NA	 Mida rohkem mulle maitses , seda ägedamalt käisid jalad edasi-tagasi . 
122	NA	 Maitses aga harva . 
122	NA	 Kas oli lehm kinni ja tuli süüa veega keedetud tanguputru , või lõppes liha enne kevadet otsa , või pidi kartuleid seemneks hoidma . 
122	NA	 Mõnikord aga , kui oli siga tapetud , priisati - keedeti liuatäis rasvast liha kaalikatega . 
122	NA	 Seda ma ei söönud , vaid põrnitsesin omaette . 
122	NA	" Nendel kordadel imestas vanaema : "" Ei tää , mes imet sii laps piass õige tahtma , kui sii ää süük ka sisse ei läha . "" "
123	NA	" Ma röökisin : "" Inimeseliha ! "" ja naersin kõva häälega . "
123	NA	 Võisin ü h e sõnaga teiste näoilme vihaseks ja kohkunuks muuta , võisin ühe sõnaga suure pahanduse välja kutsuda . 
124	NA	 Loiud kärbsed põrisesid lae all , ema kolistas köögis , olin unine , täissöönud ja väsinud , aga vaatasin siiski teraselt ringi , ega toas midagi ei ole , mis mulle enne ööd hirmu peale võiks ajada . 
124	NA	 Pruuni kapi uks oli kinni , piibud ei paistnud . 
124	NA	 Tagatoaga oli kõik korras , seal ei olnud midagi eriti koledat . 
124	NA	 Eestoas nagi all aga seisid onu lakknahast säärikud , need nagu paistsid juba natuke kahtlased . 
125	NA	 Järsku jäi mu lusikas seisma , ma tõmbusin kogu kehast kangeks , istusin nagu post ja mu suu läks pänni . 
125	NA	 Kruupingil istus minu nukk Mann , keda ma õhtuti kartsin . 
125	NA	 See Mann oli igivana , vähemalt viiskümmend aastat , kui mitte rohkem . 
125	NA	 Tal oli seljas tumesinine villane kleit roosa rinnaesisega , aga see kleit oli palju uuem ja polnud tema oma . 
125	NA	 Kuigi kleit oli talle suur , nägi see tema seljas ikkagi välja nagu titekleit vanaeide seljas . 
125	NA	 Manni keret kleidi all kattis musta-hallitriibuline võidunud riie , tema käsivarred ja kintsud rippusid lõdvalt , nende sees polnud üldse midagi , kere sees aga öeldi olevat mererohi . 
125	NA	 Käelabad , jalad ja pea olid kivist . 
126	NA	" Tegelikult tähendas see "" kivist "" seda , et Manni võis peadpidi lüüa vastu ükskõik mida , kas või vastu ahju , tema pea ei läinud kunagi lõhki . "
126	NA	" Ta ahvatles hüüdma : "" Jalust kinni ja peaga vastu seina . "" "
126	NA	 Viiskümmend aastat järjest tegidki talutütred temaga niimoodi , aga ikkagi oli ta vastu pidanud ja minuni jõudnud , oma kivijuustega ( need pidid olema pähklipruunid lokid ) , oma ühe pruuni silmaga , sest teine silm oli täiesti kustunud . 
126	NA	 Nina polnud enam olemas ja mõlema pringi ja roosa juugendpõse asemel võis näha äratäksitud halli ollust . 
126	NA	 Tal võisid olla täid peas , ta võis kerjata ja prügikastides sorida või nina täis tõmmata . 
126	NA	 See võis olla vana ropp eit , aga mitte lapse mänguasi . 
127	NA	 Tegelikult seisis Manni-taolise vanaeide pilt saksakeelses raamatus tagatoa lauasahtlis . 
127	NA	 Pildil jalutas laia kleidiga surnu , vikat õlal , aga seda pilti ei tohtinud vaadata ega raamatut puutuda . 
127	NA	 See oli äraviidud koolijuhataja raamat ja vanaema hoidis seda . 
127	NA	 Kui koolijuhataja kord võõrsilt tagasi tuleb , ootab teda kodumaal üks üllatus , üks asi omast kodust , olgu see või ainult raamat , kus sees on surma pilt . 
128	NA	" Ma ütlesin : "" Jälle on sii Mann toas ! "
128	NA	" Vanaema , vii Mann sahvresse . "" "
129	NA	 Vanaema põlved naksusid , kui ta laua äärest üles tõusis . 
129	NA	 Sõna lausumata läks ta kruupingi juurde , võttis Manni kaenla alla , korjas laua pealt taldrikud kokku ja ajas koera toast välja . 
130	NA	 Ema oli paja puhtaks saanud ning kuivatas köögipõrandat . 
130	NA	 Tema silmad paistsid hallid ja nägu ei liikunud . 
130	NA	 Ta süüdistas pada ja pliiti , et need suhkru ära kõrvetasid . 
131	NA	" Vanaema sundis mind : "" Mini sina ära magama . "" "
132	NA	 Ema kallas pesukaussi leiget vett ja pani kausi pliidisuu ette maha . 
132	NA	" Istusin raiepakule ning pistsin jalad kaussi , solistasin natuke ja nõudsin : "" Andke rätikut ! "
132	NA	" Andke rätikut ! "" "
133	NA	 Ema tõi halli pesuseebi ja hakkas sellega minu jalgu nühkima , kuivatas neid aga vana kirju põlle sisse , seda kasutati kuivatusräti asemel . 
133	NA	 Kui ma lõpuks lahti pääsesin , läksin kohe tahatuppa sängi . 
133	NA	 Heinad kahisesid sängikotis , sest sängikott oli värskelt täis topitud . 
133	NA	 Öösärgi asemel tuli selga panna vana kleit , üldse olid ühed asjad teiste asemel . 
133	NA	 Käteräti asemel põll , öösärgi asemel kleit , kingade asemel kalossid , nuku asemel Mann . 
134	NA	 Onu säng kägises , ta läks magama , vanaema tuli väljast ja pani ukse haaki . 
134	NA	 Hele kuu paistis üle hulga aja tuppa . 
134	NA	 Ahjunurgas hõljus üks valge asi , see oli ema rätik siibri küljes . 
134	NA	 Mu jalad tõmblesid ja ma pildusin neid õhukese punase teki all . 
134	NA	 Luud kasvasid , mu luukere muutus üha suuremaks . 
135	NA	 VÄLJAS PAISTIS PÄIKE , soe päike , põhjamaalase unistus . 
135	NA	 Põõsad ja rohi hiilgasid kastest otsekui algkoolikirjandi pärlid , teemandid ja briljandid . 
136	NA	 Astusin trepile ja muu suu läks naerule . 
136	NA	 Vanaema tuli laudast , munad põlle sees . 
136	NA	" "" Vanaema , kas sa leidsid kanapesa või ? "" kobasin ma põlles . "
136	NA	" "" Vanaema , kas pesa olli lehmasõimes ? "" "
137	NA	" "" Ei olnd ühti , ta saadanaing tükkis oopis sõime alla , "" seletas vanaema . "
137	NA	 Jälitasime vanaemaga mitu nädalat pruuni kana ega saanudki teada , kus pruun kana munel käib . 
137	NA	 Ja nüüd oli pesa käes . 
137	NA	 Mõtle , või sõime all ! 
138	NA	 Pruuni kana nimi oli Heroodes , selle kana tõi mulle usklik moor , kes elas kauges metsakülas ja käis minu katsikul , kui ma olin juba nelja-aastane . 
138	NA	 Et pruun kana oli suur ning kuri ja tappis poegi , siis pani moor talle lastetapja piiblikuninga nime . 
138	NA	 Kana kargas mulle kohe peale kinkimist selga ja tagus mind tiivanukkidega . 
138	NA	 Ta võttis aasta aega mul kõik võileivad käest ära ning lõi mu sääremarjad veriseks . 
138	NA	 Ta nägi välja nagu tõeline kotkas , laululinnu hirm . 
138	NA	 Võis arvata , et ta nokib toorest liha ja verist maksa , aga mitte tühist kartuliputru ning leivapuru . 
139	NA	 Tegelikult kingiti mulle kaks kana , Heroodes ja Tuiu . 
139	NA	 Kana Heroodes oli pruun , lühikeste tiibade , väikese harja , jämedate kintsude ning suurte jalgadega . 
139	NA	 Tal olid selged kollased silmad , kongis nokk ja silmatorkavalt suured ninasõõrmed . 
139	NA	 Tuiu oli must , paksu veripunase harja ja lühikeste jalgadega kana , vanaema kingitus . 
139	NA	 Kana Tuiu hoiatas mind hädaohu eest , kui ta nägi taeva all varest , kulli või lennukit . 
139	NA	" "" Tõrr ! "
139	NA	" Tõrr ! "" hoiatas ta mind . "
140	NA	 Võtsin vanaema põllest ükshaaval suuri pruune mune ja panin nad pikergusse korvi , mis seisis ukse kõrval pingi peal . 
140	NA	" Küsisin : "" Kus ema on ? "" "
141	NA	" "" Läks Kõliniitu eina kuivatama . "
141	NA	" Näed ju isi , et kuum päe paistab . "" "
142	NA	 See tähendas , et ema kõnnib mööda mättaid , reha peos , ja sikutab mätaste vahelt veest märga heina välja . 
142	NA	 Heina oli jõutud nii vähe teha , et iga peotäis kulus ära . 
142	NA	" Vanaema seletas : "" Siapõrsale andsin juba söögi ette , eks ma isi akkan ka minekud asutama , "" ja küsis : "" Kassa tuled ühes või jääd kodu ? "
142	NA	 Kui sa kodu jääd , võta jahutsenõust piima , levatüki ma panen pengi pääle kausi alla , siss ei saa kanad kätte . 
142	NA	" Kui sa ühes tuled , siss piab piima pudelisse panema . "" "
143	NA	" Ütlesin ruttu : "" Ma jään parem kodu , "" sest ma ei tahtnud heinamaal olla . "
143	NA	 Seal polnud midagi teha , vesi lainetas ja mättad kõikusid , võis ainult suure lameda kivi peal paakspuumarju veeretada . 
144	NA	" Vanaema läks sahvrisse ja tõi Manni välja : "" Seh , võta oma Mann ja ära sa kuskile ulkma mini . "" "
145	NA	 Kui ta majaust lukku pani , tuli kuurist hekslimasina alt välja suur , punane , lontis kõrvadega Tommi ning hakkas vanaema ümber kargama . 
145	NA	 Tema kõrvad valutasid tihti , ta hoidis siis pead viltu ja nühkis oma kõrvu kiunudes vastu maad . 
145	NA	" Teda pidi meelitama : "" Tommi , ilus koer , tule siia ! "" "
145	NA	" "" Tule siia "" pidi ütlema iseäranis magusa häälega ja seejuures oma kintse patsutama . "
145	NA	" Sõna "" ilus "" pidi ütlema harilikult , aga sõna "" koer "" venitama , muidu ei teinud Tommi sinust väljagi . "
145	NA	 Tal olid nii karvased tagumised kintsud , et tagantpoolt vaadates tundus , nagu oleksid tal kalifeed jalas . 
145	NA	 Kui ta tulema saadi , siis ta tuli ja lükkas ninaga kätt nagu koerad igavesest ajast igavesti . 
145	NA	 Talle võis roosad trikoopüksid jalga tõmmata , trippidega pihiku selga ajada ja siis teda tuba mööda tantsitada , või talle segatilku nuusutada anda või tema nina all tiku põlema tõmmata . 
145	NA	" Teinekord pidi uuesti meelitama : "" Tommi , ilus koer , tule siia , no tule siia ! "" ja Tommi tuli aga jälle . "
146	NA	 Vanaema võttis reha ja läks väravast välja . 
146	NA	 Tommi jooksis tema ees , vaatas üle õla tagasi , kas vanaema ikka tuleb , ning liputas saba . 
147	NA	 Ma jäin üksi õue . 
147	NA	 Kes oleks võinud uskuda , et alles eile sadas . 
147	NA	 Nüüd väreles õhk ja paksud kumalased sumisesid kingalille õites . 
147	NA	 Neid sai hõlpsasti vangi võtta . 
147	NA	 Kui kumalane lahkelt urisedes ronis sügavale õie sisse , tuli õis väljastpoolt kahe näpuga kinni vajutada ja kohe kostis seestpoolt vihast pirinat . 
147	NA	 Siis võis õie lahti lasta ja põrisev loom ukerdas sealt tagurpidi välja ning lendas minema . 
148	NA	 Tumesiniste õitega kingalillepuhmad seisid vaguralt akna all reas , nende õitest võis teha tanusid ja moonikupardele pähe panna . 
148	NA	 Nõnda muutusid need halastajaõdedeks ja nunnadeks . 
148	NA	 Kingalill oli huvitav lill , temast pidasin ma lugu . 
148	NA	 Kingalillede kõrval seisid valged ja roosad floksid . 
148	NA	 Need lõhnasid magusasti ja ärevalt , nende lõhn tuletas meelde midagi , mis meelde ei tulnud . 
148	NA	" Kui ma nendest mööda läksin , tegin alati : "" Puhh ! "" "
148	NA	" Maarjalilli ma aga ei sallinud , neid kutsuti "" mariienpluumid "" , nendel polnud mingisugust lõhna , ainult madal lihav vars puhvis õiega , ja kõik . "
149	NA	 Maja valvasid lilled , vanaema uhkus . 
149	NA	 Nende kõikide juured olid vanaema peost läbi käinud . 
149	NA	 Vanaema laiad punased käed kobestasid kevaditi mulda ja panid paigale lillepeenarde äärekive . 
150	NA	 Mõned lilled külvati koguni seemnest . 
150	NA	" Mõnedele oli vanaema ise nimed pannud , Vanatare Linda käest saadud valget kellukest kutsus ta "" Linda-lill "" , saialilli "" kulliküüned "" , sest saialille seemned pidid olema kulli küünte moodi . "
150	NA	" Ühe lille kohta ütles ta "" Ameerika ime "" , miks "" Ameerika "" ja miks "" ime "" , ei tea . "
150	NA	 Lill ise oli armetu . 
150	NA	 Peenikesed pikad rootsud tillilehetaoliste lehtedega , roosad , tumepunased või valged õhukeste õielehtedega õied otsas . 
150	NA	 Vanaemale ta meeldis . 
150	NA	 Seda lille külvati kapsamaale ja kartulisse samuti nagu moonegi . 
151	NA	 Mooniõitest tõusis mõru lõhn , iga õie põhjas asus must laik - kelle näpujälg ? 
151	NA	 Moonilõhn läks segi kartulipealsete ja umbrohu lõhnaga . 
151	NA	 Sellesse segunes pooltooreste õunte ja suhkruherneste maik , maamuld ja päike . 
152	NA	 Lauda otsa juures kahises haab , kanad suplesid rabarbrilehtede all mullas . 
152	NA	 Aialatid paistsid nagu hallid kriipsud läbi nõgeste . 
152	NA	 Värava kõrval ronis humal mööda pikki ritvu üles taevasse . 
152	NA	 ( Tapuridvad , tapuväädid , tapuaed , tapp . ) 
152	NA	 Majaotsa külge löödud pikkade roostetanud naelte küljes rippusid rehad , hobuserauad ja lehmapäitsed . 
153	NA	 Mulle maja ei meeldinud , kui ma üksi kodus olin . 
153	NA	 Akendest justkui vaatas keegi välja . 
153	NA	 Käskisin alati majaukse lukku panna ja jäin ise õue . 
153	NA	 Toas naksusid põrandad , kapiuks vajus iseenesest irvakile ja kapis läikis vihmavarju käepide . 
153	NA	 Kapi taga nurgas oli nähtud surnud vanaisa , see oli olnud nagu udukogu ja kohe laiali vajunud , kui kümneaastane ema näpuga sinnapoole näitas . 
153	NA	 Majast oli üldse vaja eemale hoida , kui teisi kodus ei olnud . 
153	NA	 Hea ikka , et see uks lukku pandi ! 
154	NA	 Lükkasin mustasõstra oksad laiali ja lipsasin peenarde vahele . 
154	NA	 Leidsin mitu kurki , need kuulatasid lihavate lehtede all nagu kalad jões . 
154	NA	 Pikergused , tumeroheliste selgade ja valgete kõhualustega . 
154	NA	 Mõned kullendasid justkui kogred . 
154	NA	 Kapsad ajasid lehti laiali , kapsaliblikad mängisid peenarde kohal . 
154	NA	 Rasked selged veetilgad seisid sinakatel kapsalehtedel nagu elavhõbe , liiguta ainult ja kohe veereb maha . 
154	NA	 Mustsõstrapõõsastest tõusis vänget lõhna , see segunes tillilõhnaga ja kuulutas kurkide hapendamist . 
154	NA	 Kukk hiilis ihuüksi marjapõõsaste all , ajas pea kuklasse , pani silmad kinni ja napsas alumiste okste küljest marju . 
154	NA	 Kukk ajas maiust taga . 
154	NA	 Marjad varisesid , kui põõsast puutuda . 
154	NA	 Musti sõstraid aeti harilikult talveks pudelisse nagu mustikaidki , nende peale suhkrut ei raisatud . 
155	NA	" "" Magus mari isigi ! "" öeldi . "
156	NA	" "" Must sõstar on põhjamaa viinamari , "" arvas isa . "
157	NA	" Küsisin võõraste inimeste käest : "" Mes on põhjamaa viinamari ? "" ja vastasin ise : "" Must sõstar "" . "
157	NA	" Ka varuküsimus oli mul olemas : "" Kis on põhjamaa papagoi ? "" "
157	NA	" Vastus : "" Leevike "" . "
158	NA	 Kargasin üle kitsa madala kraavi . 
158	NA	 Peenramaa ümber kaevati kunagi kraavid , et vesi ära jookseks , sest maa oli madal ja vesine , savipõhjaga . 
158	NA	 Mõnikord sai kartuli alles juunis maha panna . 
158	NA	 Tüma maa ei kandnud varem hobust . 
159	NA	 Seisin nüüd mesipuude taga pärnade all . 
159	NA	 Seal kasvasid mädarõigas ja murulauk , rabarber ja mesiohakad . 
159	NA	 Kolm mesipuud seisid reas , hallid ja vanad , tõrvapapiga paigatud katustega . 
159	NA	 Kahes elasid tugevad pered sees , kolmas seisis tühi . 
159	NA	 Tühi mesipuu ei olnud tegelikult tühi . 
159	NA	 Vahetevahel tõstis onu sellel mesipuul katuse pealt ära , ajas käe kopitanud kärgede vahele ning katsus midagi . 
159	NA	 Nüüd tahtsin ma järele vaadata , mis see on . 
160	NA	 Mesipuu külje all kasvas riba niitmata heina . 
160	NA	 Pikad puitunud timutid ja kasteheinad piirasid lennulauda , kus rammus hall sisalik end päikese käes soojendas . 
160	NA	 Sisaliku silmad läikisid , tema lühikesed jalad seisid harali , soomustega kaetud jäme saba kadus mustendavasse lennuavasse . 
160	NA	 Hingasin sügavalt sisse ja välja , mu kukal oli kange ning kulmud kortsus . 
160	NA	 Kartsin , kuid põrutasin jalaga kõvasti vastu maad , judinad seljas . 
160	NA	 Sisalik lipsas mesipuusse . 
160	NA	 Mis ma pidin tegema ? 
160	NA	 Pidin hankima sõjariistu , pidin sisaliku-koletise , sisaliku-lohemao ära tapma . 
160	NA	 Tõin aida seina najalt katkiste pulkadega reha ja hakkasin sellega vastu mesipuu seinu taguma . 
160	NA	 Hirmu pärast tagusin nii kõvasti kui vähegi jõudsin . 
160	NA	 Sisalik jooksis kärgede vahel ringi , sest seest kostis kõva krabinat . 
160	NA	 Kargasin iga kord tagasi , kui krabinat kuulsin . 
160	NA	 Tundsin , et kohe pääseb hääl hammaste ja keele vahelt välja , meeleheitlik iitsatus , ja seda kuuldes kukub mul reha käest maha , jooksen minema nii et maa tümiseb . 
161	NA	 Mu silmad klaasistusid , seisin mesipuust nii kaugel kui võimalik , kere ette kallutatud , juuksed silme ees , ja põrutasin rehaga kõigest jõust vastu seinu , katust ja lennulauda . 
161	NA	 Lõppude lõpuks lipsas sisalik mesipuust välja . 
161	NA	 Viskasin reha maha ja hüppasin röögatades tagasi . 
161	NA	 Sile , hall ja madal , sibas ta otsejoones kummulikeeratud käru poole . 
161	NA	 Ta oleks pidanud liikuma nii kiiresti , et poleks võimalik olnud arugi saada , kus ta parajasti on või kuhu ta kaob , aga millegipärast oli ta rohu sees üleni näha nagu üleskeeratav plekk-krokodill . 
161	NA	 Saba lohisemas , pea püsti . 
162	NA	 Olin julge laps , sisaliku ära ajanud laps , nüüd pidin ma selle eest ka midagi saama . 
162	NA	 Katsusin mesipuu katust pealt ära tõsta , nagu onu oli tõstnud . 
162	NA	 Katus paistis nii väike , aga oli raske nagu majakatus . 
162	NA	 Käed ei jõudnud teda kuidagi kinni pidada ja ta vajus mööda kõhtu robinal maha . 
163	NA	 Ma ei julgenud mitte kuidagi kätt paksude hallitanud kärgede vahelt sisse pista . 
163	NA	 Aga kui seal on veel mõni sisalik või mõni must kõva mardikas ? 
164	NA	 Lükkasin rehavarrega kärjed laiali ja nägin mesipuupõrandal keset koipuru ja läikivaid mesilasetiibu ühte kitsast pikergust ajalehepaberisse mässitud asja . 
164	NA	 Hoolimata sisalikest ja kärjekoidest tõusin kikivarvule ja ajasin käe nii sügavale kui vähegi ulatasin . 
164	NA	 Kui kuld , teemandid ja tarkade kivi juba käeulatuses , ei siis hooli kangelane enam koormahobustest , juhtkoertest , naistest , lastest ega oma kõhunahast . 
164	NA	 Mu jalad tolknesid õhus , kõhtu lõikas valusasti mesipuu õhuke terav äärelaud . 
164	NA	 Tundsin taruvaigu lõhna , mustad kusirautsikad jooksid mööda kolletanud ajalehte . 
164	NA	 Niiskuse käes pehmeks läinud paber ei krabisenud , puulehed ei kahisenud , sirts ei siristanud , kana ei kaagutanud . 
164	NA	 Midagi polnud kuulda ega näha . 
165	NA	 Paberi sees pidi olema raske ja õhuke ese , hoidsin seda kõvasti peos . 
165	NA	 Kõik jäi sinnapaika , reha ja mesipuu katus . 
165	NA	 Läksin marjapõõsaste ja jorjenite vahele kindlasse varjupaika . 
165	NA	 Siin oli maas m i n u jalajälgi , mustsõstraoksa küljes läikis pikk juuksekarv m i n u peast , lauatüki peal vedeles roostetanud suupill , m i n u sülge täis . 
165	NA	 Kus oleks veel julgem võõraid jõude vabadusse lasta ! 
166	NA	 Nägin paberi seest välja tulemas pikka külma noatera , tõelist sileda süsimusta peaga tapariista . 
166	NA	 Tera keskelt paistis sirge vagu . 
166	NA	 Teadsin väga hästi , misjaoks on seatapupussidel tera sees soon . 
166	NA	 Tera läheb siis libedamini kõrri , veri pole takistuseks ees , vaid jookseb mööda noasoont välja verenõusse . 
166	NA	 Kui seatapupuss oli kohtlane ning rasvane ja justkui käis pikkade valgete aluspükstega , siis see siin oli kaval , külm ja käis taljesse võetud nahkkuuega . 
166	NA	 Kui ta üldse puss oli ? 
167	NA	 Olin korraga segatud tumedasse loosse . 
167	NA	 Siinsamas oma koduõues sõstarde ja kurkide vahel , kanade silma all . 
167	NA	 Ühe ropsuga . 
167	NA	 Manni võis vanaema ööseks sahvrisse viia , piibud seisid vaguralt kapis paigal . 
167	NA	 Piibud ja Mann andsid mulle selgesti mõista , et ma olen alles laps , l a p s e k o n n , minu hirmud on minu eesõigus . 
167	NA	 Aga mis ma nüüd pidin tegema ? 
167	NA	" Võisin ju röökida : "" Nunnad ja mungad ! "
167	NA	" Vaarao ! "" , võisin jalga vastu maad lüüa ja nõuda : "" Noh ! "
167	NA	" Kas saab juba ! "" "
167	NA	 Võisin meelde tuletada lasteraamatu salmi : 
168	NA	 Palju õnne , Rosalinda ! 
169	NA	 Mingu nahk sul kõrgelt hinda ! 
170	NA	 Saagu sinust krae ja kinnas 
171	NA	 äriaknal suures linnas ! , 
172	NA	 kuid sellest polnud siin abi , see ei mahtunud neisse reeglitesse . 
172	NA	 See oli hoopis midagi muud . 
172	NA	 See polnud hirm , millega tasuks edvistada . 
172	NA	 Minu ees nätskel mullal lebas lihtsalt üks tarvitatud Saksa tääk . 
172	NA	 Kaugelt vaenuväljalt kaasa toodud . 
173	NA	 Siin-seal tõusis maast udusambaid , mis ulatusid taevasse , päike kord kadus ära , kord ilmus jälle välja . 
173	NA	" Udusambad seisid tanumas , valgus tuli läbi vine , valgus tõstis silme ette mitu pilti raamatust "" Eesti rahva ennemuistsed jutud "" : soome-ugri püstkodadest tõuseb suits otse üles , taevas ujuvad rüütlilossid , karjapoiss istub käsipõsakil kivi otsas , ahistus hinges , metsade ja maade keskel seisab pikaks veninud vanakurat , kelle selgroovagu mustendab . "
174	NA	 Lükkasin läikivat tera jalaga , mängitasin teda käes , silitasin tema siledat pead . 
174	NA	 Siis mässisin ma tema külmavereliselt tagasi paberisse . 
175	NA	 See polnud m i n u a s i . 
176	NA	" M i n u a s j a s t sain aimu alles 1964. aasta talvepäeval Tartus , mil jäätanud tänavatel liikus lumetuisk ja sööklarestoranis "" Võit "" tõusis paks kibe sigaretisuits lakke . "
176	NA	 Seina ääres aga istus eesti luuletaja Alliksaar nagu selle varakustuva päeva hing käsipõsakil hernesupitaldrikutega täidetud laua taga . 
176	NA	 Suitsuse lae all ujusid maailmalinnad . 
176	NA	" Ta vaatas otse enda ette ja kirjutas terava pliiatsiga kollakale paberipoognale : "" Mis saabub ja mida ma soovin , on jubedalt erinev . "" "
177	NA	 Tema truud pruunid silmad jooksid realt reale ja käe vari liibus tihedalt vastu lehte . 
178	NA	" M i n u a s i on raamatute "" Ankruhiivaja "" ja "" Tule ikka mu rõõmude juurde "" ilmumine , ajalehed ja päevauudised 1968. aasta augustis , noot Hiina valitsusele 1979. aasta pikal külmal talvel , niisamuti on m i n u a s i juunipühapäev 1979 Drottingholmis , kitsad siledad kruusateed roheliste nõlvade vahel ja suurejooneline külm taevasina iga hoiaku ja iga liigutuse taga . "
178	NA	" Linnalähedased supelskäärid heleda päikese all , "" Silja-Line'i "" ja "" Viking-Line'i "" kõrged reisilaevad tuhandete madalate purjekate ja mootorpaatide keskel , siis ikka harvemad ja harvemad saared , siis lagedad pühalikud kaljud , siis ulgumeri , kõle vesi valge taeva all , tundide viisi . "
178	NA	 Siis Pirita ja Lasnamäe , Tallinna suits . 
178	NA	 Kolmkümmend viis aastat Ristikivi luuletust : 
179	NA	 Läheksin küll , aga vesi on ees , 
180	NA	 vesi ja kõledad kaljud 
181	NA	 lausutud kerge rootsi aktsendiga . 
182	NA	 Olin nagu kell , väike ja võimas . 
183	NA	 Minu sees liikus tulevik . 
184	NA	 Onu sees oli hirm ärapeidetud Saksa täägi pärast , vanaema sees mure riigilaenu maksmise ja piimanormi pärast , ema sees ahastus suhkru ja palituriide pärast . 
184	NA	 Mina olin neile lohutus ja vandetõotus tuleviku käest . 
184	NA	" Mind nähes pidi onu aimama maameeste suuri palkasid ja paljusid peedipudeleid , ema sinist krimpleenkostüümi ja keemilisi lokke , vanaema pastelde asemel tenniseid , plastmassist prillitoosi , eesti rahvas "" Viru "" hotelli ja diskot , lifte ja elektripliite , värviteleviisoreid ja velvetfarkusid . "
184	NA	 Ükski rahvas ei või täpselt ette teada , mida ta lapsed talle tõotavad . 
185	NA	 Jõhkra muretusega kandsid viieaastased sitsikleite ja paigatud pluuse , kaugel ees ootasid neid džiiniaastad ja sametseelikuaastad . 
185	NA	 Mis sai selle vastu teha kolhoosibrigadir , kes vanaema peale sabotaaži eest kõige kõrgemasse kohta kaevata lubas ! 
185	NA	" Ma võisin kurjale brigadirile näidata laudanurga tagant keelt ja teha "" Pöö-pöö ! "" , minu silmist aga vahtisid talle juba ilmsüütult ning vääramatult vastu uued ja uhked kolhoosikeskused , KEK-id ja MEK-id , karpkalatiigid ja garaažid . "
185	NA	 Ka brigadiri puusärk paistis sealt , sest ta oli juba vana mees ja tema elupäevi tulevikuni ei jätkunud . 
185	NA	 Tema tulevik oli juba käes ja see oli omal ajal jõukatele peremeestele niisama väljakutsuvalt tema poisikesesilmist välja vahtinud ning madruseülikondades ja golfipükstes lastele ränki puhvaika-aastaid tõotanud . 
186	NA	 Viisin täägi mesipuusse endisele kohale ja punnitasin katuse peale tagasi , sealjuures tõmbasin küünarnuki marraskile ja lakkusin haige koha keelega üle nagu koer , olin kindel , et see võtab valu vähemaks . 
186	NA	 Võtsin maja vundamendi pealt lehmaketitüki , tõin toa tagant liivahunnikust traatora ja tühja õmblusmasinaõlikannu , kahmasin õuest pingi pealt Manni ja läksin kartulimaale . 
186	NA	 Madalates kohtades olid vaod veel vett täis , aga ülemises otsas , kõrgemal , mustendas vaopõhjas rasvane nätske muld . 
187	NA	 Oli täiesti vaikne , lehed ei liikunud , maa auras ja taevasse tõusis üha paksem hämu . 
187	NA	 Valge ümmargune päike paistis läbi selle sombu , varje ei olnud , ainult hallikas valgus ja niiske leitsak . 
187	NA	 Kartul oli ammu ära õitsenud , varte küljes rippusid rohelised munad , kartuli marjad . 
187	NA	 Kükitasin maha ja nüüd ei võinud mitte keegi mind näha . 
187	NA	 Ei brigadir ega Võtiksaare Riks . 
188	NA	 Pruuniplekilised närtsinud lehed tõusid üle pea , vänge kartulipealsete lehk lõi ninna . 
188	NA	 Valelik hilissuve ilm , kaugel eilsest tõsisest kargusest . 
189	NA	 Võtsin Mannil sinise villase kleidi seljast ära , ta oli sündinud vang , musta-hallitriibuline alandlik kogu . 
189	NA	 Ta vajus kartulivakku pikali , kuid seda ma ei saanud lubada . 
189	NA	 Ka ei tohtinud ta sattuda väljapoole ketiga piiratud maa-ala . 
189	NA	 Õhtu eest makstakse kätte hommikul ! 
189	NA	 Triibuline Mann pidi kaevama mulle kindlusekraave ja salakäike . 
189	NA	 Mererohi tema kõhus kõhises tasakesi ning tema kintsud tolmasid . 
190	NA	 Ma kaapisin tema kätega märga mulda . 
191	NA	 Mind piirasid lausikud maastikud , lehmakarjamaad ja kespõllud ning ähvardas südamereuma . 
191	NA	 Korterit minu jaoks pidi hakatama ehitama alles kahekümne seitsme aasta pärast . 
191	NA	 Seitsmeaastane Mati viskas parajasti oma küürus vanaema kiviga ja läks tuppa surmamasina skeemi joonistama . 
191	NA	 Ta on sellest kirjutanud . 
191	NA	 Nelja-aastasele Marile pandi jalga valged tuttidega põlvikud ja ta viidi Kadriorgu jalutama . 
192	NA	 Mina aga sidusin samal ajal Manni jalad sitkete timutikõrtega kinni ning viisin ta kuuri hekslimasina kasti , karistuseks ja õpetuseks . 
192	NA	 Ise läksin võtsin kaevu pealt kausi alt leiba . 
192	NA	 Leivakooruke lõhnas nii , et suu läks vesiseks . 
192	NA	 Mu käed olid paksu poriga koos ja leiva maik läks segi mulla maiguga . 
193	NA	 Kaevus läikis vesi nagu must kopeerpaber . 
193	NA	 Kopeeri ja keemilisi pliiatseid oli mul külluses , samuti nagu rohekassinist joonelist paberit , vanu rongipileteid ning rahakaartide kontse . 
193	NA	 Kui isa käis , siis ta tõi . 
193	NA	 Need kõik olid praegu toas luku taga nii nagu suhkur , sahhariin ja soolaräimedki . 
194	NA	 Kanad nägid , et ma söön , ja tulid joostes kaevu juurde . 
194	NA	 Viskasin neile küll leiba , aga kinni võtta ei viitsinud ühtegi , kuigi enamasti ma võtsin mõne just söömise pealt kinni . 
194	NA	 Kukk oli kogenum ja ei andnud ennast nii lihtsalt kätte . 
194	NA	 Kuke kinnivõtmine oli suursündmus . 
194	NA	" Selleks tuli teha pikki ettevalmistusi , lükata aidauks lahti , visata aidapõrandale teri ja kutsuda : "" Tip-tip-tip ! "" "
194	NA	 Kui kukk juba sisse läks , oli paras aeg uks kinni lüüa ning kukk sülle rabada . 
194	NA	 Ta küünistas ja rapsis , aga teda tuli hoida nii , et ta tiibu ei saaks liigutada . 
194	NA	 Siis võis näpuga katsuda kuke harja ja vaadata ta kõrva-auke , mis olid karvaste padjakeste all peidus ja millede käppimine kukke väga ärritas . 
194	NA	 Ta ajas silmad pahupidi ja lõõtsutas kurjalt . 
194	NA	 Tema süda tagus kõvasti . 
194	NA	 See ajas segadusse ja sundis teda rutem lahti laskma , kui tegelikult oleks tahtnud . 
194	NA	 Kuke süda võis hirmust lõhki minna . 
194	NA	 Kukk tundis midagi . 
194	NA	 Aga mida ? 
195	NA	 Mann ei tundnud midagi , see oli selge . 
195	NA	 Hekslimasinakastis kartsas olek ei mõjunud talle üldse , ainult pori tema kerel oli selle aja sees , kui ma sõin , ära kuivanud . 
195	NA	 Päästsin ta jalad lahti ja viisin ta kartulimaale tagasi . 
195	NA	 Lammutasin kindluse ära ja panin Manni kartuleid võtma . 
195	NA	 Vahetevahel pidi ta üritama põgenemist , et ma saaksin teda traadist ora ja kuullaagriga ähvardada . 
196	NA	 Kleepuvas hallis soojuses hakkasin ma hauda kaevama . 
196	NA	 Võisin ju vanaemale ütelda , et siga purustas Manni ära . 
196	NA	 Kui siga purustas ära minu botikud ja ühe elusa kana , miks ei või ta siis Manni ära purustada . 
196	NA	 Muutusin suureliseks , nuuskasin peedilehtedesse nina ja nuusutasin hiliseid rõikheinaõisi . 
196	NA	 Teadsin väga hästi , et ajan auku ainult peotäie mererohtu ja tolmu , miks see mind siis ringi vahtima sundis , mida ma kartsin ? 
197	NA	 Ajasin haua kinni ja kaevasin uuesti lahti , ma ei saanud ju Manni kartulimaale matta . 
197	NA	 Varsti hakatakse kartuleid võtma , vaod aetakse lahti ja koos odenvaldi kartulitega tuleb maapimedusest päevavalgele ka mahamaetud Mann . 
197	NA	 Minu käest küsitakse , kuidas Mann maa sisse sai . 
197	NA	 Vale tuleb välja . 
197	NA	 Valel on lühikesed jalad . 
198	NA	 Võtsin aida nurga kõrvalt labida ja läksin maja otsa juurde suure kontpuu alla . 
198	NA	 See oli vilu ja niiske koht , marjapõõsaste , õunapuude ja lillepuhmaste vahel . 
198	NA	 Siia ei olnud teistel asja . 
198	NA	 Siin seisis ainult see kontpuu ja kaapis talvel oma veripunaste okstega tagatoa akent . 
199	NA	 Raske oli kaevata , kontpuualune muld ei olnud kohev ega puhas nagu kartulivaos , vaid rohujuuri täis , raske ja pime , sinakasroosad vihmaussid vingerdasid mullakamakate sees . 
199	NA	 Küll nad hakkavad ka Manni peal vingerdama ! 
199	NA	 Kindlasti võtan ma ta varsti mulla seest välja ja vaatan , mis tast on saanud . 
200	NA	 Panin Manni selili auku ja ajasin mulla peale . 
201	NA	 Rohkem ei ole ma teda näinud . 
202	NA	 Võimalik , et kontpuujuurte vahel on tänini väike hall kivipea . 
202	NA	 Hakkasin kontpuualust maalappi kartma kohe peale seda , kui olin haua ära tasandanud , pelgasin painduvaid punaseid kontpuuoksi . 
202	NA	 Olin kalendrisabast lugenud , et Uuralite taga kasvab mets taigaa ja selles taigaas on inimesesööja puu . 
202	NA	 Ükskord näeb jahimees , et puu võtab tema koera kinni ja imeb koera liha kontide pealt ära , nii et ainult paljas luukere kõlgub okste vahel . 
202	NA	 Üks teine eriti ablas puu olevat aga ära söönud jänese , hundi ja väikese hiina vanamehe . 
203	NA	 Luusisin edaspidi tihti kontpuu ümber . 
203	NA	 Selle oksad kõikusid pahaendeliselt . 
203	NA	 Arvata võis , et nad varem või hiljem kellegi kinni võtavad . 
204	NA	 POLNUD VEEL VALGEKSKI LÄINUD , kuid meil emaga olid silmad juba pestud ja jalad kinni . 
204	NA	 Mulle pandi selga kahar traksidega flanellseelik ning seoti pähe valge rätik , ema kandis klaasnööpidega bembergkleiti ja kandiliste õlgadega pikka taljes kampsunit . 
204	NA	 Tema juuksed olid otsaeest kõrgesse rulli keeratud , külgede pealt ja tagant aga ulatusid sirgelt õlgadeni . 
204	NA	 Käes hoidis ta kahe sangaga mustast vakstust kandekotti . 
205	NA	 Astusin pika sammuga , mu sukad oli kaste märjaks teinud ja rätikusõlm lõua all läks ühtepuhku lahti . 
205	NA	" Siis jäin ema ette seisma , ajasin pea kuklasse ja käskisin : "" Seo kinni ! "
205	NA	" Noh , kas saab juba ! "" "
206	NA	 Läksin elus esimest korda l i n n a. 
206	NA	 Mul olid jalas kõvade kappidega pruunid sandaletid ja marssalikepike paunas . 
206	NA	 Mõtlesin murelikult ja edevalt , kas inimesed ikka aru saavad , et m i n a olen lõpuks välja ilmunud . 
207	NA	 Läksime läbi hommikuse udu mööda mitmesaja-aastast vankriteed , mille ühel pool ääres kasvas ilus hõre kaasik , teisel pool paks pime kuusik . 
207	NA	 Metsa maharaiumiseni ja maaparanduseni läks veel hulk aastaid . 
207	NA	 Mida kaugemale me kodust jõudsime , seda kõrgemaks muutus maa . 
207	NA	 Äkki lõppes mets ära ja algasid viljaväljad , nende keskel seisis suur hall talu . 
208	NA	" "" Nüüd oleme varsti suure tii pääl vällas , "" seletas ema ja pühkis rohutuustiga mu sandalette . "
208	NA	" "" Sii on Nurmissaare talu , kas tunned ära ? "
208	NA	" Sa oled siit vanaemaga müüda käind küll . "" "
209	NA	 Ma ei hoolinud üldse Nurmissaare talust , tahtsin rutem linna jõuda . 
209	NA	 Ema võttis mul koguni käest kinni , muidu ta ei võtnud kunagi . 
209	NA	 Mu kõht oli punnis , pea ümmargune , nägu roosa ja juuksed valged , rätik libises ühtelugu peast ära . 
209	NA	" Olime nagu kaanepilt raamatule "" Ema ja laps "" . "
209	NA	 Olin teel Moskvasse , Tallinnasse , Riiga , Võrru , Türile , Berliini , Leningradi , olin nii kuueaastane Oskar Luts kui ka väike Illimar , kuigi ma ei istunud vankris ja isa ei näidanud mulle piitsavarrega linnatorne . 
209	NA	 Päike paistis selgest taevast , udu vajus maha , pääsukesed istusid telefonitraatidel rivis . 
209	NA	 Meile tuli vastu Klaassilmaga-Kusti , hall kampsun seljas , kalifeed ja kalossid jalas . 
209	NA	" Ta ütles emale : "" Tervist , "" ema küsis , kuidas Mahta tervis ka on . "
210	NA	" Kusti hõõrus lõuga ja kurtis : "" Jääh' , misnd tervist või Mahta sai arstitõendi . "" "
211	NA	" "" Ah sai peris sihandse tõendi va ? "" päris ema kadedalt . "
212	NA	" Kusti luuras mütsisirmi alt ja urises : "" Nujaa noh , temal on jalasäärde pääl veresoonte laienemene või mes kurrat ta on . "" "
213	NA	" Ema arvas : "" No panevad ehk kergema töö pääle , peedipäälsid lõikma või linapeosi tegema . "" "
214	NA	" Kusti aga arvas : "" Jääh , kurrat ! "" ja uuris : "" Lähad linna va' ? "" "
215	NA	" Ema vastas mokaotsast : "" Nuujah . "" "
216	NA	" Läksime veel natuke maad edasi ja jäime seisma , ma küsisin : "" Ema , mespärast me nüid seisma jäime ? "" ja ema selgitas : "" Pussi uutame . "" "
216	NA	" Tema nägu läks äkki mossi ja ta sosistas mulle : "" Näe , kas põle ull , Piirissaare Ann tuleb oma Lainega ka pussi pääle . "
216	NA	" Ütle siss ilusti tere ! "" "
217	NA	 See Laine oli ema endine kooliõde . 
217	NA	" "" No on sel alles kõri ! "" öeldi tema kohta , sest tal oli väga kõva hääl . "
217	NA	 Ema läks Lainega koolis tülli , sest ükskord pidi ta haigele kooliõpetajale köömneteed keetma , Laine aga oleks tahtnud ise õpetajale teed pakkuda ja rääkis teistele tüdrukutele , et ema keedetud tee olnud lahja nagu taksikusi . 
217	NA	" Ema teadis rääkida , et Laine paneb suurest laiskusest ja lohakusest katkiste sokkide asemel terved labakindad jalga , keerab veel kindapärad julgesti saabaste peale ka nagu sokisääred , ise praalib : "" Perset kah ! "
217	NA	" Kis mind näeb ! "" "
218	NA	 Viljalõikuse ja kartulivõtmise ajal kostsid Laine sajatused läbi võsade ja padrikute ning tungisid saboteerijate ja tööpõlgurite haigevooditesse , tehes nende silmad valgeks ja lõuapärad kangeks . 
219	NA	 Meie poole tulid kaks naisterahvast , pikk ja kõhn , sirge selja ning teravate silmadega Ann ning lühike ja jäme , punnis näoga ja justkui hoopis ilma silmadeta Laine . 
219	NA	 Tema seelik oli eest pikem kui tagant , aga kindaid tal minu pettumuseks jalas ei olnud . 
219	NA	 Käes hoidis ta samasugust kahe sangaga vakstukotti kui minu emagi . 
220	NA	" "" Tere Hilda ! "" hüüdis Laine emale ja tegi väga lahke näo . "
220	NA	" Ema tegi niisama lahke näo ning vastas : "" Tere Laine ! "" "
221	NA	" Vinduvaid salatülisid nähes tulevad mulle ikka meelde need "" tere Hilda "" ja "" tere Laine "" . "
222	NA	" Ootasin , millal Laine hõiskab : "" Perset kah ! "" "
222	NA	" Selle asemel ta paristas : "" Hilda , kassa oled kuulnud , et Tõhu Mahta ei käi tüül ? "
222	NA	 Räägivad , et olla aige , aga kis seda usub ! 
222	NA	 Omal kintsud jämedad kui palgid ja nägu punetab pääs . 
222	NA	" Kas teesed piavad orjama ja tema kurat magab maas ! "" "
223	NA	" Ann manitses : "" No mes sina lõugad ! "
223	NA	" Kas sina teise äda tääd ! "" "
224	NA	" Lainel pritsis suust sülge , tema hääl muutus nutuseks : "" Kas näed nüid , Hilda , tema annab ikki kõigile õigust . "
224	NA	" Ema , kurat , kas sa piad ükskord oma lõuad kinni ! "" "
225	NA	" Ann lausus tasakesi : "" Küll surm nad kinni paneb , "" ja vaatas üle meie peade . "
225	NA	 Tal oli uhke nägu . 
226	NA	" Oldi vait , tammuti jalalt jalale ja kohendati rätikuid , kuni ema imestas : "" Nää , Ants juba tuleb ! "" "
227	NA	 Käänaku tagant sõitis välja lühike punane pika ninaga buss ja jäi meie juures seisma . 
227	NA	 Ronisime sisse ja ütlesime Antsule tere , Ann otsis seelikutaskust taskurätiku ning sealt seest raha . 
227	NA	" Emagi andis Antsule kakskümmend viis rubla ja lausus : "" Lapse võtan sülle . "" "
228	NA	 Olin vait ja hakkasin aknast välja vaatama . 
228	NA	 Eriti püüdsin vaadata bussi rataste alla , sest ühes kohas pidi tee peal olema asfalt maas . 
228	NA	 Tahtsin väga asfalti näha , kuid ei näinud mitte midagi peale kruusa ja rohu . 
229	NA	" Ants keeras ees rooli ja arutas : "" Nüüd saade riigipussiga linna , ää et Ants pussijuhiss edesi jäeti ! "" "
230	NA	" Laine itsitas : "" Sul on ju pailu raha küll ja rasva ka sellas , mes sii pussi riigistamene sinule tiib , "" aga Ants lausus pühalikult : "" Sii puss tähendas minule väega pailu . "
230	NA	 Ta tähendas minule pailu rohkem , ku' teie arvate . 
230	NA	" Siia on kõik minu jõud ja edesipüidmene sisse pantud . "" "
231	NA	" Mõne aja pärast jõudsime võsade vahelt välja , ümberringi tekkis orge ja künkaid , vahetevahel pidas Ants bussi kinni , siis tuli sisse võõraid inimesi , kõik hõikasid : "" Tere Ants ! "" ja Ants vastas : "" Tere no tere , vana kere ! "" "
231	NA	" Mõned pärisid , palju sõit täna ka maksab , ja Ants räuskas : "" Antsu taks on Antsu taks ! "" , tema must nahkkuub kägises ja kukal punetas . "
232	NA	 Vanamehed upitasid bussi suuri kompse ja rääkisid kõvade häältega . 
232	NA	" Mõned köhatasid ja küsisid viisakuse pärast : "" Ei tää , mes sii ilm ka tegema akkab ? "" , mõned otsisid raha püksivärvli vahelt ja mõned seelikusaba alt . "
232	NA	 Bussis keerlesid naftaliini , tolmu ja lehmalauda haisud . 
232	NA	" Ema ajas mõne kaugemalt-tuttavaga juttu , minu kohta öeldi : "" No kas sa näe ! "" ja küsiti , mis ma kodus teen . "
232	NA	" Vastasin tõsise jämeda häälega : "" Kanu munetan , "" selle peale naerdi natuke , aga pealiskaudselt ja murelikult , sest kõigil oli linnas asju ajada , linn aga jõudis üha lähemale ja lähemale . "
233	NA	 Asjad , mida ajada tuli , panid inimesi nihelema , nina nuuskama , pükse kergitama ja rätikuid kohendama . 
233	NA	 Mõnel oli võikäntsakas kotis . 
233	NA	 Kes võiga läks , läks kindlasti arstitõendit hankima , sest võid nagu varjati teiste eest . 
233	NA	" Kui ema käest küsiti , mis linna asja , siis ta vastas alati ühtemoodi , mokaotsast : "" Ah , piab aptiiki minema . "
233	NA	" Ema tervis põle peris ää . "" "
233	NA	" Ta ei julgenud üles tunnistada , et apteek on kõrvaline asi , et tegelikult peab ta lapse linna viima , muidu ei lase laps enam elada , vaid lõugab ööd ja päevad : "" Ema , lähme linna ! "
233	NA	 Ema , kunas me linna lähme ? 
233	NA	" Ema , miks me linna ei läha ! "" "
234	NA	" "" Vaata nüid oma linna ! "" sundis ema turtsakalt , sest ma olin tema kleidi eest täiesti kortsu istunud . "
235	NA	 Nägin läbi tolmuse bussiakna puulatvadest ja metsast piiramata sinist hiigeltaevast , ja alles seejärel järve orus ning maju mäekünka otsas . 
235	NA	 Nägin kõrgel taevas linde ja väikest valget poolkuud . 
236	NA	 Oli see vastukaja tõelistele linnataevastele kõrgete majakorruste akendes ? 
236	NA	 See suur taevas tekitas ärevust ja ärevus kestis seni , kuni bussist maha ronisime . 
236	NA	 Siis seisime järsku pika punase telliskivimüüri ääres ja mul oli ähmane lootus tunda juba nüüd masinakohvi , värskelt teritatud pliiatsite , metrootunnelite lõhna . 
236	NA	 Hakkasin virisema , sest see linn haises värskest hobusesõnnikust ja praetud pekist . 
236	NA	 Majad seisid reas nagu kastid . 
237	NA	" "" Nii madalad majad ongi või ? "" küsisin pahuralt ja ema nähvas : "" Sulle ei kõlba ka mette ükski asi ! "
237	NA	" Jumal , jumal küll , miks ma ometi siia tullin , oless võind parem omas kodus rahu olla ! "" "
238	NA	" Üksik hall "" Pobeda "" sõitis aeglaselt mäest üles , suured pärnalehed kahisesid , õuedest paistsid puuriidad ja luitunud kemmergud . "
238	NA	 Valged floksid lõhnasid läbi tarade . 
239	NA	 Hoidsin jälle ema käest kinni . 
239	NA	 Majad muutusid natuke kõrgemaks , inimesi tekkis tänavale rohkem . 
239	NA	 Nägin esimest korda elus tuvi , muruplatsi ja jäätisetuutut . 
239	NA	 Läbi muru jooksid sirged teed , teede ääres seisid pingid ja prügikastid , pinkidel istusid emad lastega . 
239	NA	 Lapsed sõid jalgu kooditades jäätist ja nende ees kõndisid paksud tuvid läikivate ning sillerdavate kaeltega . 
240	NA	 Posti otsast valjuhääldajast kostis lastekoori laul : 
241	NA	 Sa valmistu käima teed aastate pikka , 
242	NA	 sul kommunist eeskujuks eel 
243	NA	 - sest õpi ja tööta vaid rahva heaks ikka , 
244	NA	 sa , Nõukogu maa pioneer 
245	NA	 Mööda tippis siledaks kammitud peaga suur tüdruk , valge lehv patsis ja must põll ees , käes uus jäik portfell ning kimp astreid . 
245	NA	 Vahtisin üleõla tagasi ning ema vedas mind kättpidi järele . 
246	NA	" Jäin seisma , põrutasin jalaga vastu maad ja nõudsin : "" Kuulame laulu ! "" "
246	NA	 Istusime kitsale rohelisele pingile , päike säras taevas , liiv krudises teerajal , muusika möirgas ja koolilapsed läksid kooli . 
246	NA	" Nende portfellides peitusid uued puhtad eesti keele lugemikud , mis sisaldasid salapäraseid küsimusi : "" Mis pudenes Fedja seljakotist välja ? "" , "" Missugune kavatsus oli vanaisa Zahharil ? "" ja "" Miks vihkab kolhoositalurahvas kännustikke ja raiesmikke ? "" "
246	NA	 Pinalites kolksusid uhked kandilised klaassulepead paissulgedega nr. 11 , lugemikes räägiti Dagestani pioneerist-hobusekasvatajast Barasbi Hamgakovist ja kuulsast väikesest puuvillanoppijast Mamlakat Nahangovast . 
247	NA	 Olin korraga väga õnnelik , mu jalad kõlkusid , suu oli naerul . 
247	NA	 Tuvid kudrutasid , julge muusika täitis õhku , olin laps - rahva tulevik . 
247	NA	 Peaasi , et rahvas kärsituks ja pahaseks ei saa , kas ta jõuab ikka ära oodata , millal laste jalad ükskord maha hakkavad ulatuma . 
248	NA	 Valjuhääldaja üürgas , koolitüdrukute valged põlvikud välkusid põõsaste vahel , ema kotis oli kolmkümmend rubla raha , teda ei saadudki pooleks aastaks Pärnumaa turbarappa tööle saata , sest tal oli alla kaheksa-aastane laps . 
248	NA	" Ta sundis : "" Lähme nüid jälle edesi . "" "
249	NA	 Emal oli a s i a j a d a. 
249	NA	" Käskisin : "" Ema , osta mulle raamat ja vihik ! "" "
249	NA	" Ta lubas ebamääraselt : "" Eks näeb "" ja viis mind vägisi pargist ära , ära platsilt , kus ma olin iseäralikust , läbi keha voogavast õnnetundest maigu suhu saanud . "
249	NA	" Justkui saaksin ma peale seda lugeda lihtlabaseid salmikesi : "" Tipa-tapa , vaata , papa "" või "" Neile aga lavatsil mängib kukekese lõõtsapill . "" "
250	NA	 Tänava ääres seisis jäätiseputka , seal sees istus tüse vanamutt valge kitliga ja tema ees seisis terve torn tühje pruune vahvlitopsikuid . 
250	NA	 Ema küsis ühe rosina-koorejäätise , vanamutt võttis tornist kõige ülemise topsiku ja tõstis pikergusest plekknõust sinna sisse ühte valget asja , see oligi jäätis . 
250	NA	 Topsikule kerkis seda terve kuhi ja see kõik kaaluti kaalu peal täpselt ära . 
250	NA	 Siis sain ma selle endale . 
250	NA	 See oli tihe rammus koorejäätis , mis mustendas rosinatest . 
250	NA	 Panin väga imeks , et topsik on söödav . 
250	NA	 Mõtlesin , et ise saaks veel parema jäätise teha , kui oleks ainult rosinaid , lund ja vahvlitopsikuid . 
251	NA	 Ema vaatas üksisilmi minu jäätist ja neelatas . 
251	NA	" Nurisesin : "" Ema , ma'i taha änam , ta on sihande rasvane "" ja olin rõõmus , et ma sellest lahti sain , sest see hakkas ruttu sulama ja tilkus mööda sääri alla sandalettidesse . "
251	NA	 Ema suu läks naerule , ta võttis kähku minu käest jäätise ära ja hammustas mõnuga . 
251	NA	 Kõndisin , selg ees ja nägu ema poole ning vaatasin , kuidas ta sööb . 
251	NA	 Tema randmed olid peenikesed , kuid käed laiad , sõrmeküüned aga lühikesed ja pragunenud . 
251	NA	 Need ei läinudki päris puhtaks . 
251	NA	 Ta peenike piht ja päevitunud nägu paistsid siin hoopis teistsugused kui kodus või metsas . 
251	NA	 Ta sõi suuga aplalt jäätist ja silmadega teiste inimeste riideid ; vakstuninadega riidekingad jõudsid ta kannad juba punaseks hõõruda . 
251	NA	 Ta ei olnud kunagi automaattelefoni ega gaasipliiti kasutanud , ei olnud rongiga sõitnud , ta ei olnud merd näinud , ta ei olnud uksekella helistanud , ta ei olnud külmutatud kala söönud , ta ei olnud radiaatorit käega katsunud . 
252	NA	 Ta pühkis suu puhtaks , kohendas mu seelikut ja näitas mulle siis kirikut . 
252	NA	 See seisis rohelisel künkal ja nägi välja nagu võõralt maalt siia sattunud . 
252	NA	 Punane telliskivitorn tõusis külma põhjamaataevasse , vanad puud kohisesid tumedalt ja all orus jooksis oja , mille mustendavas käärus ujusid luiged . 
252	NA	 Vahtisin ahnelt ümberringi ja nägin torni otsas kukke . 
252	NA	" "" See kukk on nii suur kui vasikas , "" seletas ema . "
253	NA	 Sel hetkel oli meil üks jalg juba tulevikus . 
253	NA	 Ema võis kindel olla , et tiisikus , südamereuma ja keskkõrvapõletik mind maha ei murra , tema ise saab kõik oma importkingad , soome keele kursused ja Moskva-ekskursioonid kätte . 
253	NA	" Lähme jälle kirikust mööda ja ta lausub harjunult : "" See kukk on nii suur kui vasikas ! "" "
254	NA	 Olen südamest rõõmus , et mu lapsepõlv on möödas , et ma ei pea jälle ema käest kinni võtma ja ühest roheliseks värvitud aiaväravast sisse minema . 
254	NA	 Aga enne kui selle väravani jõudsime , pidime veel pika maa maha vantsima . 
255	NA	 Aia ääres kõndisid valged kanad ja saputasid tiibu , värava juurest viis tee pruuni puumajani . 
255	NA	 Õues seisid kõrged lauavirnad ning kruusa- ja kivihunnikud . 
255	NA	 Ema koputas ukse peale ; sees kukkus koer kurjalt haukuma . 
255	NA	 Enne kui uks lahti läks , kostis kobinat ja kolinat , ukse peale ilmus suur kandilise näo ja lokitud juustega naine , juuksed klambriga kõrva taga kinni . 
255	NA	 Esikuhämaruses seisis kõverate jalgadega madal , sile ja pruun taksikoer . 
255	NA	 Tal oli lai rind ja targad inimesesilmad . 
255	NA	 Tema ülemine mokk läks kavalalt kortsu ning kerkis nii kõrgele , et valged hambad ja mustad igemed paistsid . 
256	NA	 Naise nimi oli Senni , ta viis meid tuppa ja pani diivanile istuma . 
256	NA	 Meie selja taga seinal rippus pruunide põhjapõtradega vaip , ümmargusel jämedate jalgadega laual seisis savivaas astritega , laua kohal laes roosatas siidist lambivari , mille narmad tasakesi liikusid . 
257	NA	 Teisest toast paistsid läikivrohelise vatitekiga kaetud lai voodi ja kaks öökappi , teine teisel pool voodit . 
257	NA	 Puudus ainult ajalehte lugev karm , kuid hell isa , sukka kuduv prillidega vanaema ja klotsidega mängiv priske laps , siis oleks see olnud tõeline aabitsapildikodu . 
258	NA	 Taks tõmbus laua alla kerra ja jälgis meid kulmu alt . 
258	NA	 Kui ma jalgu kõlgutasin , haukus ta kõlavalt ning huviga . 
258	NA	" Senni pani laua peale klaasvaagna kommidega ning sundis mind : "" Võta kommi ja paku emale ka ! "" "
258	NA	 Need olid šokolaadikommid , mitte moosikaramellid . 
258	NA	 Olin ükskord juba okolaadi saanud ka . 
259	NA	 Ema istus sirgelt , kott süles . 
259	NA	" Senni kinnitas : "" Heino tuleb iga minut kodu , ega sul siis nii suur kiire ei ole . "" "
260	NA	 Jutt keeraski selle Heino peale ja Senni põsed läksid punaseks , käed puusa ning kõnetoon kurjaks . 
260	NA	" Ta käratas : "" Litsile tõi s a l l i ja mulle p a n n i ! "" "
261	NA	" Taks kargas püsti ja haukus jämeda häälega , abažuur tiirles lae all , ema vahtis piinlikult oma kinganinasid ja mina hüüdsin meeleheitlikult : "" Kas teil raamatid ka on ? "
261	NA	" Ma tahass raamatid ! "" "
262	NA	" Senni tõi mulle teisest toast ajakirja "" Eesti Naine "" . "
262	NA	 Kõige taga olid päris huvitavad pildid . 
262	NA	 Ühe pildi peal istus mitu naist ümber väikese laua , kohvitassid ees , kübarad peas , rebasenahad kaelas ja kõrge kontsaga kingad jalas . 
262	NA	 Need olid pahurad ja arad naised . 
262	NA	 Nad kartsid neid lõbusaid ja julgeid naisi , kes tegutsesid kõrvalpildil , rätikud kuklasse sõlme seotud , pikad püksid jalas ja labidad õlal . 
262	NA	 Ühed naised ei sallinud teisi . 
262	NA	 Argade naiste näod olid väikesed ja pännis , julgete naiste näod aga suured ja siledad . 
263	NA	 Muid pilte ma ei jõudnudki vaadata , sest taks kukkus uuesti larinal haukuma ja sibas esikusse . 
264	NA	 Sealt kostis kahinat ning ninanuuskamist , natukese aja pärast astus tuppa lühike siniste põskedega meesterahvas . 
264	NA	 Tema pea oli sile ja libe , mustad juuksed helkisid , nende vahelt paistis aga valge peanahk . 
264	NA	 Mehe kaelas läikis täpiline lips ja kui ta suu naerule tõmbas , paistsid kaks kuldhammast , üks ühest , teine teisest suunurgast nagu öökapid kahelt poolt voodit . 
264	NA	 See oligi see Heino , keda me ootasime . 
264	NA	 Ma teadsin ka , m i k s me ootasime . 
265	NA	 Ema pidi tema käest saama tõendi , et ta on riigile müünud ühe toore seanaha . 
265	NA	 Heino oli t u t v u s , ema sai t u t v u s e k a u d u seanahatõendi . 
265	NA	 Kes siis siga nülib ! 
265	NA	 No kes see niisugust asja enne näinud on ! 
266	NA	 Heino nägu paistis priske ja kaval , tema riietest tõusis magusat odekolonnilõhna . 
266	NA	 Kui Heino koju tuli , jäi Senni justkui väiksemaks , ta kadus ruttu teise tuppa , sealt tagasi tulles oli ta suu laialt veripunaseks värvitud ja juukselõks kõrva tagant ära võetud . 
267	NA	 Heino põristas näpuotsaga vastu lauda , tema nägu hiilgas . 
267	NA	 Ta tundus kardetavam , kui ta välja nägi . 
268	NA	 Kust võisin mina teada , et tõeline ärimees teeb raha mittemillestki . 
268	NA	 Esikust paistis paks pruun portfell , kus sees võiski olla see mittemiski , mida läks tarvis raha tegemiseks . 
268	NA	 Akna taga aga kõõlus kogu aeg peale Heino kojutulekut umbes minusuurune tüdruk . 
268	NA	 Ta sõi präänikut ja vahtis meid häbenemata aknast sisse . 
268	NA	 Vahetevahel kadus ta akna pealt ära , aga ilmus varsti uue präänikuga tagasi . 
268	NA	 Tema suunurgad olid präänikuglasuuriga koos , juustes tolknes lahtihargnenud lehv . 
268	NA	 Kui ta nägi , et keegi temast välja ei tee , hakkas ta näpuga aknaklaasi hõõruma , nii et see läbilõikavalt kriiksus . 
269	NA	 Heino vaatas kurjalt Sennile otsa , Senni ohkas sügavalt ja läks toast välja . 
269	NA	 Senni järel sibas taks ning napsas vallatuse pärast tema sääremarju . 
270	NA	 Akna taga säras selge ja sügav taevas , ukse vahelt imbus sisse praetud liha lõhna , selles toas aga seisis õhk paigal . 
270	NA	 Rohelisest siiditekist , okolaadikommidest ja ema näost võis aru saada , et küll siin majas võib olla palju raha , suitsupekki ja suhkrustunud moosi , villaseid kleite ja karakullkraedega palituid . 
271	NA	 Heino nägu seisis kogu aeg naerul , ta ei vaadanud teistele otsa , vaid seina peale või laua alla . 
271	NA	" Põlgasin Heino hiilivat silmavaadet ning Senni laia punast suud , aga ei osanud emale muud ütelda , kui : "" Akkame minema ! "" . "
271	NA	" Ema tegi "" kuss ! "" ja rääkis Heinoga edasi . "
271	NA	 See , mida ma tundsin , oli hoopis keerulisem sellest , mida ma oskasin välja ütelda . 
271	NA	" Teadsin väga hästi , et lihtlabaseid karjeid nagu : "" Ei taha ! "
271	NA	 Anna siia ! 
271	NA	 Lähme ära ! 
271	NA	" Ai-ai ! "" , muudab teistele mõjuvaks ainult röökimine , tönn ja kisa või siis vaiksed rasked pisarad , mis peavad aga hakkama tilkuma iseenesest ja on kurgus väga kibedad . "
272	NA	 Põrnitsesin toapõrandat ja liigutasin tasakesi jalgu . 
272	NA	 Üks jalg puskis nagu kuri pull teist jalga . 
272	NA	" Senni ilmus uuesti ukse peale , ulaka näoga tüdruk sabas , ja kamandas : "" Helju , korja oma asjad kokku ja minge õue ! "" "
273	NA	" Helju tiris diivani alt välja hüppenööri , kahmas ukse tagant nurgast palli ja kutsus mind : "" Tule , lähme ! "" "
274	NA	 Tal olid hõredad laiad hambad ja nii lühike kleit , et roosade trikoopükste sääred selle alt paistsid . 
274	NA	" Õues ta uhkustas : "" Aga meie akkame uut maja ehitama ! "" "
275	NA	" Poetasin mornilt : "" Aga mina oskan lugeda ! "" "
276	NA	" Ta uuris : "" Miks su emal poistekingad jalas on ? "" ja tegi näo , et ei hooligi lugemisest . "
276	NA	" Ta kutsus mind lahkelt ja salakavalalt : "" Tule , ma näitan sulle ühte asja ! "" "
276	NA	 Olin tähele pannud , et kui võõras laps niisuguse hääletooniga kutsub , siis ta tahab näidata kas kassiraibet , öökullitopist , oma halvatud vanaema , suurt sitikat tikutoosis või nõelussi pudelis . 
277	NA	 Me läksime puukuuri , ta lükkas seal sees ühe vaheukse lahti ja ma nägin ruumi , mille põrandal seisid suured kuhjad valget , halli ja pruuni lambavilla . 
277	NA	 Sealsamas kõrval vedeles ka lambanahku . 
277	NA	 Mõned nahad olid toored , need läikisid seestpoolt sinakalt . 
278	NA	 Me ei lausunud sõnagi , kuid hüppasime ühekorraga villahunnikutesse ja trampisime vihaselt ning põhjalikult , ninas vänge lambahigihais . 
278	NA	 Villad lendasid üle meie peade , nad täitsid terve selle ruumi . 
279	NA	 Võtsime peod villu täis ja loopisime teineteisele näkku . 
279	NA	 Mitu peotäit poistekingade eest ja mitu peotäit lugemise eest . 
279	NA	 Hakkasime lõõtsuma ja läksime higiseks , puristasime pesemata villu suust välja , silmad põlemas . 
279	NA	 Helju kahmas maast toore naha ja lohistas seda minu poole . 
279	NA	 Tõstsin samuti ühe raske toore naha otsapidi üles . 
279	NA	 Üks proovis teisele pihta saada . 
279	NA	 Kiljusime , kui läikiv rasvane nahk käsivarsi või jalasääri puudutas . 
279	NA	 Meie ümber põrisesid suured sinised kärbsed , mulle polnud siin kedagi appi tulemas , pidin ise enda eest võitlema . 
280	NA	 Jäin järsku seisma , hoolimata lähemale lohisevast toorest nahast . 
280	NA	 Tõmbasin käed kõvasti rusikasse , kulmud kortsu , silmad pilukile ja hambad nii irevile , kui vähegi võimalik . 
280	NA	" Sisistasin irevil hammaste vahelt : "" Metsavana tuleb ! "" "
280	NA	 See oli alati mõjunud , isegi suured poisid Rein ja Ain , kes mind seaaeda ähvardasid visata , panid käed taskusse ja läksid minema , kui nad mind nõnda tegemas nägid . 
280	NA	 Mina aga tundsin oma võidust mõnu , ajasin kõhu ette ja vahtisin uhkelt ühte punkti . 
280	NA	 Sain aru , et ma võin teisi midagi kartma panna , midagi , mida silmaga näha ei ole , ja et nad kardavad tegelikult mind ennast , aga mitte mingisugust metsavana . 
281	NA	 Kardeti minu silmateri , hambaid ja hambaigemeid , kardeti mind nagu märki mingisugusest elusaladusest , mida ma valitsesin otsekui kogemata leitud relva . 
282	NA	 Helju taganes ja näitas mulle keelt . 
282	NA	 Ta ei teadnud , kuidas olla ja tal paistis olevat kõhe . 
282	NA	 Ta pelgas tolmuseid sandalette , pruune niidisukki , kaharat traksidega seelikut , pluusi ja kampsunit - kõike , mis mulle kuju andis . 
282	NA	 Isegi õisilist pihikut , mille küljes tolknesid roosad tripid , isegi trikoopükse ja pesuriidest aluskleiti , sest nende sees leidsid varju liha ja veri , seljaaju ja peaaju , kondiüdi ja tulevik . 
283	NA	 Mu põsed väsisid ära , lasin käed rusikast lahti ja panin suu kinni . 
283	NA	" Helju pakkus lipitsevalt : "" Tahad , ma annan sulle paberist nuku . "" "
284	NA	" Kinnitasin armulikult : "" Tahan küll ! "" "
285	NA	 Tulime kuurist välja nagu sõbratarid kunagi . 
285	NA	" Mängisime isegi pallikooli ja ajasime juttu , vahetevahel ma siiski tuletasin meelde : "" Vaata , et sa nukut näitad ! "" "
286	NA	 Varsti läksimegi kööki ja Helju võttis kapisahtlist karbi , mille sees lesis pesuväel papptüdruk , sokid ja kingad jalas ning kleidivirn kõrval . 
286	NA	 Kleidiõlgadel ja -pihal tolknesid valged paberiribad justkui klemmid või klambrid . 
286	NA	 Nende abil pidi kleit seljas seisma . 
286	NA	 See oli uus ja puhas tüdruk , tugev nagu raamatukaas või värvipliiatsikarp . 
286	NA	 Ta isegi läikis natuke . 
286	NA	" Helju õpetas : "" Kui tal käsi otsast ära tuleb , siis pane süljega kinni ! "" "
286	NA	 Võtsin karbi kaenla alla . 
286	NA	 See oli minu vaevatasu , palk ja honorar . 
286	NA	 Et tühipalja hammaste irevile ajamisega teisi oma võimu alla saada , selleks läks niisamapalju jõudu tarvis nagu puude riitaladumiseks või ühe hingetõmbega üle õue jooksmiseks . 
286	NA	" Läksin tuppa ja nõudsin uuesti : "" Akkame minema ! "" "
287	NA	" Ema oligi juba püsti , mind nähes ehmatas ta : "" Püha jumal ! "" "
288	NA	" Senni sisistas Heljule : "" Kas sulle vähe on öeldud , et v õ õ r a i d l a p s i e i t o h i k u u r i v e d a d a ! "
288	NA	" Nüüd paneb isa sind keldrisse kinni ! "" "
289	NA	 Helju ajas küünarnukid laiali , tormas Sennit eest ära lükates välja ja rohkem ei ole ma teda enam näinud . 
289	NA	 Mind aga pandi peavangutuste ja hädalduste saatel võõra köögi võõras kolisevas silmapesukausis nägu , käsi ja jalasääri tolmust ning lambarasvast puhtaks pesema . 
290	NA	 Kui me lõpuks minema saime , saatis taks meid väravani ja tema silmavaade oli niisugune , nagu näeks ta kõiki läbi . 
290	NA	 Ema nägu õhetas - asi aetud , no mis nüüd viga ! 
290	NA	" Ta päris uudishimulikult : "" Mesasja te ometi tegite ? "" "
291	NA	" Ühmasin : "" Niisama mängisime , "" ja mangusin : "" Kas nüid ostame raamatu ja vihu ? "" "
292	NA	 Ema lendas linnutiivul , ta ei pidanud enam ette kujutama , kuidas ta teiste värava taga passib ja aralt teiste ukse peale koputab . 
293	NA	 Ema musta vakstukoti põhjas lebas nüüd kokkumurtud seanahanormi tõend varumiskontori pitsati ning juhataja allkirjaga . 
293	NA	 Läksime uhkelt mööda siledat südalinnatänavat . 
293	NA	 Mõned inimesed lükkasid meid kogemata ja mõnedele astusime me ise jala peale . 
294	NA	 Kõik vaateaknad läikisid , sest päike paistis ikka veel . 
294	NA	 Tundus , et nüüd ta jääbki paistma ja paistab igavesti . 
294	NA	 Tänavanurkadel puhus vilu tuul , olin esimest korda elus tänavanurkadel . 
294	NA	 Mõnes kohas seisid ümmargused kivipostid , kuhu oli kleebitud suuri lipendavaid kuulutusi . 
294	NA	 Mitmete poodide uksed avanesid tänavanurkadele , need poed asusid nurgamajades . 
294	NA	 Ka piimabaari uks avanes tänavanurgale ja sellest uksest läksime me sisse . 
295	NA	 Ümmargustel laudadel ootasid vaagnad ja vaagnatelt kerkisid tuhksuhkruga kaetud saiakeste mäed . 
295	NA	 Iga vaagna serval särasid kurjakuulutavad saiatangid . 
296	NA	 Istusime lauda ja silmitsesime saiu ning teisi inimesi . 
296	NA	 Kolm maanaist võtsid salamahti laua alt kotist pakse võileibu praetud munaga , sõid neid kartlikult ringi vaadates ja jõid odavat teed peale . 
297	NA	 Ruumis käis ringi mitu naist , mustad kleidid trimmis ümber ümmarguste kõhtude , pisitillukesed valged põlled ees . 
297	NA	 Kleidikraed olid samuti valged , lokitud juustes aga seisid püsti mütsisirmikujulised tanud . 
297	NA	 Need naised tassisid ringi suuri kobakaid puukandikuid kohvi- , tee- ja piimaklaasidega ning mossitasid oma kirsipunaseid suid . 
297	NA	 Nad kandsid jalas õmblustega siidsukki ja kalanahast kingi , selja taga aga lohises neil pikk kirju teekäik talutütrest bussikonduktoriks , bussikonduktorist nõudepesijaks ( soe ruum ja prii söök ! ) , nõudepesijast ettekandjaks . 
297	NA	 Õhtuti larpisid nad rasvast hapukapsasuppi ja lõikasid maialt pekki leiva peale või haugutasid kapi tagant nurgast prii peki ja küttepuudega alandlikuks tehtud korteriperenaist . 
297	NA	 Tuule ulgumine tänavanurkadel ei täitnud neid helge nukruse ega uute aegade eelaimdusega . 
298	NA	 Sain magusa tee ja kaks pehmet suhkrusaia , mu nägu läks heameelest laiaks . 
298	NA	 Kui ma saiade peale hingasin , tõusis väike magus suhkrupilv õhku ning laskus mu rinnaesisele . 
298	NA	 Kahju oli suhkrust ikkagi . 
298	NA	" Hoiatasin : "" Ema , vaata , et sa ei inga ! "" , hoidsin kahe peoga leige teeklaasi ümbert kinni ja tundsin saia suus sulamas , vanillimaiku ja pehmet õrna koorukest . "
298	NA	" Tahtsin saia süüa ja teed juua , pärast seda tahtsin saada raamatut ja vihikut , mida ma ka emale meelde tuletasin : "" Ema , kunas me raamatud ostma lähme ? "" "
299	NA	 Ema rüüpas klaasi tühjaks ja nokkis saiapuru näpuga taldriku pealt suhu , siis maksis ta ettekandjale raha ja me läksimegi lõpuks raamatupoodi . 
300	NA	 Pood tundus külm ja pime , seal seisid kõrged pruunid letid nagu karud . 
300	NA	 Trükivärvi ja pliiatsite lõhn pani mu ninasõõrmed ahnelt liikuma . 
300	NA	 Musta-valgeruuduline vana kivipõrand läikis külmalt , täiskritseldamata kaustikute virnad rõhusid südant ja panid käed sügelema . 
301	NA	 Kas siin võis olla sõjasangarite elulugusid ja rahvaste muinasjutte ? 
301	NA	 Kas siit võis saada teateid kuningas Herodese ja Naatsareti Jeesuse kohta ? 
301	NA	 Kas siin sõudsid väljamõeldud pilved kujuteldavate linnade kohal ? 
301	NA	 Kas vihm trummeldas , kas lumi tuiskas , kas lipud lehvisid ? 
301	NA	 Kas siin tunti Raamatu-Mendelit ja Isaak Landauerit ? 
302	NA	 Kõrgemad riiulid kadusid otsipidi hämarusse ja see hämarus tuli otsekui raamatutest endist . 
302	NA	 Ma ei teadnud , kuidas raamatuid tehakse ja kes neid õieti teeb . 
302	NA	 Olin vanas ilma kaanteta emakeele lugemikus näinud kahe mehe ja ühe naise näopilte . 
302	NA	" Üks kandis valget lille rinnas ja luuletas : "" Tõmbtuul . "
302	NA	" O tõmbtuul . "" "
302	NA	" Teise nägu oli kõrk ja noor , tema luuletas : "" Ma sõuan merel ja sõuan . "
302	NA	" Üht saart mina otsin sääl . "" "
302	NA	" Kolmandal olid selged silmad , tema luuletas : "" Mu kevad algab pääle jõulu juba "" Olin nendest nägudest käega üle libistanud ja neile peale hinganud , olin omaette sosistanud : "" Henrik , Gustav , Marie "" ja pilte kassile nuusutada andnud ning kassi jalaga löönud . "
303	NA	 Kõik oli muutunud , sain ma aru . 
303	NA	 Suur sõda oli maailma teiseks teinud . 
303	NA	 Võib-olla valmistatakse raamatuid nüüd vabrikutes ja tehastes ? 
303	NA	 Aga kes valmistab ? 
303	NA	 Mina ei teadnud ja keegi ei teadnud . 
303	NA	 S e e kõik on nii ammu olnud . 
303	NA	 Ma ei saa s e d a kunagi näha . 
303	NA	 Ma ei teadnud , m i d a ma näha tahan . 
303	NA	 Midagi , mis meenutas lehtkullalehti , millega rohitseti lehmi ja mis seisid lauluraamatu vahel . 
303	NA	 Musta vihmavarju hõbekäepidet ja külma luutäringut , mis ennustas õnnetust või õnne . 
304	NA	" Omaenda tulevikku , mille välisteks ja juhuslikeks märkideks peavad saama ühel eluhetkel kaks pliiatsit , üks pastakas , pliiatsiteritaja , punane , roheline ja hall kaustik , soditud paberilehed , lahtine raamat - C. Malaparte "" Die Haut "" , kaugel märja aknaklaasi taguses hämaruses aga ühe trammi tuled . "
305	NA	 Ema viis mind leti äärde , tõusin kikivarvule ning nägin klaasi all suuri õhukesi lasteraamatuid . 
305	NA	" Ema käskis : "" No näita nüüd isi , mihandst raamatud sa tahad ! "" "
305	NA	" Küsisin : "" Kas mõne siis jutud ka on , või on ainult salmid ? "
305	NA	" Salmisi ma ei taha ! "" "
306	NA	 Keskmises raamatus pidi olema jutt , see raamat keerati paberisse . 
306	NA	 See maksis üks rubla kuuskümmend viis kopikat ja selle kaane peal oli rohelise veoauto pilt . 
306	NA	 Autos sõitsid lapsed , üks poisike lehvitas väikest punalippu , kaugel paistis valgeid hooneid ja kõrgeid vabrikukorstnaid , mis ajasid paksu musta suitsu välja . 
307	NA	" Raamatu pealkiri oli "" Sõit mustikametsa "" . "
307	NA	 Ma ei teadnud veel , et selles raamatus on üheksateist suurt pilti ja et kõige põnevam pilt on see pilt , mille peal kõik lapsed metsas lõunat söövad . 
308	NA	 Nad istuvad keset mustikavarsi kändudel , kõige suurema kännu otsas seisab toidukorv , lasteringi keskele on laotatud valge lina toidupoolisega ja see on väga huvitav , mida nad söövad . 
308	NA	 Neil on kaasas palju külma piima jämedates sinakates pudelites ja pehmeid sarvesaiu ning hiigelsuuri vorstivõileibu , mis panevad pildivaataja suu vett jooksma . 
308	NA	 Ka paha Tiit joob kruusist piima . 
308	NA	" Lasteaiatädi Salme aga kiidab parajasti : "" Olete hoolega töötanud . "
308	NA	" Nüüd maitseb ka toit hästi . "" "
309	NA	 See raamat ei ole maailmast kadunud . 
309	NA	 Keldrites , pööningutel ja kappides hoiab ta vapralt alles oma üheksatteist suurt pilti ja väikest lihtsat sõnumit headest ning halbadest lastest . 
310	NA	" Tonksasin emale külge ja nurusin : "" Aga vihk ! "
310	NA	" Sa pidid ju mulle vihu ka ostma ! "" "
311	NA	 Läksime poe teise otsa , samasuguse kõrge leti äärde . 
311	NA	 Tõusin jälle kikivarvule ning nägin letiklaasi all väikesi ja suuri joonistusvihikuid ja siniste kaantega harilikke koolivihikuid . 
311	NA	 Seal seisid ka värvipliiatsikarbid ja üks oli isegi kahekorruseline . 
311	NA	 Otse selle karbi taga seisis poemüüja , pruun kleit seljas ja puust pross rinnas . 
311	NA	 Ta suu ümbert jooksis laiali palju väikesi kortse . 
312	NA	 Ema küsis ühte ruudulist vihikut ja ühte väikest joonistusvihikut , aga müüja ei kuulnudki . 
312	NA	 Me ootasime natuke aega ja ema küsis uuesti . 
312	NA	" Müüja vaatas aknast välja , katsus oma prossi ja kähvatas : "" Maalastele meie vihikuid ei müü ! "" "
313	NA	 Ema jäi vait ja astus alandlikult leti eest kõrvale . 
313	NA	 Tema suunurgad vajusid alla , nägu ja kael läksid punaseks . 
313	NA	" Ta lükkas mind tasakesi sellest letist kaugemale ja pakkus , nagu poleks häda midagi : "" Tule lähme ostame sulle viil ühe veikse raamatu . "
313	NA	" Kas tahad ? "" "
314	NA	" Läksime raamatuleti ette tagasi ja kõrgelt pimedalt riiulilt toodi meie jaoks alla ttehhi muinasjutt "" Kuidas Jaromil oma õnne leidis "" ning pakiti eelmise raamatuga ühte paberisse . "
315	NA	 Pärast seda läksime mööda tuulist tänavat ja puud kohisesid raskelt . 
315	NA	 Vehkisin kätega ning astusin pikal sõjakal sammul , mu sandaletid klobisesid ja põlved välkusid seeliku alt vihaselt . 
315	NA	 Vihikumüüja pidi alles nägema , mis saab ! 
316	NA	 Bussis istudes püüdsin jälle rataste alla vaadata , et asfalti näha , aga kõik asjata . 
316	NA	 Ikka ei näinud . 
316	NA	 Metsade tagant veeres välja suur punane kuu , vahtisin seda kuud ka siis , kui olime juba bussist maas ja läksime mööda metsavaherada , sest sealtkaudu oli otsem . 
317	NA	 Kord tundus õhk külm , kord soe , udu oli maas ja metsa alt kerkis märja mulla lõhna . 
317	NA	 Võtsime jalad lahti , külm vedel pori lirtsus varvaste vahel . 
317	NA	 Kahel pool teerada seisid jämedad lapilised kasetüved , üks tüvi oli inimese nägu . 
317	NA	" Ma nõudsin : "" Ema , ma tahan iis minna , tule sina sella taga ! "" "
318	NA	 Läksime maanteest ikka kaugemale , kadusime ähvardavate metsade , põllupeenarde ja veriste uusmaatükkide rägastikku . 
318	NA	 Haavalehed kahisesid , metsaservas seisid seenetanud puuriidad ja meie köögis põles latern . 
318	NA	 Pajast tõusis halli kartulikeeduauru . 
319	NA	 Vanaema istus küürakil pliidisuu ees raiepakul ja ei pannud meie tulekut tähelegi . 
319	NA	 Köögipõrandal vedelesid pruun kana Vana-Pruun , must kana Varesepää ja kollasekirju kana Sõber , kõigil pead otsast ära ja kõrid lõhki . 
319	NA	 Pead vedelesid vanaema jalgade ees maas . 
320	NA	 Siis ajas vanaema ennast ohkides sirgu ja nägi meid . 
320	NA	" Tema nägu punetas ja silmavalged välkusid : "" Tullin lehmaga kodu ja vaadasin , mes asi sii ometi on - kopli mulgu juures kiviaid verd täis , ja kanapää tii pääl maas . "
320	NA	 Ma käänan isi oma kätega sel tõhusaadanal kõri kahekorra . 
320	NA	" Ma ta kuradi kätte saan ja soolikad kurguaugust välla kisun ! "" "
321	NA	 Kui vanaema needis ja sajatas , liikusid tema kampsunirinnaesisel mõned valged udusuled . 
322	NA	 Tõhk oli kanaverega maiustanud , aga kered ja pead vedelema jätnud . 
322	NA	" Vanaema arutas : "" Oless va Pikk-Rõõt viil elus , ma kutsuss ta siia . "
322	NA	 Rõõt mõistis kiik loomad ära nõidu . 
322	NA	 Mul on eluaa silme iis , ku Rõõt tulli Suuresaare tallist välla , must rätik pääs ja valge nirk õla pääl . 
322	NA	 Siss va Suuresaare Jaan pandis nirgi Rõõda päarätiku sisse ja lõi ühessa korda vastu talliseina . 
322	NA	 Siss änam nende kanu es murta . 
322	NA	" Rõõt es tiigi kedagi , a' nirk tulli isi urkast välla ja pandis Rõõda körtsikut müüda üles ku' üks kera . "" "
323	NA	" Vanaema lükkas kolme kanapea alla valge laia laastu , läks trepi peale ja kutsus : "" Tommi ! "
323	NA	 Tommi ! 
323	NA	" Tommi ! "" "
323	NA	 Seisin vööruses tema selja taga ja kuulsin , kuidas Tommi näris õues raginal Vana-Pruuni , Varesepää ja Sõbra päid . 
324	NA	 Ema oli vana halliks higistatud kaenlaalustega kleidi selga pannud ja hakkas murtud kanu kitkuma . 
324	NA	 Ega siis ometi sulgi tohi lasta raisku minna ! 
324	NA	 Vanaema istus raiepakul , kirju kana jalgupidi käes , ema aga lävepakul , must kana põlvede vahel . 
325	NA	 Ronisin ema kõrvale lävepakule ja võtsin uued raamatud sülle . 
326	NA	" Vanaema küsis : "" No mes siss linnas olli kah ? "" "
327	NA	 Jäin vait ja tuletasin kõike meelde , aga ma ei osanud sõnadesse panna sinist taevast , igavest päikesepaistet , pidulikku pioneerilaulu , punast telliskivikirikut ega raamatupoeõhku . 
327	NA	 Ma ei osanud linna kirjeldada . 
327	NA	" Sattusin ahastusse ja purskasin : "" Suur kuu paistis õhta ! "" "
327	NA	 * 
328	NA	 VANAEMA VISKAS KIRJUSID SULGI korvi ja seinal liikus tema pea vari . 
328	NA	" Küsisin tungivalt : "" Kas te tahate , ma loen teile ette ? "" "
328	NA	" Lõin lahti raamatu "" Kuidas Jaromil oma õnne leidis "" ja lugesin pühalikult : "" Muiste asus orus vilets hurtsik . "
328	NA	" Selles hurtsikus elas söepõletaja oma naise ja seitsmeaastase pojaga "" "
329	NA	" Ma ei sallinud , et vanaema vahetevahel kana kõrvale pani , püsti tõusis ja puid pliidi alla toppis või pajakaane järsku üles tõstis ja kartulitele ütles : "" No te kurjadvaimud olete nüid küll kiia saand nii et seda nägu . "" "
329	NA	 Tõstsin sel puhul kurjalt häält : 
330	NA	" "" Kui maa vahetas oma õitsva rüü ja kattus koltunud lehtedega , laulis Jaromilgi oma lilledele kurbi laule ! "" "
331	NA	" Vanaema pahandas : "" Mes sa ometi rüügid ! "
331	NA	" Me oleme elus inimesed , ega me mõned surnud põle , kis ültse ei liiguta ! "" "
332	NA	 Pilte vaadates jäin ma aga vait , uurisin väikest suurte silmadega Jaromili , kes Mustas metsas vilet puhus ja seitsmeks aastaks haldjariiki sattus , ning nuusutasin salamahti ilusamaid pilte . 
332	NA	 Sel ajal kasutasid teised juhust ja hakkasid juttu ajama . 
332	NA	" Ma ei saanudki enam neile ette lugeda , sest järsku öeldi vöörusest : "" Küll kaselehed kolletavad tänavaasta vara ära . "
332	NA	" Tere jõudu ! "" "
333	NA	 Ema nägu läks teiseks , Tommi tormas lõõtsutades kööki ja lõi sulekorvi ümber , köögiukse peal seisis isa nagu lendur , nahkne mootorrattasõidumüts peas , tema jope krudises ja otsaees läikisid suured prillid . 
333	NA	 Tal oli seljakott seljas ja must mõlkis pappkohver käe otsas . 
334	NA	 Isa tuli Kaansoo meiereist komandeeringust . 
335	NA	 Kargasin püsti ja jäin seisma kui post , raamatud käes . 
335	NA	 Võib-olla isa juba teadis , et ma olin eile Tommi tahatuppa sängi kutsunud ja talle oma õisilise pihiku selga pannud . 
335	NA	 Koera ja kassi ei tohi käperdada , sest koera ja kassi keele küljes on laiussimunad , samuti nagu maast võetud asja küljes , hoiatas isa alati . 
336	NA	 Isa silmad vaatasid kurvalt ja kavalalt ja nägid ka seda , mida näha ei võidudki . 
336	NA	 Ta armastas palavalt bensiini , elektrivoolu , õunapuuõisi ja automootorit . 
336	NA	 Tema raskes rohelises seljakotis peitus ikka mõni aku , kas laadimisele viidav või laadimiselt toodav . 
336	NA	 Isa säärikud jätsid Eesti teedele kalasabamustrilisi jälgi , need viisid teda ikka kaugemale tema valgest sportülikonnast ja täpilisest lipsust , mida päevapiltidelt veel näha võis . 
337	NA	 Kevaditi õitses tema auks arutu hulk noori õunapuid võõrastes aedades , kuhu ta nad nagu möödaminnes istutanud oli . 
337	NA	 Ta leidis , et kui inimesel on kevadel pool tundi vaba aega , siis jõuab inimene selle ajaga õunapuu istutada , siis on jälle üks õunapuu maa peal rohkem . 
338	NA	 Isa uskus , et kasuliku ja ilusaga saab võidelda kahjuliku ja inetu vastu . 
338	NA	 Pojengidega nõgeste vastu , õunapuudega lepavõsa vastu , virkusega laiskuse vastu , mesilastega kirpude vastu . 
338	NA	 Kus meiereis ta ka kevadisel ajal komandeeringus ei olnud , ikka istutas ta meierei aeda mälestuseks õunapuu , talvisel ja suvisel ajal ta aga arutas , kui ilus võiks selle meierei aed olla , kui seal ka mõni noor õunapuu kasvaks . 
339	NA	 Oma haamrivarred ja plekikäärid värvis ta kas roheliseks või punaseks , sest lootus ja armastus on roheline ja punane . 
339	NA	" Halli ja pruuni värvi ta põlgas ja ütles halli kohta : "" All värv on nii irmus , et pää akkab valutama ! "" "
339	NA	" Pruuni kohta aga arvas : "" Pruun värv on viil irmsam , tuletab paagatand verd miilde ! "" "
340	NA	 Kui isa komandeeringusse läks , tuli teda sealt kaua tagasi oodata , kuu või kaks ühtejärge ; kunagi ei läinud ta ühte ja samasse kohta , vaid saadeti iga kord ise maanurka , ükskord Elvasse , teinekord Otepääle , mõnikord Karksi-Nuia , vahel Türile või Valgjärvele . 
340	NA	 Kui teda üldse enam oodata ei teatud , kui ta oli parajasti juba täiesti ära unustatud , siis ta alati just tuli . 
340	NA	 Võis arvata , et ta tuleb Koplimetsa poolt , kuid ta tuli hoopis üle luha . 
340	NA	 Mõtlesid , et ta jättis mootorratta seekord Rätsepale , aga jättis hoopis Allikule . 
341	NA	 Läksin isa järel tahatuppa ja jäin ukse peale seisma - tahtsin näha , kas ta kohvri ka lahti teeb ja tundsin uhkust tema nahkjope , lendurimütsi ja bensiinihaisu üle . 
341	NA	 Sealjuures nühkisin õlaga uksepiita ja nohisesin kõvasti . 
341	NA	" Isa võttis kohvrist välja luitunud presentportfelli , pani selle lauale , vaatas üle õla ja arutas justkui omaette : "" Kui laps nõnda kõvasti nohiseb , siss on tal polüibid ninas . "
341	NA	" Tuleb lapsega tohtre juure minna , saab näha , kas tohter lõikab nina maha . "" "
342	NA	 Ohkasin ja jätsin nohisemise järele , seda kõvemini nühkisin aga uksepiita , uksesimsilt kukkus kopsatades alla roosa maasikaseep , mis sinna tagavaraks oli pandud . 
342	NA	" Isa käratas : "" No kas nüid põle nali ilma sabata ! "" "
342	NA	" Õnneks ilmus ka ema tahatuppa , tuli võeti üles ja isa sosistas emale tüütuid igavaid lauseid , nagu : "" Võikastist kruustangid kaduma läind Avanssi antasse juustu ja või näol Juustumeistrel nägu lai nigu kuu , isi kange punane "" "
343	NA	" Ema rääkis : "" Heino naine ilusti riides küll . "
343	NA	" Kartulivõtt akkab varsti Einaga ka igavene äda Hans mudku viriseb aga kallal , nii põle ää ja naa põle ää "" "
344	NA	 Rääkides seisid ema silmad samuti kui minulgi presentportfelli ja kohvri peal . 
344	NA	" Isa uuris meid mõlemat kavala ning lahke pilguga , ise aga põlastas : "" Kas põle Heino elu irmus , piab eluaeg loomanahku mõõtma , käed omal rasvaga ukas , teevad raha ka rasvasess "" , samal ajal tegi ta portfelli lahti ja tõstis sealt seest välja jalgrattakella , jalgrattapumba ja kummist karu . "
344	NA	 Karu susises ning viuksus isa käes , kell tilises ja pump ohkas . 
344	NA	 Kogu tuba muutus teistsuguseks , toolid lömitasid laua ääres , kapp jäi kössi , peegel läigatas kurvalt . 
344	NA	 Tuppa tungis mootoriõli , bensiini ja keevitusleegi lõhna , metall ning kumm ajasid puule ja riidele hirmu peale . 
344	NA	 Mu silmad lõid särama , ma tundsin , et jalgrattapumbal ja keevitusprillidel on palju rohkem jõudu ja tulevikku kui kangasugadel ja villakraasidel . 
345	NA	 Muutusin ülbeks nagu alati , kui isa koju tuli . 
345	NA	 Ajasin koera toast välja , toobist vett juua mul ka ei kõlvanud , jõin kohvitassist , rääkisin teistega ametlikul toonil , keelasin ja käskisin ning olin ise kindel , et minu keeldude ja käskude tõttu kõik toimubki . 
345	NA	 Muidu jätaks vanaema liha supi sisse ilmtingimata tooreks , kellapommi ei tõmmataks üles ega puhastataks lambiklaasi . 
345	NA	 Keegi ei näeks vaimuvalgust , sest ainult mina näitan neile seda . 
345	NA	 Ma muutsin maailma pidulikuks kahe tömbi reaga , mida ma oma silmadega raamatust lugesin : 
346	NA	" "" Meil rajatud juurviljaaed , "
347	NA	" see hoolt meilt nõuab kogu aeg . "" "
348	NA	 Tahtsin neid ridu nii ruttu kui võimalik isale ette lugeda , sest need olid lühikesed - pikemaid isa ei viitsiks kuulata , ta läheks eest ära . 
348	NA	 Vaatasin üksisilmi isa suuri paljaid meelekohti ja kongis nina ning ootasin , et ta ükskord ometi ühte kohta paigale jääks , laua äärde või ahju juurde istuks , siis saaks lugeda : 
349	NA	 Me , sanitarid , valvame , 
350	NA	 kas hästi endid pesete . 
351	NA	 Isa aga kõndis kogu aeg toas ringi , ta võttis jope seljast ära ja tõstis portfelli , kohvrit ning seljakotti siia-sinna ning otsis kohta , kus nad tee peal ees ei oleks . 
351	NA	" Ta võttis püksitaskust järsku tikutoosi , krõbistas seda ema kõrva ääres ning küsis ema käest õhinal : "" Kas kuuled , Hilda ? "
351	NA	 Kas nüid kuuled ? 
351	NA	" Kas arvad ära , mes siin on ? "" "
352	NA	 Neelasin silmadega isa ruudulist särki , halle kalifeesid , mille tagumikul läikisid nahklapid , kirsasaapaid ja tikutoosi , mida ta ettevaatlikult peos hoidis . 
352	NA	 Ta tegi selle lahti ja seal olid kõigest õunaseemned . 
352	NA	" Isa kiitis : "" Niid nigu väha kumera otsaga on sibulad , aga kassa näed , niid suured jüsku laperikud on trebuud . "" "
352	NA	 Ta rõõmustas ja tema silmad vaatasid kaugele meist läbi . 
352	NA	" Ta arutas : "" Kas põle imelik , et siin minu taskus on terve õõnapuuaid . "
352	NA	" Iga siimne siis on suur unik õunu ! "" "
353	NA	" Mind tegi see kohmetuks , vaatasin ehmunult õunaseemneid , aga isa õpetas : "" Inimesel piab aru olema . "
353	NA	 Vat koer ja kass mõtlevad , et maja on maja ja puupalk on puupalk , nemad ei saa aru , et maja ongi sii puupalk , ta on puupalkest tehtud . 
353	NA	 Aga inime piab aru saama , et õõnaseeme on siisama , mes õun isi . 
353	NA	" Õõnaseeme on õõna peitepilt , nigu laps on vanainimese peitepilt . "" "
353	NA	" Isa vaatas mulle näkku ja hoiatas : "" Mõtle igakord , kui sa õuna süüd ja südame ühes siimnetega minema viskad , et mes nüid küll saab ; nüid ma raidsin seitse õõnapuud maha . "
353	NA	 Sibulaõõnal on näituses seitse seemet , kui sa tema südame ära viskad , põle enam seitset sibulaõõnapuud . 
353	NA	 Sellepärast ongi Eestis kõik kohad lepavõsa täis , et eestlane ei korja õõnasiimnid . 
353	NA	 Ma mõnikord külin maantiide äärde mulla sisse õõnasiimnid . 
353	NA	 Kui tuhandest üks kasuma lähäb , on ka ää . 
353	NA	" Ega inime ei taha , et talle õõnapuid külitasse , ta tuleb takistust tegema , sellepärast piab salaja külima nigu üks mõrtsuk või kurjategija . "" "
354	NA	" Ema hakkas lõkerdades naerma , isa ohkas murelikult : "" Nää , sinu emale tiib sii jutt nalla , tema ei usu , et õõnaseeme on õõna peitepilt . "
354	NA	" Seda usku põle kuskilt vällastpuult võtta , kui teda omal südames põle . "" "
355	NA	 Seemned läikisid tuhmilt ja libisesid isa ühest peost teise . 
355	NA	 Meie naha ja liha all liigutas ennast vaim . 
355	NA	 Ta rääkis isa suuga õuntest , pani ema naerma ja minu üksisilmi vaatama , kuidas lambituli seemnetel läigatab . 
355	NA	 Nägin seemneid nagu sädemeid läbi isa peo libisemas , oleksin tahtnud , et nad veel ja veel libiseksid , et see libisemine ikka niimoodi kõri suruks ja silmad suureks muudaks , selgroogu ja otsaesist pigistaks . 
356	NA	" "" Peitepilt , "" kordasin sosinal ja uskusin , et see käib halli mesipuu kohta , kus sees on peidus Saksa tääk . "
356	NA	 Just praegu võis see tääk paberi seest välja pugeda ja läbi mesipuu suuaugu metsa vingerdada . 
356	NA	 Ta lendas ehk juba vihinal toa taga lepikus ja otsis kõrisid , mida maha võtta . 
357	NA	 Isa puistas seemned tagasi tikutoosi , ohkas ja võttis portfellist lillelise bembergkleidiriide emale ja täpilise satiinkleidiriide minule . 
357	NA	" Valged täpid virvendasid tumesinisel põhjal , ema imestas : "" Kas põle ometi ilus riie ! "
357	NA	" No küll nüid tõi isa sulle ilusa riide ! "" "
357	NA	 Ta laotas selle lahti ja mässis mulle ümber kere , nii et voldid ja kortsud langesid lõua alt varvasteni . 
357	NA	" Ema soovitas uhkusega : "" Kutsume vanaema ka vaatama , ku ilusad riided isa meile tõi , "" ja hõikas kööki : "" Ema , mes sa kohmitsed sääl ? "
357	NA	" Tule vähä siia ! "" "
358	NA	 Vanaema tuli raskel lohiseval sammul läbi eestoa ja jäi ukse peale seisma . 
358	NA	" Ta pühkis käsi põlle sisse , tõmbas rätikusõlme lõua all kõvemini kinni ja hakkas meie kleidiriideid mudima , tõstis need silmadele lähemale ning lausus sügava , ähvardava häälega : "" Peris ilusad riided ! "
358	NA	" Ei maksa teisa kohe katki lõiku kedagi , las mõni asi olla ikka tagavarass kah . "" "
359	NA	" Ema nägu läks pahuraks , ta hädaldas : "" Sina ikki oma oidmesega . "
359	NA	 No oia , oia ! 
359	NA	 Mes sa neist oiad ! 
359	NA	" Vat kuda Ärna kõike asja oidis , ei täidinud palitut kah selga panna , nüid sai , nüid põle katust ka änam pää kohal ! "" "
360	NA	" Isa arvas : "" Kõige parem on piiri pidada . "
360	NA	" Ei maksa looma muudi lagasta ja ülearu oidmine põle ka ää , "" ta ei saanud lisamata jätta : "" Aga ikki parem kui lagastamene . "" "
361	NA	 Tammusin ühelt jalalt teisele , ema ja vanaema läksid kööki söögiga õiendama , mina jäin isaga kahekesi tahatuppa . 
361	NA	" Isa ütles kavalasti : "" No vaatame nüid , kas sa siikord juba tääd ära , mes maa päälinn on Pärliin . "
361	NA	" Kis selle ära tääb , saab ühe ilusa asja ! "" "
362	NA	" Puurisin silmadega isa särgiselga , kõrvu ja kukalt ning karjatasin : "" Londoni päälinn "" ja mu põsed hakkasid õhetama . "
363	NA	" Isa silmad aga läksid kurvaks , ta raputas pead : "" Põle õige ! "
363	NA	 London on isi päälinn . 
363	NA	" Mes riigi päälinn London on ? "" "
364	NA	" Sosistasin : "" Ei tää ! "" "
365	NA	" Isa imestas : "" Kuda sa ei tää ? "
365	NA	 Suvel sa täädsid küll , et London on Inglisemaa päälinn . 
365	NA	" Kutsume ema siia , vaatame , kas tema tääb , mes on Saksamaa päälinn . "" "
366	NA	 Jooksin kööki ja tulin ema sabas tuppa tagasi . 
366	NA	" Isa arutas huviga : "" No nüid saame näha , kis selle ilusa asja omale saab , kas sina või ema . "
366	NA	" Hilda , kas sina tääd , mes on Saksamaa päälinn ? "" "
367	NA	" Ema itsitas : "" No miks ma's ei tää ! "" "
368	NA	" Sundisin kahjurõõmsalt : "" Miks sa siss ei ütle , ku sa tääd . "" "
369	NA	" Ema kuulutas uhkelt : "" Pärliin "" ja mul tõusis tükk kurku , nina läks jämedaks , suu viltu ja silmad vett täis . "
369	NA	 Nüüd saab ema selle ilusa asja omale ! 
369	NA	" Röökisin haledasti : "" Isa , ema on seda koolis õppinud ! "
369	NA	" Ema piabki täädma ! "" "
370	NA	" Ema noomis : "" No kas põle äda selle lapsega ! "
370	NA	" Isa tegi ju nalla . "" "
371	NA	" Mina ägasin : "" Ei teind nalla . "" "
372	NA	 Isa kohmitses seljakoti kallal ja võttis sealt välja suure koheva ja natuke lömmis kringli , mille jäme selg oli mooniseemneid täis puistatud . 
372	NA	 Ma olin elus juba mitut kringlit söönud ja mäletasin nende pehmet sitket sisu . 
372	NA	 Isa käsi tuli kringliga minu poole . 
372	NA	 Vaatasin altkulmu kord kringlit , kord kätt , eriti pidasin silmas nikeldatud kellakapslit ja kellarihma , mis oli samuti nikeldatud ja mille lülid natuke venisid . 
373	NA	 Tahtsin kringlit juba vastu võtta , aga isa käsi jäi õhku seisma , pöördus nikli läigatades teise suunda ja andis kringli emale . 
373	NA	" Ema ütles rõõmsalt : "" Attehh ! "" ja murdis kringli kohe katki . "
374	NA	" Käratasin kiusakalt : "" Aga mes vanaema ütel ! "
374	NA	" Mõne asja piab tagavarass ka oidma ! "" "
375	NA	 Oleksin tahtnud metsa joosta , maa peale kõhuli viskuda , küüntega mulda kaapida ja koera moodi uludes kibedust ja üksindust väljendada . 
376	NA	 Aga näe ! 
376	NA	 Isa käsi läks uuesti seljakotisuust sisse , isegi teine käsi läks talle appi , seljakott pani vastu , aga andis siis järele , välja ilmus sealt pruun kast ja isa mõlemad käed ulatasid selle mulle . 
376	NA	" Isa aeglane üksildane hääl küsis : "" Kas sa seda tääd , mes asi sii on , mes ma sulle tõin ? "" "
377	NA	" Mu silme ette ujus pilt raamatust "" Ma elan Moskvas "" . "
377	NA	 Pruuni kasti ette ritta asetatud toolid . 
377	NA	 Pruun kast ise . 
377	NA	 Lapsed raadiot kuulamas . 
377	NA	 Raadio . 
377	NA	" Vaatasin isale julgelt silma ja sosistasin : "" Raadiu . "" "
378	NA	" Nägin isa silmas umbusklikku , kuid lahket välgatust , isa imestas : "" Kust sa ära täädsid ! "" "
379	NA	 Hoidsin raadiot kahe käega kinni , ta oli raske ja mu käeseljad läksid pingutusest valgeks . 
379	NA	 Ema tuli mulle appi ja tõstis raadio laua peale . 
379	NA	" Isa seletas : "" Akud on sellakotis . "
379	NA	 Te ehk arvate , et sii on võrguraadiu , aga sii põle võrguraadiu , sii on akuraadiu . 
379	NA	" Maal ju elektert põle ! "" ja tema hääles kõmises kaastunne meie vastu , üksindus , kavalus ja himu maailma natuke alt tõmmata . "
379	NA	" Isa ei teadnud ise , mis ta hääles kostis , ta pilgutas silmi ja naeris lühidalt : "" Jah-ah-ah ! "" "
379	NA	 Temagi suust paistis üks kuldkrooniga hammas , ega ta siis ilmaasjata hambaarsti vennapoeg ei olnud . 
380	NA	" Vanaema tuli uuesti ukse peale ja kutsus : "" Tulge nüid süüma ! "" "
380	NA	" Isa vastas ruttu : "" Tänan väga , mu kõht on täis ! "" , see oli tema võlusõna teiste inimeste tehtud toidu vastu , mille sees võib olla koerakarvu , laiussimune ja silmapisaraid , kui söögitegijal on suur mure . "
380	NA	" Isa põlgas ihust ja hingest sealiha , kanamune , jõe- ja järvekalu , rõõska piima ja koduvõid , sest sealiha ja kanamunad teevad kurjaks ( "" Vaata , kui kuri on Lillemäe Oskar , kis ainult sialiha süübki ! "" ) , jõe- ja järvekaladel on laiuss kõhus , rõõsa piima sisse tilgub lehmasabast virtsa ja koduvõid patsutab perenaine käte vahel , omal juuksekarvad rätiku alt ripnemas . "
381	NA	 Leiva peale oli isa kindel , sest leib on ahjus kuumuse käes küpsenud ja tema käperdatud koorukese võib noaga ära lõigata . 
381	NA	 Suhkur on aga juba loomu poolest puhas , vaata kui valge ta on , ja seisab kotis ! 
381	NA	 Ka sprotte , heeringaid ja soolaräimi võis ta usaldada . 
382	NA	 Ema pani ikkagi taldriku peale kuumi kartuleid ja soolaräimi ning viis tahatuppa isale . 
382	NA	" Isa kurtis : "" Ai-ai , kuum kartul põletab suu ära ! "
382	NA	" Küll ma pärast süün . "" "
383	NA	 Ta võttis kotist juhtmeid ja traate ning urgitses raadios . 
383	NA	 Ma ei raatsinud isa kuidagi silmist lasta , tahtsin näha , mida ta mu raadioga teeb , kuid läksin ikkagi söögilaua äärde ja sõin kiiruga ning kugistades kartuleid , kastet ning praetud sealiha , kuigi liha juures ma tegin isa meeleheaks näo , et ma seda üldse ei taha . 
383	NA	 Tegelikult tahtsin , ja kuidas veel . 
383	NA	" Püüdsin endast üle olla ja ütlesin kurvalt , peaaegu pisarsilmi : "" Liha põle vist peris küpse . "
383	NA	" Ma rohkem ei taha . "" "
383	NA	 Kuidas ma sain liha süüa , kui isa kodus oli ! 
383	NA	 Ta võis tulla iga minut ukse peale ja minus pettuda . 
384	NA	 Akna taga kuuvalgel kahisesid oksad ja ladvad , metsad hingasid , veed aurasid , põld kolletas . 
385	NA	 Vanaema kooris palavaid kartuleid , selg kühmus . 
385	NA	 Vahetevahel kopsas noapea vastu lauda , hall kartulikoorehunnik kössitas lauanurgal . 
385	NA	 Otse toapõranda all asus sügav pime muld , puud nagisesid ümber maja , laiad heinakuhjad seisid kinkudel , õhuvoolud kandsid külmi kurbi linnuhääli . 
385	NA	 Kaevupõhjas läigatasid õudselt kaks pruunist klaasist mängukarusilma , mis ma olin vana karu kulunud silmnäost välja kiskunud ning kaevu visanud . 
386	NA	 Onu lähenes mööda metsaradu kodule , tühi leivakott kaenlas ja selg tööst kange , teerja ääres kahisesid laiad sõnajalalehed . 
386	NA	 Kes nii hilja koju tuleb , see saab külmi vindunud kartuleid ja hangunud sousti . 
387	NA	 Salarajad väänlesid mööda kuusikuid ja kaasikuid , vahetevahel ristusid nad ristiinimeste käiguteedega . 
387	NA	 Võpsikus liikusid hallid kuueseljad , püssirauad läikisid ja naksusid , higi tõusis otsaette . 
387	NA	 Koolimaja ukse peale tekkis igal ööl uus paberitükk ähvardusega : 
388	NA	 Saa vabaks , Eesti meri , 
389	NA	 saa vabaks , Eesti pind ! 
390	NA	 Neid jutte kuulsin ma leiba pudistades , mööda taldrikut kartuleid veeretades , tühja niidirulli põrandale sõitma pannes , tikutoosidest maju ehitades , laua all istudes ja suurt jott-tähte tehes . 
390	NA	 Vaatasin selgete külmade silmadega ainult korraks üles ja kohe läks mu suur jott viltu või varises valmisehitatud maja kokku . 
391	NA	 Kuulsin söögilaua äärde , kuidas isa tagatoas kõndis ja kolistas ning tundsin head meelt . 
391	NA	 Hea meel tegi silmad ergaks ja jalad kergeks , mulle paistis , et ma olen mitu aastat ja mitu kuud ühtejärge ärkvel olnud , kõigi riikide pealinnad läbi käinud ning nüüd koju vana kase alla tagasi jõudnud . 
392	NA	" Ema läks kööki jalgu pesema , vanaema lükkas sööginõud laua otsa peale kokku ning laotas nende peale ajalehe "" Rahva Hääl "" . "
392	NA	" Tommi hakkas järsku haukuma , isa vaatas tagatoast välja ja tegi : "" Kuss ! "
392	NA	 Kuss ! 
392	NA	" Üks käib ümmer maja ! "" "
392	NA	 Kuulsime raskeid ühtlasi samme akna alt läbi minemas . 
392	NA	 Siis oli kõik jälle vaikne . 
393	NA	 Läksin tahatuppa isa juurde ja vaatasin , kuidas ta raadio sisse traadiotsi pistis , traadid looklesid laua alla akude juurde . 
394	NA	 Vanaema võttis lauluraamatu ja istus ettetuppa laua äärde , tema rätikunurgad olid jälle sõlmest lahti läinud . 
394	NA	 Ta luges : 
395	NA	 Patt on meid rikkund kurjaste 
396	NA	 ja kurat vaevab raskeste . 
397	NA	" Korraga hakkas raadio ragisema ja tubades kõmises nähtamatu mehe pühalik mahe hääl : "" Eesti rahvas on asunud täie hoo ja kustumatu innuga tööle uue stalinliku viisaastaku plaani teostamiseks , et oma majandus- ja kultuurielu viia seniolematule kõrgusele . "
397	NA	" Ta on kindlalt veendunud , et ta bolševike partei ja nõukogude rahvaste suure juhi seltsimees Stalini juhtimisel suudab ennastsalgava tööga lähema aja jooksul muuta oma sünnimaa kõrgelt arenenud majanduse ja kultuurieluga sotsialistlikuks riigiks . "" "
398	NA	 Isa silmad särasid , vanaema pani lauluraamatu kinni ja pühkis suunurki , pestud jalgadega ema tuli tuppa , Tommi liputas saba ja jooksis vöörusesse onule vastu . 
398	NA	 Kõik kuulasid raadiot kohmetult püsti seistes . 
399	NA	" Lõpuks lausus isa : "" Kreissaag ja raadiu on elus kaks kõige tähtsamat asja . "
399	NA	" Ilma nendeta ei läha elu edesi , "" andis onule kätt ja ütles : "" Tere jõudu ! "" "
399	NA	 Ta läks , pani kõrva raadio juurde ja kuulatas . 
399	NA	" Tegi siis imeliku näo , minu poole vaatas , aga onule ütles : "" Ei tää , kis sääl kastis ometi räägib ? "
399	NA	" Kas mõni veike härjapõlvlane või ? "" "
400	NA	" Onu tegi niisama imeliku näo ja köhatas : "" No arvata võib jah ! "" "
401	NA	" Isa arutas : "" Ei , ma ei taha usku , et ta kastis on . "
401	NA	" Ta on ehk vällas toaseina taga , isi räägib torusse , aga ääl tuleb raati müüda tuppa . "" "
402	NA	" Onu jäi nõusse : "" No seda võib ju järgi vaadata . "
402	NA	" Võta aga üks vemmal kätte ja lase ring ümmer maja ära ! "" "
403	NA	" Ema turtsatas , aga vanaema vihastas : "" No mes piass vigurdama ! "
403	NA	" Laps ära väsind isigi . "" "
404	NA	 Seisin otse riidenagi all ja tundsin villase kampsuni lõhna . 
404	NA	 Väljas tümisesid isa sammud , virutati kaikaga vastu seina , ähiti ja vannuti võõra häälega . 
404	NA	 Mu kulmud läksid kortsu , ma ei uskunud , et võõras mees toa taga torusse räägib , aga õudne oli ometi . 
404	NA	 Kes see siis vandus , kui seal kedagi ei olnud ? 
405	NA	 Lootsin palavalt , et lõpuks pannakse toolid nagu kord ja kohus raadio ette ritta , me istume kõik kõrvuti ja kuulame . 
405	NA	 Meie ei usu , et raadio sees pesitseb härjapõlvlane , ja mõistame isa teguviisi hukka . 
405	NA	" Kuskil kirjutati vihast artiklit ajalehe "" Sirp ja Vasar "" jaoks , toimetati "" Loomingut "" , õmmeldi rätsepakostüüme , riputati üles ilututtidega plüüškardinaid , õhuakendest kostis klaverimängu , koduabiline asetas lauale ploomikompoti vahukoorega , ümber laste punni kõhtude seoti rahvuslikke vöösid , mõne isa sõitis koguni Moskvasse komandeeringusse ja tõi sealt õudselt suuri pakatanud ananasse , mis lõhnasid nagu maasikad ja ajasid öösel pissile . "
405	NA	 Aukulangenud põskedega inimesed võltsisid käte värinal ankeete ja nende peopesad higistasid . 
406	NA	 Mina aga pidin seisma nagis rippuva vana kampsuni all tagatoa ukse kõrval ja kuulama , kuidas minu isa väljas tühist nalja teeb . 
406	NA	 Ja jäävadki mul suhkrusabad ning sõjasandid nägemata , ei saa ma põlvikuid jalga ega patse kõrvade taha kringlisse . 
406	NA	 Raadiost kostis omasoodu : 
407	NA	 Aga kes teist esmakordselt hoiab 
408	NA	 komsomoli liikmekaarti käes , 
409	NA	 teadku - lahinglipp ta kohal loidab , 
410	NA	 ta on sõdur Noores Kaardiväes . 
411	NA	 Igatsesin palavalt siit ära , laia ja peibutavasse maailma . 
411	NA	 Seal pidi kõik olema teisiti kui kodus . 
411	NA	 Seal ei tohtinud olla lihtlabaseid laudu , sänge , nagisid ning kampsuneid . 
411	NA	 Mulle tundus , et laias maailmas liiguvad inimesed kas sõjaväevormis või siis pikkades väärikates rüüdes . 
411	NA	 Kes kannab seal tolknevate trippidega pihikut või koitanud kraega palitut ! 
412	NA	 Uskusin ka , et kõikide nende maailmainimeste südametes põleb tahe hävitada võimalikult rutem mustad jõud ja ebameeldivad ning salajas hoitud nähtused , mille märkideks olid minu jaoks pimedad kapitagused , surnuhauad , heinakuhjadest leitud püssid , mõnede siia-sinna vilavad silmad ja tangis hambad . 
413	NA	 Tänaseks olen näinud juba nii palju laudu , sänge , nagisid ja kampsuneid , et nende täielik puudumine mõnes maailma osas tunduks isegi imelik ja väheusutav . 
413	NA	 Ma ei usu , et kusagil võiks olla kõik teisiti , kui on kodus ; surnuhaudu ning pimedaid nurki olen näinud siiamaani kõikjal , kus inimesed elavad . 
413	NA	 Kaugeltki mitte kõigi inimeste südametes ei põle tahe hävitada musti jõude , seal on enamasti üks ja ainus soov - saada rohkem kallist elektroonikat , imeautosid , lusti ja lõbu . 
413	NA	 Panna silmad ähvardava pimeduse ees kinni ja luua omale kunstlik valguseillusioon . 
414	NA	 Seda , kuidas asjad on , võin lugeda nii romaanidest kui statistikakogumikest , kuulda nii televiisorist kui raadiost . 
414	NA	 Selles veendumiseks võin ka meenutada võõrastes suurlinnades oma silmaga nähtut . 
415	NA	 Ometi hakkan ma sellele vastu . 
415	NA	 Minu jonnakas lapseusk püsib . 
415	NA	 Olen tänagi kindel , et kellegi südames põleb tulevikulootus , et maailma troostituid hooneterägastikke , baare , tantsupõrandaid ja veretöid lunastavad luuletajate närvid ning mõtlejate ajurakud . 
415	NA	 Kuni neid on , usun ma , et maailm püsib . 
415	NA	 Ehk teisisõnu : 
416	NA	 On seda teed , kus käivad tuletoojad , 
417	NA	 maatasa teha tahtnud igat pidi 
418	NA	 kõik sööjad-joojad , Piinajad ja Poojad . 
419	NA	 Ei ole saanud . 
419	NA	 Tee on teisipidi . 
419	NA	 * 
420	NA	 * 
420	NA	 Juhan Viiding 
420	NA	 
421	NA	 Seda kinnitades puhus tuul vastu majanurki ning vanad kuused oigasid ja nagisesid väljas . 
421	NA	 Isa vilgutas akna taga taskulampi . 
421	NA	 Vanaema tuli ja pani oma rasked käed mulle õlgadele , mu kukal ulatus tema jaki alumise ääreni . 
421	NA	 Mulle ei meeldinud , et isal taskulamp käes oli . 
421	NA	 See muutis toa nii ärevaks , nagu trambiks õues sõdur . 
422	NA	 Läksin raadio juurde ja katsusin näpuotsaga pruuni pinguletõmmatud riiet , mis varjas enda taga juhtmeid ning klemme . 
422	NA	 Nuppe ma ei keeranud , ohkasin sügavasti ja panin pea raadio ette lauale . 
422	NA	 Nüüd tulid kõik uudised ja kõik laulud läbi minu meelekohtade . 
422	NA	 Ma tundsin , kuidas nad laua minu põse all värisema panid . 
423	NA	 PÄIKE PAISTIS SINISEST TAEVAST , nagu poleks kunagi olnudki ei õhtulagendikke ega kolme purukskistud kõriga kana köögis raiepaku kõrval . 
424	NA	 Käisin tiiru ümber maja ja sain aru , et on soe ilm . 
425	NA	 Vahetevahel jäin seisma ja silmitsesin suure huviga oma põlle . 
425	NA	 Sellel seisis väike nett tasku keset kõhtu ja kogu põlle kattis lugu paksust lapsest ning hanedest . 
425	NA	 Lugu hakkas pihta alt äärest ja oli alati nagu uus , sest see põll võeti nii harva kapist välja . 
425	NA	 Ta seisis kokkupandult riiulil padjapüüride all , talle olid sisse jäänud teravad kokkupanekujooned nagu viigid . 
426	NA	 Talutütre Aino , kes seda põlle omal ajal kandnud oli , viis sõda kodumaalt minema , võib-olla Saksamaale , mille pealinn on Berliin , aga võib-olla ka hoopis Inglismaale , mille pealinn on London . 
426	NA	 Võib-olla mõtles vana Aino võõrsil pisarsilmi oma põlle peale . 
427	NA	 Tõmbasin põlle sirgu ja näe ! jälle ajas tugev punase nokaga hani kaela õieli ning nokkis mahlast mürkrohelist rohtu , mille sees kasvasid kollased ja sinised lilled . 
427	NA	 Paks laps seisis , tagumik urvis ja põsed punnis , ta püüdis peoga hane pead patsutada , ega pannud tähelegi , et tagantpoolt tuli teine veel suurem hani , kael vastu maad surutud . 
427	NA	" Selle suure hane noka vahelt tungis välja kolm š-tähte , hani sisistas : "" š-š-š ! "" "
428	NA	 Järgmisel pildil haaras ta juba nokaga paksu lapse püksitagumikust kinni . 
428	NA	 Lapse pitsiliste säärtega püksid kärisesid tagant lõhki , ruudulise kleidi saba jäi töllakile , hani sikutas ja laps röökis . 
428	NA	 Lapse põsed punetasid , ta hõõrus kahe jämeda rusikaga silmi . 
428	NA	 Kurjale hanele hiilis aga omakorda ligi poisike , vits peos , sest mine isahane tea . 
428	NA	 Endisaegne tuul lehvitas poisikese triibulist madrusekraed , tema nina katsid tihedad tedretähed . 
428	NA	 Ta äigas vitsaga hanele üle turja . 
428	NA	 See toimus juba päris üleval põlle ääres värvli lähedal , kus riie natuke volti hoidis . 
428	NA	 Poisike võttis paksul lapsel isalikult käest kinni ja nad läksid ühele poole , häbistatud haned aga teisele poole . 
428	NA	 Siin-seal seisid kikkis rohututid kirjude lilledega . 
428	NA	 Laste peade ümber lendasid võimsad liblikad . 
428	NA	 Tasku kohalt värvli vahelt paistis suurte mustade silmade ja naerul suuga päike , pikad kiired ümber näo . 
428	NA	 Ehk tahtis see päike mind ära moondada , ka üheks põllepildiks muuta . 
428	NA	 Kas niisuguseid lugusid siis raamatutes vähe juhtunud oli ! 
429	NA	 Kortsutasin kulmu ja katsin päikese näo peoga kinni . 
429	NA	 Isa pidi mind nüüd kohe selle põllega pildistama , sinine paelgi seoti mulle pähe pildistamise jaoks , sest see oli minu tahtmine . 
429	NA	 Selga aeti mulle lühikeseks jäänud valge kleit , mida katsid üksikud hõredad ja plassid kannikesekimbud . 
429	NA	 Ma põlgasin seda kleiti , sest see oli nii haledast riidest tehtud , kuigi riide nimi oli batist , ja see oli samuti Saksa- või Inglismaale läinud Aino seljast pärit . 
430	NA	" Vanaema tuli õue , vaatas mind eest ja tagant ning kiitis : "" No küll sina oled nüid tore ! "
430	NA	 Ää mette käega katsugi . 
430	NA	 Aga isi nõnda kurja näoga kui üks pull . 
430	NA	 Kas sa ei tää , et pildi pääle minnasse ikki naarul näoga . 
430	NA	" Ot-ot , ma tuun sulle lilla kah . "" "
430	NA	 Ja vanaema läks kahinal marjapõõsaste vahelt läbi , murdis kolm kopsakat jorjeniõit ning sättis need mulle kätte , et kimp tuleks ilus ümmargune ja kõik õied paistaksid . 
431	NA	" Mulle tundus , et terve mu kere , ja eriti piltidega põll , kaob lillekimbu taha ära ja ma tõstsin hädakisa : "" Vanaema , võta lilled ära ! "
431	NA	" Vanaema , võta lilled ära ! "" "
432	NA	 Trepi peale ilmus isa , päevapildiaparaadi jalg käes , nahkjope soojast ilmast hoolimata seljas . 
432	NA	" Vanaema käes ümmargust kirjut jorjenikimpu nähes pakkus ta : "" No teeme vanaemast ka pilti ! "" "
432	NA	" Isa küsis vanaema käest : "" Kudamuudu sa pildi pääle tahad tulla ? "
432	NA	" Kas tahad mõne ilusama asja ka kätte võtta ? "" "
433	NA	" Vanaema torises : "" Ei tää , mes iluasju sel vanamooril änam tarvis on ! "
433	NA	" Mul jo süle lilla täis , kas sii põle siss ilus ? "" "
434	NA	" Isa ajas oma : "" Oina Aadu kõige ilusam asi olli põrsastega emmis , Aadu laskis ennast siaaias emmise kõrval üles võtta , teise kainla all teine põrsas . "
434	NA	 Savikoti Vaike tahtis jälle kangesti õmblusemasina pilti . 
434	NA	 Pandis käe vända pääle ja tegi nigu õmless , isi tegi suu ästi veiksess ja aas silmad päha punni . 
434	NA	" Ei tää , miks ta isi nii irmsa näo tegi ? "" "
435	NA	" Vanaema lausus : "" No ku kõigil on sihandsed tahtmesed , siss mina tahass , et sa mind selle loksipiindra juures lapsega üles võtass . "
435	NA	" Niid on viil minu ema istutatud loksid . "" "
436	NA	" Ma ei kannatanud enam oodata ja nõudsin : "" Ma tahass jalgrattapumba kätte võtta ! "" "
437	NA	" Isa imestas : "" Vaata , kui ää mõte ! "
437	NA	 Kis pärast pilti vaatab , arvab , et sul on toanurga taga ehk jalgratas isi kah varjus . 
437	NA	 Nüidse aja inimese lillekimp ongi jalgrattapump ja mutrevõti . 
437	NA	" Kas sa mutrevõtit ei taha ka kätte võtta ? "" "
438	NA	 Mutrivõtit ma ei tahtnud , sest ma ei mäletanud hästi , missugune ta oli . 
438	NA	 Tõon toast kapi alt rattapumba , astusin vanaema kõrvale floksipeenra äärde ja hoidsin kätt pumbaga nii , et põll kindlasti paistaks , sirutasin pumba ette ja sihtisin sellega isa poole . 
438	NA	 Teisest käest hoidis mul kinni vanaema , nagu läheksime me kuhugi . 
438	NA	 Kaugesse tulevikku , karpi minevikupiltide hulka . 
439	NA	 Piltide hulka , mis jõhkralt ja lühidalt kinnitavad , et see päev , need inimesed ja nende mõtted ning näod on ühe hetke niisugused olnud ja siis kas surma või elu läbi täiesti teiseks muutunud . 
439	NA	 Pildid kinnitavad , et see soe sügissuve pärastlõuna tõuseb igal aastal uuesti surnuist üles . 
439	NA	 Valged säravate äärtega pilverongid lähevad üle taeva . 
439	NA	 Tillivartest , mustsõstralehtedest ja floksipuhmastest tõuseb sõnulseletamatut sügiseärevust , rohutirtsud siristavad veel - ja juba on see hetk möödas , varjud on nihkunud , tuul pööranud ning näod vanemad . 
440	NA	 Järgmine pilt pidi tehtama minust üksinda . 
440	NA	 Seal peal tahtsin ma olla hanega , ja nii , et hanepea jääks põlletaskuga kohakuti , siis silitaks paks laps põlle peal justkui meie hane pead . 
440	NA	" Vanaema püüdis küll vastu ajada : "" Kissi seda ani kinni oiab ! "
440	NA	" Akka nüid rajakaga mässama ! "" , aga minu tahtmine jäi peale . "
440	NA	 Rammus valge hani tõsteti kõripidi üle aia ja pandi minu ette maha . 
440	NA	 Hani ajas pea püsti , rinna ette ja kaagatas solvunult . 
440	NA	 Pilt sai enne valmis , kui hani ära minna taipas . 
441	NA	" Isale hanega pilt ei meeldinud , ta soovitas : "" Vat nüid lähme teeme ilusa pildi , kus laps seisab pooliti sirelipõõsas ja otsib sireliõnne . "" "
442	NA	" Röökisin : "" Põle ju õisa ! "" "
443	NA	" Vanaema mühatas : "" Kus aru pääs - kartulivõtmese aeg nüid mõnda õit või õnne . "" "
444	NA	" Isa jäi kindlaks : "" Ega pildivaataja ei tää , et põle ! "
444	NA	 Pildivaataja on ju nigu sii tüdrik , kis kassinahast muhvi ostis . 
444	NA	 Kaupmiis mudku aga käis pääle , et ostke , preili , katusetiigre nahka . 
444	NA	 Tüdrik karas rõõmu pärast lakke ja tagus käsa kokku , et tema sai nii ilusa tiigrenahast muhvi , mis kellegil teisel tüdrikul põle . 
444	NA	" Vat sedaviisi usub pildivaataja pilti kah . "" "
445	NA	 Läksime toa taha sirelipõõsa juurde . 
445	NA	 Isa painutas ja sättis hõredaid oksi , et need ümber minu ilusasti kohevil oleksid . 
445	NA	 Pidin vaatama lehtede vahele , nagu näeksin ma seal suurt seitsme lehega õnne . 
445	NA	" "" Kis nii suurt õnne näeb , selle suu läheb kõrvuni ! "" , õpetas isa . "
445	NA	" "" Pää tuleb sedaviisi viltu lasta ja kulmu alt vaadata , aga naeratus piab näha olema . "
445	NA	" Kis ültse naarda ei mõista ja ilma naaratuseta õnne vasta võtab , sii on kui üks ürgaja inime . "" "
446	NA	 Ma ei näinud muud kui musta mulda põõsa all ja kirjusid kanasulgi mulla peal , päike paistis silma , kui pead tõstsin , pidin vahetevahel silmi hõõruma . 
446	NA	" Isa tõmbas mu põõsast välja ja käratas pahuralt : "" Sinust ei saagi pilti . "
446	NA	" Sul on lontruse ais juures ! "" "
447	NA	 Ta ei vaadanudki enam minu poole , vaid läks õue ja hõikas ema . 
447	NA	 Ema kammis toas pead ja silus silmakulme , nägin teda läbi akna . 
447	NA	 Kui ta välja tuli , oli tal valge klaasnööpidega pluus ning surnud tädi sinine seelik seljas , aga jalad paljad . 
447	NA	 Kingi ta ei saanudki jalga panna , sest linnas käies hõõrusid kingad talle suured vesivillid kandadesse , üks vill läks isegi katki , selle asemele jäi verine liha , mida tohterdati teelehtede ja rivanoolilappidega . 
447	NA	 Selleks , et pildi peal tema paljaid rakkus jalgu näha ei oleks , astus ta lillepuhma taha . 
447	NA	" Sireliõnne ei tahtnud temagi otsida , vaid ajas naerdes vastu : "" Ah , mes ma ikki vigurdan ! "
447	NA	" Pluuse jääb ka okste varju ja "" "
448	NA	" Isa jäi nukraks , aga soovitas siis uue lootusega : "" Aga võta iiskann kätte ja kasta kapsid ! "
448	NA	 Vat siss tuleb ilus pilt ! 
448	NA	 Iiskannust veejoad joosevad ja pluusenööbid sätendavad ja ümmerringi on suured kapsapääd . 
448	NA	" Pildivaataja lüüb käsa kokku ja karjub : "" Püha jumal , kui suured kapsad Hilda on kasvatand ! "" "
449	NA	 Ta tõi emale vett täis kastekannu , ema tammus kapsaste vahel ja otsis kõige ilusamat kohta . 
449	NA	 Ta tahtis , et selja taha jääks hernepeenar ja kaunad ka paistaksid , aga kurgipeenart tahtis ta samuti tulevikku kaasa võtta . 
449	NA	 Isa otsis peenrast suure kurgi ja pani selle ema lähedale kapsalehtede vahele , nagu kasvaks see kurk kapsa küljes . 
449	NA	 Nagu oleks isa Mitšurin , Lõssenko või Jaan Raeda ja aretaks pirnõunu , kirsspihlakaid ning kurk-kapsaid . 
450	NA	 Ema kastis püüdlikult kapsaid , nägu naerul . 
450	NA	 Tema verist jalga varjasid laiad läikivate veetilkadega kaetud kapsalehed . 
450	NA	 Üle ema pruuni päevitunud näo ja valge pluusi voolas kuum sügissuvine päikesevalgus . 
450	NA	 Ta seisis sirge seljaga , raske kastekann käes ja ta käsivarrelihased võbisesid . 
450	NA	 See kestis väga kaua ja ikka suutis ema veel hambaid näidata , säravat naeratust näol hoida . 
450	NA	 Ta teadis , et pildi peal peab naeratama nii , et poleks aimatagi nõgeseid aia ääres ega ka verele hõõrutud paljaid jalgu . 
451	NA	 Ema naeratus tegi mulle viha , see kinnitas ning kuulutas : kes vastu ei pea ja välja ei kannata , see tuleviku pildialbumisse ei pääse . 
451	NA	 Ei pääse veel ehitamata majadesse , ilmasündimata inimeste arvustavate pilkude alla , ei ole võimalust ei kustuda ega hiilata . 
452	NA	 Lõin hambad kättemaksuhimuliselt kõvasse valgesse kapsapeasse . 
452	NA	 Kapsas krudises ja pani vastu . 
452	NA	 Vaatasin oma hambajälgedega ära narritud kapsapead ning mu meel läks paremaks , pahurus oli välja valatud . 
453	NA	" Isa pani aparaadijala kokku , ema viis kastekannu ära ning ütles mulle : "" Isa tahab sind mooturrattaga sõitma viia . "
453	NA	" Kassa tahad minna ? "" "
454	NA	" Mu käed hakkasid ärevusest higistama , ma kinnitasin innukalt : "" Tahass küll ! "" , sealjuures oli mu selja taga äranäritud kapsapea ja hinges kartus kõverate torude ees , mis asusid mootorratta külgedel ja kust tuli sõidu ajal sinist suitsu . "
455	NA	 Tiirlesin õhinaga ümber isa ja ootasin , kunas me minema hakkame . 
455	NA	 Isa kadus tuppa , ja oli toas , ja jäigi tuppa . 
455	NA	" Ma ei jõudnud enam oodata ja nõudsin : "" Ema , mes isa toas tiib ? "" "
456	NA	" Ema lausus ükskõikselt : "" Kust mina seda tään . "
456	NA	" Mini isi ja vaata ! "" "
457	NA	 Poetasin ennast vaikselt tahatuppa ja nägin isa peegli ees seismas , habemenuga käes . 
457	NA	 Lauanurgal asus topsik seebivahu ja jämeda pintsliga . 
457	NA	" Uurisin : "" Kunas me ometi minema akkame ? "" "
458	NA	" Isa noomis peeglisse kõõritades võõra ninahäälega : "" Kissi sedaviisi saab reisu pääle minna , kui ültse kannatust põle ! "" "
459	NA	 Läksin löödult toa taha liivahunnikusse , kus asus nõiakoobas , mille ma hiljuti oma rohelise plekk-kühvliga niiske liiva sisse olin kaevanud . 
459	NA	 Koobas asus keset mägesid , sinna viis ainult kitsas ja väga ohtlik rada . 
459	NA	 Mõnikord ilmus nõid koopast välja - see oli eriti õudne , kui ta koopasuust paistma hakkas . 
459	NA	 Ta võis igaühe sitasitikaks nõiduda , ehkki ta ise oli ainult üks mustast kummist rohupudeli kork . 
459	NA	 Nüüd tõmbasin ma ta jõhkralt koopast välja ja viskasin kukerpalli rohu sisse . 
459	NA	 Võtsin nõia ametist maha , lasin erru . 
459	NA	" Vandusin : "" Sa kuradi kampsun ! "" ning purustasin ära ka mäed , orud ja lookleva teeraja . "
460	NA	 Õunapuude all õitses kummel , tagatoa aken läikis kingalillepuhma taga . 
460	NA	 Aknast paistis raadio tagumine külg . 
460	NA	 Isa ma ei näinud . 
460	NA	 Kuulatasin . 
460	NA	 Isa rääkis juba õues vanaemaga rabarberitest ja rõhutas eriti punase lihaga maasikarabarberi tähtsust . 
461	NA	 Sööstsin majanurga tagant välja , mul kästi sandaletid jalga panna , pandlad ei läinud kinni , ma jälgisin kogu aeg isa , et ta viimati ilma minuta ära ei läheks , ja siis me hakkasime minema . 
462	NA	" Kopli mulgu juures ma seisatasin ja kuulutasin : "" Isa , kas tääd , et eila murdis tõhk siin kohas Varesepää , Vana-Pruuni ja Sõbra ära ? "" "
463	NA	" "" Kis niid ollid ? "" küsis isa kohkunult . "
464	NA	" Ma laususin tasakesi : "" Mede kanad "" ja mulle tuli meelde , et isa ei hooli suurt ei kanamunadest ega kanadest endist . "
464	NA	 Ta ei teadnud ka muinasjuttu mustast kanast , kes oli haldjas kana kujul ning kinkis vanaaegsele poisile sinepiiva . 
464	NA	 Hakkasin seda jutustama , mu hääl muutus valjuks , silmad särasid , ma püüdsin isaga ühte jalga astuda ja tema kõrval käia , et ma talle näkku saaksin vaadata ja näha , mis mulje see muinasjutt isale ka jätab . 
465	NA	" Vahetevahel tegi isa : "" Mh-mh ! "
465	NA	" Mh-mh ! "" "
465	NA	" Seletasin armulikult , et see must kana oli tegelikult haldjariigi minister ja isa küsis kohe ärevalt : "" Ot-ot , ma ei pand tähele , kis olli minister ? "" "
465	NA	" Kui ta aga aru sai , et jutt ei käi poliitikast , vaid ikka ühest ja sellestsamast mustast kanast , tegi ta endiselt : "" Mh-mh ! "
465	NA	" Mh-mh ! "" "
466	NA	 Astusime mööda põllupeenart kahe kartulipõllu vahel . 
466	NA	 Taevas liikusid aeglased valged pilved . 
466	NA	 Suured kiirgavad rüngad tõusid kuusiku tagant ja sõudsid üle väljade . 
466	NA	 Pilverüngad jäid ähmaselt ka nendele piltidele , mis isa ennist tegi , nad läksid uhkes aeglases rivis üle meie peade , ka metsast punkrisuust võidi neid pilvi näha . 
467	NA	" Järsku jäi isa seisma ja ütles löödult : "" Kus uur ? ! "
467	NA	 Käeuuri olen kodu maha jätnud . 
467	NA	 Ei ilma uurita küll rändama ei või minna . 
467	NA	 Siss arvab igaüks , et näe , üks vilets miis on ka välla ilmund , omal põle käeuurigi . 
467	NA	 Ja isienesel tekib ka sihande tunne nigu oless ma sii vanaaja talumiis , kis leidis maast uuri ja ei saand aru , mes asi sii on . 
467	NA	 Arutas , et näe läigib ja jüsku üks must sitik liigutab siis , mes ta muud saab olla , kui vanaõeluse silm . 
467	NA	" Ja tampis ää õbeuuri sapakontstega katki , isi viil rõõmustas , et no nüid on vanaõeluse silm sodi . "" "
468	NA	" Mu süda hakkas taguma , hüüdsin ärevalt : "" Isa , kas me siss mooturrattaga sõitma ei lähegi või ? "" "
469	NA	" Isa seletas : "" Ma lähan käin kodus ära ja võtan uuri ühes , sina mini isi Liisu õue pääle , kus mooturratas on . "
469	NA	 Kui mul uur käe pääl on , siss süda rõõmustab ja sõit lähab nii ruttu kui inimese mõte liigub . 
469	NA	" Sõit lähab siss mõttekiirusel ! "" ja isa hakkas tagasi kodu poole minema . "
469	NA	 Ta läks nii aeglaselt , et mul hing kinni jäi , ja kiirustada teda ei saanud , ta tegi seda , mida ta ise tahtis . 
469	NA	 Nüüd läheb ta koju ja otsib kaua ning põhjalikult uuri , aga tulema hakates jätab ehk mootorrattasõiduprillid maha . 
469	NA	 Parem oli , kui üldse enam midagi ei lootnudki . 
470	NA	 Viibutasin kätega ja pildusin jalgu kõrgele . 
470	NA	 Sipelgapesa juures kükitasin maha ja vaatasin , kas sipelgad on surnud muti ära söönud . 
470	NA	 Mutt ise oli kadunud , aga tema luukeret , mis mind kõige rohkem huvitas , ei olnud kuskil näha . 
471	NA	 Ronisin kraavi , kõndisin mööda kuiva kraavipõhja ja pomisesin : 
472	NA	 Moor oli liiga jonnakas , 
473	NA	 läks kraavi , mis on konnakas ! , 
474	NA	 kuigi siin polnud praegu konni . 
474	NA	 Oleksin hea meelega mõne kinni võtnud ja tema külmi pruunikirjusid silmi ning lõõtsutavat kurgualust uurinud . 
474	NA	 Siin olid juba pisut kõrgemad maad ja kraavid kuivemad kui kodus . 
474	NA	 Kraavis kasvas tihe rohi , paistis ainult taevas pea kohal ja kõrged puitunud ohakad vastu taevasina ning valgeid pilvi . 
474	NA	 Siin ei olnud üldse tuult . 
474	NA	 Siia tuulevarju kogunes arutu hulk liblikaid , need pahvatasid ohakaõitelt korraks üles , keerutasid ümber pea ja ledsid kohe jälle mõne muu ohaka . 
474	NA	 Nende kered olid karvased , silmad suured ja pungis , õite peal istudes liigutasid nad pikki lonte nagu tõelised koletised , kerisid neid kokku või ajasid sirgeks . 
474	NA	 Liblikad olid niisama huvitavad kui konnad . 
475	NA	 Kuulsin mitut tuhmi mütsatust , tulin kraavist välja ja nägin , et Liisu lõi lehmavaia maa sisse . 
475	NA	 Lehm sõi siinsamas välja ääres ädalat , nina kortsus . 
475	NA	 Ta vaatas silmanurgast vaia poole , kas on ka kõvasti sisse löödud või annab järele . 
476	NA	 Liisu ajas selja sirgu , suur raske puuhaamer käes . 
476	NA	" Ta kiskus lehma turjalt lahtisi karvu ja viskas üle õla , ise tegi : "" Ptüh-ptüh-ptüh ! "" , et lehmaga õnnetust ei juhtuks , et ta ketti põõsasse kinni ei mässiks ja ennast ära ei pooks , et hull koer teda ei hammustaks ega mõni möödamineja kurja silmaga ei kaetaks . "
477	NA	 Põntsutasin kandadega vastu maad , et Liisu mind tähele paneks . 
477	NA	 Liisu kitsas tume nägu läks naerule , selged kollakaspruunid silmad uurisid mind terasel pilgul . 
477	NA	 Minu meelest oli Liisu kaljukotka nägu , kuigi ta kandis aastaringi rätiku peal koeranahast kõrvikut ja jaki peal koeranahast vesti , kuigi tema põll oli mitmest kohast räpakalt paigatud ja jalas polnud tal ei kalossid ega pastlad , vaid vanad säärsaapapead . 
477	NA	" Liisu pani käed silmade kohale päikesevarjuks ja arutas , nagu mind polekski juures : "" Mina vaatan ja vaatan , mes asi sii sääl raavis ommeti on , sihande kirju , aga sii on ju lapse põll . "
477	NA	" Oh sa pime , kui ilus põll lapsel on ! "" "
478	NA	 Tõmbasin põlle jälle uhkelt laiali ja näitasin Liisule hanesid ning lapsi , kuigi ta oli neid juba palju kordi näinud ning kiitnud . 
479	NA	 Liisu oli minu sõber . 
479	NA	 Ma vaatasin talle julgelt silma , kuigi tema silm võis lehmapiima venima panna . 
479	NA	 Tal oli ka salavõim kirpude , täide ja luupainajate üle , neid võis tema käest vaenlasele või vaenlase loomale selga tellida . 
479	NA	 Tuli ainult selge sõnaga välja ütelda , mis see vaenlane sulle teinud on . 
479	NA	" Paljud asjad , mida teised halvaks pidasid , ei lugenud Liisu silmis midagi , ta andis mõnikord vaenlasele õiguse ja manitses kahjukannatajat : "" Põle sul siin kätte tasuda kedagist . "
479	NA	" Mini ära kodu ja ole kuss ! "" "
480	NA	 Läksime Liisuga juttu ajades nende õue , kus seisis isa mootorratas . 
480	NA	 Liisu juurest sai vihmaga välja , aga meilt ei saanud , ratas võis pori sisse kinni jääda . 
481	NA	" Sosistasin : "" Kas tääd , isa tõi raadiu ! "" "
482	NA	" Liisu kiitis : "" No mis siss viga , siss ronin ikki mina kah tede raadiut kuulama . "
482	NA	 Mede poiss tahab ka raadiut , üks raadiukere tal on , aga ei mõista ju sinna sisse kedagi panna . 
482	NA	" Näe , sinu isa on suur elektremiis , mede Ilmar piass tema käest küskma , kuda sii raadiu sissepanemene õte käib . "" "
483	NA	" Lubasin suureliselt : "" Põlegi küski vaja , isa paneb isi sisse , mes vaja on ! "" "
484	NA	 Liisu vanemad pojad Silver ja Udo olid teadmata kadunud , kõige noorem poeg Ilmar mässas alalõpmata vanade jalgrataste , meevurride ning koorelahutajaosadega . 
484	NA	 Praegugi istus ta õues trepil ning hõõrus õlise kaltsuga roostetanud hammasrattaid . 
484	NA	 Ta võis olla umbes kahekümne ringis poiss , suurte käte ja salkus juustega , mida hoidis koos kirju villane võrk . 
485	NA	 Õu oli täis mitmesuguseid osmikuid ja igat osmikut läks majapidamises hädasti tarvis . 
485	NA	 Mõne all seisid heinad , mõne all küttepuud ja haod , aga üks katusealune oli täis lagunenud tünne , traadikerasid ja vanu saapaid . 
485	NA	 Jämedate harudega õuekase all seisis seljatoega pink , aga ka kase harude vahel rippus paar irvakil taldadega poolsaapaid , otsekui oleks väsinud rändaja need oma käega sinna riputanud . 
485	NA	 Madalate toaakende all lõhnas lookapainutatud pajuvitstega piiratud floksipeenar . 
485	NA	 Kase ja pingi kõrval presendi all asuski isa motorratas . 
485	NA	" Kuulutasin : "" Isa tuleb ka siia , me lähme rattaga sõitma ! "" ja istusin Ilmari juurde trepile . "
485	NA	" Nõudsin nagu alati : "" Akkame vaidlema ! "" "
485	NA	" See tähendas , et ma võisin ütelda kasvõi : "" Lepa otsas kasvavad erned "" ja Ilmar pidi vastu vaidlema : "" Ei kasva ! "" "
485	NA	" Ma pidin ära ootama , kuni ta "" Ei "" ütleb , siis võisin uuesti asja juurde asuda : "" Mede ekslemasinal on inimese jalad all ! "" "
485	NA	" Praegu oli mul plaanis Ilmarile teatada : "" Kott-Eevalt läks meilt vankrega müüda ja kuurem papakoisid olli pääl ! "" , aga Ilmar raputas pead : "" Teinekord vaidleme , praegalt põle aega ! "" "
486	NA	 Värav kääksatas ja isa tuli õue . 
486	NA	" Ta lausus : "" Tere jõudu ! "" ja uuris silmanurgast , mis Ilmar teeb . "
486	NA	" Liisu päris : "" Sa suurde tiide pääl sõitnud inime , ütle , ega viimati sõjavägesi liikmas põlnd näha ? "" ja isa kinnitas : "" Põlnd , põlnd , ole mureta ! "
486	NA	" Ega nad rahu aeg ei liigu . "" "
487	NA	 Liisu põllulapp , talu maa küljest lõigatud u u s m a a , oli kaua söötis seisnud . 
487	NA	" Liisu ei kündnud ega külvanud , tema sõnu korrati siiamaani : "" Mes ma sest rükkist raiskan , mes ma tast külin , viimate akkab uus sõda , siss lähvad minu rükkid kiik sõameestele levajahuss . "
487	NA	" Mia küll sõa jaoss seemet maha ei küli ! "" "
488	NA	 Talle oli unes öeldud , et nii kaua püsib rahu , kui tema maa söötis seisab . 
488	NA	 Nüüd kasvas seal kolhoosi timut , ja rahu püsis . 
488	NA	 Timut polnud vili . 
489	NA	 Viljaseeme aga ei seisnud igavesti . 
489	NA	 See oli juba mõne aastaga kopitama läinud , salvest tõusnud kibedat halli tolmu . 
489	NA	" Liisu kandnud terad jahumatiga toa taha hobuseteki peale , tuulutanud ja sorteerinud neid ja viinud lõpuks veskile , kus mölder arvanud : "" No jahvata võib ikki , aga mes jahu neist saab , seda küll ei tää . "" "
489	NA	 Leib , mis sellest jahust tehtud , ei kõlvanud süüa . 
489	NA	 Liisu matnud leivapätsid tasase ühetoonilise häälega needes õue kase alla maha . 
489	NA	 Seda kohta märkis telliskivist rist , mis lamas muru sees leiva haual . 
490	NA	 Nüüd võttis isa ratta pealt presendi ja viskas selle leiva hauale . 
490	NA	 Ta lükkas ratta käekõrval väravast välja vankriteele . 
490	NA	 Mootorratta lõhn tegi südame kergeks , seda nuusutades tekkis tunne , et ees ootab väga palju imesid . 
490	NA	 Silmitsesin aupaklikult triibuliste külgedega musta pakki , kus loksus bensiin . 
490	NA	 See paak jäi sõidu ajal isa põlvede vahele . 
490	NA	 Uurisin kaht sadulat , esimest ja tagumist , jämedat kummirõngast tagumise sadula ninas ja pedaalitaolisi jalatugesid . 
491	NA	" Isa õpetas : "" Ära sa sõidu aeg jalgu vasta ratast lase ! "" , käskis : "" Istu nüid pääle ! "" ja lõi mootori käima . "
492	NA	 Sinist suitsu pahvatas näkku , ratas põrutas auklikul teel tagumikku . 
492	NA	 Vaarikavarred , lepik ja lehmakarjamaa liikusid mööda . 
492	NA	 Mu jalasääred vänderdasid õhus , varbad ei ulatanud jalatugedeni , rattatorude poole ma ei julgenud pilku heitagi . 
493	NA	" Isa õpetas : "" Ära sa sõidu aeg jalgu vasta ratast lase ! "" , käskis : mida ta ei olnudki koju unustanud . "
493	NA	 Tema südamele oli mul raske ligi pääseda , niisama raske kui temal minu omalegi . 
493	NA	 Lootsin kirglikult , et näen välja nagu isa . 
493	NA	 Et mul on suur kõrisõlm ja paljad meelekohad , kaval näoilme ja kurvad silmad . 
494	NA	 Pullid kergitasid tee ääres päid ja inisesid , rõngad ninas , pääsukesed sähvatasid üle tee . 
494	NA	 Keerasime suure kaarega maanteele , hobused ja inimesed panid meid tähele , koerad haukusid . 
495	NA	 Tundsin , et mu silmaterad on tõsised ja mustad otse kui grammofoniplaadid ja nende sisse jäävad kõik nähtud asjad varjule . 
495	NA	 Kissitasin silmi , metsa ja hoonete piirjooned muutusid kohe teravamaks , aga need olid ikkagi ainult siitkandi mets ja siitkandi hooned , isa ei sõitnud lõppude lõpuks ei Moskvasse ega Leningradi , kuigi oleks võinud sõita - enne Leningradi ja siis Moskvasse , sest Moskva on Leningradi taga - , vaid kauge võõra poe juurde , kuhu ma ükskord ammu koos vanaemaga mööda keerulisi heinamaaradu tulin ja kust ta mulle ostis paki presskakaod ning kakssada grammi säärekondikujulisi präänikuid . 
496	NA	 Isa pidas seal ratta kinni ja me läksime poodi sisse . 
497	NA	 Madala hämara ruumi teises otsas seisis kõrge lett ja letil virnade viisi madalaid alumiiniumkausse . 
497	NA	 Nende vahelt vaatas välja kõhn kaupmees , sinine kittel seljas , pliiats kõrva taga ja valgeks kulunud nuppudega arvelaud ees . 
497	NA	 Meie sammud kajasid poe tsementpõrandalt tuhmilt vastu . 
497	NA	 Mulle tundus , et seal poes ei müüda midagi peale kausside , kuid leti ette jõudes nägin imestusega klaasi all paberiga komme . 
497	NA	 Need lebasid ilmsüütult väikestel klaastaldrikutel . 
497	NA	 Tõmbasin hinge ja unistasin igast sordist saada kasvõi ühe kommigi , läksin aga ruttu ahnemaks ja jõudsin lõpuks terve kiloni välja . 
498	NA	" Isa toetas leti najale ja arutas : "" Ei tää , kuda naesed neid kaussa ei taha ! "
498	NA	 Nad põle ju kallid ka sugugi ja teevad toidule teise maigu juure . 
498	NA	" Masinamiis piab küll alumiiniumkausist süüma , siss on masinamaik alati suus ! "" "
499	NA	" Kaupmees aga arvas : "" Olgu mes on , aga mina pooldan emaileeritud sööginõusi . "
499	NA	" Sellest sa ikki tääd , mes ta on . "" "
500	NA	" Isa muheles : "" Ära sa , Ärman , seda naestele ütle , siss jääd peris pankrotti ! "" "
501	NA	 Kaupmees naeris ainult hammaste ja hambaigemetega , aga silmad jäid tal naerust puutumata . 
501	NA	 Need isegi sätendasid natuke nagu koeral söögilaua all ja ma ei läinud leti lähedale . 
501	NA	 Lõpuks selgus , et isa tahab leiba ja heeringat osta . 
501	NA	 Kaupmees kääris ühe käise üles ja solistas käega heeringatünnis . 
501	NA	" Isa sundis : "" Ärman , võta rohkem neid punnis kõhuga , niid on marja täis . "
501	NA	" Mari on väga ää ! "" "
502	NA	 Ärman mässis heeringad pruuni paberisse ja märkas lõpuks mind . 
502	NA	 Nüüd ei naernud ta aga mitte hambaigemete , vaid ainult silmadega . 
502	NA	" Ta noomis isa : "" Tuled lapsega poodi , aga lapse jätad maiusest ilma ! "" "
503	NA	" Isa vabandas : "" Sul põle ju muud kui niid igavesed kallid kommid , neil on pallas ilus paber ümmer , aga isi siist kõvass kuivanud kui puu ! "" "
503	NA	" Ta arvas : "" Ma võtass ehk martsipaani . "
503	NA	 Kas sul martsipaani põle ? 
503	NA	 Vat martsipaan on ilus ! 
503	NA	 Isiäranis martsipaanist karu , kis seisab kahe jala pääl ja nuusutab tuule suunda . 
503	NA	 Ja martsipaanist õõnad , niid on viil ilusamad kui karu . 
503	NA	" Karu kohe karda , aga õõna pistad mõnuga suhu ! "" "
504	NA	" Kaupmees läks taharuumi ja ütles tagasi tulles : "" Näe , siin on ! "
504	NA	 Karu ta just ei ole , aga on üks teine meie metsa loom . 
504	NA	" Kas oled seda looma näinud ? "" "
504	NA	 Ta pani minu ette letile halli jänese , kes sitsis nagu koer . 
505	NA	" Isa põlastas : "" Vat jänes on üks irmus , jänes närib ju õõnapuudel koore päält ära ! "
505	NA	" Jänes tiib inimesele pailu muret ! "" "
506	NA	 Aga maksis siiski martsipani eest raha . 
507	NA	 Hoidsin jänest käes ja nuusutasin tema magusat parafiinilõhna . 
507	NA	 Sõitsime edasi , kuni isa ratta suurelt teelt kõrvale keeras . 
507	NA	 Kahel pool kitsast kruusateed kasvasid tihedad pajupõõsad ja põõsaste taga lainetas pika niitmata jäänud rohuga heinamaa . 
507	NA	 Selle pruuni rohu kahinat tuule käes ei võinud küll läbi mootorrattamürina kuulda , kuid kindlasti ta kahises . 
507	NA	 Paakspuud tee ääres olid paksult jämedaid musti marju täis , nende oksad lõid meile vastu pead . 
508	NA	 Kaugemal seisid heinakuhjad ja lokkas heleroheline ädal . 
508	NA	 Tee keerles ja lookles , sügavatest rattaroobastest pritsis mudast vett mulle vastu sääri , mu põlletaskus rappus martsipanist jänes . 
508	NA	 Kihutasime läbi võõraste heinamaade ja võsatukkade , mahe päike valgustas pruune rohulagendikke , võsast tõusis mõru seenelõhna , ma isegi nägin kaskede all rohu sees valgeid seeni . 
508	NA	 Põõsaste vahelt hakkas paistma punane kivihoone . 
508	NA	 Isa sõitis nüüd aeglasemalt , mootorratas venis nagu tigu mööda auklikku teed . 
508	NA	" Lõpuks jättis ta ratta koguni seisma , käskis mul maha ronida ja küsis : "" Kas tääd , kus me oleme ? "" "
509	NA	 Raputasin pead . 
509	NA	" Isa ütles tõsiselt : "" Tuudakul , "" ja mu silmad läksid pärani . "
510	NA	 Olin kuulnud isa nii palju Tuudakust kõnelemas , teadsin , et kui kodust otse üle jõe , üle luha ja läbi metsa minna , siis tuleb Tuudaku . 
510	NA	 Mõnikord ujus üle-luha-metsa kohal valgeid pilverünkaid ja isa vaatas sinnapoole , nagu tooksid need talle Tuudakult tervisi , tema surnud kurjalt isalt , tema healt emalt ja tema kõige armsamalt vennalt . 
510	NA	 Tuudaku oli isa kodu . 
511	NA	 Ma teadsin , et isa koos oma kõige armsama vennaga juhtis Tuudaku ojja elektrivoolu , mis raputas tüdrukute käsi , kui tüdrukud pesu loputada tahtsid . 
511	NA	 Teadsin , kuidas isa saagis sulase sängil jalad läbi ja kuidas sulane sängi minnes koos sängiga ümber kukkus . 
511	NA	 Tuudakul tehti valejänest ja keedeti kakaod , seal kõndis suvitaja valge vestiga ja seal haukusid ulakad lapsed möödaminejate peale nagu koerad . 
512	NA	 Emaema vaatas isa siiamaani umbusklikul pilgul , ta ei lootnud isast mitte midagi head , sest ta oli teda näinud aastal 1914 neljakäpakile keldrimäe otsast tulemas . 
512	NA	" Isa olnud nagu porikäi , teinud : "" Auh-au-auh ! "" ja püüdnud teda seelikusabast napsata . "
512	NA	 Teised Tuudaku lapsed aga istunud puude otsas ja teinud nii hirmsaid nägusid , et ta teine kord enam Tuudaku õuest läbi ei tahtnud minna . 
513	NA	 Tuudaku vanaema ei olnud ma kunagi näinud . 
513	NA	 Ta läks kaugesse Tartu linna tütre juurde ja suur Tuudaku jäi tühjalt maha . 
513	NA	 Kellele nüüd veel talu vaja oli ! 
513	NA	" ( "" Tehasse viil kulakuss , vat siss sulle seh ! "" ) "
513	NA	" Siiski lootis vanaema veel kunagi Tuudakule tagasi tulla ; ta istutanud enne äraminekut akna alla reseedasid ja lohutanud leivalabidat : "" Kannata , kannata , kulla laps , küll ma tulen kodu tagasi ! "
513	NA	" Küll sa näed , teeme levad kui Lalsi kirikud ! "" "
514	NA	 Isa vaatas ringi , tema nägu paistis kõhn ja väsinud , ta võttis prillid eest ja mütsi peast ning käkerdas mütsi käte vahel . 
514	NA	 Raske maakivist ait heitis tokerdanud rohule musta varju . 
514	NA	 Aidauksed seisid pärani lahti . 
514	NA	 Katsusin siledaid punaseid telliskive , mis seisid sakilise mustrina ümber uksepiida . 
514	NA	 See ait nägi välja nii , nagu ei suudaks teda lõhkuda ei sõda ega rahu . 
515	NA	 Kaugemal , kaskede taga seisis samasugune maakivist karjalaut , ka selle seintes punetasid telliskivist ilusakid . 
516	NA	 Läksime aida eest läbi , õue . 
516	NA	 Lehmade näritud marjapõõsatüükad sundisid isa seisatama . 
516	NA	" Ta katsus neid tüükaid käega ja pahandas : "" Sedaviisi ei tohi teha . "
516	NA	" Kas marjapõõsas süidi on ! "" "
517	NA	 Astusime laiast kahe poolega uksest sisse ja jäime seisma poolpimedas ruumis , mille nurkades kopitas mullaseid heinu , seinte najal seisid mõned reed , nägin ka saanijalaseid ja vankrikeret . 
518	NA	" Isa lausus : "" Sii on nüid siss Tuudaku rihaalune . "
518	NA	" Lähme vaatame tuppa kah , mes toas on , "" ja imestas : "" Ema rääkis , et Põlendiku Alma on nüid Tuudakul , põle siin kedagi Põlendiku Almat . "
518	NA	" Mudu jutt ! "" "
519	NA	 Läksime suurest telliskivipõrandaga köögist läbi tuppa , mille aknad olid laudadega kinni löödud . 
519	NA	" Isa rõõmustas : "" Isigi minu ema säng on viil siin ! "" "
520	NA	 Seinte taga ja lae kohal sätendas ning kahises päev , ruumis sees seisis niiske ja külm õhk paigal , põrandal vedeles kartulikorve ja roostetanud vikateid , ahju juures nurgas mustendas hunnik mulda ning selle ümber oli laiali hallitanud põhku . 
520	NA	" Isa lõi mullahunnikut saapaninaga ja arutas : "" Ei tää , kas Alma on siin kartulisi oidnd või ? "
520	NA	 Isi elab ehk hoopis saanas , et saanas ää veike ruum , põle nii pailu kütmest ? 
520	NA	 Muld määndab ju põrmandud ära ja sigitab irmsid sajajalgsid sitikid . 
520	NA	" Kas inimesel seda aru pääs põle ! "" "
521	NA	 Ta tõstis kummuli oleva pika pingi jalule ja istus natuke aega , selg kühmus , müts peos . 
522	NA	 Alles ma tahtsin teiste talusid omale saada . 
522	NA	 Nüüd oli m e i e põrandaid määndatud ja m e i e marjapõõsaid näritud . 
522	NA	 Kuigi seda talu ma poleks tahtnudki , siin olid sünged hooned , kiviseintel läikis külm higi , ei olnud siin pildiraamatuid ega iluasju . 
522	NA	" Tulime uuesti aida juurde , isa läks koguni aita sissegi ja rääkis sealt kõmiseva häälega : "" Vanad naesed kartsid Tuudaku aita kui tuld , ütsid , et Tuudaku aida pääl käib vanakurat . "
522	NA	 Rükkilõikuse aeg läksid tüdrikud aida pääle magama , me pannime taskulambid omale suhu , nii et suud ollid jüstku tuld täis ja irmsad irvis ammad paistsid . 
522	NA	" Kõndsime tüdrikute asemete vahel ringi , isi tegime ninadega "" norts ! "" ja "" norts ! "" , tüdrikutel akas nii kange irm , tahtsid ruttu aida päält alla joosta , Savikoti Vaike kukkus läbi luugi ja jäi särkipidi raudkonksu otsa kinni . "
522	NA	" Pärast Savikoti vanamiis andis meile piitsaga vasta kaala . "" "
522	NA	 Isa naeris natuke mõrult , jäi vait ja kolistas aidas . 
522	NA	 Seisin aida ukse ees , tammusin jalalt jalale , tundsin väsimust ja kurbust ja mul oli tunne , et mu kere paistab läbi . 
522	NA	 Pelgasin neid suuri tühje hooneid , viltuvajunud lattaeda ja kõrgeid kaski . 
522	NA	 Võtsin põlletaskust oma jänese välja , aga seegi paistis õudne . 
522	NA	 Tema punased silmad vaatasid kohkunult aida poole , hall sile keha tundus soe nagu elusal loomal . 
522	NA	 Suured tammed aida otsas kohisesid kogu aeg ja mul oli tunne , et ühe tamme otsas istub musta palituga mees . 
523	NA	 Lõpuks ometi astus isa aidast välja . 
523	NA	 Kahlasime läbi pika rohu aida taha . 
523	NA	 Seal seisid mitmes reas õunapuud ja nende vahel vohasid takjad ning maltsad . 
523	NA	 Murtud oksad tolknesid kooreribasid pidi veel tüvede küljes . 
523	NA	 Puudealune rohi oli maha tallatud ja puulatvades võis näha okstesse kinni jäänud roikaid , millega oli proovitud õunu maha lüüa . 
523	NA	 Rohus vedeles hambajälgedega kõvu rohelisi õunu . 
523	NA	 Mõnes ladvas valendasid päris ilusad suured õunad , aga neid ei saanud sealt kuidagi kätte . 
523	NA	 Oleksin tahtnud puid raputada , aga ei julgenud . 
524	NA	 Õunapuude vahel magas kondine lehm ja lehma kõrval nosisid rohtu kaks lammast . 
524	NA	 Meid nähes läksid lammaste silmad hirmu pärast põlema , nad kõpsutasid esimeste jalgadega kõvasti vastu maad , et meid ära ajada . 
525	NA	" Isa vaatas ringi , käed püksitaskus , ja lausus : "" Vaata , niid õõnapuud on minu istutud . "
525	NA	" Küll on istutajal valus , kui ta näeb , et õõnapuul on oks ära murtud ! "" "
526	NA	 Põrnitsesin mutimullahunnikut oma jalgade ees ja mõtlesin ärevusega nende õunapuu- ja kirsiokste peale , mida ma Augusti-ema toa taga raginal alla painutasin . 
526	NA	 Võõrastasin seda uimast lehma ja vihaseid lambaid , suurt räämas aeda , kiviaita ja isa kurba selga . 
526	NA	" Isa pidas aru : "" Kui Leo ja ema ükskord siia tagasi tulevad , siss nad piavad lehmasõnikut saviga segama ja räbalaga õõnapuu aavade ümmer siduma . "
526	NA	" Mudu jäävad õõnapuud ju vähki ! "" "
527	NA	" Läksime mootorratta juurde ja ma lootsin , et sõidame minema , kuid isa võttis oma presentportfelli , kus sees olid leib ja heeringad , ning sosistas mulle põnevusega : "" Nüid lähme oja äärde salakohta ja sööme kõhud täis . "
527	NA	 Kuda sa lähad omast kodust söömata ära ! 
527	NA	" Kui me süüma akkame , siss mina mõtlen , et küll ema andis magusa levatüki ja sina mõtle , et küll sii Tuudaku-vanaema andis ääd rasvast eeringad ! "" "
527	NA	" Isa kinnitas : "" Ta annass sulle pailu paremat asja kui sii eering ongi , ta tiiss kuuki , paness mett pääle ja isi laalass ikki et - ta võttis mõega seinalt ja torkas südame , siss võttis mõega rinnust ja pandis seinale . "" "
528	NA	 Pikk karm hein kriimustas jalgu , põõsaste tagant aga oli hein ära tehtud ja seal kasvas lopsakas ädal . 
528	NA	 See läikis ja voogas pehme tuule käes . 
528	NA	 Oja must vesi sulises tasakesi kivide vahel , pikad puitunud kõrkjad vabisesid voolus , ojakaldas paistis head sinist savi , millest oleks võinud voolida keedupotte , kiivritega sõdureid , õunu ja pirne . 
528	NA	 Mu silmad püsisid igatsevalt selle savi peal , kuid isa laotas juba jope maha , tegi portfelli lahti ja hakkas taskunoaga leiba lõikama . 
528	NA	 Seejärel lõikas ta heeringa sabatüki maha , pani selle leiva peale ja ulatas mulle . 
528	NA	 Rasvane pruunikas heeringasoolvesi jooksis mööda sõrmi alla ja imbus leiva sisse . 
528	NA	 Sõin ja mõtlesin himukalt , et Tuudaku-vanaema oleks kindlasti heeringa kõrvale ka kartuleid keetnud . 
529	NA	 Igal pool , kus hein oli tehtud , kasvasid madalad valged lilled . 
529	NA	 Nende sitked peenikesed varred kandsid taevatähekujulisi õisi , õielehtede sees jooksid veresoonte sarnased roosakad sooned ja õielehed ise olid nii puhtad ja valged , et nad polnud mitte ühegi muu valge asja sarnased . 
529	NA	 Mõned õielehed olid siiski ka sitikate poolt ära näritud . 
530	NA	 Süües silmitsesin lilli . 
530	NA	 Mida kauem ma neid vaatasin , seda rohkem neid tekkis . 
530	NA	 Seda siledam ja mustem paistis ojavesi ja sügavam taevas . 
530	NA	" Metstuvi hõikas padrikus : "" Kurbus ! "
530	NA	" Kurbus ! "" ja pääsukesed heinamaa kohal vastasid : "" Igatsus ! "
530	NA	" Igatsus ! "" "
530	NA	 Taevas pani pea ringi käima , mõtlemisest läks nägu teiseks . 
530	NA	 Katsusin käega lootusrikkalt oma põski , kuid need tundusid olevat ikka endised , ümmargused ja punnis . 
531	NA	 Isa pani ülejäänud heeringad ning leiva hoolikalt portfelli tagasi ja hakkas minu ees mööda ojakallast ülespoole minema . 
531	NA	 Jälle algas niitmata rohi , mis ulatus mulle kaenla alla . 
531	NA	 Sumpasin vihaselt mööda isa jälgi ja mulle sadas rabinal pähe kuivi musti heinputkeseemneid . 
531	NA	 Need jäid juustesse ja sandalettidesse . 
532	NA	" Isa seletas : "" Me tegime siia omale ühe teivastest maja . "
532	NA	 Kui me mõnda suurt koerust ollime teind , siss juusksime tulise rutuga siia varju , et siss isa ei tää , kus poisiksed on . 
532	NA	 Ema tõi õhta meile põlle all leiba ja isa paugutas ümmer maja püssi , isi õikus , et nüid ma teid kuradisi maha lasen . 
532	NA	" Meie ollime vait kui iired , muku nutsime aga , et ei tää mes nüid saab , isa laseb meid nüid maha , aga ema ütel , et ei lase ta kedagi ! "" "
533	NA	 Isa silmad särasid , ta näitas mulle kõige ilusamaid kohti , mida ta maa peal teadis ja ta uskus , et ma jätan nad meelde . 
533	NA	 Samasugust rohtu , võsa ja vett oli igal pool mujalgi , kuid isa usaldas neid lõplikult ainult siin . 
533	NA	" Siin ajas ta pea selga ja vaatas kaua alt üles suure leinakase võrasse , murdis siis ojakaldast piparmündivarre ja ütles nukralt : "" Vehvermints põle sügisi enam ilus , jüsku ära kuivma akand ! "" "
533	NA	 See oli münt , mida isa isegi mitme aastakümne tagant läbi ja lõhki tundis . 
533	NA	 Kõik teised mündid mujal maailmas kasvasid ainult selle üheainsa ja tõelise , Tuudaku ojamündi mälestuseks . 
534	NA	 Isa lükkas ojakaldalt kõrkjad laiali ja ma nägin , et ojapõhjas seisid laiad lamedad kivid . 
534	NA	" Isa arutas : "" Ei tää , kas julgeme kiva müüda üle oja minna , või ei julge . "
534	NA	" Sii olli ju mede ülekäigukoht , siitkaudu läksime salamahti suure tii pääle välla ja vahtsime sääl teisa inimesi . "" "
535	NA	 Ta pani portfelli heeringa ja leivaga õrnalt rohu sisse maha ning astus plartsti kividele . 
535	NA	 Tahtsin isale näidata , et olen tõeline kangelane ja ronisin vapralt kividele . 
535	NA	 Nägin aga kohe , et kangelane olla on siin päris lihtne , vesi oli madal ja ojapõhi puhas ning liivane . 
535	NA	 Siin ei olnud pimedat hauakohta , kus vingerdavad kaanid ja rasvases põhjamudas lebab uputatud kassi luukere . 
536	NA	" Isa lükkas juba vastaskalda kõrkjaid laiali ja imestas : "" Näe , mes asi sii on ! "" , kõrkjaladvus õõtsus tühi linnupesa , mõne väikese laululinnu oma , nii korralikult tehtud ja nii kerge . "
536	NA	" Isa rõõmustas : "" Isigi lind sai aru , et siin on ää ülekäigukoht ja tegi siia pesa ! "" "
537	NA	 Astusime kaldale ja vaatasime ringi . 
537	NA	 Kõik oli peaaegu samasugune , nagu teiselt kaldalt paistis , kuid siiski ka teistsugune - siin ei kasvanud valgeid ädalalilli , vaid madalad pajud ja kidur punakas rohi . 
537	NA	 Teiselt poolt oja paistis isa portfelli sang ja kaugemalt suurte kaskede vahelt Tuudaku tühi kiviait . 
538	NA	" Isa küsis kavalalt : "" No ütle , kuda me õnnelikku üle oja saamest siss pühitseme kah ? "
538	NA	" Kas sööme õige jänese ära va ? "" "
539	NA	 Mulle tuli meelde martsipanikamakas põlletaskus , võtsin selle ruttu välja ja vaatasin ning üle selja jooksis kuum hoog , kui ma mõtlesin , et üle oja tulles ma ei märganud kätt kaitseks tasku pealegi panna . 
539	NA	" Arvasin : "" Sööme pää ja õlad ära , aga alt otsa viime kodu , siss saavad teesed kah ! "" ja ulatasin jänese isale . "
540	NA	" Isa ajas tagasi : "" Võta sa pää maha , küll ma murran omale ühe kaalatüki "" ja kahtles : "" Ta akkab ehk ammastesse kinni , ehk põlegi nii ää kui päält paistab ! "" "
541	NA	 Parafiin pragunes ja selle alt tuli nähtavale hallikas nätske martsipanisisu . 
541	NA	 Hammustasin jänesel kõrvad peast ära ja iseäralik hea maik valgus mööda keha laiali , see surises peas ning jalgades ühekorraga ja tegi mind uniseks . 
541	NA	 Sõin jänese pea ühe lõmpsatusega ära ja vaatasin üksisilmi , kuidas isa omale kaelatükki murrab ja kui suure ta murrab . 
541	NA	 See paistis olevat eriti hea ja nätske . 
541	NA	" Isa silmad hiilgasid : "" Vat martsipaani tuleb edespidi terve kilu osta ! "
541	NA	 Teist nii ääd asja põlegi , kui martsipaan on . 
541	NA	 Ainult seda ei tää , miks neid jänesid ja kassa nii kangesti tahetasse teha ! 
541	NA	 Sii on ju loomuvastaline , kui toiduaine on looma nägu ! 
541	NA	" Aga küll martsipaanist pirn "" Tervisoiunõunik "" võib ää olla ! "
541	NA	" Ja kui ää viil martsipaanist aiamaasik on ! "" "
542	NA	 Ma polnud enam hulk aega magusat saanud ja oleksin söönud nii karusid , siile ja kanu kui ka koeri ja kasse , peaasi , et nad oleksid aga suured , magusad ja nätsked . 
543	NA	 Isa vaatas äraoleva pilguga ringi ja sõrmitses pajuoksi , võib-olla venitas ta aega ainult selleks , et tema ema jõuaks meile põlle all leiba tuua . 
543	NA	 Ma ei näinud ühtegi hinge , inimeste hääli polnud üldse kuulda , ainult vesi sulises tasakesi ja õhtu poolt puhus vilu tuul . 
544	NA	 Isa läks kühmus seljaga üle kivide teisele kaldale tagasi , võttis jälle portfelli kätte ja jäi mind ootama . 
544	NA	" Ta vaatas huviga , kuidas ma jalga jala ette pannes kivilt kivile astun , üks käsi kramplikult põlletaskus jänesekere ümber , ja kiitis : "" Mõistsidki üle tulla ! "
544	NA	" Tagasi tulles võib ju jalg kergesti väärata , tagasi tulles põle änam seda uvi , mes minnes olli . "" "
545	NA	 Läksime aeglaselt tagasi aida juurde , võtsin jälle isa selja taga sadula mustast kummirõngast kinni ja vahtisin tagasi , kuni aidaseinu enam ei paistnud . 
545	NA	 Tuul puhus vee silma . 
545	NA	 Oli kahju Tuudaku-vanaema sängist , kuidas see seisab külmas koristamata toas , oli kahju tema leivalabidast ja kõigest üleüldse . 
545	NA	 Isegi niitmata rohust ja poristest rattaroobastest . 
545	NA	 Poe ukse ees rippus nüüd suur tabalukk ja sellest lukust oli samamoodi kahju kui kõhna näoga Ärmanist ja valkjate nuppudega arvelauast tema ees . 
545	NA	 Samuti kui päikesest metsaladvus ja mäletsevast lehmast , kellest meie mootorratta vari üle läks . 
546	NA	 Võsad paistsid õhtused ning õudsed , ei mänginud seal enam päikeselaigud ega hüüdnud peoleod . 
546	NA	 Liisu värava taga jättis isa ratta seisma . 
546	NA	 Ilmar tegi isa ees värava lahti ja aitas ratast sisse lükata . 
546	NA	" Tal oli häbelik ja piinlik nägu , kui ta isa aupaklikult palus : "" Kui sul aega on , siss tule väha saana juure , tahtsin seinakella paranda , lõhksin lahti , aga ei mõista änam kokku tagasi panna . "" "
547	NA	" Liisu kutsus mind : "" Tule sina ära sissepoole , ole mulle seltsilisess . "" "
548	NA	 Läksime läbi köögi kitsasse hämarasse tuppa , kus ma olin sadu kordi käinud , pannkooke kreegimoosiga söönud või vanaaegseid õnnesoovikaarte vaadanud . 
549	NA	 Kummagi akna all seisis laud , täis kuhjatud vanu ajalehti , mutreid , polte ja naeltega täidetud kilukarpe . 
549	NA	 Üks laud oli üleni ja kogu aeg asju täis , teise laua ots seisis aga tühi , sest selle peal söödi . 
549	NA	 Ühe laua ääres asus pikk pruun pink nagu surnukirst , teise ääres toolid . 
549	NA	 Kapi otsas tolmusid kaks raamatut , mida sealt minu jaoks kunagi alla ei võetud . 
549	NA	" Läbi tolmu paistsid nende pealkirjad - "" Kevade "" ja "" Suvi "" . "
550	NA	" Liisu pani kaks tooli teineteise taha ja kutsus mind : "" No tule nüid sõitma ! "" "
550	NA	 See oli meie alaline mäng , olgu Liisul lehm lüpsmata või supp üle keemas , seda mängu ta ei jätnud kunagi alustamata . 
551	NA	 Toetasin ühe jala Liisu meeleheaks tooli põikpuule ja lükkasin teisega tagant , toolid liikusid kolinal edasi . 
551	NA	 Alati ühtemoodi , ükskõik kas suvi või talv , hanedega põll ees või vildid jalas , kas kahene või kuuene . 
551	NA	" Kui toolid toa ühest otsast teiseni jõudsid , õpetas Liisu harjunult : "" Kui sa kodu lähad , näita vanaemale kah , kuda sa sõidad ! "" "
552	NA	" Harilikult vanaema põlastas : "" Sii Liisu on ikki üks ulak vanamutt ! "
552	NA	 Kas põle vanainimesel muud teha kui lapsega ullustada . 
552	NA	" Võiss jo tulla ja mooga kah mõne sõna rääki , aga ta mette ei tule , jüsku jonni aab kohe ! "" "
553	NA	" Toolidega sõitmine ei pakkunud mulle praegu mitte mingisugust lõbu , ootasin , millal õuest isa hääl kostab , aga läbi toolikolina kuulsin ainult , kuidas Ilmar hõikas : "" Mutt , kurat , tuu masinaelikann seia ! "" "
554	NA	 Kui Liisu välja läks , jäin täiesti üksi tooli seljatoe taha seisma . 
554	NA	 Kuulatasin , aga kuulda ei olnud midagi . 
554	NA	 Taganttoa uks oli irvakile . 
554	NA	 Sinna ei kutsunud Liisu mind kunagi . 
554	NA	 Olin seal toas ainult koos emaga paar korda olnud . 
554	NA	 Seal rippus laest põrandani igavene pimedus , sest akent kattis tekk . 
555	NA	 See , mis mind ligi tõmbas , kumas aga läbi pimedusegi vastu . 
555	NA	 Selle olemasolu oli terves majas aimata , isegi majast mööda minnes võis seda tunda . 
556	NA	 Lükkasin südant rindu võttes ukseprao laiemaks ja nägingi kohe seda , mida ma näha tahtsin ning kartsin . 
556	NA	 Kummutilt vaatas mulle vastu valge fajanssluik , kulm kortsus , nokk õispunane ja silmad kurjad ning süsimustad . 
556	NA	 Tema külma siledat kaela rõhus hauapimedus . 
556	NA	 Ta hingas välja kurba ning jubedat õhku , mis ajas kananaha ihule . 
557	NA	 Kui silm pimedusega harjus , hakkasin märkama peale luige tahes-tahtmata ka muud , mis toas oli . 
557	NA	 Kõrget tumepruuni riidekappi , jalaga õmblusmasinat ja puusängi . 
557	NA	 Säng sundis ennast millegipärast terasemalt vaatama . 
557	NA	 Vaatasingi sängi uuesti ja läksin üle kere kuumaks , käed surid ära ja põlved nõksatasid . 
558	NA	 Nägin sängis selgesti laia musta panthabet , paljast pealage ja läikivaid silmavalgeid . 
558	NA	 See , mis aga padja otsa alt paistis , ei saanud olla muu kui püssiraud . 
559	NA	 Sängist kostis tasast naginat ja kahinat , püssiraud kadus ära , tõmbus tagasi nagu teo katsesarv . 
560	NA	 Taganesin , taganesin , taganesin ja põrkasin vastu lauanurka . 
560	NA	 Taganesin õue ja istusin kase alla pingile . 
560	NA	 Mu kõrvad kohisesid ja silmad olid udused . 
560	NA	 Kuulsin nagu läbi une , kuidas isa ja Liisu kusagil lähedal juttu ajasid . 
561	NA	 Lõpuks tõusin pingi pealt üles ning sörkisin väravast välja , kuigi isa mind tagasi kutsus ja Liisu isegi tee peale järele tuli . 
562	NA	 Vantsisin mööda lagedat kartulipõldu , hambad külma pärast suus plagisemas . 
562	NA	 Selja taha ma ei vaadanud , kas isa ka tuleb . 
562	NA	 Mulle ei tulnud isa meeldegi . 
562	NA	 Olin väike ja väeti ega tahtnud , et keegi seda näeks . 
562	NA	 Lakkusin soolast vett , mis silmist ja ninast voolas , tahtsin Liisut aiateibaga lüüa ja samal ajal ka kodus sängis olla . 
563	NA	 Kõrgelt ülevalt kostis vihinat ja tiivalööke , parv linde lendas kaasikusse magama . 
563	NA	 Taevas oli tulipunane , isegi mu käeseljad ja jalasääred helkisid punaselt . 
563	NA	 Ümberringi seisid metsad nagu taevaäärtele looka painutatud kahemehesaed . 
563	NA	 Nende taga toimus imeasju . 
563	NA	 Seal liikusid paberid , helisesid telefonid , mustendasid ahervaremed . 
563	NA	 Mõnes kohas söödi isegi suhkrut , saia ja vorsti ! 
564	NA	 Mina aga sibasin ahistava metsarõnga keskel kodu poole , täistatistatud kleidisaba vastu põlvi laksumas . 
565	NA	 Vanaema võttis aias mulgu juures kartuleid , korv kõrval , raudkonks käes , põlvili mulla peal . 
565	NA	 Mullast tõusis mõru , külma ja kodust kartulipealsete haisu . 
566	NA	" Kisendasin : "" Vanaema ! "
566	NA	" Vanaema ! "" , tormasin vanaema juurde ja hakkasin kõigest jõust kartulikorvi raputama . "
567	NA	" Kartulid kargasid üle ääre ja vanaema käratas : "" Jäta korv rahu ! "
567	NA	" Metsalene ! "" "
568	NA	 See rahustas mind . 
568	NA	" Istusin vanaema juurde kartulimulla sisse maha ja ütlesin kõige igapäevasema häälega : "" Vanaema , ärme änam Liisu juure lähme ! "" "
569	NA	" Vanaema ajas ennast vaevaliselt maast üles , vaatas mind imestusega ja küsis : "" Mes ta sulle tegi ? "" "
570	NA	" Veeretasin vao vahel kahte mullast odenvaldikartulit ja sosistasin : "" Ei tää isigi . "" "
571	NA	 ISA OLI ÄRA LÄINUD . 
572	NA	" Polnud enam portfelli , kohvrit ega seljakotti , ainult raadios lauldi kelmikalt , otsekui isa mälestuseks : "" Siis keeruta , lennuta linalakk-neidu kuldtärniga nooruke sõjamees sa "" "
573	NA	 Isa keeras raadio juba hommikul vara lahti , et see teda meile meelde tuletaks ja et mina ette kujutaksin , kuidas ta läbi rõskete metsade ja kössis alevike Kaansoo meierei poole sõidab . 
574	NA	" Raadio jäi vait , undas , siis räägiti ja räägiti ning lõpuks käratati : "" Suurendada kalanahast jalatsite väljalaset ! "" "
575	NA	 Tõmbasin teki üle pea ja pidasin hinge kinni , kuni kõrvus kohisema hakkas , siis pidin õhku ahmima . 
575	NA	" Tegin kõva häälega justkui katseks "" põrr-põrr-põrr ! "" , aga nagu karta võis , ei tundnud sellest üldse lõbu . "
575	NA	" Mulle tuli meelde linnast toodud raamat "" Sõit mustikametsa "" , aga ma mõtlesin sellest ilma huvita , rohkem nagu kombetäiteks . "
575	NA	 Mulle paistis , et kohe , kui ma sängist välja ronin , hakkavad mind varitsema hädaohud , ja polnud tahtmistki välja ronida . 
575	NA	 Siin oli padja sees soe lohk nagu pesa ja mul hakkas kahju , et mul palavikku ei ole ja et isegi kõrvad ei valuta . 
576	NA	 Toas oli poolpime , polnud kuulda , et vihma sajaks , kuid kõik , mis paistis , oli tumehall . 
576	NA	 Lasin silmad mööda tuba ringi käia ja nägin , et vanaema säng oli juba üles tehtud . 
576	NA	 Vahtisin roosasid roosiõisi vanaema musta teki nurkadel ja kolme paksu patja , milledest kõige ülemise püüri peale oli vanaema ise tikkinud kaks teretavat kätt . 
576	NA	" Kus ma ka elus pole kuulnud ütlust "" käsi peseb kätt "" , olen pidanud ikka selle padjapüüri peale mõtlema . "
576	NA	 See püür pandi ainult päeval peale . 
576	NA	 Sellest võiski aru saada , et nüüd ei ole enam hommik , vaid on päev . 
577	NA	 Kardinad olid akna eest kõrvale lükatud . 
577	NA	 Laua peal seisid virnas isa aluspüksid ja särgid . 
577	NA	 Eile kuivasid nad alles toa taga pesunööril , täna taheti neid vist paikama hakata . 
577	NA	 Nägin ka nõelaraamatut , kääre ja niidirulli ning mu meel läks millegipärast väga morniks . 
577	NA	 Ahju ja truubi vaheline nurk mustendas , eestuba paistis veel pimedam ja ähvardavam kui tagatuba . 
577	NA	 Kontpuu oks hõõrus tasakesi akent . 
578	NA	 Lükkasin ohates teki kõrvale ja läksin jalgu põntsutades akna juurde . 
578	NA	 Ei sadanudki vihma , aga mitte midagi ei näinud ka , isegi marjapõõsad seisid udu sees . 
579	NA	" Raadio teatas tarmukalt : "" Iga "" Õitsengu "" kolhoosi liige teab , et esimees rikub kolhoosi põhikirja . "
579	NA	" Ta elab koos naise , naiseema ja naisevennaga ühe katuse all , eraldi majadegrupis , eemal teistest kolhoosnikutest ! "" ja üritas kohe jälle laulu "" Tubli noormees , noormees maalt "" . "
580	NA	 Kahmasin laua pealt saagiks nõelaraamatu ja ronisin sängi tagasi . 
580	NA	 Nõelaraamatut ei tohtinud sängi viia , sest nõelu ei leia enam sängist üles , nad lähevad inimese liha sisse ja mööda liha edasi südamesse välja . 
580	NA	 Veri kannab neid . 
580	NA	 Sellest hoolimata lõin tekinurga varjus nõelaraamatu lahti . 
580	NA	 Mustast villasest riidest lehekülgede ääred olid rohelise lõngaga aedpistes välja õmmeldud , et nad hargnema ei hakkaks . 
580	NA	 Sellest samast lõngast lehv laiutas raamatu selja peal . 
581	NA	 Esimesel leheküljel seisid väikesed nõelad , teisel leheküljel suure silmaga nõelad , kolmandal sukanõelad ja neljandal kotinõelad . 
581	NA	 Võtsin kolm suure silmaga nõela raamatust välja , samuti kaks sukanõela . 
581	NA	 Suure silmaga nõelad olid vaesedlapsed , sukanõelad aga nende võõrasemad , kes neid jalaga lükkasid ja neile heeringaniisku süüa andsid . 
581	NA	 Üks vaenelaps jooksis kodunt ära ja jäigi kadunuks . 
581	NA	" Võõrasemad sõimasid : "" Põle ta kadund kedagi , ta saboteerib ! "" ja lubasid : "" Teeme aga külanõukogusse kirja , küll ta siss üles leitasse ! "" "
582	NA	 Sosistasin ja ähkisin , kuni kõik kolm vaeslast ära jooksid , siis hakkasin järsku kartma ja viskasin nõelaraamatu sängi ette maha . 
582	NA	 Mulle tundus , et kui ma veel kauemaks sängi jään , lähevad need kolm head suure silmaga nõela mööda minu liha südamesse välja . 
582	NA	 Ootasin mornilt ja alandlikult , kunas nad minema hakkavad , aga ei tundnud mitte midagi . 
582	NA	 Nägin selgesti , mismoodi need nõelad lähevad - mitte ei vingerda , vaid sööstavad otsejoones läbi verise liha ning läigatavad sealjuures nagu lennukid . 
582	NA	 Hakkasin lõõtsutama ja läksin higiseks . 
582	NA	" Hõikasin : "" Ema , kussa oled ! "
582	NA	" Ema ! "" , aga keegi ei kõssanudki . "
582	NA	 Ronisin nõelaraamatut silmas pidades sängist maha ja panin selga oma kõige koledamad riided , kottis treeningpüksid , mille tagumiku peal seisis haraline must paik ja milledele olid ripakile vajunud traksid külge õmmeldud . 
583	NA	 Pihikut ja sukki ma üles ei leidnud , tõmbasin palja ihu peale narmendavate käiseotstega kampsuni ning toppisin selle hõlmad püksi . 
583	NA	 Traksid läksid keerdu ja jäidki keerdu . 
584	NA	 Õue minna polnud mul mingisugust huvi , üldse polnud mingisugust huvi . 
584	NA	 Võtsin kaks tooli , panin nad teineteise taha , nagu Liisu õpetas , ja hakkasin neid harjavarrega taguma . 
584	NA	 Nõnda peksin ma Liisu toole ja tervet Liisu juures käimist . 
584	NA	 Toolipõhjakõrkjad hargnesid osaliselt lahti ja lipendasid jalus . 
585	NA	 Ma ei pannud tähele , kuidas vanaema tuppa tuli . 
585	NA	" Äkki ta tutistas mind kõvasti ja käratas : "" Kas sa , saadana ihu ing , jätad lõhkmese järgi või ei jäta ! "
585	NA	" Kus vits ! "" "
586	NA	 Ta silitas toole siit ja sealt , loksutas seljatugesid ja sidus kõrkjaid . 
587	NA	 Jahtusin maha , mul oli hale vanaemast , kes neid toole minust tähtsamateks pidas . 
587	NA	 Läksin vastutahtmist toast välja . 
588	NA	 Sorgus kana kükitas aia otsas , uduvihma sadas , see oli nii peenike , et ei teinud muud märjaks , kui ainult rohu . 
588	NA	" Vanaema torises toas omaette : "" Lõhke aga jah keik asjaksed ära , mes on ! "
588	NA	" Mes minagi neist oian , istke minu pärast kasvõi õrre pääl . "" "
589	NA	 Mulle tuli aegamööda meelde , et ema pidi ju täna minema kolhoosiväljale lina kitkuma . 
589	NA	 Istusin raskelt siiasamasse niiskele trepiastmele maha . 
589	NA	 Tõmbasin ennast kooku ning mu süda tagus kurjalt . 
589	NA	 Katsin kahe käega kõrvad kinni ja lasin uduvihmal endale peale sadada . 
589	NA	 Vaatasin läbitungival pilgul üle aialattide , sorgus kuke ja märgade kanade võssa . 
590	NA	 Toetasin lõua põlvedele ja silmitsesin märga treppi , poriseid puupragusid ning halle naelapäid . 
590	NA	 Sosistasin sõnu , mis asjasse ei puutunud , mitte need ei keerelnud mu peas ja neid ei olnud ka tarvis läbi hammaste pressida . 
590	NA	" Pomisesin : "" Kleit veel kokku panna väiksel moskvalannal hoolsa lapse moodi - ja siis ruttu voodi . "" "
591	NA	" Järsku tulid suhu teistsugused sõnad : "" Maa sisse olli pantud üks inime , ta mõtles , et kuradi kurat , kuda ma siit välla saan ! "" "
592	NA	 Sosistasin seda mitu korda , kuni ma seda inimest pelgama hakkasin . 
592	NA	 Sõnad tekitasid õudust . 
592	NA	 Need sõnad tekkisid minu peas . 
592	NA	 Pelgasin oma pead , paljaid hambaid ja vere tuksumist . 
592	NA	 Hammustasin käeselga ja sinna jäi hambajälgede poolring . 
593	NA	 Oleksin tahtnud teada , kas kõigi inimeste peades peitub midagi , mis neile hirmu teeb . 
593	NA	 Mida vanaema mõtleb ? 
593	NA	 Ja mida mõtleb onu , kui ta oma sängis pikutab , lakke vahib ning vahetevahel köhatab ? 
594	NA	 Tõusin lõdisedes püsti ja läksin tuppa . 
594	NA	 Vanaema istus akna all ning nõelus kartulikotti . 
594	NA	 Vahel lõi ta silmad üles , lükkas prillid otsaette ja vaatas aknast välja . 
594	NA	 See ei meeldinud mulle , istusin teisele poole lauda ja hakkasin teda jälgima . 
595	NA	 Kui ta akna all midagi nõelus , siis tundus talle varem või hiljem , et aknast läheb keegi mööda . 
595	NA	 Ja kes ? ! 
595	NA	 Ikka kas surnud vanaisa või surnud laps Julius . 
595	NA	" Sellepärast nõelus ta alati lohakalt , pikkade pistetega ja pani vahetevahel rahustuseks suhu suhkrutüki , mille peale oli tilgutatud segatilku või palderjani ning kurtis : "" Nõõlu minul mette ei lasta . "
595	NA	" Ei tää , mes ma sellele mede isale teind olen , et ta mind sedaviisi kiusab . "" "
596	NA	" Nagu ta prillid otsaette lükkas ja ohkas : "" Ei saa mette akkama "" , kargasin ma laua tagant püsti , põrutasin jalga vastu maad ning põlastasin iriseval toonil : "" Kas sa ei saa siss ometi aru , et siuksid asju põle olemas ! "" "
597	NA	" Välja öeldud sõnad andsid mulle julgust juurde , kaval vanaema aga just seda ootas , ta viskas koti pingi alla maha , tõusis ägisedes püsti ning küsis : "" Mes ma sulle tuun , kassa tahad aput piima ? "" "
598	NA	 Ta tõi laua peale pooliku leivapätsi , taldrikuga soolaräimi ja kannutäie hapupiima , surus leivapätsi vastu rinda ja lõikas sellest kaks paksu kannikat . 
599	NA	" Jonnisin : "" Mina üleültse süia ei taha "" ja põrnitsesin hukkamõistvalt helehalle , selgete silmadega soolaräimi . "
599	NA	 Mis sest , et kotte nõeludes kukkus nõel vanaema jämedate konksus näppude vahelt ühtelugu kõlinal maha , et tema silmad ei seletanud nõelasilma ja et ta ajas niiti mööda õhku nõelast mööda , ikkagi olid kõik asjad siin toas tema omad , isegi onu säng ja onu kapp , söögilaud , söök , hiina kask , räimed ja meie emaga . 
600	NA	 Ema teadis seda väga hästi , sellepärast valmistas talle ka suurt salamõnu kuulda , kuidas ma vanaema õpetan ja talle vastu vaidlen ning oma tujusid näitan . 
601	NA	 Mida ema ka ei teinud , ikka tundus talle , et ta teeb vanaema jaoks . 
601	NA	 Sellepärast kudus ta oma kampsunikäised nii kitsad , et pidi pärast üles harutama ja uuesti kuduma . 
601	NA	 Minuga pahandas ta enamasti ainult vanaema kuuldes . 
601	NA	 Kui vanaema pealt ei näinud , võisin ma mida tahes teha - lehma nina ees mädasid pesamune lõhki lüüa , kuke kinni võtta , raamatust pilte välja lõigata . 
602	NA	 Tegin ema silma all üha suuremaid ulakusi , et ta mind ükskord ometi keelaks , aga talle paistsid need ulakused koguni lõbu valmistavat . 
602	NA	 Ta polnudki ise varem selle peale tulnud , et niisuguseid pahandusi võiks keegi teha . 
602	NA	 Tema oli pidanud katkiläinud taldrikute , ümberaetud tindipottide ja salaja ärasöödud kringlite eest maksma kibedate pisarate ning tagumikunahaga . 
603	NA	 Onu aga aimas ema alandliku oleku varjus vastalisust ja ema teadis , et onu seda aimab . 
603	NA	 Teda painasid onu köhatused , onu säärikud vööruses , onu leivakott nagis , sõnad , mida kunagi ei öeldud ja pilk , mis mõnikord silmist välja volksas . 
603	NA	 Ta püüdis laua ääres vähem süüa , tegi selle aga enamasti hiljem sahvris tasa . 
603	NA	 Kui onu tuli koju , läks ema nägu mossi ning silmad halliks ja ta tutistas mind asja ees , teist taga väga valusasti . 
603	NA	 Kui aga onul juhtus naljatuju olema , naeris ema püüdlikult ja kõvasti , silmad külmad ning põsed punnis . 
604	NA	 Onu pelgas aga omakorda südames vanaema . 
604	NA	 Vanaema võis teda ahju parandama ja siga tapma sundida , vanaemale ei saanud vastu vaielda . 
605	NA	" Mina ei kartnud kedagi , sõlmisin süütult intriige , valasin justkui möödaminnes õli tulle , tasuks olin saanud tükksuhkrut , kuivatatud õunu , raamatu "" Vennad Lü "" ja loa kõige ilusamast tsaariaegsest tassist vaarikavarreteed juua . "
606	NA	 Mulle tuli see tass korraga meelde , lükkasin leivakannika kõrvale , läksin ruttu kööki ja võtsin selle tassi kahe peo vahele . 
606	NA	 See oli nii valge ja õhuke . 
606	NA	 Silitasin lõuaotsaga tema lainelist kuldäärt ning nutsin kuivalt ja jõrinal . 
606	NA	 Seejärel läksin tuppa tagasi , istusin uuesti laua taha , uurisin natuke aega pingsalt vanaema nägu : lahtihargnenud rätikusõlme tema lõua all ja jäätükkide sarnaseid klaasnööpe jaki rinnaesisel . 
607	NA	" Lõpuks tegin ettevaatlikult juttu : "" Vanaema , ei tää , mespärast niid , kis neid punkresolijaid mehi näevad , testele ei ütle , kus nad neid näind on ? "" "
608	NA	 Nuga vanaema käes jäi seisma , nagu tahaks see samuti kuulda , mis vanaema nüüd ütleb . 
608	NA	" Vanaema aga ainult mühatas : "" Sii põle lapse asi ! "" ja sõi edasi . "
608	NA	 Ta oli otsekui jäme , ilma madalate oksteta puu , mille otsa kuidagi ronida ei saa . 
608	NA	 Aga kui saaks , näeks üle metsa ! 
609	NA	 Nuga seisis endiselt paigal ja kuulatas . 
609	NA	" Üritasin uuesti : "" Vanaema , sina isi ütsid , et sa nägid Latiku karjamaal kahte püssiga miist ! "
609	NA	" Mespärast sa neid üles es anna ? "" "
610	NA	 Vanaema mugis sõnalausumata oma leivatükki . 
610	NA	" Lõpuks sõnas ta mind uurivalt silmitsedes : "" Kui mõned võetsegi päälekaibamese läbi kinni , siss niid , kis kinni võtmata jäävad , tahvad kaibajale kätte maksa . "
610	NA	" Ku mudu ei saa , siss teevad lehmale äda . "" "
610	NA	" Ta jäi mõttesse ja lausus : "" Mulle põle nad siiamaani kedagi kurja teind , mespärast siss mina piass nende surma oma inge pääle võtma . "" "
611	NA	" "" Nende surma oma inge pääle "" puuris ennast läbi minu pealuu , läbi räimerootsu vanaema näpuvahel ja jäi laetalade alla tiirlema . "
611	NA	 Need sõnad meenutasid ühelt poolt piiblilooraamatut ja teiselt poolt verist loomasüdant , mis veel savikausiski tuksatab . 
611	NA	 Selle lause tähendus oli tume , kuid ahistava tumeduse vastu oli mul olemas relv - riigijuhi nimi . 
611	NA	 Selle abil võisin piiblilooraamatu vanaks paberipahnaks muuta ja kõik pimedad nurgad ning mustad mõtted läbi valgustada . 
611	NA	" See andis mulle julgust ja ma tänitasin : "" Vat sellepärast ei leitagi punkert kätte , et sina vasta oled ! "" "
612	NA	 Vanaema ei vaadanud mind kurjalt ega lahkelt , ta ei vaadanud mind üldse . 
612	NA	" Kui ta lõpuks ohkas : "" Mina kuritegusi kardan ! "" siis polnud see ohatud mulle , vaid leivakannikale laua peal , räimedele kausis , piiblilooraamatule ja laetaladele . "
613	NA	 Seejärel hakkas ta isukalt , peaaegu vihaselt sööma ja ei lausunud enam musta ega valget . 
613	NA	 Libistasin ennast laua tagant välja , läksin tasakesi tahatuppa , otsisin üles kõik oma asjad ja vaatasin nad järjekordselt üle . 
614	NA	 Siin seisis väike inetu koer , kes nägi välja , nagu oleksid tal ussid kõhus ja nagu sõidaks ta tagumiku peal mööda maad , siis oli siin veel sinisest klaasist ilumuna , piiksuv kummikaru , kes piiksumise asemel lurises , ja täpilise sitsiga kaetud karu Udupää , kelle pruunid klaassilmad ma olin oma käega peast välja kiskunud ning kaevu visanud . 
615	NA	 Siin lesis ka kummist Villu oma rohekaskollaste kummist sääremarjade , kummist põlvikute , kummist pükste ja kummist naeratusega . 
615	NA	 Ka olid siin lühemaks saetud jalgadega puuhobune ja kollase tuttmütsi , lilleliste puhvpükste , punaste põskede ja paksude käeselgadega Mats . 
615	NA	 Tema villase vestiga kaetud rinnas vetrus hall vatt . 
615	NA	" Teda kutsuti "" sirkusetola "" . "
616	NA	 Ka jalgrattapump , suupill , mitu tühja niidirulli , jäme merevaigust helmes , traadist varrega klaaslill , puust lehm , puust puu ja mõned tutid puust rohtu olid minu omad . 
616	NA	 Ülejäänud lehmad , lilled , puud ja rohututid kaotasin ma kunagi luhas mätaste vahele ning rohu sisse ära . 
617	NA	 Suurt puust lepatriinut võis nööri otsas järele vedada , aga milleks teda vedada , sellest ei saanud aru . 
617	NA	 Sama lugu oli puust kanapojaga . 
618	NA	 Jäid veel punane küürus tselluloidkala , keda võis kraavi ujuma panna ja ratastega eesel , kelle peas lipendasid suured seanahast kõrvad . 
618	NA	 Kaela kujutas jäme vedru ja saba punt seaharjaseid . 
618	NA	 Tema kere ja pea oli isa ise puust treinud ning lootuse värvi roheliseks värvinud . 
618	NA	 Suust paistis kaks nüri puuhammast . 
618	NA	 Alati , kui nägin teda pead noogutamas ja hambaid irvi ajamas , tekkis tunne , et isa on kuskil läheduses ja küsib kohe , mis on Norra pealinn . 
619	NA	 Nüüd aga ei rõõmustanud mind ükski mänguasi , nad paistsid kulunud ja kohmakad , lihtsalt lasu puud , kummi , riiet ja klaasi , surnud ja ilma igasuguse lohutuseta . 
620	NA	 Võib-olla on lohutus lauasahtlis ? 
620	NA	 Tõmbasin selle jõupingutsega laua seest välja ja kallasin põrandale tühjaks . 
620	NA	 Värvipliiatsid veeresid kuivalt kõrisedes tuba mööda laiali . 
620	NA	 Neid polnud rohkem kui neli tükki ja needki olid nürid . 
620	NA	 Korjasin nad kokku ja vaatasin üle . 
620	NA	 Eriti tühine paistis pruun pliiats , ei see ega teine - mustaks liiga punane , aga punaseks liiga must . 
620	NA	 Punane pliiats paistis ülearu pruun , ja roheline liiga sinine . 
620	NA	 Kollasega võis rahul olla . 
620	NA	 Kui neid tihti suus märjaks kasta , siis võis nendega raamatupilte üle värvida . 
621	NA	 Minu varanduse hulka kuulus ka pakk rohekat joonelist paberit , keemiline pliiats ja mitu lehte musta kopeeri , kõik isa antud . 
622	NA	 Siis väike äranätsutatud nurkadega joonistusvihik , milles seisis ema joonistatud kandiline maja , vanaema joonistatud lihtne lilleõis , isa joonistatud vanakurat ja tiisikuse batsill , onu joonistatud mina ise - suu kõrvuni , pea sassis ja jalad nagu kaks L-tähte , minu joonistatud lennuk , punane lahingulipp ja püssikuulid . 
622	NA	 Lippu oli raskem teha , püssikuule aga tunduvalt kergem . 
623	NA	 Need vihisesid ümber ema maja , tabasid vanakuradit ja tiisikuse batsilli ning lõid lihtsa lilleõie tükkideks , ainult mind nad ei puutunud . 
623	NA	 Seda valvasin ma suure hoole ja ettevaatusega . 
624	NA	 Nüüd võtsin ma keemilise pliiatsi , kastsin suhu ja panin hambaid kiristades mitu suurt kuuli minu poole tulema . 
624	NA	 Aga pihta ikkagi ei saanud , põrkasid kõrvale ! 
625	NA	 Toaseinte taga kahisesid märjad lillepuhmad , ahjust tõusis külma savihaisu ja silm ei eraldanud hämaras punast värvi mustast . 
626	NA	 Lükkasin joonistused kõrvale ja tõmbasin raamatud lähemale , kuid lahti ei teinud ühtegi . 
626	NA	" Need olid raamatud-meelelahutajad ja raamatud-tänitajad , kurval tunnil seisid nad alandlikult vait ja ei andnud mingisugust nõu , ainult raamat "" Tähtsad tööd "" tänitas tasakesi : "" Ei taha tööta istuda - võin ise rõivaid triikida ! "" "
627	NA	" Uks käis , vanaema tuli ukse peale ja ähvardas : "" Kas sa tuled ükskord süüma või ei tule , mudu ma viin söögi laua päält ära ! "" "
628	NA	" Jonnisin : "" Kas sa ometi aru ei saa , et ma olen inimesesüüja ! "
628	NA	" Ma süün ainult inimeseliha . "" "
629	NA	" Kohe ähvardas tüli lahti minna , tundsin selle üle kiuslikku rõõmu ja ootasin , millal vanaema käratab : "" Lõuad ! "" , aga just siis koputati kõvasti eestoa ukse peale , uks kääksatas lühidalt , see kostis nagu kuiv köhatus , ja äkki seisis lävel lühike jäme võhivõõras vanamees . "
630	NA	 Tulin huviga tagatoast välja , vanaema pani kampsuninööbid kinni ja taganes natuke . 
630	NA	 Võõra selja tagant paistis pime vöörus . 
630	NA	 Ta teretas meid rabedalt , tema paljas pealagi läikis , seda piirasid hallid sorgus juuksed . 
630	NA	 Kulmude kohal otsaees sätendasid ümmargused udused prillid . 
630	NA	 Pika tumesinise palitu küünarnukid olid korralikult paigatud . 
630	NA	 Jalgu palitu alt peaaegu ei paistnudki , kas oli palitu ülearu pikk , või jalad liiga lühikesed . 
631	NA	 Kõhu peal hoidis võõras hellalt halli märga kaabut , palituhõlmade vahelt paistis koguni lips . 
632	NA	 Mulle tundus , et see ongi surnud vanaisa , no nüüd ta siis lõpuks välja ilmuski ! 
632	NA	 Ma noogutasin tähendusrikkalt pead . 
632	NA	 Uurisin vanaema nägu , aga see paistis päris harilik , mitte sugugi kohkunud . 
633	NA	 Võõra silmad käisid uudishimulikult , aga samal ajalt tõsiselt tuba mööda ringi . 
633	NA	 See ei olnud surnud vanaisa , vaid koolitatud mees , raamatukogu juhataja Ilves , nagu tema jutust kohe selgus . 
633	NA	 Kui ta oma nime ütles , andis ta vanaemale kätt . 
633	NA	 Käsi tuli poolpimedat toaõhku lõhkudes tuhinal vanaema poole ja sellega käis kaasas rõõmus põrisev hääl , kuigi rõõmustada nagu poleks olnudki millegi üle . 
633	NA	 Mitte ükski ei tahtnud lugejaks hakata , kuigi Ilves käis majast majja ja kutsus inimesi raamatukogusse . 
633	NA	 Kõik justkui kartsid midagi . 
634	NA	" "" Kardavad pettust , "" põrises Ilvese sügav hääl laetalade all . "
635	NA	 Juba pandi kaabu laua peale , juba tuhises käsi jälle läbi õhu ja peatus minu pealael , puhas ja raske nagu uus paks raamat . 
636	NA	 Vanaema nägu läks aegamööda selgemaks ning silmad sinisemaks . 
636	NA	 Ilvese kärisevad sõnad aga lendasid lae all edasi-tagasi otsekui mustad pääsukesed , niisama kodused ja tuttavad , ent ometi võõralt maalt tulnud . 
637	NA	 Selgus , et Ilvese poisikesepõlves oli olnud samasugune vihmane sügis või veel hullemgi , ja ta oli Võisiku vallas sündinud nagu vanaemagi . 
637	NA	 Kooliharidus polnudki teda uhkeks teinud , seda võis Ilvese silmadest näha . 
638	NA	 Tuli välja , et Ilves pidi läbi viima maanaistele tursa tutvustamise kursusi . 
638	NA	 Ta võttis põuetaskust halli tursakala pildi , tursanülgimise õpetuse ja masinaga kirjutatud nimekirja toitudest , mida tursast teha võib . 
638	NA	 Nimekirja lõpus oli räägitud ka tursa elukommetest . 
639	NA	" Vanaema muutus uuesti umbusklikuks : "" Mes sii va turss ära põle ! "
639	NA	" Eering ja räim pailu paremad . "" "
640	NA	 Ilves ei teadnud ütelda , kust turska saab , aga arvas , et teda võib ehk liikuda suuremates linnades . 
640	NA	 Sealjuures ei unustanud ta võtta vanaema käest paberilehele allkirja . 
640	NA	" Vanaema maalis nohisedes keemilise pliiatsiga oma nime ja Ilves rõõmustas : "" Vot nii ! "
640	NA	" Anna Kitsing - tursaga tutvunud "" ja toksis heast meelest ühe saapa ninaga vastu teise kontsa . "
640	NA	" Paistis , et tal on nüüd mõnus olla , ta võttis paberossikarbi välja ja tegi suitsu ning tema hääl prääksus võidukalt , kui ta kinnitas : "" Metsatöödel andis mulle elutahtmise tagasi üks väike linavästrik . "
640	NA	 Vot temal oli jõudu jää peal karata ja siuksuda ja tal ei olnud tükki leibagi , aga meil leiba oli , ainult liha ja võid meil ei olnud . 
640	NA	 Siis ma kõhutühjuse käes tuletasin meelde kõik kooliajal õpitud salmid ja ütlesin neid enesele üles ja olin ka üks vana kangete kontidega linavästrik , siuksusin aga omaette . 
640	NA	 Mis teadsin mina siis tursa elukommetest ! 
640	NA	" Eks ta naeruväärt on ju , aga kellele sa ütelda tohid . "" "
641	NA	 Ta silmad käisid lahkelt vanaema pealt minu peale ja ootasid , et meie ka midagi arvaksime . 
642	NA	" Vanaema ütles mulle tasakesi : "" Mini sahvresse ja pane veiksesse korvi nõnda pailu mune , kui sul kahel käel näppusi on . "
642	NA	" Siss tuu sii korv seie . "" "
643	NA	 Läksin kolinal sahvrisse ja ladusin laastukorvi suuri pruune mune . 
643	NA	 Need võisid veel tõhu murtud Varesepää munad olla . 
643	NA	 Ohkasin murelikult , lugesin oma näppe ja mune vaheldumisi , läksin segi ja hakkasin uuesti otsast peale . 
644	NA	 Sahvrist tulles kuulsin vanaema iseäralike , otsekui rautatud sõnadega lausumas : 
645	NA	 Juba kaseladvast lehed langvad , 
646	NA	 kõle tuul käib üle kesamaa 
647	NA	" Ta pidas pika vahe ja lisas oma igapäevase jämeda ning mureliku häälega : "" Mes mina rumal inime küll tään , aga lapsest pääle matab inge , kui mul sii salm miilde tuleb . "
647	NA	" Nigu üks õnnetus oless õhus ja seda antass sedaviisi tääda "" "
648	NA	" Paistis , et Ilves ei kuulagi vanaema , ta vaatas oma kuue rinnaesist , alles tüki aja pärast lõi ta silmad üles ja kinnitas : "" Jah , ka minul on olnud niisugune tundmus "" ja tema ninast , paljast pealaest ning isegi rinnataskutest paistis , et tal on üks suur mure . "
648	NA	 Ja isegi , et ta seda varjab . 
649	NA	 Uurisin arusaamatuses Ilvese käeselgi , silmavaadet ja palituhõlmu . 
649	NA	 Ta ju ei olnud kössis , tema käed ei värisenud , ta isegi ei ohanud , aga ometi oli ta oma rõõmsa häälega järsku üleni üks suur mure . 
650	NA	 Korraga tekkis mul tunne , et niisugune asi on ükskord juba olnud - keegi vaatab mulle otsa ja räägib naerul näoga lõbusat juttu , aga seda juttu ma ei kuulagi , pean silmas hoopis rääkija hambaigemeid , ninasõõrmeid ja silmateri . 
650	NA	 Jälgin teda põlevi silmi ning tunnen , et rääkijal on suur mure . 
651	NA	 See tunne või mälestus välgatas korra pea sees , kukla pool nagu siis , kui tahad midagi öelda , aga läheb enne meelest ära , kui öeldud saad . 
651	NA	 Kuulatasin ennast pingsalt , mu silmadki jäid väiksemaks , aga mulle ei tulnudki meelde , kes see oli , kes muret varjas , kunas see oli ja kas seda üldse oli . 
652	NA	 Või oligi see ennist Ilves ? 
652	NA	" Ma uurisin ju ka tema näoilmet ja mulle jäi kõrvadesse see hääletoon , millega ta ütles : "" Jah , ka minul on olnud niisugune tundmus . "" "
653	NA	 Ilves pani kaabu pähe , tõusis püsti , katsus küljetaskuid ja pani palitunööbid kurguni kinni . 
653	NA	 Ta nagu otsis sõnu , kuid ei ütelnud enam midagi . 
653	NA	" Selle asemel ütlesin ma ise järsku kõva sisiseva sosinaga : "" Vanaema , ma tahass raamatukogusse minna ! "" "
654	NA	 Seisin Ilvese ja vanaema vahel , käes korvitäis mune , neid pruune surnud Varesepää mune . 
654	NA	 Ma ei julgenud korvi otse Ilvesele pakkuda , aga hoidsin siiski endast natuke eemal . 
654	NA	" Laususin silmi maas pidades : "" Ma võtan Tommi ka ühes . "" "
655	NA	" Vanaema ütles Ilvesele : "" Sääl lapse käe korvis on tede jaoss kümme muna . "
655	NA	" Laps tuub isi korvi tagasi . "" "
655	NA	 Ta silus oma halli paklast põlle ja otsis , mida veel ütelda . 
655	NA	" Lõpuks kostis tema rabe "" Võtke ääss ! "" nagu karm käsk , mida ei tohi täitmata jätta . "
656	NA	 Hammustasin õhku , olin õnnelik nagu koer , keda jahile kaasa võetakse . 
656	NA	 Kargasin püsti ja tagusin rõõmu pärast kahe rusikaga onu kalifeepükse , mis naela otsas rippusid . 
656	NA	 Himustasin pruusata ja kiunuda , aga häbenesin Ilvest . 
656	NA	" Oleksin tahtnud aiaposti otsa ronida ja nõuda : "" Noh ! "
656	NA	" Kas me minema ei akka juba ! "" "
656	NA	 Selle asemel ma ainult kohendasin mune korvis , seadsin suured pruunid pealepoole . 
656	NA	 Pelgasin natuke nende katkiminekut , sest kindlasti jääb munakorv minu kätte , seda peab siis hoolega vastu rinda suruma ja kahe käega kinni hoidma 
657	NA	" "" Kas ta üksi tagasi mõistab tulla ? "" "
658	NA	" "" Mõistan küll , "" vastasin süngelt ja nihkusin vöörusesse . "
658	NA	 Lükkasin vööruseukse pärani lahti . 
658	NA	 Madalate pilvede vahelt siras sinine taevas . 
659	NA	 Trepiastmed olid tahenenud . 
659	NA	" Kutsusin : "" Tommi ! "
659	NA	" Tommi ! "" ja kui Tommi hekslimasina alt nähtavale ilmus , hakkasin aeglaselt , selg ees , värava poole minema . "
660	NA	 Ma ei teadnud , millest peaks Ilvesega rääkima . 
660	NA	 Aga kui üldse ei räägi , on ka rumal . 
661	NA	 Juba tuligi Ilves üle õue . 
661	NA	 Väljas paistis ta väiksem kui toas , välja ta nii hästi ei kõlvanud . 
661	NA	 Väljas tegid kaabu ja lips teda kentsakaks , kuid toas asjalikuks ja targaks . 
662	NA	 Läksime läbi hobustekopli , ümberringi lehvitasid jämedad leinakased sügise lõhna , pilved lehvisid ja kraavivesi virvendas . 
662	NA	 Me kord kadusime põõsaste vahele , kord ilmusime lagedale , otsekui vaatamiseks ritta pandud - kõige ees Ilves , siis mina ja siis Tommi . 
662	NA	 Tommi kollakas kere välkus läbi pika puitunud rohu nagu rebase kere . 
662	NA	 Mõnikord vaatas Ilves üle õla ja siis lootsin ma kõigest hingest , et tema terased raskete laugudega silmad näevad mind läbi , et ta saab ehk kuidagi iseenesest teada , et ma oskan juba lugeda . 
662	NA	 Sealjuures põlgasin ma oma lontis püksitrakse ning punast ripakil taskuga kampsunit . 
662	NA	 Ilvese pilk aga rändas mööda vett täis rattaroopaid , vanunud heinamaid ning rahutut taevast . 
663	NA	 Maapind tõusis aegamööda . 
663	NA	 See karm lage maastik ähvardas Ilvese pestud silmnägu , lipsusõlme ja linnapalitut . 
663	NA	 See maastik võis teda ära eksitada , tuulel tema kopsud läbi tõmmata lasta , pajupõõsast talle kuuli selga saata , aga ometi rullis see maastik oma sinised kaugused lahti ja lasi heldel päikesel meie päid kullata . 
664	NA	 Mina isegi olin üks osa sellest maastikust , niisama salalik ja armulik . 
664	NA	 Ilma minu kulmualuse pilguta poleks olnud maakivid , viljaväljad ja lagunenud laastukatused need , mis nad olid . 
665	NA	 Tõusime reas mööda väljavaheteed üle maakera kumeruse ja laskusime siis paksu metsa . 
665	NA	 Sellesama metsa taga seisis raamatukogu ja tema üle ei olnud maastikul enam võimu . 
665	NA	 Seisin raamatukogu ukse vahel , nagu oleksin ma oma lapsepõlve ära kaotanud . 
665	NA	 Ilves võttis minu käest munakorvi ja pani rohelise paberiga kaetud lauale . 
665	NA	 Tommi tagus sabaga vastu selle laua jalgu . 
666	NA	 Nägin tapeedis hiireauku ja silmasin ühe lahtise ukse vahelt halli tekiga kaetud raudvoodijalutsit . 
666	NA	 Lõin silmad aknasse ja nägin õues saepukki , raiepakku , kirvest ja kirvesilmale kleepunud kollast kaselehte . 
666	NA	 Mitte kusagil mujal maa peal ei võinud olla nii tähendusrikast raiepakku ja nii salapärast saepukki . 
666	NA	 Minagi nägin neid ainult selle ühe korra . 
666	NA	 Pärast olid nad harilikud . 
667	NA	 Kuni Ilves tagaruumis pabereid krabistas ja isegi ühe raske asja maha või ümber ajas , kadusin ma pimedikku riiulite vahel . 
668	NA	 Mõned raamatud kägisesid kättevõtmisel nagu uued kalossid ja nende küljes lipendasid kitsad siidpaelast järjehoidjad . 
668	NA	 Mõned raamatud olid kõvasti teiste vahele kiilutud ja sõrmenukid läksid nende väljatirimisest valgeks . 
668	NA	" Üks pruun raamat , mille pealkiri oli "" Õnn "" , lõi terava nurgaga mulle valusasti vastu kintsu . "
669	NA	 Põrandal tolmu sees nägin ma oma musti märgi palja jala jälgi , uurisin neid kõhedusega , need olid nii väikesed , aga sealjuures hirmuäratavad nagu inimsööja jäljed liival . 
670	NA	 Maast laeni riiulites seisid salakavalad raamatud ja mõned nendest võisid olla väga ohtlikud . 
670	NA	" Näiteks raamat "" Põrgupõhja uus Vanapagan "" . "
670	NA	" Selle pealkiri ei meeldinud mulle üldse , ma läksin ettevaatlikult teise riiulivahesse ja ennäe - sealt mu käsi välja tõigi räpase välimusega raamatu "" Greeka muinaskangelased "" . "
670	NA	 Selle kaanel oli lilla tindiplärakas ja hulk süljega niisutatud näppe oli lehenurkadest üle käinud . 
670	NA	 Aga raamatute juures ei olnud nende välimus kuigi tähtis . 
670	NA	 Ilusad puhtad pildiraamatud olid enamasti totakaid salme täis , punaste kuldmustriliste selgadega raamatud Teiste üleval-toas aga olid saksakeelsed ja neid polnud võimalik üldse lugeda . 
670	NA	 Nad ainult seisid seal . 
670	NA	" Samal ajal raamat "" Kingsepp ja paharet "" oli ilma kaanteta ja lõhki kärisenud , aga tema huvitavat sisu ei muutnud see karvavõrdki . "
671	NA	 Raamatud ei olnud nagu pearätikud , pesuvannid , palitud ja vildikalossid , mille juures oli tähtis , millest tehtud , palju maksab ja kas vastu ka peab . 
672	NA	 Tehtud olid nad paberist ja papist , maksid vähem kui muud asjad , vastu ei pidanud nad üldse - kartsid tuld ja vett , hiiri ja rotte , väikesi lapsi ja paberikoid . 
672	NA	 Ja ometi olid nad ka asjad - rasked , nurgelised , nad mütsatasid maha kukkudes , nende vastu võis end valusasti ära lüüa , aga oli üks ja peamine , mis neid eriliseks tegi - kui sa nad sülle võtad , siis ei ole sul süles mitte hunnik paberit ja pappi , vaid võõrad inimesed , suured linnad , kaljumäed , tühjad väljad , koletised ja lohemaod ning ise muutud sa hiiglaseks , kes seda kirjut elu ühest toast teise kannab , lubab ja keelab . 
672	NA	 Kui aga asi juba väga hulluks läheb , tuul ulub , veri voolab ja mõrtsuka näole saatanlik irve tekib , võetakse mitu lehte ühekorraga või lüüakse raamat hoopis kinni ja igal juhul ollakse võitja . 
673	NA	" Sosistasin "" Muinaskangelased "" , ahmisin silmadega pilte - mõõku , kilpe ja vaase ning leidsin , et neid oleks hea lasta emal läbi kopeeri maha joonistada . "
673	NA	 Raamat ise tõotas seiklusi ja kuritegusid . 
673	NA	 Silitasin ja nuusutasin tema pruune pilte . 
673	NA	 Raamatutes oli põnev , kui poeg isal pea ühe mõõgahoobiga otsast lõi . 
673	NA	 Aga Jaansoni Sassat , kes oma isa peksis , põlastatakse eluaeg . 
674	NA	" Mulle ei tulnud meelde kedagi , kelle juurde võiks tulla lõõmava südamega kangelane , Herakles või Tšapajev , ja hüüda : "" Võitlusse ! "" "
674	NA	" Kui ta tuleks onu juurde , kutsuks onu : "" No tule süü kah ! "
674	NA	" Peris ää supp on ! "" , aga võitlusse meelitada ei laseks ta ennast kuidagi , vaataks maha ja ühmaks : "" Lehmasõim ära mädand ja katust tahass kõbida ja "" "
675	NA	 Ma ei teadnud midagi suurtest ja väikestest rahvastest . 
675	NA	 Kust võisin mina teada , et Heraklesel ja Tšapajevil , suurte rahvaste kangelastel , on palju kergem väehulkade eesotsas ise võitlusse söösta , kui panna ühte väikese rahva umbusklikku onu katuseparandamist pooleli jätma . 
676	NA	 Parem oli lugeda raamatut isatapjast pojast , kui ise see poeg olla , südames kahtlesin ka , kas ei ole parem võileiba süües võitlusest lugeda , kui ise võidelda . 
676	NA	 Ma ei suutnud kuidagi otsustada , kumba ma tegelikult tahaksin , kas lugeda või võidelda . 
676	NA	" See oli mu salamure ja sellest lahtisaamiseks jooksin ma tihti tüminal mööda õue , lõuates : "" Kuradi-kuradi-kurrat ! "" "
677	NA	" Surusin "" Greeka muinaskangelased "" kaenla alla ja pidasin aru , kas ei peaks võtma ka mõnd paksu päris ilma piltideta raamatut , et Ilves näeks , kui tark ma juba olen . "
677	NA	" Tõmbasin umbropsu riiulist ühe raamatu , mille pealkiri oli "" Prohvet Maltsvet "" ja astusin raskel sammul laua juurde . "
677	NA	" Oleks tahtnud veel võtta ka õhukest halli raamatut sarjast "" Rindemehe kirjavara "" , aga mõlemad käed olid juba kinni . "
678	NA	 Vaatasin Ilvest , kes ümmarguse musta raudahju suu ees istus ja kasehalult tohtu kiskus ning sosistasin . 
678	NA	" "" Ma tahass neid raamatid . "" "
679	NA	" Ilves tegi "" Soo-soo "" ja sirutas käe "" Prohvet Maltsveti "" poole . "
679	NA	" Ta võttis selle minu käest ära ja viis täpselt endisele kohale tagasi , soris sealsamas kõrval õhukeste raamatute rivis ja tuli minu juurde tagasi , peos raamat "" Inetu pardipoeg ja teisi muinasjutte "" . "
680	NA	" Ohkasin löödult : "" Loomajutta ma'i taha . "" "
681	NA	" Ilves pistis järsku käe mulle lõua alla , tõstis jõuga mu pea püsti , vaatas silma sisse ja ütles tõsiselt : "" See raamat on inimestest . "
681	NA	" Ridade vahel on inimesed . "" "
682	NA	 Kortsutasin kulmu ja vaatasin talle arusaamatuses otsa , aga ta lasi mu lõua lahti , istus ohates laua taha , võttis sulepea kätte ja kirjutas kägiseva sulega midagi kollakale paksust karedast paberist sedelile , mis imes hästi tinti . 
683	NA	 Mu põsed läksid kuumaks ja põlved hakkasid surisema . 
683	NA	 Kartsin , et äkki käsib Ilves mul ka midagi kirjutada , kasvõi oma nime ja siis tuleb välja , et ma ei mõistagi kirjatähtedega kirjutada . 
683	NA	 Mine sa neid trükitähtigi tea . 
684	NA	 Eriti hirmutasid mind suur trüki-R ja trüki-K . 
684	NA	 Püüdsin ruttu meelde tuletada , kumba pidi nad käivad , kas R-il on pugu ees või taga ja kus on K harud . 
685	NA	 Kirjutada ei mõista ja kella ei tunne , kus selle häbi ots ! 
685	NA	 Oleksin muidu mõne raamatu kirjutanud , aga ma ei teadnud , kuidas R-st ja K-st jagu saada . 
685	NA	 Nendega maadeldes kadus mu ettevõtlikkus ära . 
685	NA	 Võib-olla ei kõlvanudki praegusel ajal enam ise kodus raamatut kirjutada , ehk tehti neid masinatega ? 
686	NA	" Muide , raamat , mida ma kirjutada tahtsin , oli "" Suure seinakella käsiraamat "" ja selle jaoks olin ma eeskuju saanud "" Hobusekasvataja käsiraamatust "" . "
687	NA	 Tahtsin inimesi õpetada kellapomme õigel ajal üles tõmbama ja kella hammasrattaid õmblusmasina õliga määrima , sest kui kell maha käib ja seisma jääb , sureb või kaob kohe mõni inimene ära . 
687	NA	 Suur inimene , mitte laps - nõnda olin mina ise kaitstud , mina ise pidin igal juhul alles jääma . 
688	NA	" Tegin järsku otsuse , läksin Ilvesele natuke lähemale , vaatasin talle otsa ja teatasin lugupidavalt : "" Ma tahass sõjamehess akata ! "" "
689	NA	 Ilves ei imestanudki , mõõtis mind ainult kuidagi kõhkleva pilguga . 
690	NA	" Kinnitasin armulikult : "" Ma tulen teinekord jälle ! "" , kutsusin Tommit , uks kukkus selja taga kinni , teadsin peast , et kuusiku taga tuleb väli , välja taga hobustekoppel , siis karjamaa ja siis kodu . "
691	NA	 Tee ei huvitanud mind sugugi . 
691	NA	 Vaatasin ükskõikselt kuusetüvesid ja kuulsin rähni põristamas . 
691	NA	 Mu pea oli tühja täis , komistasin ühtepuhku mutimullahunnikute ja puujuurte otsa , teekond koju tundus olevat lõpmata pikk . 
691	NA	 Ma ei tahtnudki koju minna . 
692	NA	 Istusin puunoti peale ja tõmbasin ennast kooku . 
692	NA	 Olin nagu tee äärde maha pandud komps , ja ometi olin ma natukese aja eest kiidelnud , et tahan sõjameheks hakata . 
692	NA	 Taevas langes mulle otse pähe , puuoksad kohisesid tuhmilt ja hoiatavalt . 
693	NA	 Võib-olla hoiatasid nad mind kellade ja kirjatähtede eest . 
693	NA	 Kui need kord selgeks saavad , siis ei tasu enam nägu teha , et nad selged ei ole . 
694	NA	 Esialgu ilmutavad kultuur ja aeg endid süütul kujul - omal jõul kokkuloetud lausetena , huvina raamatupiltide või kellaseierite muutuvate asendite vastu . 
694	NA	 Laste vastu on Kultuur ja Aeg nagu head onud , kes ootavad ja vaatavad ning meenutavad köhatustega oma kohalolekut . 
695	NA	 Kes neile aga kord läheneda tahab , sellele annavad nad jalamaid mõista , kui väga tema käekäik nendest sõltub , muutuvad pealetükkivalt ülbeteks ja ligipääsmatuteks . 
696	NA	 Kes nende iseloomu paremini tundma õpib , selle silmad lähevad lahti ja ta näeb nende osavad ja võluvad valed läbi . 
696	NA	 Siis selgub , et kõik on vastupidi - nad sõltuvad ise täielikult igast uuest sugupõlvest . 
696	NA	 Kui see on headuseta , leige , pealiskaudne ning kalk , siis häda Kultuurile ja häda Ajale . 
697	NA	 Madalast raskest taevast hakkas uuesti uduvihma tulema . 
697	NA	 Pilved liikusid mitmes kihis , kõige alumised kihutasid üle metsa , ometi polnud all tuult . 
697	NA	 Tähendab , üleval siis oli ? 
697	NA	 Vaatasin üles , pidasin taevast silmas , ootasin , et taevasse tekiks auk ja sellest paistaks teine maailm . 
698	NA	 Praegu , kus ma seda kirjutan , näen aknast paljast pruuni maad ja madalat halli taevast , olen ühekorraga viiekümnenda aasta sügises ja kaheksakümne teise aasta kevades ja mu pea kumiseb selle pika vahemaa ärakäimisest . 
698	NA	 Hallide pilvede kohal paistab igavene päike . 
698	NA	 Tean , et mida kõrgemale lennukis tõusta , seda sügavamaks muutub sinine värv , lõpuks kumab läbi sinise pealispinna must maailmaruum . 
698	NA	 Pilvekihid jäävad kaugele alla , lennatakse keset sära , hiilgavatel piiblilagendikel puhub jäine tuul . 
699	NA	 Just siis , kui tumesinisest kuplist võib must sügavik läbi paistma hakata , tuleb stjuardess ja toob kanakoiva , et inimeste tähelepanu taeva saladustelt kõrvale juhtida . 
699	NA	 Ööpäev läbi süüakse taevas miljoneid kanakintse ja singitükke . 
699	NA	 Ja siiski ei ole ma praegu aknasse vaadates sugugi kindel , kas taevasse ei teki auk ja sealt ei hakka paistma teine maailm . 
699	NA	 Olen selleks iga päev valmis nagu tookord . 
699	NA	 Need vahepealsed aastad , kallid õhusõidud ja külm kanaliha ei ole asja muutnud . 
700	NA	" Istusin kohisevas märjas kuusikus , tagusin rusikaga vastu põlve , nii et põlv kõlises , nagu oleks seal sees nikkelraha , ja pomisesin : "" Kreeka muinaskangelased "" "" G "" täht muutus mu suus harilikuks K-ks , minu riided haisesid märjast lambavillast ja taevas oli ühest kohast juba lahti - sealt paistis Heraklese mõõk . "
701	NA	 PÄEVAUUDISTE JA SÕJATEADETE TAUSTAL on terve minu eluaja sõudnud suured puhtad põhjamaapilved , kahisenud puud ja raamatulehed . 
701	NA	 Nõnda on maailm liikunud ikka uuematesse aastakümnetesse , jõudnud välja päris uude ja kihutab kohe veel uuemasse . 
702	NA	 Minul ei ole aga enam võimalik talle ilmsüütult vastu vaadata , sest pilvede ning raamatulehtede , kogu maailma proosa ja luule peal seisab nüüd üks must plekk , mida seal eelmistel aastakümnetel ei olnud . 
702	NA	 See tekib minu paremas silmas ja ujub pidulikult ning pahaendeliselt silmatera eest läbi , taevaekraani taustal alati ühes suunas , vasakult paremale . 
703	NA	 See on väga isiklik ja väga üldine . 
703	NA	 Iga kord , kui ma seda jälle näen , tõstan pead nagu rästik ja mu kaelalülid nõksatavad . 
703	NA	" Ajuti hargneb ta koost lahti , pudeneb rasvasteks trükitähtedeks ning siis ujuvad üle taevasina mustad sõnad "" massikultuur "" ja "" kolmas maailmasõda "" . "
704	NA	 Mul on rikutud silmad ja kõigest kaks eset , milleta ma tõepoolest läbi ei saa - puust pliiats ning metallist kirjutusmasin . 
704	NA	 Nende abil tuleb mul üritada lihast Sõna ja sõnnikust Lill teha . 
704	NA	 Päevast päeva . 
704	NA	 Leige Sõna ja võlts Lill kokku kägardada ja minema visata , uuesti alustada . 
704	NA	 Tuleb istuda ning püsti tõusta , sodida ja kritseldada , aknast välja vaadata , algust edasi lükata , selleks ettekäänet otsida ja ikkagi alustada . 
705	NA	 Elada . 
706	NA	 Sõita päikesepaistelisel päeval väikelinna , kus munakivitänav viib mäest alla . 
706	NA	 Seal küpsetab ema ülepannikooke ja näitab õhinal kahtteistkümmet meetrit voodilinariiet , mis ta hiljuti ostnud on . 
706	NA	 Võililled sätendavad metsikus rahus , valge sirel õitseb kuurikatuse kohal , vana valguselaik kuldab kartulivagu . 
706	NA	 Kassid hiilivad puhmastes ja lapsekiik kägiseb , ei ürgtuult , taevaseid väehulki ega maailmarevolutsiooni . 
706	NA	 Kui üle taevakaare ei sõidaks seda musta täppi nagu üksildast eksinud pommilennukit , võiksin ma muretult uskuda , et käesolev aastatuhat ei lõpe veel niipea , et äraneetud tegudelt nende igapäevaseks muutmisega ära võetud needus polegi kogunenud õhku ega inimeste verre . 
707	NA	 Mulle ei tuleks ehk siis meelde ka seda kausitäit keedetud seapekki , mille ma ettevaatlikult kahe peo vahel hoides meie sahvrist välja tõin . 
708	NA	 Vööruse uks oli pärani lahti , õhtupoolne päikesepaiste voolas üle õue ja pani mõned lehed haavaladvas iseäralikult punetama . 
708	NA	 Kuivanud kartulipealsete vahel liikusid noored valged kuked . 
708	NA	 Nende harjadest paistis päike läbi , see pani kukevere kiirgama nagu imeasja , nagu meretaguse tulipunase lillekese . 
709	NA	 Trepi peal istus Paula-toa Aime otsekui väike vanaeit , lott lõua all , jalasääred porised ja patsipael lahti hargnenud . 
709	NA	" Kui ma ennist küsisin , mis me tegema hakkame , pani ta ette : "" Akkame liha süüma . "
709	NA	" Teil liha on ! "" "
710	NA	 Kauss oli alles leige , isegi kaalikad ja porgandid ei olnud veel rasva sisse ära hangunud . 
710	NA	 Pekikamar võpatas iga kord , kui ma sammu astusin . 
710	NA	" Põlastasin : "" Pallas paks pekk . "
710	NA	" Mes me nüid teeme ? "" "
711	NA	" Aime ei muutnud meelt : "" Kaalid sööme isi ära , aga peki anname koerdele . "" "
712	NA	 Nende Tuks valvas siinsamas , kõverad lühikesed käpad kõrvuti ja lõug ainult moepärast nende peal . 
712	NA	 Ta punakad silmad jälgisid kulmu alt meie liigutusi , vahetevahel kergitas ta oma ülemist mokka ja siis paistsid mustad igemed . 
713	NA	 Meie Tommit pidi jälle pikalt meelitama . 
713	NA	 Ta jäi kaugemale seisma , kuid tõmbas ahnelt õhku ninna . 
714	NA	 Viskasime ühe pekitüki nagu algatuseks keset õue maha . 
714	NA	 Tommi liputas piinliku näoga saba ja lasi Tuksil peki ära süüa . 
714	NA	 Valisin ilusa suure tüki ja viskasin otse Tommi ette . 
714	NA	 Ta ei suutnud vastu panna ja neelas peki ühe lõmpsatusega alla . 
715	NA	 Koerte silmad süttisid põlema , nende näod said rasvaseks ja keeled jäid ripakile . 
715	NA	 Seisime trepil nende kohal nagu suured saepukid või kujud ning kobasime kordamööda kausis . 
715	NA	 Rasv nõrgus kampsunikäistesse ja liimendas isegi jalasäärtel . 
715	NA	" Hõikasime asjalikult : "" Tommi , seh ! "" , "" Tuks , võta ! "" "
715	NA	" Vaatasime , kuidas koerad pekki kugistavad ja tegime : "" Öak ! "
715	NA	" Öak ! "" nagu öögiksime . "
716	NA	 Lõpuks sõid koerad juba ainult paljast viisakusest , nende silmad olid kustunud ja kõrvad pahupidi . 
717	NA	" Mulle tuli ähmaselt meelde , nagu oleks vanaema liha keema pannes kiitnud : "" No seda jägub nüid Hansule levakotti ka panna ! "" "
718	NA	 See ei meeldinud mulle põrmugi , aga ma ei olnud kindel ka , kas ma seda kuulsin . 
718	NA	 Parem , kui midagi ei kuule ! 
719	NA	" Aime hõiskas : "" Akkame nüid konta närima ! "
719	NA	" Imeme üdi kah ! "" "
720	NA	 Seisime luitunud lattaia ja mustjaspruuni kartulimaa taustal , meie riietel oli lambavilla , lepapuusuitsu ja pissi hais , sea ribikondid olid meil püsti peos . 
720	NA	 Need olid hästi pehmeks haudunud , närisime neid aplalt . 
720	NA	 Võis peaaegu uskuma jääda , et me oleme pärit Islandi tundrutalust , ja meile on õhtuti lauldud : 
721	NA	 Kui usud Kólumkillisse , 
722	NA	 ta ütleb nii : 
723	NA	" "" Veri ja üdi , veri ja üdi , "
724	NA	" ei ma tüdi . "" "
725	NA	 Vere rada temal taga . 
726	NA	 Maga , maimuke , maga . 
727	NA	 Kaljuste tundrutühermaade asemel ümbritsesid meid aga kuusikud , kaasikud ja lepikud , suurtes malmpadades keesid seakartulid , kartulivõtjate põlveliigesed ning kaelalülid naksusid valusasti ja vihaselt . 
727	NA	 Puutüvedel , purdekäsipuudel ning küüniväravatel seisid tuvastamata sõrmejäljed , punkrist tõusis hingeauru . 
728	NA	 Karjamaakuusikus röökis üks lehm , kuidagi umbselt kõripõhjast möirates . 
728	NA	" Seda kuuldes tuli mulle meelde , et petrool on otsas , tuld ei saagi üles võtta , kui pimedaks läheb , aga pimedaks läheb ilmtingimata , öö ei hooli kaupmehe ütlusest : "" Õli põle ! "" "
729	NA	 Õhtutaevas helkis koerte silmis ja muutis need kollasteks . 
729	NA	 Toas tiksus kell nii kõvasti , et välja trepi peale oli kuulda . 
729	NA	 Ajuti ta kägises . 
729	NA	 Hakkas kõhe ja imelik . 
730	NA	 Mida kauem me kuulatasime , seda kõvemini möirgas metsa pool lehm . 
730	NA	" Hõikasin võltsi õhinaga : "" Akkame kanu irmutama ! "" "
731	NA	" Aime kõhkles : "" Kanu ei tohi irmuta . "
731	NA	" Siss nad akkavad nahkmune munema . "" "
732	NA	" Käratasin : "" Akaku ! "
732	NA	" Mina irmutan küll nii pailu kui ma isi tahan ! "" "
733	NA	 Võtsin vööruseakna pealt aidavõtme , läksin ja ragistasin sellega vihaselt aidaukse kallal ja saingi ukse lahti . 
734	NA	 Kas ei karanud aga uks peaasjalikult sellepärast nii kergesti lahti , et teda pressis seestpoolt raske pimedus , millesse peitsid ennast inimesepeade moodi marjakorvid , vanad luukollased kadakapuust kepid , viljakirstud , millede nimi meenutas surnukirstu , ja puntiseotud vasikanahad , mis ähvardasid lae alt kaela kukkuda ning krobisesid iseenesest . 
734	NA	 Need asjad aga ei olnud veel kõige hirmsamad . 
734	NA	 Kõige hirmsamaid ei tasunud üldse meelde tuletada . 
735	NA	 Nuusutasin aidapimedust ja kogusin viha , sest ainult südametäiega sisse karates võis i s e t e i s i hirmutada . 
735	NA	" Ajasin hambad irevile , sisistasin : "" Ööbik ja vaskuss ! "" ning tormasin aita . "
735	NA	 Siin tuli raske sammuga astuda , asju hooletult jalust ära lükata ning asjalikult läbi hammaste vanduda . 
735	NA	 Arglikult ümber vahtida siin ei võinud . 
736	NA	 Kiskusin viljakottide pealt kindla käega maha rohelise-pruunilapilise Saksa maskeerimismantli , kolikastist tõmbasin välja gaasimaski . 
736	NA	 Need olidki need kõige hirmsamad asjad . 
736	NA	 Tooma minna oli neid alati kõhe , aga nad olid ka seda väärt , et neid päevavalgele tuua . 
736	NA	 Raputasin gaasimaski enne pähe panekut suure hoolega kaksipidi , et sitikad ja ämblikud välja kukuksid , kui neid seal sees peaks olema . 
737	NA	 Ajasin mantli selga ja tõmbasin maski pähe . 
737	NA	 Kohe muutus mu pealagi madalaks ja halliks nagu loomal , klaasist silmad lõid kilama ja üle rinna rippus tolmune jäme kummilont otsekui kõri . 
738	NA	 Kui mask oli peas , tekkis alati tunne , et läbi rähmaste ümmarguste klaaside võib kohe paista kas surnu käsi või Berliini varemed , aga ikka ja alati nägin ainult teelehti ja kummeleid , puuriita ja käiaküna . 
738	NA	 Nägin asju , millega minu elu mind parajasti ümbritses . 
738	NA	" Kisasin aidast välja ilmudes jämeda peremehehäälega : "" Kõss ! "
738	NA	 Kõss ! 
738	NA	" Koletis tuleb ! "" "
739	NA	 Mind nähes hakkas Tuks lõrisema , Tommi aga kadus ruttu ühte oma kahest salaurkast , kas hekslimasina alla heintesse või lillepeenrasse kaabitud mullaauku . 
740	NA	 Aime korjas aia ääres kuivi takjanuppe ja pildus neid ajaviiteks lauda katusele . 
740	NA	" Mind nähes ta nurises : "" Mespärast mina pian ilma masketa irmutama ! "
740	NA	" Mina ilma masketa ei irmuta ! "" "
741	NA	" Inisesin läbi kummilondi : "" Mes sa vingud ! "" , aga gaasimaski omal peast ära ka ei võtnud . "
742	NA	 Läksin , mask ikka peas ja lapiline mantel seljas , sahvrisse kapi kallale . 
742	NA	 Kapipõhjas seisis tüse tumepruun pudel . 
742	NA	 Selle ümbruses oli tunda iseäralikku selget lõhna , nagu asuks see koitanud kapp kuskil võõras kohas , a m b u l a n t s i s või l a a t s a r e t i s , aga mitte sahvris lihatünni ja munakorvi lähedal . 
742	NA	 Pudelis oli eeter ja seda taheti minu eest varjata , aga ikkagi olid selle siledad külmad klaasküljed minu näpujälgedest udused . 
742	NA	 Käisin seda salaja nuuskimas ja loksutamas , aga musta kummikorki pealt päris ära tõmmata ei julgenud . 
743	NA	 Vaatasin küll nüüdki pruuni pudeli poole , aga nuusutama hakata ei olnud aega . 
744	NA	 Tõusin kikivarvule ja tuhnisin ülemisel riiulil . 
744	NA	 Lõpuks sain vanade jakkide ja pearätikute vahelt kätte marli sisse seotud kompsu . 
744	NA	 Riiete vahelt kukkus välja mesilaselõõts , seda tagasi riiulile upitades tõmbasin omale kaela mannergutäie kärjepuru ja vahatükke . 
744	NA	 Lükkasin need ruttu jalaga kapi alla ning harutasin kompsu lahti . 
745	NA	 Sealt tulid välja pikad valged aluspüksid ja hall madal kaabu , mille serva küljes hõljus ümberringi lai marliloor . 
745	NA	 See oli vanaema linnupuu-juurde-mineku-mask . 
745	NA	 See juba minu viimsepäevamaski vastu ei saanud ! 
746	NA	" Võtsin aluspüksid ja kaabu sülle , panin sahvriukse selja taga haaki ning laususin Aimele nagu muu seas : "" Seh , võta nüid oma maske ! "" "
747	NA	 Aitasin talle aluspüksid jalga , hoidsin tema kleidisaba nii kaua üleval , kui ta püksinööpe kinni pusis . 
747	NA	 Kleiti ei tohtinud püksi panna , muidu poleks midagi lehvitada olnud . 
747	NA	 Põlle käskisin aga eest ära võtta , kägardasin kokku ja toppisin selle kaabupõhja , et kaabu üle silmade ei vajuks . 
748	NA	 Lõpuks olime mõlemad riides ja seisime vastastikku nagu Sõda ja Rahu - minul tolmu , higi ja kummi hais , temal linase riide , vaha ja suitsu hais . 
748	NA	 Vahtisime teineteist läbi mõranenud klaasi ja õhukese marli , aga nägusid meil ei olnudki , olime lihtsalt kogud , mis liigutasid . 
748	NA	 Taganesime natuke ja hakkasime siis sõnagi lausumata , minul mantlisaba kohinal järel , kartulimaa poole hiilima . 
748	NA	 Kanad kõndisid seal kangete jalgadega mööda vaovahesid ja soputasid sulgi . 
748	NA	 Ajuti nad napsasid midagi nii maast kui õhust . 
749	NA	 Tuks roomas meile ühetooniliselt urisedes järele . 
749	NA	 Lõpuks jäi ta kartulimaa äärde rohu sisse lömitama . 
749	NA	 Ta oli valmis meid ennastsalgavalt kaitsma nende riiete eest , mis meil seljas olid , ja ta silmad läikisid lillakalt . 
749	NA	 Ta oli valmis lapilise presentmantli sääremarju ja valgete aluspükste kaelasooni purema , kui tarvis , aga samal ajal ajasid teda segadusse meie hääled ja meie lõhn , mis tulid sellesama kohutava mantli ja nendesamade vaenulike aluspükste juurest . 
749	NA	 Karvad turris , jälgis ta põlevate silmadega läbi timutikõrte ja ristikheinavarte meie liigutusi . 
750	NA	" Kargasin lapilisi hõlmu laiali lüües kanade sekka ja möirgasin kõripõhjast : "" Õõõh-õõõh-õõõh ! "" "
750	NA	 Aime raputas kahe käega kõvasti kleidisaba ja kilas peenikese rebasehäälega . 
751	NA	 Jämedate kintsudega rasked vanad kanad ja kerge kondiga noored kuked tõusid kisendades lendu . 
751	NA	 Raskemad kukkusid kohe maha tagasi , aga kergemad lendasid kohinal üle kartulimaa marjapõõsastesse . 
752	NA	 Isegi vana kukk lendas raskel vuhinal üle maltsa ja loomapeedilehtede . 
752	NA	 Ta nägi välja nagu papagoi pilt - jämedad soomuselised varbad konksus , rohelisekirju saba laiali , punased tulivihased silmad peas keerlemas ja k e e l mustast kisendavast kurgust paistmas . 
752	NA	 Kuke k e e l. 
752	NA	 Selle pärast üksi tasus juba gaasimask pähe ja presentmantel selga panna . 
753	NA	 Kanad põgenesid lauda poole . 
753	NA	 Üks jäi teistest maha , aia vahele kinni ja kägises seal surmahirmuga . 
753	NA	 Maa kõmises , õhus hõljus udusulgi , puud heitsid pikki varje , ükski leht ei liikunud , kanade kisa tõusis otsejoones üles taevasse nagu korstnasuits . 
754	NA	 Kihutasime suurema osa kanu lauta ja lõime ukse nende taga nii kõvasti kinni , et tühjadest pääsukesepesadest pudenes savitükke . 
755	NA	 Tahtsin läbi ukseprao vaadata , kas kukk ka laudas on , aga ei näinud mitte midagi . 
755	NA	 Libistasin ennast tasakesi ukse vahelt lauta ja ennäe , kukk seisis õrre all sõnniku peal , oli juba julgust kogunud , isegi kokutas . 
755	NA	 Rabasin ta sülle , nii et ta ei jõudnud rabelemagi hakata . 
755	NA	 Kõige tähtsam oli tiivad kõvasti vastu keret suruda . 
755	NA	 Kanad mind enam üldse ei huvitanud . 
755	NA	 Kukk oli päris raske , ta kähises ja liigutas silmi . 
755	NA	 Tahtsin veel teist korda näha kuke viha ja kuke keelt , tahtsin kukke veelkord papagoi pildiks muuta . 
756	NA	" Soovitasin : "" Viime ta katusele , siss saab tema lendamest näha . "" "
757	NA	" Toa taga katuseredeli all takerdusin hõlmapidi sitketesse kollastesse lilledesse ja vandusin asjalikult : "" Te kullapallisaadanad ! "" "
758	NA	 Ronisin , kukk süles , gaasimask ikka peas , redelit mööda ikka kõrgemale ja kõrgemale . 
758	NA	" Aimele ma käratasin : "" No kus s a a tükid ! "" , kui ta tahtis mulle järele ronima hakata . "
759	NA	 Ma ei olnud sugugi kindel , kas ma jõuan enne alla valmis , kui kukk lendu läheb , kas ma üleüldse tema lendamist näen , ja see ajas mul südame täis . 
759	NA	 Kui olin juba nii kõrgel , et nägin Aime pealage , viskasin raske kuke suure vaevaga üles korstna kanti . 
759	NA	 Mitte katuseharjale , vaid poolele katusele . 
759	NA	 Pidin selle juures peaaegu tagurpidi alla kukkuma . 
759	NA	 Tulin ruttu ning robinal redelit mööda alla . 
760	NA	 Kukk laulis vihaselt , ta ei mõtelnudki kohe lendama hakata , vaid ronis mööda katuselaaste poolviltu ülespoole ja hoiatas sealjuures kedagi valjusti ja kõrinal hädaohu eest . 
760	NA	 Nüüd seisis ta päris korstna kõrval , pugu ees , kuid ei kavatsenud ikka veel lennata . 
760	NA	 Nii raske oli tal uuesti papagoiks muutuda ja oma keelt näidata . 
760	NA	 See hakkas meid ära tüütama . 
761	NA	 Võtsime umbsed palavad riided seljast ära . 
761	NA	 Oma jaod ma viskasin üle ukse aita , Aime omadega tuli uuesti sahvrisse minna . 
762	NA	 Toppisin aluspükse väevõimuga kappi tagasi , lihatünnist kerkis rasvast taluaegset soolveelõhna , munad korvis olid sinakasvalged , nagu paistaks neile vanaaegne kuu peale ja kõvera tilaga teekann läks inimese nägu , isegi nagu naeris , kui teda hoolega vaadata . 
763	NA	 Sahvris ei asunud mitte lihatünn , munakorv ja hapupiimakauss , vaid sinna olid suletud tsaariaeg , esimese ilmasõja aeg , viimase ilmasõja aeg . 
763	NA	 Pidi jälgima , kas sahvriuks ikka haaki sai , muidu võisid need ajad välja pääseda ja kohinal tubadesse valguda . 
764	NA	 Riiulil seisis veel praegugi vana pruuniks roostetanud plekklehter , mille läbi vanaema tsaariajal vorstisoolikatesse verist tanguputru ajas . 
764	NA	 Surnud vanaisa poolt tühjaks joodud kandilised poeõllepudelid läikisid mornilt laua all , rohelisi karusmarju ja rabarberitükke kaelani täis aetud ja parafiiniga kinni pitseeritud . 
765	NA	 Iga vana asja võis veel tarvis minna , isegi kulunud lehmakammi , mille koht polnud sahvris , aga mis ikkagi jonnakalt sahvris naela otsas rippus . 
766	NA	" Sahvri külm minevikuhais tegi murelikuks , oleks tahtnud jalgu järel lohistada ja käriseva häälega aru pidada : "" No ei tää , mes sest elust sedaviisi saab , siga ka alles nii veike ja sinine ! "" või manada : "" No küll sii mede rahvas on nüid peeniksess läind - eeringal lõigatasse pää ühes kaalaga maha - ei läha enam perse . "
766	NA	" Küll nällaga kõik perse lähab ! "" "
767	NA	 Katsusin , et sahvrist välja sain . 
767	NA	 Oleks tahtnud , et tuli pliidi all oleks , külm poolpime köök tegi ka esiku kõhedaks . 
768	NA	 Lükkasin köögiukse ruttu kinni ja sööstsin õue tagasi . 
768	NA	" Aime ajas kõhu lootusrikkalt punni ja nõudis : "" Akkame mõnda mängu ! "" "
769	NA	" Küsisin umbusklikult : "" Mes mängu ? "" "
770	NA	 Kukk kõndis saba soputades mööda katust , ta ei lennanud ega lennanud . 
770	NA	 Mujale ulatus juba metsa vari , kuid kuke peale paistis veel päike , jäi mulje , et see jääb isegi ööseks kuke peale paistma . 
770	NA	 Kukk säras nagu tulilind , ime veel , et tema laiast tagumikust kuldrahasid ei sadanud . 
770	NA	 Meid nähes hakkas ta uue hooga laulma . 
771	NA	" Mulle tuli uus mõte , mu suu venis kavalalt kõrvuni , panin Aimele ette : "" Tule , lähme sisse , paneme rammahvoni mängma ! "" "
771	NA	" Lisasin nagu muuseas : "" Kutsume koerad kah . "" "
772	NA	 Tuks lootis , et me hakkame ehk uuesti liha sööma , ta tundis meid jälle ära ja vingus heast meelest . 
772	NA	 Isegi Tommi ilmus välja ja liputas aupaklikult saba . 
772	NA	 Nad läksid meie ees lõhverdades tuppa , nende küüned krabisesid toapõrandal , nad ei osanud midagi paha aimata . 
773	NA	 Pikergune must kellapomm oli juba päris põranda ligi vajunud , kärbes pirises lambiklaasi sees ja kapiuks vajus iseenesest irvakile , kui me tahatuppa läksime . 
774	NA	 Aime võttis ilma küsimata laua pealt marmelaadikarbi , kus sees ma kommipabereid , moelehest välja lõigatud naisi ja oma raha hoidsin . 
774	NA	 Aime teatas , et ta hakkab raha lugema . 
774	NA	" Mina raha lugeda ei mõistnud , pärisin lootusrikkalt : "" No pailu's on ? "" "
775	NA	" Aime arvas : "" Pailu ikki ! "" "
775	NA	" Jäi mõttesse ja lisas : "" Ükskümmend sada kolm kopkat . "" "
776	NA	 Selle raha olin ma elu jooksul ägeda põrandapühkimise tulemusena kogunud . 
776	NA	 Eestoa põranda pühkimine oli minu töö . 
776	NA	 Mõnikord leidsin nagi alt vaskkopikaid , aga kui ma tegin nõnda , nagu oleks onu kuub maha kukkunud ja seda nagisse tagasi pannes hästi kõvasti raputasin , pudenes põrandale ka nikkelraha . 
777	NA	 Kõige huvitavam oli raha juures see , et seda võis mitmesse torni laduda . 
777	NA	 Kolmekopikalisi oli mul kõige rohkem , see torn sai alati kõige kõrgem . 
777	NA	 Isa antud paberist kümnerublast ma ei usaldanud , polnud võimalik , et üks paberilipakas võiks olla rohkem kui mitu torni kopikaid ! 
777	NA	 Kopikaid aga oli mul viis torni . 
778	NA	" Ma ei saanud aru , kas ükskümmend sada kolm kopikat on vähe või palju , kõlas küll palju , aga igaks juhuks ühmatasin : "" No nüid on raha loetud , aitab nüid küll ! "" ja lükkasin rahad ning naised karpi tagasi . "
779	NA	 Roomasin neljakäpuli vanaema sängi alla ja lohistasin sealt suure vaevaga välja pruuni kulunud grammofonikasti . 
779	NA	 See oli nagu maja . 
779	NA	 Seda kattis paks hall tolm . 
779	NA	 Kartsin , et Aime näeb nüüd , kui palju tolmu meie sängi all on ja räägib kodus ära . 
779	NA	 Tõstsin ruttu kaane üles , nagu poleks midagi , ja hakkasin vapralt tihvti vahetama . 
779	NA	 Tihvtivahetamine oli väga raske , tihvt pudenes näpu vahelt välja ja ei tahtnud sugugi oma pesasse jääda . 
780	NA	" "" Ei jää pesasse ! "" kurtsin Aimele . "
780	NA	" "" Katsu isi ! "" "
781	NA	 Aime sai lõppude lõpuks ikka tihvti vahetatud . 
782	NA	 Nüüd tirisin sängi alt välja madala pappkarbi , kus sees seisid grammofoniplaadid . 
782	NA	 Nende musti külmi külgi varjasid võidunud ümbrikud . 
782	NA	 Ümbrike sees olevatest ümmargustest aukudest sai lugeda plaatide nimesid . 
782	NA	 Panin plaadi pruunile tolmunud sametkettale ja kui see vändakeerutamisest juba tiirles , lasin tihvti langeda . 
782	NA	 Kostis raginat , nagu puruneks õnn või kargaks tuli lihapanni külge , ja läbi selle ragina üritas üks härra meile laulda : 
783	NA	 Majas rohuaia taga 
784	NA	 elab prroua ükksinnda . 
785	NA	 Taa on aus ja väega vaga , 
786	NA	 kõllvattust ei salli taa , 
787	NA	" sellele järgnes parastav : "" Hah-hah-haa ! "" ja ähvardav : "" Maa pean parem pool suud kinni ! "" "
788	NA	 Lasin Aimel grammofoni vändata , ise otsisin kapist välja oma triibulise väikseksjäänud pihiku ja uue valge aluskleidi . 
788	NA	" Grammofon hirnus sapiselt : "" Hah-hah-haa ! "" "
788	NA	" Enne , kui ta jõudis uuesti ähvardada : "" Maa pean parem pool suud kinni ! "" , oli mul juba Tommi keset tuba veetud ja ma ajasin talle oma pihikut selga . "
788	NA	 Laiad lõdvaksveninud roosad tripid tolknesid Tommi karvaseid kintse mööda alla , plekknublakad tripiotstes läikisid nagu kurjad silmad ja klõbisesid omaette . 
788	NA	 Tommi surus meeleheitlikult saba jalge vahele ja ta silmavalged välkusid alandlikult . 
789	NA	 Grammofon jäi ägisedes seisma , kargasime Aimega mõlemad valju nohinaga Tuksi kallale ja kiskusime tema kõverad mustad käpad vägisi läbi aluskleidi käeaukude . 
789	NA	 Ristpistes välja õmmeldud kleidirinna kohale ilmus lidus kõrvadega sile kuri koerapea , kõrist kostis vaikset õrinat , nagu müriseks kauge pikne . 
789	NA	 Pikk valge kleidisaba pühkis põrandat . 
789	NA	" See polnud koer ega inimene , vaid priske kena noormehe elajaloomaks muutunud pruut raamatust "" Eesti rahva ennemuistsed jutud "" . "
790	NA	 Muutus elajaloomaks , aga oleks võinud ka valgeks tuvikeseks või ümmarguseks roosipõõsaks muutuda ! 
791	NA	 Väntasime vaheldumisi grammofoni , keerutasime koeri mööda tuba , põrkasime küll ka valusasti vastu lauanurka ja sängijalutsit , kuid lõime siiski jalgu matsudes vastu maad , nagu käiks siin metsniku pulm või külasimman . 
792	NA	 Koerte ninad läksid kortsu , valged kihvad paistsid mustade mokkade vahelt , nad taarusid tagumistel jalgadel seistes haledalt ja kohmakalt . 
792	NA	 Olime karutantsitajad ja simmanimehed ühekorraga . 
792	NA	 Meil puudusid ainult sulega kaabud ja traksidega nahkpüksid . 
792	NA	 Sellegipoolest kõlisesid saed eestoas kruupingi kohal , tolm lendas ja koerad kiljatasid nagu talutüdrukud , kui me neile jala peale juhtusime astuma . 
792	NA	 Hammustada nad ei julgenud , nende silmavaade oli alandlik ja ähvardav ühekorraga . 
792	NA	 Laulusõnadesse 
793	NA	 Ma tahaksin kodus olla , 
794	NA	 kui õunapuud õitsevad 
795	NA	 segunes hoiatav koeralõrin . 
795	NA	 Veel mõni äge jalakeerutus ja nad napsavad meil ninad peast ära . 
796	NA	 Meie näod punetasid juba ja säärekondid valutasid kõvast trampimisest . 
796	NA	 Karjusin valju muusika saatel : 
797	NA	 Kõik on tööl , nii vana kui ka noor , 
798	NA	 kindel üksmeel raskused kõik võidab , 
799	NA	 juba uudsevilja punavoor 
800	NA	 viljavastuvõtupunkti sõidab ! 
801	NA	 Mulle omale paistis , et ma laulan vähemalt niisama ilusasti kui Georg Ots . 
801	NA	 Kui ma lõpuks ära väsisin , vahetas Aime plaati . 
801	NA	 Muusika tuli nagu maa alt , järsku kostis käre saksakeelne laul , tõeline Horst-Wessel-Lied : Die Strasse frei den braunen Bataillonen 
802	NA	 Ma ei saanud sõnadest aru , jahtusime maha ja vaatasime ringi , Tommi roomas kähku sängi alla . 
802	NA	 Toanurgad olid päris pimedaks läinud , ema sängis juba nagu magas keegi , praegu sai veel aru , et see on sinine palitu , aga pimedamas enam aru poleks saanud . 
802	NA	 Käre laul ajas hirmu peale , tekkis tunne , nagu kuulaks seda keegi toa taga lepikus ja leiaks meid selle laulu järgi kohe üles . 
803	NA	" Aime jonnis : "" Ma tahass kodu minna ! "" "
804	NA	" Võtsin ta põlletraksidest kinni ja hakkasin keelama : "" Ära mini . "
804	NA	 No kus sa lähad ! 
804	NA	 Ei tohi kodu minna ! 
804	NA	 Mina olen suurem , sina piad tegema , mes mina tahan ! 
804	NA	 Sinu ema ütel , et sina piad niikaua meil olema , kui lina kakmast tullasse ! 
804	NA	" Kas mina pian siss üksi koerad riidest lahti võtma va' ? "" "
805	NA	" Aime nägu läks punaseks , lõug hakkas värisema , ta sosistas : "" Ma tahass kodu minna ! "" "
806	NA	" Meelitasin viimases hädas : "" Tahad , ma loen sulle ette ! "" , seejuures ronisin ma rutuga sängi alla ja hakkasin pihikunööpe Tommi selja peal lahti tegema . "
806	NA	" Kutsusin : "" Tule võta Tuksi sellast minu leit ära , ma isi küll ei julge , mind Tuks ammustab . "" "
807	NA	 Aime ei ütelnud midagi . 
807	NA	 Kui ma sängi alt välja tulin , ei olnudki teda enam toas . 
807	NA	 Tuks tormas , aluskleidi saba kaelas , minust mööda . 
807	NA	 Aluskleit niitis tal ajuti esimesed jalad alt ära , aga sellest hoolimata sai ta ruttu edasi . 
807	NA	" Mõtlesin meeleheitega : "" Ja viibki , saadanas , minu alusleidi ära ! "" "
807	NA	 Toauks selja taga seisis pärani , Tommi hiilis minust mööda nagu vari , kukk kössitas katusel , üksikud laudast välja jäänud kanad hoiatasid mind nähes üksteist . 
807	NA	 Tekitasin hirmu ja hakkasin ise ka järsku kartma . 
807	NA	 Ma ei julgenud tuppa minna ega julgenud ka väljas olla . 
807	NA	 Kukal läks külmaks ja küljed hakkasid sügelema , pistsin ähkides jooksma . 
807	NA	 Maa müdises , uksed jäid pärani lahti , tormasin õuest välja , vankriteele , metsapuude vahele . 
807	NA	 Sees hakkas pistma , aga jooksin nii ruttu kui ma jõudsin . 
807	NA	 Eespool kadus tee paksu kuusikusse nagu koopasuhu . 
807	NA	 Aime seisis lageda peal ja nuttis . 
807	NA	 Mind nähes jäi ta vait , vaatas kõõrdi ja löristas nina . 
807	NA	" Pilkasin : "" Mespärast sa kodu es läha ? "
807	NA	" Sa tahtsid ju kodu minna ! "" "
808	NA	" Aime ütles tasakesi : "" Ma es julge säält kuusikust läbi minna . "" "
809	NA	 Kogu mu ennistine hirm oli niisama järsku kadunud , kui ta tekkis . 
809	NA	" Itsitasin : "" Mes sa oled siss sihande uimane ! "" ja lohutasin : "" No sitta kah , ma tulen ühes . "
809	NA	" Mina küll seda kuusikud ei karda . "" "
810	NA	 Võtsin maast roika , keerutasin ümber pea ja läksin pikkade sammudega kuusiku poole . 
810	NA	 Tee ääres leinakase all kasvasid karvaste servadega seened , need levitasid külma kibedat lõhna . 
810	NA	 Surusin salahirmu maha , taevas veel punetas ja väljas oli valgem kui toas . 
811	NA	" Küsisin : "" Kus Tuks on ? "" "
812	NA	" Aime vastas kahjurõõmsalt : "" Tuks läks ära kodu , sinu alusleit olli sellas . "" "
813	NA	 Jäin murtult vait ja peksin roikaga sõnajalalehti . 
813	NA	 Luurasin ümbrust . 
813	NA	 Mõnede kuuskede okste küljes narmendas hall sammal , teistel kuuskedel rippusid oksad maani , okste alt paistis paks pimedus . 
814	NA	 Püüdsin tasa olla ja vahtisin kogu aeg ringi . 
814	NA	" Aime sosistas : "" Mes sa näed ? "" ja "" Ega sa kedagist es näe ? "" "
815	NA	 Kartsin , et kuulen kohe kas vihmakassi vilet või näen kuuseokste all surnut . 
815	NA	 Vihmakassi vilega võis üks mees teisele mehele märku anda , et ta mind näeb , et mina olen ka metsa tulnud . 
816	NA	 Surnu võis olla kaduma läinud vallavolinik või meiereist koju tulemata jäänud Orri-Ants . 
816	NA	 Kuhugi pidid nad ju peidetud olema . 
816	NA	 Kunagi pidid nad ju välja tulema . 
816	NA	 Siiamaani olid kõik välja tulnud ! 
817	NA	 Minu arust paistis Orri-Antsu habemik nägu videvikus igast pajupõõsast , kõigist haohunnikutest , eriti kui selle peale mõtlema hakata . 
817	NA	 Niisugustest kahtlastest kohtadest mööda minnes läks selg alati märjaks . 
818	NA	 Enda julgustuseks võisin sosistada salmikest : 
819	NA	 Päike naerateleb . 
820	NA	 Aed on õitest ere . 
821	NA	 Õnnelikult elab 
822	NA	 meie lastepere . 
823	NA	 Siin kuusikus tuli see salm mulle kohe meelde ja ei läinudki enam meelest ära . 
823	NA	" Kordasin mõttes rõõmsalt : "" Päike naerateleb "" ja piilusin hirmuga kolletanud sõnajalalehti , mis mustade kuuskede vahelt helendasid . "
823	NA	 Kaugemalt vaadates paistsid nad nagu maha visatud valged kompsud , viljakotid või kõhuli olevate inimeste näod , kui aga lähemale jõudsime , polnud seal enam midagi . 
824	NA	 Äkki inises kuskil siinsamas lähedal lehm . 
824	NA	 Jäime seisma ja võtsime teineteisel käest kinni . 
824	NA	 Lehm inises jälle . 
824	NA	 Seejärel ta ammus . 
824	NA	 See lehm oli ammunud kogu aeg , kui me liha sõime ja kui me kanu hirmutasime . 
824	NA	 Metsas aga oli lehmast seltsi , tekkis tunne , et polegi midagi karta , kodu on siinsamas lähedal , igal pool lüpstakse õhtust lüpsi , vanaema on ehk ka selle aja peale juba kodus ja lüpsab lehma . 
825	NA	 Aime nohises ja väänas valusasti minu pöialt . 
825	NA	 Käsutasin . 
825	NA	" "" Lähme vaatame , kelle lehm sii on ! "
825	NA	" Viimati on kuskile kinni jäänud . "" "
826	NA	 Kettipidi rägastikku kinnijäänud lehmadest oli ühtepuhku juttu . 
826	NA	 Teadsin , et ketiga lehma ei tohi omapead metsa lasta , poob ennast põõsasse ära nagu üks vanaaegne Tähik poos . 
827	NA	 Teelt kõrvale poolhämarasse morni kuusikusse minnes tundsin ennast lehma elupäästjana , vaenlase tagalas sumpava väikese partisanina , hea lapsena . 
828	NA	 Aime hingas mulle kuklasse , ta ei jäänud poolt sammugi maha . 
828	NA	 Me hoidsime veel ikka teineteise käest kinni . 
828	NA	" Komistasin kogu aeg puunottide ja põldmarjaväätide peale , lehed ja oksad lõid ühtelugu näkku , oleks tahtnud vaarikavartesse ja kuuseokstesse kinni jäädes kere kangeks ja käed püsti ajada ning lõugama pista , aga polnud kellegi peale loota , lõuga kaua tahad , keegi ei kärata : "" No mes sa , pimeluum , tükid sihandsesse kohta , kost sa isi välla ei saa ! "" "
829	NA	 Lükkasin vihaselt raskeid oksi kahele poole ja vedasin Aimet kättpidi järel . 
829	NA	 Lehm tundis meie lähedalolekut ja hakkas möirgama , nagu oleks piiblilooraamat metsa lahti jäetud ja sealt tungiks välja pime pasunahääl . 
830	NA	 Jäime seisma ja sügasime jalasääri . 
830	NA	 Ma ei olnud enam päris kindel , kas ma saangi üldse ketti lahti , kui see on kinni jäänud . 
830	NA	 Võib-olla polegi lehm , on pull ja tuleb kallale ! 
831	NA	 Nihkusime natuke edasi , ainult mõne sammu ja näe , okste vahelt paistis mustjaspunane maokas lehmakere , kett kõlises , kostis puhinat ja krõmpsutamist . 
831	NA	 Kindlasti oli see kinnijäänud lehm ! 
831	NA	 Kas see Pajusi Kirsi ei olnud ? 
831	NA	 Mul polnud üldse enam tahtmist Pajusi Kirsit ära päästma minna , see otsis pulli ja kui inimest nägi , kargas kohe selga . 
832	NA	 Korraga käis mul peast õudne mõte läbi , mõtlesin põlvist nõksatades , et see ongi nüüd see kolhoosilehm , seesama , kes ühest suurest kuusikust leiti , suu vahul ja saba püsti . 
832	NA	 See ju võiski seesama suur kuusik olla ! 
832	NA	 Kolhoosilehma saba oli naelutatud puutüve külge , puukoort mööda jooksis alla hüübinud veri . 
832	NA	" Lehma sarvede vahele seotud katuselaastult ähvardasid suured trükitähed : "" See saatus ootab sõpra-seltsimeest ! "" "
833	NA	 Lehma kõrvad liikusid mu kujutluses , ülemine mokk kerkis tontlikult üles ja laiad kollased hambad paistsid . 
834	NA	 Sellest lehmast räägiti palju ja painavalt ning jäädi kohe poolelt sõnalt vait , kui ma ennast söögilaua all liigutasin . 
835	NA	 Pistsin kõõksatades jooksu , kukkusin kohe kõhuli , kargasin uuesti püsti , vedasin vastupunnivat Aimet jälle kättpidi järel ja tundsin seljanahaga , et nüüd see lehm meile küll järele jõuab , koos katuselaastuga sarvis , koos juurtega väljakistud jämeda verise puutüvega , saba püsti ja hõredad hambad paljad . 
835	NA	 Ägasin tasakesi . 
836	NA	" Aime lõi mind tötsti ! rusikaga : "" Loll , mes sa sikutad minust ! "
836	NA	" Mes sa tõid minust siia metsa ! "" "
837	NA	 Raputasin teda kõvasti ja vihaga rinnust , võtsin tal vägisi käerandmest kinni ja tundsin teise abitut veresoont oma pöidla all tuksumas . 
838	NA	 Maailm oli täiesti vait , kõik inimesed kadunud . 
838	NA	 Nüüd elasid inimeste elu loomad ja linnud . 
838	NA	 Koerad lõid tantsu , kanad tõid kuuldavale omakeelseid hoiatusi ja manitsusi , lehmad olid segatud poliitikasse . 
839	NA	 Vihmast ja tuultest räsitud metsa julm ajaloolõhn lõi hinge kinni . 
839	NA	 Tarn kahises mätastel ja see kahin läks nagu laine üle niitmata jäänud metsaheinamaade . 
839	NA	 Lepad lasid lehti maha , need krõbisesid jalge all kõvasti ja äraandlikult . 
840	NA	 Jooks pööras kõik segi , kohad muutusid võõraks ning vahemaad teiseks . 
840	NA	 Meie laut ilmus nähtavale varem , kui ma ootasin . 
841	NA	 Lauda kohal kõrgusid pilved nagu punased kaljumäed . 
841	NA	 Ühe pilve serval seisis veeaurust poisike , sonimüts peas , palitu seljas . 
841	NA	 Nii lähedal . 
841	NA	 Nii imelik . 
842	NA	 Mul oli Aime meelest ära läinud , ehmatasin , kui ta mu kõrval aevastas . 
842	NA	 Mäed vajusid laiali , poisike kustus ära . 
842	NA	 Silmitsesin oma jalgu , need olid paksu poriga koos ja kipitasid kangesti . 
842	NA	 Kindlasti olid nad katki . 
842	NA	 Mul hakkas endast hale , tundsin , kuidas nägu läks punaseks ja suu kõveraks . 
842	NA	 Läksin sõna lausumata otsejoones pimedasse tahatuppa ning pressisin ennast nohisedes ja nuutsudes kapi ning seina vahelisse prakku . 
842	NA	 Tundsin , kuidas Aime ka ennast sinna kiilus ja nihkusin eest ära , veel kaugemale , kas või seinast läbi . 
843	NA	 Kapp naksus ja vajutas rinnakorvi kokku , kapi sees aga kahises vanaema surikleit . 
844	NA	 Õuest hakkasid kostma hääled - Paula ja vanaema jõudsid lina kitkumast tagasi . 
844	NA	 Ema häältki oli kuulda . 
844	NA	 Kuuldus , et vanaema ja ema arutavad , mis siin tehtud on , taevane halastus , uksed pärani lahti ja kukk katusel . 
844	NA	 Paula kutsus Aimet nimepidi . 
844	NA	 Katus krobises ja kuketiivad kohisesid . 
844	NA	 Nüüd kukk lendas ja mina ei saanudki näha ! 
844	NA	 Kukkusin suure häälega töinama , mõttes läksid omavahel segi võõras ärapiinatud lehm ja meie kukk , kellele ma ise nii palju hirmu olin teinud . 
844	NA	 Tahtsin mõlemate eest ennast ikka sügavamale kapi vahele pressida . 
844	NA	 Õhust tuli puudu , vahetevahel kõõksatasin ja luksusin , palavad pisarad imbusid kampsuni rinnaesisesse . 
845	NA	 Naised tulid minu lõugamist kuuldes tuppa , latern käes . 
845	NA	 Mõnest pilust tungis isegi kapi taha tuhmi kollast valgust . 
845	NA	" Vanaema uuris asja lähemalt ja kukkus siunama : "" Te äbemata loomad ! "
845	NA	 Niid põle änam undikutsikad , niid on vanad undid isi ! 
845	NA	" On kukke väntsutand , et küll saab , ja isi kapi vahele tüknud ! "" "
846	NA	" Ema hädaldas , nutt kurgus : "" Kis jõuab seda kappi tõsta , oh jumal , jumal küll ! "" "
847	NA	" Paula arvas : "" Põle kedagi , persed pallass ja vitsa . "
847	NA	" Vitsa - kas veri vällas ! "" "
848	NA	 Ähiti ja lükati kappi , aga kapp ei liikunud sugugi . 
848	NA	 Ma jäin isegi nagu veel kõvemini kinni . 
848	NA	" Vanaema käratas : "" Kas põle praegu kurat lahti ! "" ja kangutas kappi , nii et kapijalad ragisesid . "
849	NA	" Ema kurtis : "" Kudagi ei tule . "
849	NA	" Ta on nii raske , et "" "
850	NA	" Vanaema põrutas : "" Mesasja sa vingud ! "
850	NA	" Ega siss lapsa kapi vahele ei saa jätta ! "" "
851	NA	" Palusin meeleheitel : "" Vanaema , vanaema , ära võta mind välla , mina kardan ! "" , aga kapp nihkus ikkagi natukehaaval ja jättis mind lõpuks abitult seisma tolmuste ämblikuvõrkudega kaetud seina äärde . "
851	NA	 Paistis , nagu oleks kapp mind just praegu siia maailma sünnitanud . 
851	NA	 Polnud midagi parata , mu pealaele laskus vanaema raske soe käsi , latern võpatas ja viskas otse näkku pikki palavaid lootusekiiri . 
852	NA	 Need lõikasid mind pimedusest välja , valgustasid mu nägu ja silmaterasid , otsekui oleks kätte jõudnud hetk , mil valgustatakse nägusid sünni ja surma , kahe pimeduse vahel . 
853	NA	 Vesised luhad , kartulimaa ja laut pöördusid aeglaselt ööpoolsesse külge . 
853	NA	 Kõik , mis ümberringi seisis , hingas ja laius , ei olnud midagi muud kui aeg riidekapi ning kruupingi , ema ja vanaema , kartulimaa ja kuusemetsa kujul . 
853	NA	 Kogu maakera , kõik muld , savi , vesi ja liiv oli ainult kuju võtnud aeg . 
853	NA	 See pöörles keset võimsaid jääkülmi õhuvoole ja sätendavat eebenipuupimedust ning kasvatas vilja , kartuleid ning lehmaheina niisama nagu luid , hambaid ja sõrmeküüsigi . 
854	NA	 Aegamööda pööras maakera kõiki minuvanuseid sünnipimedusest välja , olgugi täisvalgusesse veel aastatepikkune tee . 
854	NA	 Veel ei võinud ühegi eelkäija silm selja taha vaadates seletada meie kujusid , sest me alles võtsime kuju . 
854	NA	 Tulevaste aastakümnete luud , hambad ja küüned alles kasvasid . 
855	NA	 LÄKSIME LÄBI RAAGUS LEPIKU , meie hingeaurupilved jäid teeraja kohale okstesse lehvima , nagu oleksime me lippe õlal kandnud . 
856	NA	 Vanaemal oli lehm kettipidi järel ja ka lehma elulipp lehvis puude vahel , mitte eriti palju vanaema omast madalamal , kuid minu omast ikkagi kõrgemal . 
857	NA	 Lehm lasi ennast armulikult talutada , ta astus suursuguselt ning põlastavalt saba kergitades läbi vee ja pori . 
858	NA	 Kaugemal metsas tegi Tommi suuri ringe , vahel ei näinud me teda üldse , mõnikord aga välgatas kuuskede vahelt tema kollane kere . 
858	NA	 Iga suurema ringi järel sörkis ta meie juurde vaatama , kas me äkki sööma pole hakanud või teise suunda pööranud . 
859	NA	 Vanaema peos kõlises paljas külm lehmakett , käed olid tal elu jooksul kibeda külmaga ära harjunud , ainult punetasid . 
859	NA	 Minu käed aga kartsid küll külma . 
859	NA	 Ajasin käsivarred kangelt harali , tõmbasin rusikad palitukäistesse ega liigutanud käies keha , ainult jalad liikusid all . 
859	NA	 Vanaema juhatas mulle mättaid ja kuivemaid kohti , aga ikkagi tuli üle kalossiääre vett , mis imbus kohe minu hallidesse villastesse sukkadesse . 
859	NA	 Jälgisin seda suure huviga . 
859	NA	 Sukad olid justkui suhkur , imesid vett niisama hästi ja ei paistnud ise sealjuures sugugi märjad olevat . 
860	NA	 Vanaema jõudis minust rutemini edasi , tal käis kalossitalla alt takune nöör läbi , mina aga ei läbenud kodus oodata , kuni mulle kalossid jalga seotakse , punnisin vastu ja jäin nüüd iga natukese aja pärast jalgupidi porisse kinni . 
860	NA	" Vahetpidamata kostis minu hädakisa : "" Vanaema , vanaema , uuta ometi mind kah ! "" "
861	NA	 Lepaokste küljes rippusid suured selged veepiisad , mets paistis hõre ja tühi , ainult kuused kohisesid omaette . 
861	NA	 Metsa vahelt jõudsime välja luitunud karjamaale , siin oli jalgealune juba kindel ja võis näha kaugele ümberringi . 
861	NA	 Eemal , punakate pajupõõsaste taga ulatusid taevarannani jõeluha laiad süsimustad veeväljad . 
862	NA	 Vanaema tõusis aeglaselt nende mustade vete ja raske tuhakarva taeva ees nõlvakut mööda üles , lehm truult järel . 
862	NA	 Kingulael jäi ta seisma , tegi ketilõksu lehmapäitsete küljest lahti ja patsutas lehma kaela . 
863	NA	 Lehm vaatas huviga , kuidas ma nõlvakut mööda üles rühin , paistis , nagu oleksid tal prillid ninal , sest tema hõõruvatele kettpäitsetele oli ninaluu kohale paks potisinine polster õmmeldud . 
863	NA	 Ta seisis , kõrvad laiali , ja tema silmadest paistsid vastu kalgid veeväljad , tumehall taevas ja mina ise , punased põsed punnis , kalasabamustriline lendurimüts peas . 
863	NA	 See kõik oli nagu lillaka kile või varjuga kaetud ja kadus kohe ära , kui lehm korra pead liigutas . 
863	NA	 Siis hakkas ta himukalt ning osavõtmatult ädalat sööma , tema kondine selgroog saagis aeglaselt silmapiiri . 
864	NA	 Pidasin lehma suure põnevusega silmas ega tundnud sellejuures enam külmagi . 
865	NA	 Nüüd kattis lehma jäme nina juba Teiste suured kuused kinni , nüüd neelas ta nad alla ja näe nüüd sõi ta ära Teiste elumaja ühes poleeritud kapi , õmblusmasina ja klaasist seaga . 
865	NA	 Lehma nina ees paistsid pikad laudakatusedki lühikesed ning tühised , rääkimata siis veel kaugetest heinaküünidest . 
865	NA	 Puhisedes jõi ta jõe koos luhtadega veest tühjaks ja sõi kohe peale nuiataoliste tüvedega pajud linaleoaugu tagant . 
866	NA	 Nägin ainult seda , mida ma näha tahtsin . 
866	NA	 Vaatasin ainult ettepoole , lehma nina ette , mitte taha , kus kõik allaneelatud puud , veed ja hooned endiselt omal kohal seisid . 
867	NA	 Ootasin põnevusega , kas ei tule eemal silmapiiril nähtavale salakaval kollane Teiste Sips , minu vaenlane . 
867	NA	 Kui ta nüüd tuleks , laseksin ma meie lehmal ta alla neelata . 
868	NA	 Või kui nüüd Liisu metsa vahelt välja ilmuks , mis siis saaks ? 
868	NA	 Kas ma päästaksin Liisu viimasel silmapilgul ära , või ei päästaks ? 
869	NA	 Vahtisin põlevate silmadega pikka porist teed kaugemal lehma lõuapärade ja pehme rinnaloti taga ning kartsin , et viimati ilmubki metsa vahelt Liisu , triibuline põll ees , nahkvest seljas ja kadakane kepp peos . 
869	NA	 Otsustasin Liisu ära päästa ja rõõmustasin ise kangesti oma headuse üle . 
870	NA	" Läksin vanaema juurde , jäin otse tema ette seisma , vaatasin alt üles ning kuulutasin nõudlikult : "" Mina olen ää ! "" "
871	NA	" Panin isegi pea ette valmis , et vanaema seda silitada saaks , aga ta ei silitanud , vaid parastas : "" Nuujah , kis koera saba kergitab , kui mette koer isi ! "" ning käratas : "" Mes asi sii on ! "
871	NA	" Kas sa paned kindad kätte ! "" "
872	NA	 Hallid punaste pöialdega labakindad tolknesid keerdus nööri otsas minu käisesuudest välja . 
872	NA	 Neid oli küll hea niisama lehvitada , aga kui nad kätte tõmmata , siis hakkasid nöörid palitu all tirima ja soonisid kaela , just nagu oleks mind poodud . 
872	NA	 Nüüd kiskus vanaema ise need kindad mulle kätte , aga selle ajaga läks lehm juba kaugele metsa äärde . 
873	NA	 Jooksin talle küll järele , aga nüüd seisid tema selja taga ühtlased valkjashallid puutüved . 
873	NA	 Ta polnud enam kõikvõimas saatusekäsilane , vaid ainult lehm metsa ääres ja mul ei olnud enam huvi teda jälgida . 
874	NA	 Olin vanaema peale pahane ja lasin ennast enne mitu korda hõigata , kui ma tema juurde tagasi läksin . 
874	NA	" Küsisin pahuralt : "" Vanaema , mespärast me karjas piame olema ? "
874	NA	" Mespärast me Lehikud ketti ei pane ja isi ära kodu ei läha ? "" "
875	NA	" Vanaema vaatas vilksti ringi ja seletas tasase häälega : "" Piab jo salaja süütma , et mõni viimati ei näe ja päälekaibust ei tii . "
875	NA	" Kui isi lehma juures oled , siss on , nigu kogemata oless lahti saand ja koloosi vällale tulnd ja meie oleme teda kodu viimas . "" "
876	NA	" Jonnisin : "" Mes me siss söödame teda koloosi välla pääl ! "" "
877	NA	" Vanaema sosistas haledalt , mitte nagu minule , vaid nagu emale või Teiste Leidale : "" Põle jo piaaegu sugugi einu . "
877	NA	 Niipailukest kui ta enne lumemahatulekut vällast einajätku saab , niipailu on . 
877	NA	" Mede oma karjamaa on jo nüid üks pallas lehmasitt ja pori , mesasja ta , vaene luum , säält ka saab . "" "
878	NA	 Vanaema silmad läksid märjaks , ta astus töntsi sammuga metsa äärde tuulevarju , pani prillid ette , võttis korvist peaaegu valmis halli suka ja hakkas minu suureks meelehärmiks kangete näppudega kuduma . 
879	NA	 Lehm sõi üksluiselt krõmpsutades märga , kohati külmavõetud rohtu , kaugemal väljade kohal kraaksusid varesed , puuoksad ei liikunud ega kohisenud . 
879	NA	 Läksin , selg ees , tagurpidi kaugemale ja vaatasin kogu aeg üksisilmi vanaema poole . 
879	NA	 Vanaema hall suurrätik ja pikk villane körtsik ei sulanud niisama hallide haava- ja lepatüvedega sugugi kokku , mina nägin ikkagi , et see ei ole metsapuu , vaid inimese kuju . 
879	NA	 Kõige rohkem meenutaski ta metsaäärde püsti pandud kuju . 
879	NA	 Isegi körtsik hoidis kangelt volti nagu kujul . 
879	NA	 Surrätik , körtsik , porised kalossid ja tõsine nägu olid otsekui kivist välja raiutud , või mis veel tõenäolisem , vanaema polnud mitte kivist raiutud , vaid kiviks muutunud . 
880	NA	 Seisin ihuüksi kumeral väljapealsel , mustad veed loksusid all laial luhal , tuhakarva taevast hakkas pudenema mitte tuhka , vaid lund ja minu süda tagus kõvasti vastu vateeritud palitu täpilise sitsiriidega paigatud voodrit . 
881	NA	" Kujutasin ette , kuidas ma lähen koju ja ütlen emale , et vanaema on kiviks muutunud , ja ema ei usu , ja siis ma hakkan nutma , ja siis lähevad kõik vanaema vaatama , mõmisevad , raputavad päid ja arvavad : "" Nuujah-noh , no mes sa siin änam teha mõistad , "" aga m i n a nõuan teiste selja tagant : "" Tooge talle ometi eluvett ! "" "
881	NA	 Siis loetakse kapiukse varjus raha , pannakse uued palitud selga , võetakse keedetud mune ühes ja minnakse merede ja mägede taha eluvett otsima . 
881	NA	 Võib-olla minnakse jala , aga kui buss käib , siis bussiga . 
881	NA	 Kui veega tagasi tullakse , ärkab vanaema kohe ellu ja annab mulle nii palju mett süüa , kui ma ise tahan . 
882	NA	 Kõike seda ma sosistasin omale nina alla , muidu tasemini , aga neid kohti , kus keegi midagi ütles , valjemini . 
882	NA	 Kui ma aga oma mõtete ja sosinaga mee juurde jõudsin , tuli sülg suhu ja pea läks seest tühjaks . 
883	NA	" Jooksin , kindanöörid nürilt kaelasooni lõikamas , vanaema juurde ja pärisin õhinal : "" Vanaema , kas sul kodus purgis mett on viil ? "" "
884	NA	" Vanaema raputas pooliku suka pealt lumepuru maha , vaatas mind prillide alt ja lausus moka otsast : "" No natuke ikki on . "
884	NA	" Rohu jaoss . "" "
885	NA	" Vuristasin : "" Kui ma nüid ästi ää laps olen , kas sa siss annad mulle mett süia ? "" "
886	NA	" Vanaema torises : "" Siss põle sul pühade aeg kedagi suhu pista , kui sa ta nüid juba ära süüd ! "" "
887	NA	 Mulle tuli järsku meelde , et olin enne karjatulekut vanaema korvi oma käega kaks raamatut pannud . 
887	NA	" Kükitasin maha , tõstsin korvikaane üles ja tõmbasin lõngakerade alt välja õhema raamatu , mille pealkiri oli "" Pilliroo saar "" . "
888	NA	" Vanaema vaatas mind murelikult , pani suka koos varrastega korvi ja ohkas : "" Ega põle kedagi teha , ega nüid änam rahu ei saa . "" "
889	NA	" Näugusin magusalt : "" Vanaema , loe sina ennem mulle s e d a raamatud , siss mina loen isi sulle pärast t e i s t raamatud . "" "
890	NA	 Vanaema võttis ilma sõnagi lausumata õhukese ja siin põldude ning metsa taustal väga valge raamatu oma kätte ja tõmbas suurrätiku nurga talle lumekaitseks tuulepoolsesse külge ette . 
891	NA	 Lehm oli jälle lähemale tulnud ja sõi siinsamas , ta puhus ninasõõrmetest sooja valget auru ega teinud meist üldse välja . 
891	NA	 Tommi istus vanaema kalossininade peal ja pani iga meie liigutust tähele . 
891	NA	 Ta ootas ikka veel , kunas me sööma või minema hakkame . 
892	NA	" Vanaema tõstis raamatu kahe käega rinna kohale , pööras selja lageda luha ja madalate lumepilvede poole ning luges vana järje pealt vaevaliselt ühetoonilise ähvardava häälega edasi : "" Küll ollid neil kaa praegu ilusad näod . pääkesed eledate juuste ja mustade silmadega kuid kehad ollid neil soomustega kaetud ja jalgade asemel inetud kala sabad "" "
893	NA	 Kuulasin kannatlikult , olin nagu mustjassinine kivi keset välja . 
893	NA	 Ma ei mõtelnud mitte midagi , kuulasin ainult imelikke sõnu , mis tulid takerdudes vanaema suust . 
893	NA	 Tundsin , kuidas mu silmad lähevad teravaks ja ninaots külmaks . 
894	NA	" Järsku lausus vanaema oma hariliku häälega : "" Päätükk "" Näkkide kättemaks "" . "" "
895	NA	" Ma nagu ärkasin üles , mul hakkas äkki igav ja ma käsutasin : "" Ära nüid rohkem änam loe ! "
895	NA	" Nüid vaatame pilta ! "" "
896	NA	 Olin seda raamatut põhjalikult uurinud ning teadsin tegelikult kõiki pilte peast , aga kasutasin ikkagi juhust , et vanaemale näidata , missugune pilt mulle kõige rohkem meeldib . 
896	NA	" Kõige rohkem meeldis mulle pilt , mille allkiri oli : "" Laste valged käsivarred sirutusid lainetest välja ja tõmbasid Hella põhja . "" "
897	NA	" Vanaema mõistis selle pildi hukka : "" Sii pilt põle küll kedagi asi , sii on üks irmus pilt ! "
897	NA	" No mes siin ilust on ? "" "
898	NA	" Purskasin : "" Sii just ongi ilus , et irmus on "" Jäin mõttesse ja selgitasin : "" Sii on ilus , et keresid põle , pallad käed . "
898	NA	" Ja et must vesi laenetab ümmer suure kivi . "" "
899	NA	 Jätsin ütlemata , et selle pildi mõjul kartsin igast veekogust ilusaid valgeid käsivarsi tõusvat ja pidasin alati teraselt teekraave silmas . 
900	NA	" Vanaemale endale meeldis kõige rohkem pilt allkirjaga : "" Nad vaatasid teineteisele silma ja olid õnnelikumad kui kunagi enne . "" "
900	NA	 See oli ainuke värviline pilt terves raamatus ja kujutas rohelises riides noormeest põlvili pika roosa kleidiga tüdruku ees . 
900	NA	 Nende selja taga õitses saksa roosipuu , silmapiirimägede ja -orgudeni ulatus kollaseid , punaseid ja siniseid lilli täis mürkroheline muru . 
901	NA	 See oleks võinud minu arustki raamatu kõige ilusam pilt olla , kui tüdruk ei oleks istunud kanderaami ääre peal . 
901	NA	 See rikkus pildi ära ja ei meeldinud mulle põrmugi . 
901	NA	 Murdsin pead selle üle , miks on säng metsa viidud . 
901	NA	" Sõna "" kanderaam "" jutu sees ei öelnud mulle midagi ega lahendanud pildi mõistatust . "
901	NA	 Olin valgesse peapatja tüdruku kõrval keemilise pliiatsi abil mitu vintpüssikuuli lasknud tungida ja tüdruku kahara kleidisaba alla pliiatsit enne suus niisutades kaks jämedat sinist L-tähe kujulist jalga joonistanud . 
901	NA	 Nõnda maksin ma kätte asja eest , millest ma aru ei saanud . 
902	NA	" Ütlesin lõpuks rahulolevalt : "" Nüid on pildid ära vaadatud . "
902	NA	" Nüid ma loen isi sulle ette . "" "
903	NA	" Kahmasin vanaema käest "" Pilliroo saare "" ja pistsin korvi tagasi , korvipõhjast tõmbasin aga võidukalt välja raamatu "" Emakeele lugemik IV klassile "" , millega suur Teiste-Maire enam midagi ei teinud ja mis nüüd minu oma oli . "
904	NA	" Lõin raamatu uhkusega lahti ja püüdsin endast mõtelda , nagu pidid mõtlema nähtamatud andunud pealtvaatajad , kes mu elu ja tegevust minu arust kogu aeg jälgisid : "" Näe , kui veike isi , aga kui tähtsad raamatud juba loeb ! "" "
904	NA	 Nendesamade nähtamatute pealtvaatajate jaoks lõin mõnikord laua peale lahti dr. phil . nat . 
904	NA	" J. Pordi käsiraamatu "" Koduaed "" ja neelasin selle varjus salamahti värsse : "
905	NA	" "" Lähen hiiri püüdma aita , "" "
906	NA	 poegadele rääkis Kiis . 
907	NA	" "" Paha koer on hoovis Laika , "
908	NA	" tibu oma kuuti viis . "" "
909	NA	" Lehitsesin nüüd lugemikku , kuni leidsin loo "" Ussisoo kuivatamine "" , kuid see algas pika raske sõnaga "" parteiorganisaator "" . "
909	NA	 Jätsin selle igaks juhuks ära ja alustasin : 
910	NA	" "" Muuli otsis kohta , kuhu võiks tõusta , et haarata pilguga kõiki inimesi ümberringi ja leidmata soomaal midagi kõrget , hüppas käiapukile . "
910	NA	" Koordi kolhoosnikud muigasid heakskiitvalt Muuli leidlikkuse üle . "" "
911	NA	 Lugesin sõnade vahele õhku ahmides ja oma häälest tiivustust saades edasi . 
911	NA	 Mulle tundus , et vanaema saab otse minu suust kuulda suuri tähtsaid asju , millest ta ilma minuta kunagi midagi ei kuuleks . 
911	NA	" Sellepärast lisasin hoogu ja hüüdsin : "" Ma näen , nad on toonud endaga kaasa lipud ja suured Lenini ja Stalini "" takerdusin sõnasse "" portreed "" ja jätkasin kohe , nagu poleks võõrast sõna ette tulnudki : "" Ussisoos pole kunagi lehvinud lippe ! "" "
911	NA	" Lõigu lõpus : "" Töö juurde , seltsimehed , asja kallale ! "" olin juba täiesti hoos , mu hääl kähises ja silmad põlesid . "
912	NA	 Vanaema aga rapsis samal ajal minu palitukrae pealt lund maha . 
912	NA	 Ilma et minu lugemine teda teiseks muutnud või tiivustanud oleks , tõmbas ta mu krae üles , soputas oma körtsikut ja tõmbas kasukahõlmad kõvasti vaheliti . 
913	NA	" Teda kogu aeg silmas pidades esitasin kurjalt loo lõppu trükitud küsimuse number üks : "" Kes olid tulnud abistama Koordi kolhoosnikuid kraavikaevamisel ? "" ja vaatasin tungivalt vanaemale otsa . "
913	NA	" Vanaema kohmas pahuralt : "" Kas mina kõiki ilma asju täädma pian ! "" "
914	NA	" Mul oli nutt kurgus : "" Vanaema , ma ju lugesin sulle just praegu ! "
914	NA	" No tuleta ometi miilde ! "" "
915	NA	" Vanaema käratas : "" Mesasja sii laps ometi närib mo kallal ! "
915	NA	" Ma ütsin , et mina ei tää ! "" ja kaebas minu peale puuokstele , lehmale ja vettinud kulukõrtele : "" No kas sii on mõne laps ! "
915	NA	" Muku närib , muku närib , jüsku üks kubjas , mette ei lase rahus olla ! "" "
916	NA	" Riid oli kohe lahti minemas , aga sellest hoolimata teatasin ma manitsevalt : "" Nõukogude võim tõi parkalid , raudteelased , pagarid ja igasugused teised töömehed linnast kolhoosnikutele appi . "" "
917	NA	" Jõudsin kergendusega järgmise küsimuse juurde ja lugesin raevukalt : "" Kirjelda , kuidas oled sina näinud sookuivendamist ja kraavikaevamist ? "" "
918	NA	" Vanaema pahandas : "" Kas mõni inime lähab päält vahtma , ku teesed tüüd teevad ! "
918	NA	 Mina olen isi mede välla alla raavi kajund . 
918	NA	" Põle sii kurivaim kellegi tüü , rinde alt võttis nii valusass et ! "" "
919	NA	 Selle peale ei osanud ma midagi ütelda . 
919	NA	" Ettevaatlikult esitasin järgmise küsimuse : "" Miks kuivendatakse soid ? "" "
920	NA	" Vanaema vihastas : "" Mes sa vaaksud ! "
920	NA	" Jäta järgi . "" "
921	NA	 Mu süda hakkas vanaema rumaluse pärast valutama . 
921	NA	" Vaatasin jonnakalt raamatusse ja käskisin : "" Lugeda läbi Hans Lebereti jutustus "" Valgus Koordis "" . "
921	NA	" Tähed "" ch "" sõnas "" Leberecht "" ajasid mind segadusse , jätsin need ettevaatlikkusest ütlemata . "
922	NA	 Äkki kuulsin vankriloginat . 
922	NA	" Tommi haugatas ja vanaema kiirustas : "" Viime nüid lehma metsa ! "" "
923	NA	 Kui me aga ringi vaatasime , siis nägime , et lehm on ettelugemise ajal päris tee äärde läinud , kuid vanker on juba lähedal , välja otsas . 
924	NA	" Vanaema ühmatas : "" No olgu mes on "" ja jäi paigale . "
924	NA	 Tommi tõmbas ninaga õhku ja tagus sabaga vastu vanaema körtsikut . 
925	NA	 Hobune keeras teelt kõrvale väljale , vanker rappus kahele poole ja liikus vaevaliselt meie suunas . 
925	NA	" Vanaema lükkas prillid otsaette ning rõõmustas : "" Näe , siis va Kott-Eevald ! "" "
926	NA	" Päris meie lähedal tõusis Eevald vankris upakile , lõi hobusele piitsaga vihinal vastu laia ümmargust tagumikku ja röögatas : "" Oh-hõõ-õõ ! "" "
927	NA	 Seljas oli tal katkine kollane kasukas , mille aukudest paistsid villatordid , peas põline läkiläki . 
927	NA	 See räägiti seestpoolt olevat nii kulunud , et villa enam polegi , paljas sile nahk . 
927	NA	 Pealtpoolt aga oli see läkiläki kaetud halli- ja punasetriibulise toimse riidega . 
927	NA	 Läkiläki paelad olid lõua alla kõvasti kinni seotud . 
928	NA	 Eevald ei tohtinud seda mütsi kunagi peast ära võtta , siis oleks tema pea kohe lõhki karanud . 
928	NA	" Kui keegi nalja pärast Eevaldi mütsist hakkas rääkima või koguni seda mütsi omale pähe passida küsis , jättis Eevald kõik jutud poolelt sõnalt katki , karjatas veniva valulise häälega : "" Õõ-hõõ-õõ ! "" ja pistis sörkides jooksu , ühtepuhku üle õla tagasi vaadates . "
928	NA	 Ta ei hoolinud kraavidest , võsast ega okastraataedadest , tema jooksutee võis hõlpsasti ära määrata kasukast põõsaste või okastraadi külge jäänud villatortide järgi . 
929	NA	 Ühed rääkisid , et Eevaldi pea on sõjas põrutada saanud , teised aga arvasid , et aasta aega Tartu ülikoolis käimist on tema peale nõnda mõjunud . 
929	NA	" Ohati : "" Õppis ennast ulluss ! "" "
930	NA	 Eevaldi meiletulekut ma ootasin . 
930	NA	 Siis sain ma talle oma uusi joonistusi näidata ja ärevalt nohisedes tema arvamist küsida . 
930	NA	" Nüüdki tuli Eevald kohe minu juurde ja ütles tähendusrikkalt ning kurvalt : "" Anid-luiged juba läind , lund sadab , lund sadab "" "
931	NA	" Vastasin lugupidavalt : "" Mina joonistasin vene kiriku ja kausitäie kanamune kah . "" "
932	NA	" Eevald arvas niisama lugupidavalt : "" Sii võib küll tõesti iilgav olla . "
932	NA	" Aga küsitav on , kas sii on niisama iilgav kui surmaingle pale . "" "
933	NA	 Olin sellest vastusest kohkunud ja pettunud , ma ei teinud enam Eevaldist väljagi , vaid hakkasin ringiratast ümber hobuse ja vankri jooksma , sealjuures püüdsin jalataldu hästi kõvasti vastu maad lüüa . 
934	NA	 Eevald ajas nüüd kätega vehkides vanaemaga juttu . 
934	NA	 Lehm tuli päris lähedale ja jäi hobust põrnitsema . 
934	NA	 Nihkusin tasakesi hobuse pea juurde , võtsin kinda käest ära ja katsusin hobuse mokki . 
934	NA	 Hobune lingutas kurjalt kõrvu , panin käed kähku selja taha ja läksin eemale . 
935	NA	" Kuulsin , kuidas Eevald vanaema käest küsis : "" Kas teie olete muuseumis käind ? "" "
936	NA	" Vanaema imestas : "" Kas sa minuga räägid va' ? "
936	NA	 Põle mina kuskil käend ! 
936	NA	" Üle Jõesuu silla põle mina saand . "" "
937	NA	 Selle peale jäi Eevald täiesti vait , hõõrus käsi , tõmbas kasukakrae üle kõrvade ja piilus meid alandlikult kraenurkade vahelt . 
938	NA	" Mul hakkas temast kahju , läksin vanaema juurde ja sosistasin talle kõrva sisse : "" Kutsu ta meile tangusuppi süüma , "" samal ajal lootsin ka , et kui Eevald meil oma silmaga näeb minu joonistatud vene kirikut , siis ta ehk ikkagi hakkab mind kiitma . "
939	NA	" Vanaema küsis Eevaldi käest : "" No räägi , kus sa's selle obesega ka minna tahtsid ? "" "
940	NA	" Eevald kaebas arglikult : "" Karjanaesed käskisid peedipäälsid tuua , "" siis aga sai millegipärast kurjaks ja käratas : "" Põle peedipäälsid ! "
940	NA	 Olen käind ullumajas ja olen käind vallamajas . 
940	NA	" Põle ! "" "
941	NA	" Hakkasin naerma , kuid vanaema tegi "" Kuss ! "" ja õpetas Eevaldit : "" Kuule nüid ikki , Eevald , mes ma sulle räägin . "
941	NA	 Peediväli on tede oma aganiku taga , kas sa's sugugi ei mäleta . 
941	NA	" Püüra ots ümmer ja mini senna , sääl on naesed päälsid lõikmas , mede Hilda on sääl ja Augusti-ema on sääl ja tede ema isi on sääl ja "" "
942	NA	" Eevald rõõmustas : "" Ah naesed sääl ! "
942	NA	 Ah naesed sääl ! 
942	NA	" Siss saab lõvi teha ! "" "
943	NA	" Ta lõi kasukahõlmad laiali ja tantsis ümber vanaema , venitas kaela pikaks , kaapis jalaga maad ja möirgas vanaemale kõrva : "" Ou-ou-ou ! "" "
943	NA	 Selle järel ta sisistas . 
943	NA	 Tema kollase kasuka saba lõi kirsavoisäärte ümber laiali nagu seelik . 
943	NA	 Kael õieli , keerles ta ühe koha peal kiiresti ringi . 
943	NA	 See oligi lõvi tegemine . 
943	NA	" Kõige rohkem meenutas ta lõvi tehes trummitagujat šamaani raamatust "" Vapper Azmuun "" . "
944	NA	 Ikka möirates , sisisedes ja jalaga maad kaapides tuiskas ta üle mutimullahunnikute ja lirtsuva rohukamara . 
944	NA	 Kuused hakkasid metsas kohisema , ühtlaselt halli taevasse kogunes kaugetelt maadelt ja meredelt , võib-olla koguni Kreekast või Galileast , raskeid tumesiniseid pilvi . 
945	NA	 Mul hakkas kõhe , see polnud õige asi , mis toimus . 
945	NA	 Et selle vastu võidelda , võtsin vihaselt ja mahajäetult korvist uuesti oma lugemiku välja ning kisendasin : 
946	NA	 Ühel päeval kogu majas 
947	NA	 iseäraliselt kajas . 
948	NA	 Ja kui Ülo kööki hiilis , 
949	NA	 nägi , isa saagi viilis ! 
950	NA	 Eevald jäi seisma , raputas pead ja toibus . 
950	NA	" Järsku ta põrutas rõõmsalt : "" Kui teemajas muusika mängib ! "" "
951	NA	 Käisin maha nagu kell . 
951	NA	 Kõva selge häälega alustatud salm vajus lõpus sosinaks . 
951	NA	 Lõin silmad solvunult üles ning nägin , et vanaema , Eevald , hobune , lehm ja Tommi - kõik vaatavad ühes suunas , tee poole . 
951	NA	 Sealt kostis katkendlikku põrinat ja võsa vahelt ilmus nähtavale korviga mootorratas , sinine suitsujuga taga . 
951	NA	 See tuli nii kiiresti lähemale , et vanaema ei jõudnudki enam lehma metsa varju ajada . 
952	NA	 Tommi jooksis lõrisedes ja haukudes tee peale ja püüdis mootorrattamehe saapasäärt napsata . 
952	NA	 Panin seda nii kangesti imeks , et pillasin raamatu käest maha . 
952	NA	 Kurja Tommit polnud ma veel kunagi näinud . 
953	NA	 Meie kohal jäeti motorratas seisma , sadulast kargas maha musta kulunud nahkkuuega mees ja ähvardas Tommit jalaga lüüa . 
953	NA	 Kui ratas enam ei põrisenud , jäi Tommi iseenesest vaiksemaks . 
953	NA	 Ta taganes lõrisedes vanaema riiete varju ja vahtis sealt hiilgavate silmadega . 
954	NA	 Võõral mehel rippus rihmaga üle õla must nahktasku , tema säärikud kriuksusid , kui ta meie poole tuli . 
954	NA	 Need polnud mitte kirsavoid , vaid ehtsast kroomnahast saapad . 
954	NA	 Kroomnahka ma tundsin , olin hiljaaegu onu uued saapanahad kassile ümber kere sidunud ja sealjuures nende võimukat ohvitserilõhna sügavalt ning maialt sisse hinganud . 
955	NA	 Kroomnahast säärikutega mees teretas ainult vanaema . 
955	NA	 Eevaldit ja mind ta nagu ei näinudki . 
955	NA	" Sain selle peale pahaseks , kükitasin Tommi kõrvale maha , näitasin näpuga võõra mehe poole ja sosistasin Tommile kõrva : "" Võts ! "
955	NA	" Võts ! "" "
955	NA	 Tommi hakkas kohe ägedamalt lõrisema , nagu oleksin ma mõne masina käima löönud . 
955	NA	 Ta isegi haugatas mitu korda kõvasti . 
956	NA	" Nüüd vaatas mees mind korraks oma külmade selgete ahvenasilmadega , vanaemale aga rääkis omasoodu : "" Muidugi mõista mina usun , kui ma uskuda tahan , et teie siin iga päev oma lehma ei karjata . "" "
957	NA	" Ootasin , millal vanaema selja sirgu lööb ja käratab : "" Tohhoo kurat , ega ma sellepärast , et einu põle , loomal pääd otsest maha ei saa võtta ! "" , aga ta ei käratanud , vaid püüdis alandlikult naerul nägu teha . "
957	NA	 Rääkides silus ta kogu aeg oma põlle , vinge tuul liigutas ta otsaees õhukest valget juuksesalku . 
957	NA	 Rääkides vaatas ta altkulmu jonnakalt ja parastavalt kõrvale . 
957	NA	 Tema naerul suuga ei läinud seesugune silmavaade sugugi kokku . 
958	NA	 Alles siis vaatas vanaema mehele otsa , kui mees seletas , et tal on asja ka ja kinnitas , et temasse lehma karjatamine otseselt ei puutu , sellest faktist tema teadlik ei ole . 
959	NA	 Tema nahkkuub kägises reipalt , kui ta taskust paberossikarbi võttis ja suitsule tuld pani . 
959	NA	 Ta tõmbas ahnelt lohkus põskedega mitu mahvi suitsu , võttis sonimütsi peast ära ja keerutas seda vihinal sõrme otsas . 
959	NA	 Üle pea kammitud käharatele juustele langes üksikuid lumekübemeid . 
959	NA	" Kohe pandi aga soni tagasi pähe , pikk koni visati maha , mees ajas rinna kummi ja teatas vanaemale : "" Teile antud ülesande täitmise aja eest arvestatakse teile normipäevi nii nagu põllutöölisele-suhkrupeedikasvatajale . "" "
960	NA	 Vanaema silitas endiselt põlle ega küsinud midagi , kuigi mees seda just ootas . 
960	NA	 Natukese aja pärast pidas mees terve väikese kõne , millega ma väga rahule jäin . 
960	NA	 Püüdsin seda meelde jätta , et pärast ise ka samasugune kõne pidada . 
960	NA	 Mees rääkis : 
961	NA	" "" Veiste suu- ja sõrataudiga võitlemisele tuleb mobiliseerida kõik jõud . "
961	NA	 Karantiinipiirkonnast välja minna ja sinna sisse tulla on ilma eriloata keelatud . 
961	NA	 Võtiksaare ühislauda piirkonna oleme meie kuulutanud karantiini alla kuuluvaks . 
962	NA	 Ja teile , seltsimees Kitsing , kui endisele uusmaasaajale oleme usaldanud selle piirkonna puutumatuse valvamise . 
962	NA	 Teie saate püssi ja patrullite laudast mööda viival teelõigul . 
962	NA	 Kui teie märkate kedagi võõrast isikut lähenemas karantiinipiirkonnale , tulistate viivitamatult õhku . 
963	NA	" On lubatud halva ilma puhul viibida ka niinimetatud Võtiksaare talu ruumides , akna läheduses . "" "
964	NA	 Mees jäi vait ja pani käe puusa . 
965	NA	 Vanaema mõtles tükk aega ja liigutas selle juures suud , justkui jutustaks ta võõra juttu oma sõnadega ümber . 
965	NA	" Lõpuks ta sai kõigest aru ja kiljatas : "" Ui eldeke ! "
965	NA	" Mina püssi kardan ! "" "
966	NA	" Võõras mees ütles aeglaselt , ühe suupoolega : "" Siis ei jää muud üle , kui tuleb koostada akt teie isikliku veise viibimise kohta karantiinipiirkonnas . "" "
967	NA	" Vanaema liigutas jälle natuke aega suud , lasi pea norgu ja pressis läbi hammaste : "" Põle sul kedagi vaja kirjuta ! "
967	NA	" Anna püss seie ! "" "
968	NA	" Kogu aeg vait olnud Eevald karjatas järsku ahastavalt : "" Pääletung ! "
968	NA	" Pääletung ! "" , kargas vankrisse ja andis hobusele piitsa . "
968	NA	 Rappudes ja ühele küljele kaldudes põrus vanker minema , eemalt metsa vahelt oli kuulda veel ainult Eevaldi haledat hädakisa . 
969	NA	" Võtsin Tommi pea kahe peo vahele , keerasin võõra mehe poole ja ässitasin uuesti , natuke kõvema häälega kui enne : "" Tommi , võts ! "" "
969	NA	 Tommi hakkas jälle urisema . 
970	NA	 Kui mees aga mootorratta juurde läks ja selle korvist kokkumurtud püssi võttis , sörkis Tommi talle vastu , silmad põlemas , hambad paljad ja saba kõvasti jalge vahele surutud . 
970	NA	 Ta kogus julgust , keris saba rõngasse , kargas haukudes otse mehe nina alt üles ja napsas tema kuuekäist . 
970	NA	 Seejärel tõmbas ta jälle saba jalge vahele ja jooksis vanaema körtsiku varju peitu , kõrvad ligi pead , ülemine mokk värisemas . 
970	NA	" Vanaema raputas körtsikut ja käratas : "" Uist ! "
970	NA	" Uist ! "" , aga Tommi lömitas maas ning vahtis meid värisedes . "
971	NA	 Mees ei teinud Tommist üldse välja , nagu poleks midagi juhtunudki , andis vanaemale asjalikult püssi kätte , võttis oma nahktaskust paberi ja pliiatsi ning lasi sellesama tasku peal vanaemal omale allkirja anda . 
972	NA	" Vanaema keerutas pliiatsit näpu vahel ja kurtis : "" Näpud mette ei paendu änam selle külmaga ! "" "
973	NA	 Minu arust seisis ta pimeda tulekuni köökus musta nahktasku kohal ja muudkui andis ja andis seda allkirja . 
974	NA	 Lehm vahtis meid üksisilmi , nagu tahaks ta kõik meelde jätta ja kellelegi edasi rääkida . 
974	NA	 Luhavetest tõusis udu ja kuused metsas kohisesid tumedalt . 
974	NA	 Siis lõpuks oli allkiri antud . 
975	NA	" Mees ütles mokaotsast "" nägemist "" ja alles nüüd nagu märkas uuesti mind Tommiga . "
975	NA	" Mulle vaatas ta otsa , aga vanaemalt nõudis : "" Koer kas ketti panna või maha lasta ! "" , keeras kanna peal ringi ja läks . "
975	NA	 Lõi ratta käima ning kadus igaveseks uttu ja pimedusse otsekui põrguhauda . 
976	NA	 Mind oleks nagu uss nõelanud . 
976	NA	" Läksin üleni kuumaks , trampisin jalgu ja kisendasin : "" Vanaema , mini käse teda ometi , et ta Tommit maha ei lase ! "" "
976	NA	" Sõnad "" Tommit maha ei lase "" tulid kurgupõhjast karjena , mis kostis "" aa-ee-ee "" . "
976	NA	 Millegipärast kostsidki ainult karjed ja möirged , kuigi ma omast arust kordasin kogu aeg ainult sedasama ühte lauset . 
977	NA	 Sealjuures polnud mul mitte nii palju kahju Tommist kui kroomnahast säärikutega mehest . 
977	NA	 See mees rääkis ometi nii tähtsat juttu , püss oli temale igapäevane asi , umbes nagu onule püksirihm või habemenuga , kindlasti marssis seesugune mees lehviva lipu all rongkäigus . 
977	NA	 Miks ta siis ei saanud aru , et m i n a teda pooldan ! 
977	NA	" Ta oleks pidanud mind rõõmu ja uhkusega silmitsema , isegi kui ma Tommit ässitasin , aga mitte mokaotsast "" koer maha lasta "" kähvatama ! "
978	NA	 Tundsin , kuidas kõri , kopsud ja süda valutasid ning tahtsid kasvõi puruks minna . 
978	NA	 Oma kõri , kopse ja südant kujutasin ette savikausis nagu lambakõri ja lambakopsu . 
978	NA	 Seda haledamaks see mind tegi . 
979	NA	" Vanaema võttis lehma järele , püssi kaenlasse ja ütles , nagu polekski midagi juhtunud : "" Tule nüid , laps , lähme meie ära kodu . "" "
980	NA	 See kõlas nii , nagu läheksime me kuhugi kõrgele ja kaugele , sooja ja valgesse ning jätaksime musta nahktaskuga mehe igavesest ajast igavesti siia metsa äärde luurama . 
981	NA	 ÜKSTEISE JÄREL TULID kuivad ja külmad päevad . 
981	NA	 Kus enne lainetas vesi ning pori , kõmisesid nüüd raudkõvad konarad ja kiiskasid libedad jäälaigud . 
982	NA	 Sörkisin kelku mööda paljast maad jõuga järel vedades tanumateed pidi üles luha poole ja närisin suurt toorest kaalikat , millel oli igas kohas , kust ma käega kinni hoidsin , villase kinda maik juures . 
983	NA	 Iga natukese aja tagant kargas kurgualune palitunööp lahti . 
983	NA	 Siis tuli kaalikas kelgu peale panna , kindad käest ära võtta ja nööp uuesti kinni pusida . 
984	NA	 Enne olin juba pool teed koos emaga ära käinud , kuid siis väevõimuga koju tagasi tahtnud minna kelku ja kelgu peale unustatud pooleldisöödud kaalikat võtma . 
985	NA	 Mul ei olnud nüüd enam lootustki emale järele jõuda . 
985	NA	 Kelk ei libisenud mitte üks põrm ja liikus edasi ainult minu suure pingutuse tulemusel . 
986	NA	 Mustjashallid kulukõrred paindusid kelgupõhja alla , tundsin nende hulgast ära raudrohu ja puju . 
986	NA	 Need seisid siin külma käes , kuivad , üksildased ning karmid , ja äratasid imelikku kaastunnet . 
986	NA	 Jäin isegi seisma , panin kaalika käest ära ja silmitsesin neid põhjalikult . 
986	NA	 Nad üllatasid mind iseäraliku allaheitliku enesekindlusega , mis neist välja imbus . 
986	NA	" Neid tükk aega silmitsedes võis peaaegu kuulda vanaema ette lugemas Jeesuse sõnu : "" Tõeste , tõeste , mina ütlen teile ! "" "
987	NA	 Toksasin näpuotsaga haralist puju ja tõmbasin näpu ruttu tagasi . 
987	NA	 Oli tunne , et kohe praksatab pujuraagudest pikk valge tuleleek , mis säratab taevaalust udu ning halle lepalatvu läbitungiva viimsepäevavalgusega . 
987	NA	 Ajasin ennast võõristades püsti , võtsin kelgunööri uuesti kätte ja hakkasin ühtelugu üle õla tagasi vaadates vihases väljamõeldud tulekumas Vanatare aia poole minema . 
988	NA	 Vanatare elumaja otsaaknad mustendasid tühjalt , tuul vilistas tammerivis , rohukamarasse jäänud sõrajälgedes läikis jää . 
989	NA	 Mulle tuli meelde punaste marjadega lai madal roosipõõsas aianurgas . 
989	NA	 Jätsin kelgu sinnapaika ja läksin , kulm kortsus , läbi aia . 
989	NA	 Muretsesin , kas äkki ei ole Harald ja Heldur öösel metsast välja marju ära sööma tulnud . 
989	NA	 Või sõi vanaema Võtiksaare lauda ümbruses valvates ajaviiteks ise marjad ära ? 
990	NA	 Kui ma aga nägin , et marjad olid alles ja punetasid põõsa küljes , läks mu suu iseenesest laiale naerule . 
990	NA	 Ohkasin heameele pärast sügavalt ja hakkasin ruttu ning ahnelt marju sööma . 
990	NA	 Nende magushapus külmavõetud lihas varitsesid kidalised seemned , mis jätsid keele sisse väikesi okkaid . 
990	NA	" Vandusin seemneid välja sülitades : "" Kurrat ! "" ja kohkusin sellest ise ära . "
990	NA	 Tundsin korraga , et ühtegi elavat hinge ei ole lähedal , on ainult tasane tuulevihin , tühi hoone ja mustad kuusemetsad . 
991	NA	 Kui ma enam marju süüa ei tahtnud , läksin uurisin põhjalikult õunapuudealust maad . 
991	NA	 Kaapisin nii kaua peoga lehti laiali ja toksisin kalossininaga kuluheina , kuni leidsingi ühe väikese kärbatanud õuna , mille ma mõni eelmine kord ära põlanud olin , aga mis nüüd suu päris vett jooksma pani . 
992	NA	 Neid musti jäätanud õunapuulehti olin ma kümneid kordi ühest kohast teise kaapinud ning põhjalikult läbi otsinud ja ikka jälle mõne õuna leidnud . 
992	NA	 Laias puuvõras tolknes kõveraid roikaid , mida ma olin sügisel sinna üles loopinud , et viimastele ladvaõuntele pihta saada . 
993	NA	 Läksin külmavõetud õuna suus sulatades tagasi kelgu juurde . 
993	NA	 Vana jalaka raagus oksad liikusid majakatuse kohal , vaskukselingid läikisid , tagumine trepp oli paksult musti känkrassejäätunud puulehti täis . 
994	NA	 Võtsin just kelgunöörist kinni ja tahtsin edasi minema hakata , kui üks otsaaken järsku tõmbas pilgu peale , nagu oleks seal miski liikunud . 
995	NA	 Kahekordse aknaruudu taga istus suur hall kass ja vaatas läbipaistvate pilukil silmadega aeda . 
995	NA	 Nägin selgesti kaht jämedat käppa , laia rinnaesist , lidus kõrvu ning triibulist pealage . 
996	NA	 Olin juba akna juurde jooksmas ja ruudu peale koputamas , et Augusti-ema mind sisse laseks , sest nüüd ta pidi küll siin olema , kui isegi kass akna peal istus . 
996	NA	 Tegin paar sammu , aga kohkusin millestki tagasi . 
996	NA	 Maja luuras mind läbi kassi silmade . 
996	NA	 Tuul vilistas endiselt tammeladvus , uksed seisid kõvasti kinni , otsekui poleks neid kunagi lahti tehtudki . 
997	NA	 Hakkasin kassi ainitise pilgu all taganema . 
997	NA	 Võtsin kelgu järele ja kadusin sörki lastes luhavärava poole . 
998	NA	 Juba natuke maad enne luha äärde jõudmist teadsin ma kaljukindlalt , et Vanatare elumaja iga akna peal istus hall kass , aga mitte elus , vaid täistopitud . 
998	NA	 Ma polnud kunagi veel ühtegi täistopitud looma näinud , seda enam aga uskusin , et need siin võisid olla ainult täistopitud kassid . 
999	NA	 Mõttes muutus maja palju kõrgemaks ja tumedamaks , jalakas kaapis katust , külm tuul käis vihinal üle lageda õue , ukselingid liikusid iseenesest ja räämas aknaruutude taga kiirgasid külmad klaassilmad . 
1000	NA	 Vanad tolmunud kassid vahtisid lootusetul pilgul igaüks ise suunda ja ootasid igast ilmakaarest seda sõda või muudatust , mida raadio tõotas ning ähvardas , kui tekk akna ette panna , kasukas üle pea tõmmata ja õigel kellaajal kuulata . 
1001	NA	 Ma ei saanudki enam aru , kas ma nägin ühe akna peal elusat halli kassi või kõigi akende peal täistopitud kasse . 
1001	NA	 Igatahes jättis Vanatare kahtlase mulje ja ma tõotasin endale , et käin edaspidi sealt ainult aia tagant mööda , õue sisse enam ei lähegi . 
1002	NA	 Olin sügavasti mõttes , põrnitsesin konarlikku maad oma jalgade ees ja vedasin ähkides järel rasket kelku , mis tundus praegu täiesti ülearune . 
1003	NA	 Luhaväravale jõudes lõin aga korraks silmad üles ja jäin seisma nagu post - nii kaugele kui silm ulatas laius sile tume jää . 
1003	NA	 Sellelt peegeldusid vastu pajupõõsad , hallid küünid ja raudne taevalaotus . 
1004	NA	 Üle selle unenäolise mustjashalli lagendiku kostsid inimeste hääled . 
1004	NA	 Kuskil vandus vanaema , Teiste Sips haukus ja päris lähedal põõsa taga luisati vikatit . 
1005	NA	 Lükkasin kelgu ettevaatlikult jääle . 
1005	NA	 Ise küürus , käed kelguotsal , andsin jalgadega hoogu ja lendasin põõsaste poole . 
1005	NA	" Mul hakkas palav ja tore , hõiskasin ähvardavalt : "" Mina tulen ! "" ning põrkasin lõpuks vastu mätast . "
1006	NA	 Kelk sõitis tühjalt eemale , kukkusin kõhuli ja püüdsin läbi jää vaadata , kuid nägin ainult hõljuvaid pruune kõrsi ning pimedust . 
1006	NA	 Vähkresin natuke lusti pärast ja hakkasin siis selili edasi liikuma , käte ja jalgadega kaasa aidates . 
1006	NA	 Silmasin ainult taevast ja harva ka kõrgemate pajupõõsaste latvu . 
1007	NA	 Alguses pidasin ennast tankiks ja mürisesin vahetevahel võidukalt , ajapikku aga unustasin mürisemise ära . 
1007	NA	 Tundsin libedat jääd , karmi õhku ja laia taevast otsekui lähedasi inimesi enese ümber liikumas . 
1007	NA	 Liibusin nende külge , olin hääletu ja elav nagu nemad . 
1008	NA	 Jalad tegid aeglasi liigutusi , keha libises sahinal mööda halli jäävälja ja iseäralik rõõm kiskus kurgu kokku . 
1008	NA	 Hammustasin valget õhku , mille lõhn meenutas kuuseokkaid ja külmavõetud kartulipealseid . 
1008	NA	 Iga hingetõmbega neelasin alla tüki toorest , tasast ning halastamatut elujõudu , mis seda kodust halli avarust maast taevani täitis . 
1009	NA	 Ärkasin nagu unest , kui Paula-Toa Aime ja Teiste Maire kisades ja kilgates minu poole kihutasid . 
1009	NA	 Nende põsed punetasid , patsipaelad tolknesid krae vahelt välja ja sukad olid lontis . 
1010	NA	 Mulle tuli silmapilk meelde , et ma olen tank . 
1010	NA	 Sööstsin kange põrinaga Aime poole ja kihutasin ta põõsaste vahele peitu . 
1010	NA	 Seal varjas jääd pikk kolletanud hein , mis tasakesi tuule käes kiunus . 
1011	NA	 Seal askeldasidki ema ja vanaema . 
1011	NA	 Pikad valged rehavarred välkusid , pajupõõsa najal seisis vikat . 
1011	NA	 Parajasti pani ema reha kõrvale , võttis vikati ja hakkas niitma . 
1011	NA	 Vikatitera käis kõlinal mööda jääd , ei saanud aru , kas vikat on jääst või jää vikatist , ühetaolised mustjashallid paistsid nad mõlemad . 
1012	NA	 Vanaema riisus niidetud heina kohe hunnikusse , rehapulgad klõbisesid kuidagi kuivalt ja surnult , kui nad jääga kokku puutusid . 
1012	NA	 Niidetud heina oli juba suur hunnik , terve kuhi . 
1013	NA	 Vanaema silmad jooksid tuule käes vett , ta kuivatas neid ühtelugu rätikunurgaga . 
1013	NA	 Oma kasuka oli ta põõsa otsa visanud ja riisus heina ainult vateeritud vesti väel , käed paljad , jakiküünarnukkide peal suured sinised paigad . 
1014	NA	 Emal sellevastu oli seljas vana pruun palitu ja selle all pikad villased meestepüksid . 
1014	NA	 Kirjud sokisääred aga olid tal ilusasti tanksaabaste peale keeratud . 
1014	NA	 Ta niitis laiu hõredaid kaari ja luiskas pahuralt vikatit . 
1015	NA	 Aime ja Maire lendasid , käed laiali , pikka liugu lastes vuhinal alla jõe poole . 
1015	NA	 Jõeäärsete põõsaste vahelgi tehti heina , sealt kostis samuti vikatiluiskamist ja Paula käredat häält . 
1015	NA	 See , nagu kõik muudki hääled , kuuldus imelikult tuhm . 
1015	NA	 Heina kuiv kahin ja üle luha pingulitõmmatud jää tasane naksumine jäid kõrvadesse kinni ja summutasid isegi vanaema köha . 
1016	NA	" Ajuti reha najale toetades köhis ta , nii et hing kinni , kogus ennast peale iga köhahoogu natuke aega ja põlastas : "" Uu , pime , ära tahab inge välla võtta ! "" "
1017	NA	 Ta oli salamahti Võtiksaare lauda juurest valvest luhta heinale tulnud . 
1017	NA	 Püsski seisis siinsamas põõsa all . 
1017	NA	 Küll oleks tahtnud püssi õlale võtta ja marsisammul minna nagu vahetus komnoorte , noorte leninlaste salk , aga ei julgenud . 
1017	NA	 Vanaemagi söandas püssi kindlalt kätte võtta siis , kui toru ümber oli mässitud vana pearätik . 
1018	NA	 Silmitsesin ahnelt pruuni püssikaba , mis lebas süütult pajuokste all jääl . 
1018	NA	 Püssi ja jää all külmas mudas tarretasid verekaanid mustadeks tompudeks , siinsamas lähedal linaleoaugu põhjas vedeles uputatud kass , hambad irevil . 
1018	NA	 Jää tegi asjad klaariks - kõik , mida polnud tarvis näha , jäi jää alla . 
1018	NA	 Ainult see püss oli imekombel käeulatuses , jää peal . 
1019	NA	 Ema ja vanaema liikusid tööjärjega jonnakalt edasi . 
1019	NA	 Nende näod olid punased ning mornid ja seljad kanged . 
1020	NA	 Mõnede teiste vanaemad ja emad kindlasti aga lammutasid kusagil varemeid ja taastasid Tallinna . 
1020	NA	 Nende silmist võttis vee välja seesama tuul , mis siin heina kahistas . 
1020	NA	 See puhus hoogu võttes üle laiade tasandike ning vilistas põrmu ja prahti keerutades tahmaste müüride ja roostetanud sillarusude vahel . 
1020	NA	 See tormas unnates ja inimeste õhukesi palituid mõnitades läbi äravintsutatud , näljase ja purustatud , sõjast vaevaliselt toibuva Õhtumaa , kus südamest , halastamatult õnnelik ei olnud vististi mitte keegi peale minu ja minuvanuste . 
1021	NA	 Tuul puhus siia läänest , näljaselt Saksamaalt , kus seisis siis ja seisab tänini kahhelkividega seestpoolt vooderdatud madal hoone , peites kitsast kivikušetitaolist nülgimislauda , vererenni ning kondisaagi . 
1021	NA	 Veri ja kondid aga , mis esimesel hetkel kõik selles hoones toimunu hirmsaks ja ebainimlikuks muudavad , on tegelikult kõrvalised . 
1021	NA	 Veri ja kondid ei puutunud ega puutu selle laua juures üldse asjasse . 
1021	NA	 Selle laua juures puutuvad asjasse ainult võim ja elus edasi jõudmine . 
1021	NA	 Seal ei seisa mitte kollaka pragunenud kahliga kaetud nülgimislaud , vaid üks omamoodi karjäärihüppelaud , mille taga haritud mehed on oma igapäevast tööd teinud , isamaa hümn selge , meeles kõrgemad kohad , uhkemad olud ja laste heakäekäik . 
1022	NA	 Tuulevuhin tõi kaugelt ähvardavat sõnumit nendest endistest , häppi tõugatud , surmahauda kukkunud karjäärimeestest ja vaibus maailma mänguplatsidel , koduõuedes ning koolihoovides , kus uued juba jalgu alla võtsid . 
1023	NA	 Vihane tuulevuhin tegi südame raskeks ning muutis kõik nii kummaliseks - nagu ei toimuks mitte midagi ega oleks midagi olemas niisama , kogemata , vaid m i l l e g i p ä r a s t. 
1023	NA	 Salajasel ja mõistatuslikul põhjusel , otsekui mingisugust ülesannet täites kilkas koer jõe ääres , piirasid metsad taevaranda , kõhisesid kuivad rohukõrred , liikusid kookus inimesed vikatite ja rehadega , lebas püss põõsa all ning kuulatasin tuulekohinat mina ise , kalossidega vildid jalas , kulm kortsus . 
1024	NA	 Uurisin salamahti vanaema ja ema ning hakkasin äkki kahtlema , kas need ongi üldse minu vanaema ja minu ema . 
1024	NA	 Korraks tundus , et heinamaal askeldavad võhivõõrad naised . 
1024	NA	 Isegi nende riided äratasid kahtlust . 
1024	NA	 Seda vanaema heleroosat villast rätikut ja neid ema musti poisikesesaapaid polnud ma justkui kunagi enne näinud . 
1024	NA	 Oli tunne , et läheb tarvis veel natuke aega ja kohe ma ärkan üles . 
1024	NA	 Aga millest , sest ma olin ju hommikul korra juba ärganud ? 
1025	NA	" Isegi võpatasin , kui vanaema järsku selja taga pahandama hakkas : "" Mes sa seisad siin jalus nigu üks pukk , mini parem vaata , mes teesed tüdrikud teevad . "" "
1025	NA	" Ta seletas : "" Teste-rahvas käis enne meil abiss , me paneme nüid oma einauniku kokku , siss tuleme ka sinnapoole , Teste-rahvale appi . "" "
1026	NA	 Vaatasin ringi , vanaema ja ema olid tõepoolest vanaema ja ema . 
1026	NA	 Nad vedasid nüüd heinu hangu otsas vana kuhjalava peale ja tegid nendest ajutist kuhja , mis pidi siia jääma lumetulekut ja reeteed ootama . 
1027	NA	 Võtsin hoogu ja lendasin üle jää tagasi oma kelgu juurde . 
1027	NA	 Märkasin Aimet ja Mairet jõekaldal kükitamas ning kihutasin kelguga nende poole nii , et jää kalossitaldade all kiunus . 
1027	NA	" Hõikasin Mairele lõõtsutades juba kaugelt : "" Lähme nüid teile pildiraamatid vaatama ! "" "
1028	NA	" Maire seletas hapu näoga : "" Mede rahvas on kõik einal , ema ja Juuli ja Kodus põlegi kedagi . "
1028	NA	" Tahvad enne lume tulekut eina kokku panna . "" "
1028	NA	 Ta vaatas mossitades kodu poole , võttis palitutaskust kannika kuiva leiba ja hakkas seda isukalt nosima . 
1029	NA	 Lasin pettunult kõhuli kelgu peale , lükkasin jalgadega hoo sisse ja lendasin sirges joones peaaegu üle jõe , teise kalda äärde välja , ilma et ma isegi õieti aru oleksin saanud , mis juhtus . 
1030	NA	 Pöörasin kelgul otsa ümber ja vaatasin võõristades kahele poole . 
1030	NA	 Terve hommikupooliku oli ema mind hoiatanud , et ma luhas jumala pärast jõe peale ei läheks . 
1030	NA	 Nüüd ma olingi jõe peal ja midagi ei juhtunud . 
1031	NA	 Käänu juures tõusis jõest auru , seal oli jõgi veel lahti ja vesi solises päris kõvasti . 
1031	NA	 Mul tekkis kange tahtmine jääservale kõhuli lasta ja sealt vette vaadata . 
1031	NA	 Võib-olla näeks kalu . 
1032	NA	 Hakkasin kelku enda ees lükates käänu poole minema . 
1032	NA	 Jõekoht oli ära tunda ainult sellest , et siin paistis jää mustem ja selgem kui luhas . 
1032	NA	 Luhajää oli jõejääga võrreldes palju hallim , tuhmim ning paksem . 
1032	NA	 Jõgi läks nagu must läikiv maantee läbi halli maa . 
1033	NA	 Enam polnud mitte mingisuguseid hääli kuulda peale vee solina ja tuule ühetoonilise kahina kuivades kõrkjates . 
1033	NA	 Ma ei suutnud otsustada , kunas peaks kõhuli laskma - kas enne lahtise vee äärde jõudmist või alles vee ääres . 
1033	NA	 Arutasin just , kas ma peaksin palja käega veest kala kätte saama , kui kuulsin naksatust ning praginat . 
1033	NA	 Taganesin ja tundsin , kuidas mu peanahk külmaks läks ja kuidas jää jalge all l i i g u t a s. 
1034	NA	 Taganesin ikka veel imestusega maha vahtides . 
1034	NA	 Kuidas võis jää m i n u all vajuma hakata . 
1034	NA	 See olin ju ometi m i n a , aga mitte teised . 
1035	NA	 Põrkasin kalda poole ja lonkisin aeglaselt teiste juurde tagasi . 
1035	NA	" Maire käratas : "" Kudas sa tohtisid jõe pääle minna ! "" "
1036	NA	" Aime kiitles : "" Minule lubas ema kohe peksa anda , nigu ma jõe pääle jala viin ! "" "
1037	NA	" Ta uuris minu käest mureliku huviga : "" Kas sulle peksa ei antagi ? "" "
1038	NA	" Suurustasin : "" Kis mulle julgeb peksa anda ! "
1038	NA	" Mina võtan kohe püssi ja tulistan õhku ! "" "
1039	NA	" Asja ees , teist taga uhkustasin veel : "" Aga mina nägin , kudas suu- ja sõrataud läks inimese kujul Võtiksaare lauda poole ! "" "
1040	NA	" Aime päris umbusklikult : "" Mihande ta olli ? "" ja mina seletasin lahkesti : "
1041	NA	" "" Raega palit olli sellas , muhvi oidis kõhu pääl ja üks kuldammas paistis suust . "" "
1041	NA	" Järele mõeldes lisasin : "" Ta olli nii suur kui mede sealaada uks , ah jah , ja kõrge kontsaga potikud ollid kah jalas . "" "
1042	NA	 Nõnda muutsin ma ilma igasuguse südametunnistusepiinata linna sööklaettekandjaks läinud peene Pajusi Helmy suu- ja sõrataudiks ning hakkasin ise ka natuke oma nägemust pelgama . 
1042	NA	 See liikus kebjal sammul mööda õhtust võsavaheteed , botikud kriuksusid ja käekotirauad sätendasid kuupaistel . 
1042	NA	 Oleksin heameelega rääkinud ka käekotiraudadest ning kuupaistest , kuid jäin häbelikult vait ja lõin silmad maha , sest meie selja taha oli ilmunud Teiste-Juuli . 
1042	NA	" Ta kutsus lahkelt : "" Tulge nüid , lähme õige nina soendama ! "" "
1043	NA	 Juuli väikesest kühmus kogust imbus kargesse õhku kanget naftaliinilõhna . 
1043	NA	 Üleüldse oli väga veider Juulit väljas näha , sest harilikult istus ta Teiste vahetoas akna all ja õmbles masinaga või vedas kõva kollase seebitükiga mõne Ridaküla inimese kleidiriidele jämedaid kriipse . 
1043	NA	 Tema juurde tuldi riidetükkidega isegi Tõhu talust , mis asus kuue kilomeetri kaugusel keset metsi ja kus pidi söödama nii talvel kui ka suvel ainult paksu pekki . 
1044	NA	" Kui Maire krõbisevad pärgamentpaberist käise- , krae- või klatstükišnitid ulakuse pärast riide peal valepidi keeras , võis kuulda Juuli hädakisa : "" Tüdrik , ma ütlen küll ! "
1044	NA	" Kus tollipulk ! "" "
1045	NA	 Tollipulgaks kutsus ta pikka puujoonlauda ja see oli tema ainuke relv laste ulakuse , koerte pureluse ja ebaühtlase pikkusega seelikusabade vastu . 
1046	NA	 Kui ta ei istunud õmblustööga Teiste vahetoas , siis toimetas ta salamahti Vanatare ruumides , seisis kella all ning kuulatas teraselt , pea viltu , nagu ajaks August temaga läbi kella pikka ning tõsist juttu , kaebleks ja lohutaks . 
1047	NA	" Juulit nähes tulid meelde laused "" kümme nummer must niit on nüid maa päält kadund "" ja "" tosin mune ja tinks võid on pluusetegemise taks "" . "
1048	NA	" Kui ta juhtus söögiajal meile ja talle soustiga kartulite juurde leiba pakuti , lükkas ta leiva alati tagasi ühtemoodi sõnadega : "" Mina leiba ja kartulit korraga suhu ei pista . "
1048	NA	" Leib ja kartul kokku annavad surnumaigu . "" "
1049	NA	" Nende sõnade peale sai vanaema alati ja ilmtingimata kurjaks : "" Kas sa surnut oled söönd , et sa tääd , mihande surnu maik on ! "" "
1050	NA	 Kui keegi teine Juulile leiba ei pakkunud , siis pakkusin mina ise , et kuulda jälle , mida Juuli ja vanaema teineteisele ütlevad . 
1051	NA	 Praegu läks Juuli oma halli palitu ja musta rätikuga meie ees nii ruttu ja kergelt , nagu poleks ta mitte inimene , vaid linavästrik . 
1052	NA	 Teiste suured kuused seisid luhaserval justkui kants ja nende laiad madalad oksad varjasid luhapoolse aiavärava peaaegu ära . 
1052	NA	 Kuuskede vahelt vaatasid maja tagumised aknad luha peale . 
1052	NA	 Näha ei olnud nendest kunagi mitte midagi peale lainetava rohu , mustade veeväljade või laia lumise lagendiku . 
1052	NA	 Maire kinnitas tihti , et ööseti pidi nende luhapoolsetest akendest paistma valgeid kogusid . 
1052	NA	 Oleksin kangesti ise vaadata tahtnud , mida neist akendest öösel näha on . 
1053	NA	 Maja seisis üksildaselt keset kuuski ja sirelipõõsaid otsekui mustjashall kuivale jäänud laev . 
1053	NA	 Kahekordse kõrge terava katuseviilu , kahe korstna , kaheteistkümne akna ja kahe uksega . 
1054	NA	 Õue piirasid paksud sakris hekid . 
1054	NA	 Vundamendi katsid suvel kinni lopsakad lillepuhmad , talvel aga nendesamade suviste puhmaste härmatanud rootsud . 
1054	NA	 Vastu aknaruute koputasid sünged metsviinapuuväädid . 
1054	NA	 Keset õue pehkis lipuvarras . 
1055	NA	 Sõjakeeris kandis koolitatud peretütred minema ja ajas vanaperenaise murega hauda . 
1055	NA	 Ainult koolitamata poeg Juhan , kohapärija , jäi oma Leida ja Mairega suurde majja . 
1055	NA	 Nemad võtsid oma juurde Vanatare Augusti ema Juuli , Juhani tädi . 
1055	NA	 Juuli säng võetud koost lahti , viidud käruga Teistele ja pandud vahetoas uuesti kokku . 
1055	NA	 Juuli ise seisnud osavõtmata sängi kokkupaneku juures , käed ripakil . 
1055	NA	 Ta läinud kohe külma sängi , palitu seljas , rätik peas , kindadki käes , tõmmanud ennast kõverasse ja keeranud suu seina poole . 
1056	NA	" Vanaema olnud ka Juulit kolimas , tema istunud sängi ääre peale , tal olnud Juulist küll nii hale meel , et aga ta ütelnud ainult : "" Ui-ui , kui August nüid seda näess , et tema ema on peris saabastega sängi läind ! "" "
1057	NA	 Siis hakanud Juuli vanaemal kõvasti käest kinni ja ulunud kas hing väljas . 
1057	NA	 Pärast nutmist olnud ta juba Juuli nagu Juuli ikka , aidanud kardinaid akna ette panna ja pesnud toapõranda puhtaks . 
1058	NA	 Nüüd tegi seesama Juuli meile ukse lahti . 
1058	NA	 Lipsasime hämarasse vöörusesse , kust viis järsk trepp üles . 
1058	NA	 Seal varjas pimedus unkalist pööningut ja kolme ülemise toa ust . 
1059	NA	 Juuli lükkas meid vahetoa uksest sisse . 
1059	NA	 Ta aitas Aimel ja minul palitud seljast ära võtta , katsus käeseljaga meie ninaotsi ja käskis käed vastu leiget ahju panna . 
1059	NA	 Tuba oli vaikne . 
1059	NA	 Hall päevavalgus pääses suure vaevaga läbi kolletanud tüllkardinate . 
1060	NA	 Akna all seisid valgust varjates erineva kõrgusega postamentidel aaloed , jõulukaktused , mirt ja asparaagus . 
1060	NA	 Suure au sees oli mirt , mis ei pidanud edenema mitte kellelgi peale Juuli . 
1060	NA	 Jõulukaktus aga äratas lugupidamist ainult siis , kui ta pimedal ajal ootamatult õitsema hakkas . 
1060	NA	 Suvel kogus ta ainult tolmu ja ta tuli tõsta mirdi taha inimeste silma alt ära . 
1061	NA	 Valge asparaagusepostamendi hurdajalgade vahel , alumisel astmel seisis jäme kurgi moodi kaktus . 
1061	NA	 Seda oleks tahtnud noaga lõigata või vähemalt nõelaga torgata , et tunda mõnu noa võimust mahlase pringi liha üle . 
1061	NA	 Vahtisin igatsevalt valge postamendi jalgade vahele , aga kaktusele kallale minna ei julgenud . 
1061	NA	 Selle eest kavatsesin koju minnes vanaema aaloel vähemalt ühte seinapoolset lehte nõelaga susata . 
1062	NA	 Juuli kahistas alguses ukse taga riietega , pärast oli kuulda , kuidas ta köögis pliidiraudadega kolistas ja hagu murdis . 
1062	NA	 Võib-olla tahtis ta teevett keeta . 
1062	NA	 Mul hakkas igav ja palav . 
1062	NA	" Sosistasin Mairele : "" Lähme nüid üles-tuppa raamatid vaatama ! "" "
1063	NA	 Poetasime endid uuesti vöörusesse . 
1063	NA	 Püüdsin nurgatoa lukuaugust sisse vaadata , kuid nägin ainult nõrka valgusekuma , muud mitte midagi . 
1064	NA	 See tuba seisis alati lukus , aga võtit ees ei olnud , nagu ülemiste tubade ustel . 
1064	NA	 Ainult ühe korra elus olin ma sinna sisse saanud . 
1064	NA	 Mäletasin uduselt pruuni karutaolist nahkdiivanit ja suurt läikivat klaasplaati millegi peal , mis võis olla kirjutuslaud . 
1064	NA	 Sellelt plaadilt peegeldusid vastu seinapealsed põdrasarved . 
1064	NA	 Toas tundus olevat hallituse ja pikkade ränkade sõjatalvede hõngu . 
1065	NA	 Ronisime jalgadega kolistades trepist üles ja lipsasime ruttu otsatoa uksest sisse . 
1066	NA	 Toas oli valge ja külm . 
1066	NA	 Hingeaur suitses . 
1066	NA	 Õhus hõljus kopituse , vahatatud külma puupõranda ja raamatute lõhn . 
1066	NA	 Seesama lõhn sundis mind kolmekümne aasta pärast Tüüringis Arnstadti lossis seisatama , krigisevat külma puuparketti silmitsema ja sõõrmeid liigutama . 
1066	NA	 Sopilises kütmata hoones liikus Teiste ülevalttoa lõhn . 
1066	NA	 Mägedel tõsise kreisilinna kohal kõrgusid mustad kuusemetsad , mitmete lossiuste lingid olid kord Bachi ja Martin Lutheri peost läbi käinud , niiskes aprillihämus lehvis vana vaimulipp ja lasid vilet surematud kuldnokad . 
1067	NA	 Kell tiksub , päike liigub . 
1067	NA	 Elu kulub . 
1067	NA	 Teiste ülevalttuba ei olnud ometi nii tähtis koht , et Arnstadti loss seda meenutama peaks . 
1067	NA	 Ei ole Arnstadti losski minu jaoks nii saatuslik paik , et Teiste ülevalttoa lõhn ainult sellepärast aastakümneteks meelde oleks pidanud jääma . 
1067	NA	 Ometi nõuavad nad mõlemad oma ühe ja sellesama lõhnaga , et neid teineteisega seotaks . 
1067	NA	 Et tõmmataks läbi aja ja ruumi niit ühest lagunevast hoonest teise lagunevasse hoonesse ja seotaks kokku saksa Augusta Dorothea von Schwarzburg-Arnstadt eesti Vanatare Juuliga . 
1067	NA	 Šokolaaditass tollipulgaga , üksildus üksildusega . 
1068	NA	 Ainult läbi Arnstadti lossikambrite on mul praegu võimalik pääseda Teiste ülestuppa tagasi ja näha selgesti sealseid asju . 
1068	NA	 Asjad tahtsid külmas kõledas ruumis väevõimuga soojuse ja hubasuse muljet jätta . 
1068	NA	 Pruuniks värvitud ja hoolega vahatatud põrandal lebasid pehmed triibulised põrandariided . 
1068	NA	 Akna kõrval nurgas laiutas sügav tugitool . 
1068	NA	 Kangetes voltides valged pitskardinad ulatusid põrandani . 
1068	NA	 Kapist paistsid läbi klaasi paksud raamatud , mõned isegi hõbeselgadega . 
1068	NA	 Madalal ümmargusel laual kössitas klaasist siga ja vahtis ainiti seinakapi ust . 
1068	NA	 See uks huvitas teda vististi niisama palju kui mind . 
1068	NA	" Teadsin , et seinakapis seisab virnade viisi vanu lasteraamatuid ja ajakirju "" Taluperenaine "" , "" Maret "" ning "" Laste Rõõm "" . "
1069	NA	 Maire tõmbas seinakapi ukse lahti , ronis sinna sisse ja viskas tuppa terve paki ajakirju . 
1069	NA	 Nendest tõusis külma õhku nagu tulest suitsu . 
1069	NA	" Aime kahmas suurema osa pakist omale sülle ja käratas tähtsalt : "" Mina vaatan igat ! "" "
1070	NA	 Kostis kuiva paberikahinat , põrandale tekkis väikesi tolmukeeriseid , värvilistel kaantel vilksatasid ennesõjaaegsete naiste mukitud näod . 
1070	NA	 Seda sorti kaantega ajakirju lehitsesime me paljast lehitsemise kohustusest . 
1070	NA	 Vaatasime lõpust peaasjalikult tortide pilte ja valisime välja , kes millise ära sööb . 
1071	NA	 Aime sai kõige kesisemad , vaeste inimeste leivatordid kõrvitsakeedisega , sest ta ei osanud lugeda . 
1071	NA	 Kõiki šokolaadi- , mandli- või maasikatorte sihtisid Maire või minu näpud ammu enne , kui Aime jaole sai . 
1072	NA	 Meie kiledad hääled lõikasid valge toaõhu auravateks ribadeks . 
1072	NA	 Raamatukapiklaasid peegeldasid aknast paistvaid tardunud puulatvu ning halli konarlikku kartulimaad . 
1072	NA	 Meie juurest põrandalt vaadates olid raamatuselgadele trükitud pealkirjad trükitud ühtlasi ka puuvõradesse ning külmetanud põllule . 
1072	NA	" Mullakamakate vahelt paistis ähmaselt "" Tõde ja õigus "" , laudanurk varjas "" Tootsi pulma "" , kuusehekk kattis kinni hõbeseljaga "" Kristiina Lauritsatütre "" . "
1073	NA	" Kohmetanud näppude vahel kärisesid "" Taluperenaiste "" ja "" Maretite "" tordirikkad lehed lõhki . "
1073	NA	" Patsutasime neid jahmunult peoga ja ütlesime üksteisele julgustuseks : "" Päh , põle viga ! "" "
1074	NA	 Keerasime tuulekiirul üha uusi ja uusi lehekülgi , aga kõigist ahvatlevatest söögipiltidest tõusis ikka ühtemoodi külma tolmu . 
1074	NA	" Aime hakkas juba tüdinema , ta kahmas laua pealt klaasist sea , vedas sea ninaga mööda rasvaseid pealkirju ja hõikas : "" Siga loeb ! "" "
1075	NA	" Võtsin kätte hallikirjude kaante vahele köidetud "" Laste Rõõmu "" aastakäigu . "
1075	NA	 Selle jätsin meelega viimaseks , sest seda ma tundsin läbi ja lõhki . 
1075	NA	 Seda olin ma mitu korda vanaemal käskinud koju kaasa küsida ja igakord uuesti lugenud ühte ja sedasama juttu hollandi poisikesest , kes suri kätt veetammi sisse tekkinud augu ees hoides ja ei lasknud merel Hollandit ära hävitada . 
1075	NA	 Tahtsin ise see poisike olla või vähemalt tema lugu jälle kuulda saada . 
1076	NA	" Sundisin Mairet : "" Küsi ema käest , kas ma võin selle "" Laste Rõõmu "" kodu lugeda viia ! "" "
1077	NA	" Maire venitas : "" Küsi isi , ega mina põle sinu suuvooder . "" "
1078	NA	" Sõna "" suuvooder "" jahmatas mind . "
1078	NA	 Maire , kes seda tarvitada oskas , tundus suur ja kaval , mina ise aga väike ja kohmetu . 
1078	NA	 Silitasin ägedalt hallikirjut köidet ning lõin pea kuklasse nagu sõjakangelane . 
1078	NA	" Nüüd põrkas sõna "" suuvooder "" minust tagasi . "
1078	NA	" Küsisin Maire käest salakavalalt : "" Kas sina oled kõik raamatud läbi lugend , mes teil on ? "" "
1079	NA	" Maire kinnitas paha aimamata : "" Olen küll ! "" , kuid lisas ruttu ja vabandavalt , nagu kardaks ta , et ma sunnin teda kõiki neid raamatuid ümber jutustama : "" Aga ega ma neid ei mäleta , ma ammu lugesin . "" "
1080	NA	" Ta kiskus klaasist sea vägisi Aime käest ära , lükkas laiali aetud raamatud ühte hunnikusse kokku , raputas patse ja käsutas : "" Lähme alla tagasi , igav akkab ka juba siin olla ! "" "
1081	NA	" Kui me uksest välja hakkasime minema , müksas ta mind ribidesse ja küsis : "" Kas sa "" Lase Rõõmu "" ei võtnudki ? "" , ja kui ma midagi ütelda ei osanud , pistis ta mulle kaenlasse külma paksu raamatu , ja veel nii järsult , et ma ümber pidin kukkuma . "
1082	NA	 Üle Maire sileda musta pea jooksis valge lahk , patsid looklesid vaikse sahinaga üle tondinahkse klatstükiga pluusiselja , põsed punetasid ja silmaterades vilkus säde , mis mulle sugugi ei meeldinud . 
1083	NA	" Kuulsin , kuidas Aime meie ees kõminal trepist alla jooksis ja tahtsin talle järele tormata , kuid Maire lõi toaukse kähku minu nina ees kinni , keeras väljaspool lukuaugus võtit ja mõmises käheda hauahäälega , millest naer läbi murdis : "" Loe nüid oma "" Laste Rõõmu ! "" "
1083	NA	 Kohe peale seda läksid kerged sammud trepist alla , trepp kriuksus , all kääksatas uks ja muud polnud enam midagi kuulda . 
1084	NA	 Katsusin vihaselt ukselinki ja lõgistasin seda , aga nii taskesi , et Maire all ei kuuleks . 
1084	NA	 Toetasin selja vastu ust ja põrnitsesin raamatukappi , ümmargust lauda , klaasist siga ning pitsist linikut sea kõhu all . 
1085	NA	" Astusin , paks köide ripakile kaenlas , akna alla ja nägin alles nüüd , et see ei olegi "" Laste Rõõm "" , vaid täiesti võõras raamat . "
1086	NA	 Tuul vuhises akna taga , pilvedesse tekkis kollakaspunane laik , mis viskas raamatukapi klaasidele väriseva tulekahjukuma . 
1087	NA	 Ajasin ennast puhevile , tõmbasin rinna õhku täis ja sisisesin valjusti tontliku punaka valguse , võõra toa ja võõraste asjade peale . 
1087	NA	 Seejärel lõin jalaga vastu maad , keerasin toale selja , toetasin paksu raamatu uudishimulikult vastu aknalauda ja püüdsin lugeda tema pealkirja . 
1087	NA	" Veerisin karme vanaaegseid tähti , mis kõik kokku moodustasid lõpuks pealkirja "" Seitse pitseri lahti murtud Saladus avalikuks saanud "" . "
1088	NA	 Valged kulunud tähed looklesid mustjasrohelisel kõval kaanel . 
1088	NA	 Pealkirja all istus mees halli hobuse seljas , tagapool sõudsid helendavate servadega pilved , ees ääres vedelesid rullis paberilehed . 
1089	NA	 Lõin raamatu huupi lahti , sees oli lehekülgede kaupa tihedat igavat vanaaegses kirjas juttu . 
1089	NA	 Järsku mu silmaterad nõksatasid ja jäid ühe pildi külge kinni . 
1089	NA	 Kondid läksid seest külmaks ja tühjaks , tuul käis neist üminal läbi . 
1089	NA	 Mulle pahvatas näkku paksu musta suitsu , kohe ähvardas kaela variseda kurruline ja ränk kaljurahn . 
1089	NA	 Suitsus ja tules keerles maakera , mille ma silmapilk ära tundsin . 
1089	NA	 Maakera peal suitsus ja tulekumas läks parajasti üks inimene tükkideks . 
1089	NA	 Suitsu sees lendas tema jäme kints ja mitu käsivarretükki . 
1089	NA	 Inimese habe ja juuksed lehvisid , kõrge mütsi ümber hiilgas aupaiste , seljas olid tal peaaegu samasugused riided , mis Spartacusel värvipliiatsikarbi peal . 
1089	NA	" Pildi all seisis kiri : "" Suur kuju rusudeks löödud . "" "
1090	NA	 Panin ehmatusega tähele , et rusudeks löödud suur kuju ei hoolinud üldse suitsust , kaljust ega omaenda lendavatest kintsutükkidest , tema läbitungivad silmad käisid ahnelt toas ringi ja uurisid mind . 
1090	NA	 Seisin selle kujuga nii kaua silm silma vastas , kuni taipasin raamatu kinni lüüa . 
1090	NA	 Viskasin raske köite käest maha ja raputasin näppe , nagu oleksid need kõrvetada saanud . 
1091	NA	 Kuulsin , kuidas Maire tuli mürinal trepist üles , ragistas luku kallal ning jooksis alla tagasi . 
1091	NA	 Tormasin ukse juurde , jäin aga järsku seisma , ohkasin südamepõhjast ja läksin tagasi kardetava raamatu juurde , lõin ta põlevi silmi lahti , pistsin nina lehtede vahele ja nuusutasin . 
1091	NA	 Imesin ennast julgelt ja vabatahtlikult hirmsa raamatu lõhna täis - see oli kibe ja külm nagu jää pealt niidetud heina lõhn . 
1092	NA	 Asetasin siis raamatu ettevaatlikult laua äärele ning läksin uksest välja , komistasin aga trepi otsa peal , veeresin pimedas treppi mööda alla ning kargasin mürinal sooja tuppa . 
1092	NA	" Sips sööstis lõrisedes minu poole , Juuli hädaldas teda turjast kinni hoides : "" Sips , kus tollipulk ! "" ja vanaema istus õmblusmasinalaua kõrval nagu kingitus . "
1093	NA	 Läksin Sipsist välja tegemata vanaema juurde ja jäin tema külje alla seisma . 
1093	NA	" Vanaema imestas : "" No mesasja sina's sääl ülevaltoas üksipäini tegid ? "
1093	NA	" Kassa raamatid vaadasid va' ? "" "
1094	NA	" Kinnitasin : "" Vaadasin küll ! "" ja nägin silmanurgast , kuidas Maire ja Aime vastu suure toa seina väikest kummipalli põrgatasid . "
1095	NA	 Toetasin ennast raskelt vastu vanaema külge , mu kohmetanud kondid sulasid soojas ruumis aegamööda üles . 
1095	NA	" Juuli ja vanaema suust kostsid igapäevased julgustavad laused , nagu "" olgu muud mes on , aga siapõrsas piab inimesel olema ! "" või "" põle asi ega kedagi , kui leidil voldid perse taga laiali oiavad nigu Pajusi-naesel ! "" "
1096	NA	 Jutt liikus aeglaselt oma rada , vaheldumisi kostsid Augusti-ema peenike ja vanaema jäme hääl . 
1096	NA	 Teises toas mütsus pall vastu seina . 
1096	NA	 Mu pea läks raskeks ja vajus vastu vanaema küünarnukki . 
1096	NA	 Asjad , mida ma kuulsin , tegid mind uniseks , Maire pärast hoidsin aga vägisi silmi lahti . 
1096	NA	 Liigutasin vahetevahel pead ja luurasin vanaema kaenla alt kõrvaltuba . 
1097	NA	 Korraga jäi jutt katki . 
1097	NA	 Juuli tõusis tooli pealt üles , õiendas kapi kallal ja näitas vanaemale midagi musta paberikoti seest . 
1097	NA	" Vanaema imestas : "" Kas Ilmaril's juba pildid valmis tehtud ? "" "
1098	NA	" Juuli kiitis : "" Isi näed ! "" "
1099	NA	" Mõmisesin : "" Vanaema , mina tahass ka pilta näha ! "" "
1100	NA	" Vanaema otsis põuetaskust prillid ja pahandas : "" Uutand , pimeluum , lase mina isi ikki ka vaatan ! "" "
1101	NA	 Ta võttis postkaardisuuruse päevapildi ettevaatlikult peo peale ja uuris seda põhjalikult . 
1101	NA	 Sirutasin kaela ja nägin pildi peal vanaema , Juulit ja Liisut . 
1101	NA	 Nad istusid kõik reas Liisu õues suure kase all pingil ja vaatasid pildist välja . 
1102	NA	 Vanaema istus natuke poolviltu , üks jalg eespool ja teine käsi pingi seljatoe peal Juuli õla taga . 
1102	NA	 Liisu ja Juuli istusid täiesti sirgelt , mõlemal käed süles risti , jalad pingi alla konksu tõmmatud , et ei oleks näha , mis jalas on . 
1103	NA	" Sosistasin etteheitvalt : "" Vanaema , mespärast sina jalgu pengi alla es pane , nüid on sinu pastlad pildi pääl näha ! "" "
1104	NA	" Vanaema naeris : "" Kui mul igapäe nendega käia sünnib , siss sünnib pildi pääl ka olla küll ! "" "
1105	NA	 Jäin vait , kuid südames häbenesin ikkagi vanaema pastlaid , mis olid pildi peal nii selgesti välja tulnud , et isegi jatkatud pael oli näha . 
1106	NA	 Kask pildil oli raagus , jämedate oksaharude vahelt paistis pikergune valge pilv . 
1106	NA	 Isegi paar vanu saapaid , mis oksaharude vahel rippus , oli pildi peale jäänud , ja otse Juuli pea kohale . 
1107	NA	 Leidsin endamisi , et Juuli on pildi peal olijatest kõige ilusam ; sile palitu seljas ja narmastega rätik peas . 
1107	NA	 Vanaemal oli peas seesama vana flanellrätik , mis alati . 
1107	NA	 Liisu rätikust ei saanud üldse aru , missugune see olla võis , sest selle peal oli must koeranahast müts . 
1107	NA	 Liisu paigatud seelikut varjas osaliselt Vudi pea . 
1107	NA	 Koerad vaatasid samuti pildist välja , piltniku poole . 
1107	NA	 Vudi Liisu kõrvalt , Sips Juuli jalge eest ja Tommi vanaema seeliku varjust . 
1107	NA	 Tommi isegi naeris pildi peal ! 
1108	NA	 Pingi ja kase tagant paistis hall küntud maa ja selle peal mõned valged kanad otsekui lumelapid või vanad valged pealuud . 
1108	NA	 Minu arust olid nad esimesel pilgul täiesti pealuude moodi , alles kauem vaadates sai aru , et need on kanad . 
1109	NA	" Pealuudega kaetud põlluserval , all ääres , seisis lilla tindikiri : "" Anna , Elisabeth , Julie 20. okt. 1950. a. "" "
1110	NA	 Vahtisin tükk aega kolme koera ning kolme vanainimest , künnimaad , kanu ja pilve kaseokste taga . 
1111	NA	 Meel läks inimeste kulunud riideid ja koerte pinevil nägusid vaadates haledaks . 
1111	NA	 Elu tundus äravõitmatu , kardetav ja kallis , isegi koertele ning kanadele . 
1111	NA	" Mõtlesin Liisu peale ja nägin selgesti suurt kaske , lahtist laudaust , tühja istepinki ja Liisut ennast matist peoga teri võtmas ning "" tip-tip-tip "" kanu kutsumas . "
1111	NA	 Kanade asemel sibavad aga metsa äärest künnimaalt õue kokku pealuud ning rüselevad Liisul jalus . 
1111	NA	 Läbi pilve paistab külm õhtupäike , Liisu kollakaspruunid silmad sätendavad läbitungivalt ning kurvalt . 
1112	NA	 Mul oli hea meel , et mind seal ei olnud . 
1112	NA	" Kui Juuli minu käest küsis : "" No ei tää , mes asja sii laps ometi selle pildi pääl näeb , et ta nii mõttesse on jäänud ? "" , vastasin häbelikult : "
1113	NA	" "" Nüid änam kanu vällas põle . "
1113	NA	" Kanad ei taha külmaga vällas olla . "" "
1114	NA	 Tundsin kibedasti , et see küll see polnud , mida ma ennist mõtlesin . 
1115	NA	" Juuli lausus pilti minu käest ära võttes : "" Kui nüid seda tääda saass , mihandse vanamoori sii surm siit pildi päält kõige enne ära viib ! "" "
1116	NA	" Minu suureks kergenduseks põrutas vanaema : "" Mina surma ei karda ! "" "
1117	NA	" Juuli kihistas naeru : "" Ära räägi kedagi , kui ikki tuleb praegalt uksest sisse ! "" "
1118	NA	 Vaatasin hirmuga ukse poole , mu suu vajus lahti , teritasin silmi ja kõrvu . 
1118	NA	 Millegipärast arvasin , et Juuli ja vanaema räägivad sellest suurest rusudeks löödud kujust , mida ma raamatus nägin , kuid ei taha otse välja öelda , et nad seda kuju kardavad . 
1119	NA	" Vanaema ütles naerdes Juulile : "" Sina oled ju minu ja Liisu vahel , ega ta vahelt ikki ei võta , ennem viib otste päält . "
1119	NA	" Ku seda oless täädnd , kumma otsa juure ta ennem tuleb , siss oless teise otsa istnd . "" "
1120	NA	" Juuli vaidles vastu : "" Surm võtab ikki järgemüüda . "
1120	NA	 Kui sinu juurest pääle akkab , siss võtab enne sinu ja siss minu , a'ku akkab Liisu juurest pääle , siss võtab enne Liisu ja pärast minu . 
1120	NA	 Surnud oiavad kõigi päevilte pääl ühte . 
1120	NA	" Ma vaadasin ükspäe vanu pilta , kus surnusi pääl olli , kiik ollid järgemüüda ära kutsutud . "" "
1121	NA	" Mu lõug hakkas värisema , põrnitsesin kulmu alt Juulit , sikutasin vanaema käisest ja nõudsin : "" Akkame minema ! "" "
1122	NA	" Vanaema ajaski ennast ägisedes püsti , aitas mul palitu selga ja mütsi pähe panna , võttis laua alt püssi kaenlasse ja ütles Juulile oma "" Ääd aega "" asemel "" No egas kedagi ! "" "
1123	NA	" Maire jooksis mulle vöörusesse järele ja küsis saladusliku sosinaga : "" Kas "" Laste Rõõmu "" lugesid ? "" "
1124	NA	" Vastasin kõva kurja häälega : "" Lugesin jah ! "" ja läksin ruttu uksest välja . "
1125	NA	 Kuuskede tagant paistis kalk punakashall taevas , raagus puuoksad klõbisesid . 
1125	NA	 Vanaema läks pika sammuga mitte kodu , vaid Võtiksaare lauda poole . 
1125	NA	" Sörkisin , kelk kolinal taga , tema järel , kuni ta seisma jäi ja käskis : "" Sa , laps , mini nüid õige peris ära kodu . "
1125	NA	 Ema on selle aa pääle juba einamaalt tagasi . 
1125	NA	" Tehke mulle kahekesti õhtass ääd tulist tiivett ! "" "
1125	NA	 Siis läks ta käbedasti edasi ja tema köha paukus juba Vanatare aia nurga juures . 
1126	NA	 Seisin ühe koha peal paigal ja mudisin kelgunööri . 
1126	NA	 Selja taga kohisesid Teiste kuused , ees mustendasid Vana-Tare aknad . 
1126	NA	 Hakkasin alguses aeglaselt , aga pärast ikka kiiremini vanaemale järele minema . 
1126	NA	 Kui ma teda lõpuks eespool silmasin , oli palju julgem . 
1126	NA	 Hoidsin pikka vahemaad , kuid sibasin jonnakalt tema järel . 
1127	NA	 Kivivaredel õõtsusid inimesepikkused hallid ohakad ja kõhisesid tuule käes . 
1127	NA	 Hämarik võttis võimust , hiilis metsa vahel ja rabeles jäätanud väljadel . 
1127	NA	 Laudatee otsa juures vedeles surnud lehma jalg . 
1127	NA	 Koerad olid seda juba närinud . 
1127	NA	 Selle paljas sinakas põlveluu läikis ahistavalt ja kurvalt , otsekui oleks see osa kõigist maailmaluudest ja nagu oleksin mina ise oma elusate , kasvavate sääreluudega kõiges kaasosaline . 
1128	NA	 JOOKSIN HOMMIKUHÄMARUSES tüminal mööda õue ja vahtisin ühtelugu üle õla selja taha . 
1128	NA	 Tahtsin enne kui teised välja tulevad õue üleni oma jalajälgi täis teha . 
1128	NA	 Ikka oli neid veel puudu , ikka ei saanud küll . 
1128	NA	 Vanematesse jälgedesse sadas hõredat lund ja sellepärast tuli mul neid ka veel silmas pidada ning isegi üle teha , kui tarvis . 
1129	NA	 Eestoa aken , mille taga põles lamp , muutus seda tuhmimaks ja punakamaks , mida valgemaks läks väljas . 
1129	NA	 Läksin trepi ete ja hakkasin sealt mööda kuuseokstega kinni kaetud lillepeenra äärt jalga jala ette pannes nurga poole minema . 
1129	NA	 Kavatsesin oma jalajälgedest nõiaringi ümber terve maja tõmmata . 
1129	NA	 Lumi oli alles nii õhuke , et ei paistnud isegi mitte valge , vaid alles hall . 
1130	NA	 Akna all jäin seisma ja piilusin läbi kardinate vahele jäänud prao tuppa . 
1130	NA	 Nägin akna all laual poolikut laia leivapätsi , lihataldrikut , tühja musta panni ning onu nägu külje pealt . 
1130	NA	 Valgus paistis lauale korraga kahelt poolt - läbi suitsunud lambiklaasi ja läbi sellesama akna , mille taga ma luurasin . 
1131	NA	 Onu rüüpas kruusist kohvi , ajas hambad paljaks ja ütles midagi kas emale või vanaemale . 
1131	NA	 Kurblik punakas lambivalgus säras tema hammastel . 
1131	NA	 Polnud nagu üldse lootustki , et see lamp kunagi ära kustutatakse ja toas päev peale hakkab . 
1131	NA	 Kui ma silmi kissitasin , paistsid veel laua otsa alt maast Tommi esimesed käpad . 
1131	NA	 Vaatasin kõiki asju ahne huviga , nagu poleks mul võimalik sinna tuppa kunagi sisse pääseda . 
1131	NA	 Uurisin jultunud kodukäijapilgul üksikasjaliselt onu halli kampsuniga kaetud turja , tema siledat paljast pealage , juukseranti kuklas ja leivapätsilt lihataldrikule volksatavaid silmavalgeid . 
1132	NA	 Ajasin hambad irevile , vehkisin julgustuseks rusikaga ning jätkasin samm-sammult oma teekonda ümber maja . 
1132	NA	 Minu must jäljerodu läks ümber majaotsa , kontpuu alt läbi , üle Manni haua , pimedatest tagatoa-akendest mööda aidaukseni . 
1132	NA	 Ringi otsi ma ei jõudnudki kokku tõmmata . 
1132	NA	 Selle tarvis oleksin ma pidanud trepi peale minema ning seal vanad jäljed värsketega ühendama , trepil lahtise ukse vahel seisis aga juba onu ega hoolinud põrmugi minu salalikust kodukäijakõnnakust . 
1133	NA	" Ta käratas oma selja taha vöörusesse , minu arust kirsavoisaabastele ja vanale kuuele , tegelikult aga vanaemale : "" Kas ei saa siss ometi lapsele üteldud , et olgu toas paigal ! "
1133	NA	" Mes te tast ommuku vara seia välla lasete ! "" "
1133	NA	" Minule ta ütles : "" No mini aga mini sisse , praegalt põle sul siin vällas teha kedagi ! "" "
1134	NA	" Nurisesin : "" Minul on teha pailu ! "
1134	NA	" Kui ma kohe ommuku pääle ei akka , siss ei jõua õhtas valmiski . "" "
1135	NA	 Vanaema ilmus köögist ja lükkas mind ettetuppa , kus ikka veel põles lamp . 
1135	NA	 Söök oli laua pealt koristamata , rasv panni külge ära hangunud . 
1135	NA	 Laua all ohkas Tommi . 
1135	NA	 Puuhalgudest külma ahju ees tõusis saepuru ja sulalume lõhna . 
1136	NA	" Kolistasin kõvasti tooliga ja hõikasin : "" Ema , tule seie ! "
1136	NA	 Ema mes sääl on ? 
1136	NA	 Ema , tule seie . 
1136	NA	" Ema , mes sääl on ? "" "
1136	NA	" Sõnadega "" mes sääl on "" mõtlesin ma kõike - koristamata söögilauda , pahurat onu , minu salapärast tuppaajamist ja millegipärast isegi seda õhukest halli lund , mis vaevaliselt mullakonaraid ning aialatte kattis . "
1137	NA	" Kui ma nägin , et keegi minu hüüdmisest välja ei tee , hakkasin ühtesoodu "" ema "" kisendades toolijalgadega põrandat taguma . "
1138	NA	" Lõpuks tormas ema jooksusammul tuppa , raputas mind südametäiega ja hurjutas : "" Mes sa lõugad ! "
1138	NA	" Mes sul äda on ? "" "
1139	NA	" Küsisin sosinal : "" Ema , mes sääl on ? "" "
1139	NA	" Ema venitas vastumeelselt : "" Ah , põle sääl kedagi . "
1139	NA	" Sii põlegi ültse lapse asi , mes sääl on . "" "
1140	NA	" Tõusin kikivarvule , ajasin käed püsti ja käskisin : "" Võta mind kukile ja vii ruupengi pääle ! "" "
1141	NA	" Ema jonnis : "" Minul põle aega siin sinuga möllata . "" "
1142	NA	" Nõudsin kavalalt : "" No mes siss on , et aega põle ? "" "
1143	NA	" Ema sosistas : "" Mullikad akatasse tapma . "
1143	NA	" Vaata , et sa testele ei ütle , et mina sulle ära rääkisin ! "" "
1143	NA	" Ta meelitas : "" Ole nüid Tommiga ilusti toas ja akka joonistama . "
1143	NA	" Siss pärast õhta vaatame neid pilta , mes sa joonistand oled . "" "
1143	NA	 Ta lõikas kannika leiba , määris sellele rasva peale ja andis mulle . 
1143	NA	 Enne kui ma õieti arugi sain , oli ta juba toast läinud . 
1144	NA	 Õhukeste sitsikardinate taga sinetas aken . 
1144	NA	 Põrandal oli märgi jalajälgi . 
1144	NA	 Tooliseljatoe peal vedelesid onu kalifeepüksid . 
1144	NA	 Kui ma aknakardinat liigutasin , kukkus tahmane lambihari akna kõrvalt naela otsast keset panni rasva sisse ja tema saba värises seal veel tükk aega . 
1145	NA	 Onu tuli korraks tuppa , panni peale ta õnneks ei vaadanud , vaid võttis midagi ahju ja truubi vahelt ning läks kohe välja tagasi . 
1145	NA	 Vööruses liikusid vanaema ja ema , viisid sahvrist midagi õue , tümpsisid jalgadega ja sõnelesid isekeskis . 
1145	NA	 Sekka kostis ka onu jõrinat . 
1145	NA	 Tommi tagus sabaga lauajalga ja vahtis üksisilmi ust . 
1146	NA	 Tuli lambis põles ikka veel madala veripunase leegiga , kuigi väljas oli juba suur valge . 
1146	NA	 Raputasin lampi . 
1146	NA	 See tundus päris kerge , õli ei olnudki enam sees . 
1146	NA	 Taht ajas haisvat musta suitsu . 
1146	NA	 Oleks pidanud tule surnuks puhuma , aga ma ei söandanud , kartsin lambiklaasi ära lõhkuda . 
1146	NA	" Kõõritasin tossavat lampi ja rasvast harja panni peal , võtsin kruupingi nurgalt raamatu "" Jänesepoeg , kes luuletas "" ning hakkasin pahuralt pilte vaatama . "
1146	NA	 Uurisin neelatades kopsakaid rohelisi kapsapäid jäneste kaenlas ja kuulsin peaaegu nende krudinatki . 
1147	NA	 Lasin ennast rinnuli laua peale , võtsin punase pliiatsi kätte ja tegin kapsad sellega punaseid hambajälgi täis . 
1147	NA	" Sealjuurest matsutasin rahulolevalt suud ja lugesin silmadega pildi kõrvalt : "" Kui söön selle kapsapea , siis vast keha paks ja hea . "" "
1148	NA	 Korraga sundis mingi liikumine akna taga mind põlvili tooli peale ronima ja aknast välja vaatama . 
1148	NA	 Seal sadas laia lund . 
1148	NA	 Suured räitsakad keerlesid tumehallis õhus ja riivasid aknaklaasi . 
1148	NA	 Äkki märkasin , et mul on alles palitu seljas , müts peas ja kalossidega vildid jalas . 
1148	NA	 Oleksin kangesti näha tahtnud , kas minu jäljed õues veel paistavad või on juba lund täis sadanud . 
1149	NA	 Luurasin kardina varjust õue ja kuulatasin vööruse poole . 
1149	NA	 Sealt ei kostnud enam samme ega hääli . 
1149	NA	 Õues ei olnud ka kedagi näha . 
1149	NA	 Tõmbasin rinna õhku täis ja kargasin vöörusesse . 
1149	NA	 Sealt hõljus soe aur , köögis pajas kees mulinal vesi . 
1149	NA	 Silmapilk olin õues , lumesajus . 
1149	NA	 Lumi kõditas nägu , oleks tahtnud teda kinni võtta , vaadata ja uurida nagu valget loomakest , aga polnud aega . 
1150	NA	 Tormasin nii ruttu kui jalad võtsid lauda taha . 
1150	NA	 Alles seal vaatasin ringi , ajasin keele suust välja ja limpsasin ninaalust . 
1150	NA	" Läbi laudaseina kostis järsku onu käratus : "" Uks lahti ! "
1150	NA	" Kurrat , kas saab juba ! "" "
1151	NA	 Kohkusin ära ja põrkasin seinast kaugemale . 
1151	NA	 Seisin paksus lumesajus , käed ripakile , ega osanud kuhugi minna . 
1152	NA	 Üle ilma langes raske saladuslik vaikus . 
1152	NA	 Märkasin võõrastusega aida ukse ees seismas pukkide peale tõstetud kuuriust . 
1152	NA	 Seda nähes muutusin uuesti kodukäijaks , kes küll kõike salaja pealt vaatab , kuid ise kaasa teha ei tohi . 
1152	NA	 Teritasin silmi ja kõrvu , nuusutasin tuult ja matsutasin suud . 
1153	NA	 Tommi ulus toas , see kostis nagu maa alt ja ei meeldinud mulle sugugi . 
1153	NA	 Lõin endale julgustuseks peoga vastu kintsu , see kõlas , nagu oleks kukk tiibu laksutanud . 
1154	NA	 Juba oli mulle paks lumi pähe sadanud . 
1154	NA	 Kaapisin seda kahe peoga oma villase lendurimütsi pealt ja sõin . 
1154	NA	 Lume maik sisaldas külmi sädemeid ja tähti , ajas silmad hiilgama ning tegi kõri külmaks . 
1154	NA	 Vaatasin tee poole , kuid ei näinud seal midagi peale keerleva lume . 
1154	NA	 Metsaserval liikusid justkui hallide kuubedega kogud . 
1154	NA	 Kui ma neid teravasti vaatasin , muutusid nad haavatüvedeks ja seisid paigal . 
1154	NA	 Laudas kõlksus lehmalõõg , onu nuuskas kärinal nina . 
1155	NA	 Sibasin lauda seinaäärt mööda edasi , pugesin aialattide vahelt läbi ja olin nüüd teisel pool lauda otsas . 
1155	NA	 Siin ei võidud mind küll lauda eest ega toa juurest näha , aga mina ise ka ei näinud sinna . 
1156	NA	 Otse minu kõrvalt viis redel üles lauda peale . 
1156	NA	 Ronisin ettevaatlikult üles , tegin lakaluugi tasakesi haagist lahti ja upitasin ennast lakka , luugi aga tõmbasin enda järel ruttu kinni . 
1157	NA	 Kohe piiras mind sisse kuiv unine heinalõhn . 
1157	NA	 Heinu polnud lauda peal kuigi palju . 
1157	NA	 Luugiesine oli päris tühi , aga otsaski ei ulatanud heinavirn pennideni . 
1157	NA	 Ainult räästaalused olid mõlemalt poolt kõvasti täis topitud . 
1157	NA	" "" Viimane aeg on praegalt mullik ära tappa , mudu süüb vanalehma iist viimase suutäia ära ! "" kahises läbi heinte vanaema hääl . "
1158	NA	 Sain üle ootuste kergesti heinavirna otsa ronitud . 
1158	NA	 Siit nägin läbi seinalaudade vahelise laia prao kõike , mis all õues toimus . 
1158	NA	 Kaapisin omale heintesse mõnusa pesa , hingasin ärevalt sisse kõhisevate pajuvõrsete ja kareda luhaheina lõhna , mis segunes lume ja laudasõnniku lehaga . 
1159	NA	 Mullikas oli juba laudast välja toodud ja aidaukse lingi külge kinni seotud . 
1159	NA	 Ta seisis , korbatanud kintsud alandlikult kokku surutud , kõrvad laiali , ja paistis väike ning karvane . 
1159	NA	 Ainult magu oli tal ümmargune ja suur . 
1160	NA	 All käis uks , vanaema tuli vöörusest välja , käed põlle all . 
1160	NA	 Ta vaatas hoolega ringi , nagu pelgaks ta pealtnägijaid , läks siis mullika juurde , võttis põlle alt pika hallikaspruuni leivakannika ning andis selle mullikale . 
1160	NA	 Mullikas sõi leiva ära ja nätsutas ning ilastas juba vanaema põlle , aga vanaema ei pannud seda tähelegi . 
1160	NA	 Ta pühkis mullika kondise selja pealt peoga lund . 
1160	NA	 Tema suu liikus , otsekui loeks ta meieisapalvet . 
1161	NA	 Panin seda imeks , sest minu arust just vanaema tahtiski , et mullikas ära tapetaks . 
1161	NA	 Nüüd aga ootas ta mullika nina ees lumesajus seistes nagu mingisugust abi või halastust . 
1162	NA	 Olin kui kohmakas veteeritud palituga päevapildiaparaat , surusin silma vastu seinapragu ja mu ninas naksus miski . 
1162	NA	" Sisisesin läbi hammaste võltsilt ning ahastavalt : "" Armas vanaema ! "" "
1162	NA	 Samal ajal kui ma meelde tulnud raamatusõnadega iseenda ees edvistasin , tagus süda omasoodu vastu ribikonte , lumi sadas ja vanaema liigutas ikka veel suud . 
1163	NA	 Korraga ilmus kuurist onu , suur puuvasar käes . 
1163	NA	 Kohe tema järel tuli ema tühja kartulikotiga . 
1163	NA	" Kõik hakkasid mullika ümber tammuma , onu manas : "" Mes kurrat sii on ! "
1163	NA	" Kas ei saa siss kahe inimesega loomale kotti päha aetud ! "" "
1164	NA	 Kahmasin süle heinu täis ja raputasin neid kõvasti . 
1164	NA	 Nüüd ei olnud enam võimalik silmi mullika pealt ära pöörata . 
1164	NA	 Surusin jalad sügavale heintesse , tõmbasin selja kühmu ja litsusin heinasületäit kõigest jõust vastu rinda , nagu lootuses tuge või lohutust saada . 
1165	NA	 Vanaema ja ema keerasid selja mullika poole , onu ajas jalad harki ning keerutas puuvasarat ümber pea . 
1165	NA	 Alles nüüd sain ähmaselt aru , miks mullikale kott pähe tõmmati . 
1165	NA	 Onu ei tahtnud , et mullikas teda näeb ! 
1165	NA	 Kui vasar tuhmi mütsatusega mullika otsaesist tabas , tõmbasin pea õlgade vahele . 
1165	NA	 Mullikas vajus põlvili ja liputas saba . 
1165	NA	 Saba liikus kramplikult läbi lumehelveste otsekui pruun nahkne kellapendel . 
1166	NA	 Ema ja vanaema hakkasid kohe mahakukkunud mullika ümber sekeldama , onu aga istus kaksiratsi mullika peal ja toimetas midagi , mida ma täpselt ei näinud , aga aimasin küll . 
1166	NA	 Ta paistis ise sealjuures nii väike , hall ja mahajäetud , et mul imelik ja kõhe hakkas . 
1166	NA	 Kui ta lõpuks ennast sirgu ajas ja püsti tõusis , sadas ikka ja endiselt paksu lund . 
1166	NA	 Suured kuused toa taga lepikus seisid kui mustad inglid , rasked lumised tiivad longus . 
1166	NA	 Maas punetasid verepritsmed , aga halastaja lumi mattis need kohe kinni . 
1167	NA	 Nüüd upitati mullikas kaldu lastud kuuriuksele ja onu asus teda nülgima . 
1167	NA	 Noatera välkus , soe liha auras . 
1167	NA	 Juba oli Tommigi toast välja pääsenud . 
1167	NA	 Ta seisis , kintsud ootuseärevusest võbisemas , mullika päitsis ja vahtis üksisilmi naha seest välja ilmuvat sinakasroosat lihakeha . 
1168	NA	 Kaapisin kätega silmi , raputasin pead ja vähkresin heintes , et nähtud pilti kuidagi silmist ära kaotada . 
1169	NA	 All laudas kõlistas vanalehm lõõga ning kutsus ammudes mullikat . 
1169	NA	 Ta pidas natuke vahet ja kuulatas , kas teine vastab . 
1169	NA	 Mul hakkas külm , tegin omale heintesse sügavama pesa . 
1169	NA	 Seinapraost välja vaadata ma enam ei tahtnudki . 
1170	NA	 Aegamööda tekkis mure , mismoodi teiste eest seda varjata , et ma mullika tapmise ära nägin . 
1170	NA	 Kui vanaema teada saaks , et ma vaatasin pealt , kuidas ta mullika kõrval ihuüksi seistes suud liigutas , poleks see hea . 
1170	NA	 Mul oli häbi , et ma nägin , ja et seda häbi varjata , libistasin ma ennast tasakesi heinakantsi otsast alla , pugesin luugist välja ja ronisin redelit mööda alla . 
1170	NA	 Hiilisin end madalaks tehes lauda otsa varjus lepikusse . 
1170	NA	 Seal tõmbasin hinge ja lipsasin siis tihedate noorte kuuskede vahele peitu . 
1170	NA	 Enam ei võinud mind toa juurest ükski hing näha . 
1170	NA	 Seda , et kellelgi metsa vahtida aega pole , ma ei uskunud . 
1170	NA	 Ikka oli tunne , et teised õues muud ei teegi , kui vahivad metsa poole ja võib-olla näevadki midagi . 
1171	NA	 Sörkisin kaugemale , kuusikuäärse kraavini välja ning läksin mööda lumist kraavijääd üles välja poole . 
1171	NA	 Hakkasin minema värskete kassijälgede rida pidi . 
1171	NA	 Jäljed viisid mind põõsaste vahelt läbi väljal lösutava pika segaviljarõuguni . 
1171	NA	 Rõuguharja kattis paks lumi , ainult otsad mustendasid nagu koopasuud . 
1171	NA	 Jäljed kadusid rõugu alla . 
1172	NA	 Kuigi mul ei olnud enne plaanis siia rõugu juurde tulla ja veel vähem rõugu alla ronida , olin ma nüüd ometigi siin ning roomasin käpuli mööda niisket põhku . 
1172	NA	 Siin oli kaera- ja suvinisukõrsi ning hernevarsi , osa kuiv , aga osa juba kopitanud . 
1172	NA	 Kui natuke aega hinge kinni pidada , võis kuulda , kuidas hiired rõuguseinte sees kõsistasid . 
1173	NA	 Kui mu silmad rõugualuse halli videvikuga ära harjusid , nägin tursket võõrast kassi omale hukkamõistvalt otsa vahtimas . 
1173	NA	 Kassi saba põntsus pahuralt vastu põhku . 
1173	NA	 Peanahk ta lidus kõrvade vahel liikus . 
1173	NA	 Kõrred kahisesid iseenesest . 
1173	NA	 Kass tuli , lükkas peaga mu kätt ja vaatas mulle vana majaisanda kombel uurivalt silma , kuid mul ei tekkinudki tahtmist teda kinni võtta . 
1173	NA	 Ometi olid tal jämedad ja pikad vurrukarvad . 
1173	NA	 Nende mahalõikamine oleks selge lust olnud . 
1173	NA	 Mõni teine päev oleksin ma ehk isegi koju kääre tooma kihutanud , aga täna ei olnud see võimalik . 
1174	NA	 Mul hakkas endast hale . 
1174	NA	 Kaapisin vihaselt peod puru täis ja viskasin laias kaares rõugu alt välja . 
1174	NA	 Kass ehmatas minu äkilisest liigutusest ära , pages rõugu ääre alla ja väntas seal saba . 
1174	NA	 Ta ootas pikisilmi minu äraminekut . 
1175	NA	 Ronisin rõugu alt välja . 
1175	NA	 Mu palitukäiste küljes tolknes põhutorte , käed külmetasid . 
1175	NA	 Rõugusuust ilmus nähtavale paksude karvaste põskedega kassipea , ta jälgis mind , kas ma ikka lähen lõplikult ära või tulen uuesti tagasi . 
1176	NA	 Nüüd tuli mulle meelde , et ma kavatsesin siitkaudu suure ringiga koju tagasi minna , nagu oleksin ma kogu aja väljas ringi jooksnud . 
1176	NA	 Äkki jäin nõutult seisma . 
1176	NA	 Kodu tundus võõras . 
1176	NA	 Kuidas sinna minna , kui seal lakub Tommi veriseid mokki ja ema ning vanaema puhastavad soolikaid . 
1177	NA	 Raagus puulatvade vahelt paistis , kuidas meie korsten ajab paksu suitsu välja . 
1177	NA	 Võib-olla küpsetati juba liha ja mina ei saanudki . 
1177	NA	 Kuigi mul oli veel kõrvus vanalehma ammumine ja silme ees elus mullikas vanaema peost leiba nosimas , mõtlesin ma samal ajal ometi neelatades juba lihapanni ning kartulikausi peale . 
1178	NA	 Kollakast taevast pudenes veel ainult üksikuid suuri räitsmeid . 
1178	NA	 Väsinud päike paistis läbi pilvede ja muutis heledamad taevalapid inimeste nägude sarnasteks . 
1179	NA	 Hingasin sügavalt sisse - palav õnne- ja julgusetunne kõrvetas kurku . 
1179	NA	 Rinnakorvis isegi nagu näris ja pistis suure rõõmu pärast . 
1179	NA	 Julgus ning rõõm tekkisid äkitselt ning mitte millestki . 
1179	NA	" Tekkis tahtmine kaikaga võidukalt vastu plekkvanni taguda , nii et maailm kõmab , täiest kõrist kisendada või ajaleht "" Rahva Hääl "" otsast otsani , ühtegi keerulist sõna vahele jätmata läbi lugeda . "
1180	NA	 Tahtsin oma rõõmsa meelega juba julgelt koju minema hakata , vaatasin veel korraks ringi - ja nägin juba päris lähedal Liisut tulemas . 
1180	NA	 Ta astus mööda põllupeenart , kepp käes ja valge komps kaenla all . 
1180	NA	 Põsed ja kael läksid tulipalavaks , ma ei teadnud , mis nüüd teha . 
1180	NA	 Liisu pime tagatuba kõigi oma salaasjadega surus ennistise uljuse maadligi . 
1181	NA	 Lasin ennast viimases hädas käpuli ja tegin , et ma mängin , et ma ei ole mängides Liisu tulekut tähelegi pannud . 
1181	NA	 Tegin ennast koeraks ja hakkasin omaette haukudes ning jälgi ajades käpakile kodu poole minema . 
1181	NA	 Selja taha ma ei julgenud vaadata , vaatasin ainult otse ette . 
1181	NA	 Koer olla oleks olnud päris huvitav , kui oleks aega jäänud kivide juures jalga tõsta , kulupuhmaid nuuskida ning tagumiste jalgadega ägedasti maad kaapida . 
1182	NA	 Ilma selletagi jõudsin vaevaliselt edasi . 
1182	NA	 Kindad ja sukapõlved olid juba märjad , aga ma polnud veel välja äärdegi jõudnud . 
1182	NA	 Püsti karata ja lihtsalt jooksu pista ma ka ei võinud - see oleks olnud sulaselge kartuse märk . 
1182	NA	 Sakutasin hammastega raudrohuvarsi , raputasin neid urisedes kaksipidi ja volksasin silmanurgast selja taha vaadata , kuid ei näinud seal mitte kedagi . 
1183	NA	" Korraga küsis Liisu päris minu kõrval : "" No mes sina's siin tiid ja oled , kas aad ilvese jälga va' ? "" "
1184	NA	" Mul ei jäänud muud üle , kui häbelikult püsti tõusta ja maha vaadates mõmiseda : "" Ei aa ilvese jälga . "
1184	NA	" Inimese jälga aan . "" "
1185	NA	" Liisu imestas : "" Siss sa oled ju verekoer . "
1185	NA	 Sind peris karda kohe . 
1185	NA	" Ja mina vaadasin kauelt , et ei tää , mes must asi sii ommeti müttab siin vällal . "" "
1186	NA	" Tundsin , kuidas ma näost punaseks läksin , kui Liisu tasakesi lausus : "" Põle sa , laps , änam mind vaatama tulnd ega kedagi . "" "
1187	NA	" Mulle ulatus nagu läbi udu kõrvu onu kärisev hääl ja ma venitasin vastuseks samamoodi : "" Jääh Põle seda aega ka olnd . "" "
1188	NA	" Liisu uuris : "" Armas aeg , mes asja sa's tiid , et sul sugugist aega põle ? "" "
1189	NA	" Kohmasin : "" Kanu munetan ja lehte loen ja inimese jälga aan ja "" "
1190	NA	" Liisu jäi jalapealt seisma , pani mulle käe raskelt õlale ja ütles katkimurtud häälega : "" Ma tään küll , mespärast sa põle tulnd . "
1190	NA	" Ega seda põlegi vaja rääki . "" "
1191	NA	" Hariliku häälega ta seletas : "" Ma oidsin sinu jaoss ikki reegisahvti . "
1191	NA	 Ilmar vaaksus küll mu kallal , ikki et anna sahvti ja anna sahvti . 
1191	NA	 Aga ma mette es anna . 
1191	NA	" Mõtsin , et ehk laps tuleb ommetigi käima ja siss põle kedagi paremat suutäit tagavarass . "" "
1191	NA	" Ta vabandas : "" Ilmar va igavene suur eluk , temal viil mõnda sahvti vaja ! "" "
1192	NA	 Kujutasin ette pärgamentpaberiga pealt kinni seotud tüsedat tumepruunist klaasist kreegimoosipurki ja kuigi ma Liisule veel vastu püüdsin panna , hakkas süda ometi sulama . 
1192	NA	 Otsisin mõttes kiiruga ettekäänet Liisuga uuesti sõbrustama hakkamiseks ja leidsingi : Ilmarile Liisu moosi ei andnud , annab mulle , kui ma ainult sinna suvatsen minna . 
1192	NA	 Nüüd ei kõlbagi minemata jätta ! 
1192	NA	 Ja kui ma juba lähen , siis ei tohi mind uuesti ära hirmutada . 
1192	NA	 Leidsin ruttu , et pole midagi , minna võib . 
1192	NA	 Kohe läks süda kergeks , endine äge rõõmutunne täitis uuesti rinnakorvi . 
1192	NA	" Hakkasin keksides Liisu ees minema ja kuulutasin : "" Mede mullik tapeti täna ära ! "" "
1193	NA	" Liisu kurtis : "" Või tede mullik juba tapetud Ei tää , kas piass õte mede vana oina ka ära tapma va' ? "
1193	NA	" Ikki lähab siss väham eina lehma nina iist ära Sihande vaev on rinnus , ole kui üks timuk , tii testele surmaotsust . "" "
1194	NA	" See tõsine vanainimeste jutt mulle ei meeldinud , püüdsin kõnelust teise suunda juhtida ning pärisin salajase kiiva ärevusega : "" Ega Paula-Aime teil põle käind ? "" "
1195	NA	" Minu heameeleks põlastas Liisu : "" Sii laps änam kodu ei seisagi . "
1195	NA	 Iga päe käib korra meil ära . 
1195	NA	" Muku meelitab . "" "
1195	NA	" Liisu tegi peenikese hääle ja kilkas Aime kombel : "" Tädi , tii ääd asja - tii kuuki ! "" "
1195	NA	" Ta tunnistas häbelikult : "" Ma mõnikord ikki olen teind talle kah , ta ju veike alles . "
1195	NA	" Tiin suured ülepannikoogid nigu latakad , siss lähab sii küpsetamine väha rutem . "" "
1196	NA	 Jäin löödult vait ja peaaegu nägin , kuidas Aime jultunult Liisu köögis rasvast pruuni kooki pugib , ja mind polegi seal . 
1196	NA	" Suurustasin neelatades : "" Mina põle nii veike - mina kuuki ei tahagi . "
1196	NA	" Mes mune raisata ! "" "
1197	NA	 Liisu naeris suutäie , siis läksime tükk aega sõnagi lausumata . 
1197	NA	 Liisu kohendas kaenla all kompsu , tema kepiots jättis teeraja äärde lumme ümmargusi auke otsekui puujala jälgi . 
1198	NA	" Meie aia taha jõudes arvas Liisu nagu kõheldes : "" Olli nigu tahtmene tede puult läbi astu . "
1198	NA	 Mõtsin , et ehk vanaema tuleb ka ühes , et lähme ingerlast vaatama . 
1198	NA	" A' ku' tede rahvas täna mullikat tappis , siss ei tää , kas sünnibki teisa eksitama tulla ? "" "
1199	NA	" Mind ajas segadusse sõna "" ingerlast "" . "
1199	NA	" Millegipärast ma arvasin , et Liisu mõtleb "" ingerlase "" all mõnda õmblusmasinat . "
1199	NA	" Selle vastu polnud mul kõige väiksematki huvi , aga et ma olin Aimest kuulda saades kindlalt otsustanud Liisuga jälle sõber olla , siis käisin talle tormiliselt peale : "" Tule ikki ! "
1199	NA	 Ei eksita kedagi ! 
1199	NA	" Mina tahass küll , et sa tuled ! "" "
1199	NA	 Läksime lahtisest aiamulgust läbi ja kartulimaa äärt mööda õue . 
1200	NA	 Õues ei olnud ühtegi märki sellest , mis siin hiljuti toimus . 
1200	NA	 Ainult lumi oli libedaks trambitud . 
1201	NA	 Liisu pani kepi seina najale , pühkis trepi peale pandud värskete kuuseokste peal hoolega jalgu ja kadus siis vöörusesse . 
1201	NA	 Mina ei saanud aga teisiti , kui pidin kartusesegase uudishimuga hiilima aida ukse ette . 
1201	NA	 Seal paistis kõik harilik , mitte ühtegi verepritset ei olnud maas . 
1201	NA	 Uurisin küll hoolega lund , kuid ei näinud midagi . 
1201	NA	 Peaasjalikult verepritsmed olidki s e e , mida ma pelgasin . 
1201	NA	 Nüüd ei olnud s e d a küll kusagil , aga ümbrust ma veel päris ei usaldanud ka . 
1202	NA	 Panin tähele , et aidaukse ette oli võti jäetud , kuid uks ei olnudki lukus . 
1202	NA	 Seda võis aru saada kitsast mustast praost ukse ja piida vahel . 
1202	NA	 Nagu ma uksepragu märkasin , tundsin kaljukindlalt , et s e e asub nüüd aidas . 
1203	NA	" Selsamal hetkel kägises toauks , ema tuli tühja veepangega kolistades välja , nägi kohe mind ja käskis : "" Tule ära säält aida juurest ! "
1203	NA	" Mes sa vahid sääl ! "" "
1204	NA	 Ema käsk kinnitas mu kartust . 
1204	NA	" Nõudsin valvsalt : "" Kas surnu on nüid aidas va' ? "" "
1205	NA	 Emale tegi minu küsimus millegipärast nalja . 
1205	NA	" Ta itsitas : "" Ah , mes sa aad ! "
1205	NA	" Mes surnu ! "" "
1206	NA	" Ta kolistas kaevuketi ning pangedega ja ütles tüki aja pärast imelise iseenesestmõistetavusega , nagu oleks jutt ahjupuudest või seakartulitest : "" L i h a on aita jahtuma pantud . "
1206	NA	" Põle sääl muud kedagi . "" "
1206	NA	 Sealjuures pani ta täis pange korraks maha ja läks keeras aidaukse kärinal lukku . 
1207	NA	 Mulle tuli himu kedagi hirmutada või midagi puruks lüüa . 
1207	NA	 Kukkusin ümber ema ringiratast jooksma . 
1207	NA	 Kui ema minu eest veepangedega õnnelikult ära pääses , tormasin lauda juurde , tõmbasin ukse lahti ja kargasin sooja poolpimedasse lauta sisse . 
1208	NA	 Kanad tõusid parinal lendu , lammas kõpsutas minu hirmutamiseks jalga ja lehm vaatas mind sügavate lootusrikaste silmadega , otsekui loodaks ta minu käest kuulda palavalt oodatud sõnumit . 
1208	NA	" Kõlistasin kahe käega tühja mullikalõõga ja röökisin lehmale iseäraliku õpetlikult-ulja julmusega näkku : "" L i h a on aidas ! "
1208	NA	" L i h a meie sööme ! "" "
1208	NA	 Kohe seejärel lõin laudaukse asjalikult kinni ja läksin otseteed tuppa . 
1209	NA	 Vöörusest lõi vastu pahvakas head praetud sibula ja krõbeda liha lõhna . 
1209	NA	 Taldrikud ja noad-kahvlid olid juba toas laua peal . 
1209	NA	 Onu istus ahjusuu ees , soojendas selga ning ajas Liisuga juttu . 
1209	NA	" Minu käest ta küsis niisama suusoojaks : "" No tüdrik , kos sina selle ilmatu aa ringi kooserdasid ? "" ja käskis : "" Mini vaata , mes nad sääl köögis nõiuvad , et ükskord süüma ei saa akata , "" aga juba tuli vanaema kartulikausiga tuppa . "
1209	NA	 Ema tõi teise kausi sousti sees ujuvate lihatükkidega ja pani selle neelatades keset lauda . 
1210	NA	 Sööma hakates oli alguses kuulda ainult nahinat , pärastpoole aeti juba juttugi . 
1210	NA	 Ema lõikus liha minu jaoks väikesteks tükkideks ja tõstis sousti peale . 
1210	NA	 Kõlgutasin laua all jalgu ja sonkisin kahvliga taldrikus . 
1210	NA	 Oleks kangesti süüa tahtnud , aga miski nagu takistas . 
1211	NA	 Mulle tuli meelde isa jutt hulludest koertest . 
1211	NA	 Hullu koera kõige tähtsam tundemärk on see , et ta ei saa neelata . 
1211	NA	 Ennist väljal , kui ma koera mängisin , olin veel terve , aga näe , kodus läksin hulluks . 
1212	NA	 Ajasin hambad irevile ja jõrisesin omaette . 
1212	NA	" Onu käratas : "" Kuule , tüdrik ! "" ning koputas noaga vastu laua äärt . "
1212	NA	 Põrnitsesin teda altkulmu ja sonkisin salamahti taldrikus edasi . 
1213	NA	" Liisu vaatas ka minu poole ja naeris : "" Kuda sina siss sihande vilets süüja oled ? "
1213	NA	 Oriku Tiiu on kolme aastane vai põle sedagi , aga juba sõi piaaegu poole suurt siamaksa ära . 
1213	NA	" Isi paks ja punane , jalad kõverad all . "" "
1214	NA	 Liisu ütles justkui ühte , aga mõtles teist . 
1214	NA	 Tundsin , et mina meeldin talle tegelikult rohkem kui see Oriku-Tiiu ja vaatasin võidukalt teiste poole . 
1214	NA	 Teised sõid ja ei saanud midagi aru . 
1215	NA	" Vanaema küsis Liisu käest : "" Ei tää , mes selle ingerinaese nimi õte olema piass ? "
1215	NA	" Ütlevad ikki teist Sina-Iidass , aga kas sii Sina-Iida on siss peris ristinimi va' ? "" "
1216	NA	" Liisu arvas : "" No on vist ikki . "
1216	NA	 On sihande vene mooduline nigu niid Naadad ja Maanad . 
1216	NA	" Mede keeled ei paendu teisa välla ütlemagi . "" "
1217	NA	" Vanaema imestas : "" Ja sedaviisi tuleb inime tillukse lapsevaimuga võõrasse kohta ! "
1217	NA	 Põle teesel muud asja ühes olnd ku üks päärätikust tehtud kompsuke . 
1217	NA	" Ühe kaindla all olnd laps ja teese kaindla all va kassiroisk . "" "
1218	NA	" Ema parastas : "" Seda sii Augusti-ema oma suurest vaevast ja oolest sai - isi mini omast kodust ära nigu üks kurjategija ja võõras ilmaulgus pannasse sisse elama . "
1218	NA	" Sii Vanatare on minu arust nüid viil pailu irmsam , kui ta tühjalt olligi ! "" "
1219	NA	" Vanaema sai pahaseks : "" Kos sa selle inimese's panna tahad , temal ka ingeke siis , ega ta luum ei ole ! "" "
1220	NA	 Sain aru , et Vanatarele on üks võõras naine elama pandud . 
1220	NA	" Räägiti "" ingerlane "" , "" ingerlane "" , ja see kõlas nii , nagu oleks sel naisel ilmtingimata olnud mingisugune salajane seos "" Singeri "" õmblusmasinatega . "
1220	NA	 Nagu oleks seda sõna loetud õmblusmasina külje pealt . 
1221	NA	" Liisu seletas : "" Mina pannin tema jaoss komsusse raasukse võid ja paar muna Ja värsked odrakaraskid kah . "" "
1221	NA	" Vanaema muretses : "" Paness veikse poisi jaoss kedagi magust asja , aga põle Suhkrut on omalgi nõnda väha , et oia teist irmuga nigu mõnda maailmatu imeasja . "" "
1222	NA	" Hõiskasin : "" Pane sahariini ! "
1222	NA	 Pane sahariini ! 
1222	NA	" Saabki sitast lahti ! "" "
1223	NA	" Vanaema käratas : "" Lõuad ! "" , aga otsis ometigi lauasahtlist välja peenikese halja plekktoru sahariinitablettidega ja ütles vabandavalt : "" Kuule nüüd lapse lora . "
1223	NA	 Tema seda sahariini mette ei kannata . 
1223	NA	" Aga no ta ikki üks magus asi . "" "
1224	NA	" Ta tõusis püsti ja ohkas : "" Ega kedagi , lähan mässin tükikse liha paberi sisse . "" "
1225	NA	" On hoiatas : "" Ärge siss kauass ringi kolama jääge . "" "
1226	NA	" Vanaema viskas ukse vahelt : "" Kos meil ikki minna on . "
1226	NA	 Siin oleme elu ära eland , siia sääb vähamalt surmgi järgi tulla . 
1226	NA	" Mini ilma müüda ulkma , siss arvab , et kassa näe , vanamutt akas kartma , juuskis iist ära ! "" "
1227	NA	 Kõõritasin hukkamõistvalt vanaema , aga pikalt surmast mõtlema polnud aega jääda . 
1227	NA	 Libistasin ennast Liisust mööda , võtsin tasahilju nagist oma palitu ja ajasin selga . 
1227	NA	 Viltide jalgapanek oli juba keerulisem . 
1227	NA	 Kindlasti läks parem jalg jälle vasakusse vilti ja vasak paremasse , aga sellest ei olnud aega numbrit teha . 
1227	NA	 Palitunööbidki said rutuga kinni pandud nii , et üks hõlm jäi teisest palju pikemaks ning kaenlaalused pigistasid . 
1228	NA	 Poetasin ennast tähelepandamatult õue ja ootasin nurga taga , kuni Liisu , vanaema ning Tommi lõpuks toast välja tulid . 
1228	NA	 Siis kihutasin väravast välja , tanumat mööda üles Vanatare poole . 
1228	NA	 Võsa varjus jäin jämeda kase taha seisma ja ootasin teisi järele . 
1228	NA	 Nad tulidki kogu aeg kõminal juttu ajades ja läksid minu varjupaigast pahaaimamata mööda . 
1228	NA	 Ainult Tommi jäi nendest maha , et kase juures jalga tõsta . 
1229	NA	 Jooksin teistele ähkides järele , aga kalossininad jäid teineteise taha kinni , nii et ma suure hooga käpuli lendasin . 
1229	NA	 Püsti tõustes märkasin ma äkki oma marraskilekukutud peopesa ja pistsin täiest kõrist röökima . 
1229	NA	 Silmanurgast nägin , et vanaema ja Liisu seisatasid ning vaatasid selja taha . 
1229	NA	 Sörkisin nende poole nagu täieõiguslik teekaaslane ja soolaleivale mineja , aga mitte nagu salaja järelejooksja . 
1230	NA	 Päris lähedale ma neile igaks juhuks siiski ei läinud , jäin kaugemale seisma , näpud harali , üks palituhõlm poolde säärde , teine vaevalt põlvini , nägu punane . 
1230	NA	 Nohisesin kõvasti ja lakkusin keelega katkist peopesa . 
1231	NA	" Kui vanaema käratas : "" Tule seie ! "" , arvasin , et ta tahab mind kinni võtta ja kaasatuleku eest karvustada ega liigutanudki . "
1231	NA	" Vanaema kaebas : "" Sääl nüid on ! "
1231	NA	" Mini sihandse koeraga teste inimeste sekka ! "" "
1231	NA	 Ta tuli ise minu juurde ja hakkas mu palitunööpe lahti tegema ning õieti kinni panema . 
1231	NA	" Pärast seda küürutas ta mu jalgade kohale , tonksas peoga põlve ja käsutas nagu lehma lüpsmise juures : "" Näh , jalga ! "" "
1231	NA	" Vilte õigeks vahetades noomis ta mind : "" Nüid aja aga kere kangess jah , siss on ää küll sind riide sätti ! "
1231	NA	 Jalad nigu puualud all ! 
1231	NA	 Minu pärast võid sa seie jäiagi , ega minul sust koerast ka kahju põle . 
1231	NA	" Mõni saab ää saepuki . "" "
1232	NA	 Kui lõpuks jälle edasi minema hakati , vedasin ma jalgu järel ja kandsin vanaema peale viltide vahetamise pärast vimma . 
1232	NA	 Soolaleivale mineku juures tegi mulle head meelt peaasjalikult see , et kindlasti hakatakse seal midagi sööma . 
1233	NA	 Vanatare tammede juurde jõudes läksin vanaema kõrvale , lõin pea püsti ja panin kindad kätte . 
1233	NA	 Kartsin , et paljaste kätega paistan sellele Sina-Iidale viimati liiga hilpharaka moodi . 
1234	NA	 Tammed ei kahisenud , vaid seisid sünges rahus . 
1234	NA	 Nende oksaharude vahel lasus kohev lumi . 
1234	NA	 Maas oli juba näha Sina-Iida jalajälgi . 
1234	NA	 Kindlasti sõi ta siia elama tulles kohe roosipõõsa marjadest tühjaks . 
1235	NA	 Vanaema koputas uksele , kuid seest ei kostnud ühtegi häält . 
1235	NA	 Kuulatasime natuke . 
1235	NA	 Üksikud lumehelbed vajusid laisalt taevast alla , valge külm lagedus tahtis hinge kinni matta . 
1235	NA	" Vanaema arvas : "" Inime ehk magab . "
1235	NA	 Lehmakonti põle , siapõrsast põle , ei tää , kas küttepuidki on . 
1235	NA	" Mes sa sääl külma käe ikki istud , parem mini sängi ja maga nigu üks larin . "" "
1236	NA	" Liisu pani ette : "" Kui püüass aknest sisse vaadata "" "
1237	NA	" Vanaema teadis : "" Siss piab köögi aknest vahtma . "
1237	NA	 Tema käe on pallalt küük ja köögikõrvane kammer . 
1237	NA	" Teesed toad on kinni pantud . "" "
1238	NA	 Läksime troppis köögiakna juurde ning püüdsime sealt sisse vaadata . 
1238	NA	 Teised tõusid kikivarvule , mina ronisin suurte raskustega vundamendi ääre peale . 
1238	NA	 Vildid tegid jalad kangeks ning paindumatuks . 
1239	NA	 Alguses ei näinud ma mitte midagi , aga siis panin käed kahele poole põski vastu ruutu ja kohe hakkas silm seletama . 
1239	NA	 Pliidisuus punetas tuli , laua ääres liikus must inimesekogu . 
1239	NA	 Mul hakkas uuesti seesama võõrastav kodukäija-tunne , mida ma täna juba tundnud olin . 
1239	NA	 Panin ehmatusega tähele , et ka Liisu ja vanaema olid kodukäijate moodi . 
1239	NA	 Nende pikad villased körtsikud hoidsid kangelt volti , mustadele pearätikutele kogunes lund . 
1239	NA	 Mõlemil olid valged kompsud kaenla all ja peod kahel pool põski vastu külma tumedat aknaklaasi . 
1239	NA	 Sikutasin vanaema ägedalt käisest , et ta liigutaks , aga mitte niimoodi tarretanult aknast sisse ei vahiks . 
1240	NA	 Läksime uuesti ukse juurde ja Liisu põrutas kõvasti kepiga ukse pihta . 
1240	NA	 Ukse tagant ei kostnud alguses midagi , natukese aja pärast aga oli kuulda , kuidas vööruses kobistati . 
1240	NA	 Uks läks kääksatades lahti ja pimedast vöörusest kostis heleda häälega öeldud sõnu , millest ma midagi aru ei saanud . 
1241	NA	 Vanaema ja Liisu trampisid jalgu , tõmbasid rätikusõlmed lõua all kõvemini kinni ning rääkisid püüdlikult ja kõvade häältega . 
1241	NA	 Köögis jäin üksisilmi uurima seda võõrast naist , kes nii heleda ja peenikese häälega rääkis . 
1241	NA	 Ta oli väikest kasvu ja kõhn nagu poisike , kõrvust saadik lühikeseks nüsitud valgete juustega . 
1241	NA	 Jalas olid tal meestepüksid ja nende peal paigatud sitskleit . 
1241	NA	 Mis mind ära ehmatas , oli aga see , et naermise juures paistsid tal suust väikesed hallid raudhambad , otsekui oleks talle vukssaag suhu pistetud . 
1242	NA	 Vanaema andis talle lihakompsu ja sahariinitoru . 
1242	NA	 Liisu harutas karaski ja munad valge riide seest välja ning pani need laua nurga peale . 
1242	NA	 Naise siniste silmaalustega nägu lõi särama , nagu oleks põseluude vahel tuli üles võetud . 
1242	NA	" Ta ajas halli kassi tabureti pealt maha , sundis "" Mened pois ! "
1242	NA	" Mened pois ! "" ja nihutas taburetti vanaema poole . "
1242	NA	 Liisule pakkus ta häbelikult lüpsipinki istumiseks . 
1243	NA	 Laua peal seisis kauss koorega keedetud kartuleid , mis alles aurasid , tikutoos jämeda halli soolaga ja katkise puupeaga nuga . 
1243	NA	" Sain aru , et meile tahetakse ka kartuleid ja soola pakkuda ning sosistasin vanaemale : "" Ütle talle ometi , et meie ei taha ! "" "
1244	NA	" Vanaema sosistas vastu : "" Sii põle ilus ! "" , hakkas rahumeeli kartulit koorima , kastis selle tikutoosi soola sisse ja sõi . "
1244	NA	" Mulle tahtis Sina-Iida ise kartuli ära koorida , aga vanaema keelas : "" Küll ta saab minu näpu vahelt , kui ta tahab ! "" "
1244	NA	 Tegin ennast madalaks ja pugesin vanaema õla varju . 
1244	NA	 Pöörasin ennast koguni seljaga laua poole ja jälgisin kassi , kes pliidi ees tulepaistel tukkus . 
1245	NA	 Minu üllatuseks roomas lauaalusest pimedusest välja väike paksu näoga laps . 
1245	NA	 Lapse riided olid tehtud saksa maskeerimismantlist - kohmakad sääre otsast kummiga kokkutõmmatud pikad püksid ja lühike kottis jaki . 
1245	NA	 Need jäigad riided tegid roomamise juures tasast pahaendelist kahinat . 
1245	NA	 Lapse valge ümarik ilma juusteta pea tuletas meelde sõduri pead . 
1245	NA	 Ühes käes hoidis ta kõvasti halli kartulit . 
1245	NA	 Laps lähenes süngelt , kulmud kortsus , kassile ja vajus talle võiduka rõõmukäginaga selja tagant peale . 
1246	NA	 Nüüd pöörasid ka laua ääres istujad päid . 
1246	NA	" Liisu tegi : "" Ot'sa nunnu ! "" , vanaema kiitis : "" Poiss nigu üks mürak ! "" "
1246	NA	 Samal ajal rõhus laps kõigest hingest kassi ja püüdis teda ära lämmatada . 
1246	NA	 Lapse paljas pea tudises pingutusest , lapilised sõjaväeriided sulasid hämarikuga mornilt ühte . 
1246	NA	 Kass näugatas tüdinult , aga küünistada ei viitsinud . 
1246	NA	" Sina-Iida läks kiskus lapse kassi küljest lahti ja käskis : "" Nouse ülle ! "
1246	NA	" Nouse ülle ! "" "
1247	NA	 Laps nohises ning püüdis ikka kätega kassi kobada , kuid röökima ei hakanud . 
1247	NA	 Tal pöörati pea laua ning tagumik kassi poole ja anti tükk karaskit kätte . 
1247	NA	 Siis hakkas ta naerma ja vehkis karaskiga . 
1248	NA	" Sina-Iida rääkis pooleli jäänud juttu edasi : "" Siss temä puhuss - hleeba netu , rõõbu netu , Sinaida mened pois . "
1248	NA	" Küll mia iksi . "" "
1248	NA	 Jutt venis ühetooniliselt ja haledalt , tuli hingitses pliidi all . 
1248	NA	 Kindlasti tiksus suures toas ikka veel Augusti-ema kell . 
1248	NA	 Hall kass lõi valjusti nurru , see kõlas täpselt nagu norskamine . 
1248	NA	 Tema rahu ei kõigutanud miski . 
1248	NA	 Isegi kotipoisid , lõõtspillimängija sant ega mahapõlenud maja korstnajalg kaugel võõrsil polnud seda kõigutanud . 
1249	NA	 Lapse pea hakkas uuesti laua alt paistma . 
1249	NA	 Nüüd oli tal kartuli asemel karaskitükk peos ning suu ümber must rõngas . 
1249	NA	 Kassi juurde jõudes asus ta teda jälle asjalikult lämmatama . 
1249	NA	 Kass litsus kõrvad pea ligi ja norskas vihaselt edasi . 
1249	NA	 Sina-Iida pööras sisseharjunud liigutusega lapsel uuesti otsa ümber , isegi jutt ei jäänud sellepärast soiku . 
1250	NA	 Nüüd kahistas laps laua all , matsutas ja mõmises omaette . 
1250	NA	" Hakkasin nihelema ja tahtsin vanaemale just "" lähme ära "" ütelda , kui laps mu jalgu kobas . "
1250	NA	 Ta lasi ennast rinnuli minu vildinina peale ja püüdis seda ära lämmatada nagu ennist kassi . 
1250	NA	 Ehmatasin ja kargasin kääksatades eemale . 
1250	NA	 Laps sai kogemata minu jalalt matsu , kukkus kummuli ja pistis jämeda häälega röökima . 
1251	NA	 Kõik kargasid püsti , kass pilutas silmi ja urises . 
1251	NA	" Vanaema läks näost punaseks ja käratas mulle : "" Sa äbemata elajas , sa lähad last jalaga lüüma ! "" "
1252	NA	 Mul tuli nutt peale , puurisin ennast peadpidi vanaema jakisse ning röökisin lapsega võidu . 
1252	NA	 Kogu mööda läinud pikk vereplekiline kodukäijapäev nirises mu silmist välja ja tilkus vanaema jakihõlma . 
1252	NA	 Sina-Iida patsutas mind selja peale , põrandal liikus aga lapse valge sõduripea juba jälle kassi suunas . 
1252	NA	 Vanaema lükkas mind enese ees välja tusasesse õhtuhämarikku . 
1253	NA	 Läks ühtelugu komistades vanaema ja Liisu vahel kodu poole . 
1253	NA	 Läbi hõreda võsa vilkus suur madal täht . 
1253	NA	" Vanaema lausus etteheitvalt : "" Isi mõistad juba lugeda ja lähad veiksemat lüüma ! "" "
1254	NA	" Liisu kinnitas : "" Lööja jalg kasvab auast välla ja koerad kusevad pääle ! "" "
1255	NA	 Vaatasin umbusklikult algul vanaema , seejärel Liisu otsa . 
1255	NA	 Tunnistasin nende tippus rätikuid ja vanu luitunud silmi . 
1256	NA	 Järsku pistsin sõnalausumata jooksu , kihutasin hooga läbi lepiku , suure torkiva taevatähe alt läbi , jõudsin lõõtsutades meie lauda juurde ja ronisin redelit mööda üles . 
1256	NA	 Pulk pulga haaval , samuti nagu siis , kui mullikat tapeti . 
1256	NA	 Istusin luugi ette maha , võtsin kahe käega oma rinnakorvi ümbert kinni ja õõtsutasin ennast otsekui suure valu pärast edasi-tagasi . 
1257	NA	 Läbi luugiprao paistsid rasked lumepilved , võsad ja valged lagendikud - tuhm üksluine põhjamaastik , millele annavad värvi ja vaheldust ainult kuumad verepritsmed . 
1258	NA	 LUND SADAS VAHETPIDAMATA . 
1258	NA	 Seda roogiti ja roogiti , aga kohe olid rajad jälle umbes . 
1258	NA	 Kõneldi peaasjalikult lumest ning lumeuudistest . 
1259	NA	 Antsu buss oli linnast tulles lumme kinni jäänud . 
1259	NA	 Meesterahvad kohendanud seljakotid selga ja hakanud jalgsi astuma , Ants ühes naistega istunud bussis ja vandunud . 
1259	NA	 Pärast ta saanud õnnekombel linttraktori ja lasknud bussi lumest välja vedada . 
1259	NA	" Nüüd ei võta siitkandi mehi bussi peale , ümiseb ainult läbi hammaste : "" Te appi pussi lükkama es tule , kui abi vaja olli , jätsite mind lumesse maha , praegalt jätan mina teid . "
1259	NA	" Te kuradi kampsunid ! "" "
1260	NA	 Igaüks liikus nüüd enamasti ainult oma õues . 
1260	NA	 Ainuüksi metsa tagant tõusvad korstnasuitsud andsid märku sellest , et ümbruses veel inimesi elas . 
1260	NA	 Sumpasin iga päev aiamulgu juurde , seisin seal ja vahtisin umbetuisanud tee poole , kuni silmad kipitama hakkasid . 
1260	NA	 Püüdsin väevõimuga omale isa kuju silme ette manada . 
1260	NA	 Iga kord , kui olin pikka aega ühte punkti vaadanud , tundus , et kaugelt metsa äärest liigubki läbi lumesaju siiapoole üks must kogu . 
1260	NA	 Ometi ei saanud see isa olla . 
1260	NA	 Kui isa juba siinsamas üle välja metsa ääres hõlmu lehvitas , miks ta siis iialgi koju ei jõudnud ! 
1260	NA	 Isegi raadio akud said tühjaks , aga isa ei tulnud neid täitmisele viima . 
1260	NA	 Mootorrattaga sõita nüüd ei saanudki . 
1260	NA	 Kas rongidki üldse käisid või oli raudtee kinni tuisanud ? 
1261	NA	 Tagatoa akna all seisis ema ja vaatas samuti tee poole . 
1261	NA	 Ta valge nägu paistis selgesti läbi kardinapitsiaukude . 
1261	NA	 Kui ma tuppa juhtusin tormama , kargas ta näost punaseks minnes akna juurest kõrvale ja kahmas ruttu kätte kas lõngakera , käärid või raamatu . 
1261	NA	 Varjasime teineteise eest kiivalt oma kibedat ja pikka ootamist . 
1262	NA	 Esmaspäeva hommikul , kui aken alles vaevalt sinetas , viskas onu leivakoti selga , võttis kirve kaenlasse ja läks ära . 
1263	NA	" "" Läks kauele Kõpu metste põhja puunormi tegema , "" seletas mulle vanaema . "
1263	NA	 Ootasin , kuni valgemaks läheb ja kui minu arust juba valge küll oli , tormasin välja vaatama , kuhupoole onu jäljed viivad . 
1264	NA	 Need läksid mulgust läbi , üle välja Liisu-toa poole . 
1264	NA	 Just sinnapoole , kust isa pidi tulema . 
1264	NA	 Kuidas said Kõpu metsade põhi , linn ja Kaansoo meierei , kus isa aparaati keevitab , kõik ühel pool olla ! 
1264	NA	 Mulle paistis , et kõigepealt , justkui muuseas , tuleb linn , linna taga Kaansoo meierei ja kohe meierei tagant algab Kõpu mets , kus püssikuked naksuvad , kuusetüvest purskab verd , kui eksinud teekäija sinna kirve lööb , suured punkrid suitsevad , puude vahelt vilksatavad mustad kogud ja elatakse tontlikku elu . 
1264	NA	 Alles see , kes Kõpu metsa põhjast välja jõuab , näeb Võidu väljakut Tallinnas ja Moskva Kremli , milledest ma palavalt unistasin . 
1265	NA	 Kaansoo meierei paigutasin igaks juhuks siiapoole Kõpu metsa , et isa kojutulek kindel oleks . 
1265	NA	 Tampisin oma hallide ümmarguste viltidega lund ja luurasin ümbrust . 
1265	NA	 Kodu poole vaadates oli kohe selge , et onu on ära ja isa ka veel ei tule . 
1265	NA	 Paistis , et isegi õunapuud ja marjapõõsad on seda teada saanud ning lömitavad nüüd aralt aiaäärtes . 
1265	NA	 Aga m i n a olin ju ometi kodus ! 
1265	NA	 Tegin hirmsat häält , et marjapõõsaid julgustada ja näitasin metsale rusikat . 
1266	NA	 Sellegipoolest olid tulnud ühte kõrvalisse tallu mees ja naine , suur kelk järel , kelgu peal sängikott . 
1266	NA	 Lumi kriuksus , taevas punetas , koer haukus , tuli võeti üles . 
1267	NA	 Võõrad seletasid suure häälega , et sängikott on korrutatud lõngu ja villaseid kangaid täis tuubitud , raske kui kurivaim . 
1267	NA	 Ei tahaks ju teist metsa kuuse alla ka jätta . 
1267	NA	 Neil kodu põles ära , see kraamikotike nende ainuke varandus ongi . 
1267	NA	 Ega sääl kedagi roppu ega musta põle . 
1267	NA	 Puhas värk . 
1267	NA	 Lasku aga perenaine kott julgesti tuppa tõsta . 
1267	NA	 Nemad ise peavad edasi minema , ei taha väga öö peale jääda . 
1267	NA	 Neil siinkandis sugulased , annavad ehk hobust ja rege , siis saab hommikul hobusega kraami järgi tuldud . 
1268	NA	 Kelk pandi maja seina najale püsti , raske kott tassiti kahe mehe jõul tuppa ning visati ahju juurde maha . 
1268	NA	 Võõrad tegid kobinal minekut . 
1268	NA	 Peremees parandas lehmapäitseid , naine kraasis villu ja laps mängis põrandal maas ning ajas omaette juttu . 
1268	NA	 Järsku jäi laps vait . 
1269	NA	 Natukese aja pärast tõstis naine pead , et vaadata , ega laps põrandale magama ei ole jäänud . 
1269	NA	 Ta nägi : laps on kõhuli maas , vahib imeliku põnevil näoga võõrast sängikotti . 
1269	NA	 Naisel tekkis õudne tunne , ta hõikas last tasakesi nimepidi . 
1269	NA	" Laps hõiskas võidukalt : "" Ema , näe ! "
1269	NA	" Silm paistab ! "" "
1270	NA	 Koti sisse oli lõigatud pilu ja sealt jälgis majalisi mõrtsuka silm . 
1270	NA	 Mõrtsukas ootas , millal pere magama läheb ja tuli surnuks tehakse . 
1270	NA	 Tule kustutamine toas pidi olema märguanne väljasvalvajatele . 
1270	NA	 Majarahvas taheti ära tappa ja nende vara minema viia . 
1270	NA	 Hobune juba puristas aia taga metsas . 
1271	NA	 See mõrtsuka silm jälgis nüüd igal õhtul minu liigutusi . 
1271	NA	" Käsud "" kassa tädile attehh ei ütlegi "" ja "" ütle onule ääd aega "" kaotasid oma mõjujõu . "
1271	NA	 Kes teab , mis tädi ja mis onu need on ! 
1271	NA	 Võib-olla pesevad nad kodus käsi inimeserasvast tehtud seebiga ! 
1271	NA	 Äkki on tädil keldris vorstivabrik ja onu elab metsas punkris ! 
1272	NA	 Kontpuu tagus õhtuti kuidagi liiga agaralt vastu akent . 
1272	NA	 Öökull istus laudakatusele , ei läinud ajadeski ära , vaid andis kõva nokanaksutamisega kellelegi märku meie elust ja tegevusest . 
1272	NA	 Tõstsin öö jooksul mitu korda pea padjalt üles ja kuulatasin . 
1272	NA	 Kartsin , et kohe kuulen midagi ja sundisin mõttes vanaema , et talle köhahoog peale tuleks , või mis veel parem - et ta kööki jooma läheks , kiruks ja kopsikuga kolistaks . 
1272	NA	 Hommikuti uurisin salamahti , kas õues lume peal ei ole kelgujälgi . 
1273	NA	 Õhtuti ei olnud kedagi koju oodata . 
1273	NA	 Loomad talitati juba videvikus ära ja katsuti , et tuppa varjule saadi . 
1273	NA	" Vanaema kraasis villu ja ema luges talle ette minu arust haruldaselt tüütut raamatut "" Taaniel Tümmi tähelend "" , kuni ta hääl kähisema hakkas ja hing kinni jäi . "
1273	NA	 Siis peeti vahet , haigutati ja mõisteti raamatutegelasi hukka . 
1273	NA	 Vahetevahel kargas Tommi keset vagusat lugemist haukudes jalule ja vahtis irevil hammastega üksisilmi ukse poole . 
1274	NA	 Kössitasin kõik need õhtud pooluniselt laua ääres nurgas , sile peerg ühes , nüri nuga teises käes , püüdsin omale puust mõõka teha ja pidasin teraselt silmas , et minu ja ukse vahele jääks alati ema . 
1275	NA	 Õige varsti peale onu äraminekut tuli kange külm . 
1275	NA	 Ahju köeti iga päev kaks korda , hommikul ja õhtul , söögidki tehti ahjus . 
1275	NA	 Kaev jäätus öösiti kinni . 
1275	NA	 Ema toksis igal hommikul raske pootshaagiga jääd , peenikesed randmed punetamas , nägu vihane . 
1275	NA	 Ta vinnas kaevust välja jäätükkidega segatud silmapesu- ja söögitegemisvee ning lehmajootmisvee ja mattis kaevu vanade palitutega pealt kinni . 
1275	NA	 Õhtuks oli vesi ikkagi jääs ja ema pidi jälle pootshaagi kätte võtma . 
1276	NA	 Oli eriti külm õhtupoolik . 
1276	NA	 Lund enam ei sadanud , taevas muutus selgeks ja roheliseks . 
1276	NA	" Lumised metsad kerkisid kõrgele otsekui kaljumäed , nad hõõgusid tumesiniselt ja tuletasid meelde postkaarti "" Norra fjord kuuvalgel ööl "" . "
1276	NA	 Tardunud lumelagendikud pildusid värvilisi sädemeid , õhk oli kui habemenuga . 
1277	NA	 Puuriidaaseme ees kõvaks tambitud lumel põlvitas vanaema ja kangutas riidapõhjast lahti üksteise külge kinnikülmunud halge . 
1277	NA	 Tema mustjashalli kookus piha peal istusid kaks tihast ja soojendasid jalgu , nagu oleks meie õues ennemuistne aeg . 
1277	NA	 Vanaema liigutas aeglaselt käsi , otsekui õnnistaks ta kedagi või püüaks õngega kalu . 
1277	NA	" Ta hurjutas puid : "" Te saadana ihuinged , te põle mette puu muudugi ! "
1277	NA	" Nigu oina pääd ! "" "
1278	NA	 Ta korjas lumised halud sülle , ajas ennast ohkides üles ja läks toa poole , konksus varvastega tihased ümber pea tiirlemas . 
1278	NA	 Kui uks vanaema järel kinni vajus , vuristasid nad uksepraost tõusvas valges aurupilves tiibu ja kadusid siis räästa alla . 
1278	NA	 Ootasin trepi peal natuke aega , et nad räästa alt välja tuleksid ja mulle selga istuksid , aga nad ei tulnud . 
1278	NA	 Läksin ka tuppa . 
1279	NA	 Seal lõi vanaema kuiva kasehalu küljest pilpaid ja tegi tuld ahju . 
1279	NA	 Ema istus onu sängi äärel ja koogutas ennast edasi-tagasi . 
1279	NA	" Kui niisked puud ahjus juba tuld võtsid ja kiunuma hakkasid , ajas vanaema ennast sirgu ja lausus : "" No nüid on siss puud läbi ! "
1279	NA	" Täna õhta viil sai tule ahju panna , aga mes ommen piab tegema , seda mina ei tää . "" "
1280	NA	" Ema kähvatas : "" No kissi seda täädis , et sii Hans mitu nädalit ära on . "
1280	NA	 Mina küll obest küskma ei lähä ! 
1280	NA	 Siss räägivad jälle , et Hans põle minule kättemaksuss puid kodu toond . 
1280	NA	" Et mina soendan aga ahju taga perset ja aan Hansuga jonni , isi kedagi asja teha ei aita või kuda sii Laine olli rääknud . "" "
1281	NA	" Vanaema käratas : "" Akkab aga jälle oma Lainega ! "
1281	NA	" Kas sina isi juures ollid , ku' ta rääkis ! "" "
1282	NA	" Ta toppis ahju puid juurde ja arutas alandlikult : "" Ega põle kedagi teha . "
1282	NA	 Piab siss katsma kelguga natukse puid tuua . 
1282	NA	" A' minust põle toojad , põle jalgu all , pallad pakud . "" "
1283	NA	" Ema arvas niisama alandlikult , ennistist turtsakust heaks tehes : "" Siss ma pian täna õhta jälled sisse aama . "
1283	NA	" Kissi seda tääb , mes ommen on , viimati jälle sadab ja tormab . "" "
1284	NA	 Mõtlesin Koplimetsa peale , kus seisid meie puusüllad . 
1284	NA	 Olin ise nende ülesladumise juures olnud . 
1284	NA	 Siis kahisesid ümberringi hiirekõrvul kased , kirju liblikas lendas ja kirikukellad lõid . 
1284	NA	 Vanaema teadis , keda maeti . 
1284	NA	 Ta luges pooliku puusülla juures issameiet , nagu oleks see puusüld värske haud . 
1284	NA	" Ta ei teinud välja isegi minu mõnitavast kisast "" kirikupapp ! kirikupapp ! "" "
1285	NA	" Praegu aga sosistas ema kaeblikult ja salapäraselt : "" Ega põle küll ääd tahtmest sinna minna Sääl võib nüid peris irmus olla , põle iirt ega arakad ümmerringi "" "
1286	NA	" Vanaema õpetas : "" Võta laps seltsiss , ta ikki üks elus ing ! "" "
1287	NA	 Olin harjunud , et mind alati metsa kaasa võeti , ükskõik kas mindi talvel luuaraage tooma või suvel heinamaale . 
1287	NA	 Metsas minu tähtsus tõusis . 
1287	NA	 Ema kuulatas kahinaid ja vahtis põõsastesse . 
1287	NA	 Mina olin tema puss , revolver ja tääk . 
1287	NA	 Metsas oli mulle kõik lubatud , peaasi , et ma ainult ära ei läheks . 
1287	NA	 Metsaheinamaad kajasid suvel minu lõugamisest . 
1287	NA	" Tundsin kanget igavust , pildusin heina riisuvat ema paakspuumarjadega ja jõrisesin raevukalt : "" Lähme ära ! "
1287	NA	" Lähme ära ! "" "
1287	NA	 Metsas esitan ma jultunult tingimusi , mida kodus tuli kahetsedes täita . 
1288	NA	 Ahi ajas suitsu sisse ja punane õhtukiir pani jää aknaklaasil sätendama . 
1288	NA	 Ema sidus mulle salli suu ette , see torkis ja läks väljas silmapilk paksult härma . 
1288	NA	 Lai reetaoline veokelk toodi kuurist õue , sinna peale visati köis ja lumelabidas . 
1288	NA	 Meelitasin Tommi toast välja . 
1288	NA	 Ta nuuskis kelku ja tõstis kelgupära peale jalga . 
1288	NA	" Ema pragas , nutt kurgus : "" Mesasja sa mässad selle koeraga ! "
1288	NA	" Nüid kuskis köied täis ! "" "
1289	NA	" Mina hädaldasin : "" Ei kusknud ! "
1289	NA	" Mes sa kärad temaga ! "" "
1290	NA	 Tommi aeti koju tagasi . 
1290	NA	 Kelk liikus ema järel lohinal väravast välja . 
1290	NA	 Võsa vahel oli teepõhi veel tunda , aga kohe , kui me kuusikusse keerasime , vajus ema poole kintsuni lumme . 
1290	NA	 Ta juuksed tulid rätiku alt välja , otsaees läikisid higipiisad . 
1290	NA	 Lumine seelik hakkas varsti kõvasti kobisema . 
1290	NA	 Selle alumise ääre külge tekkisid väikesed hiilgavad jääpurikad , mis nägid välja nagu klaashelmed . 
1291	NA	 Ma ei saanud kuusiku vahel enam edasi ega tagasi , vajusin kaenlaaukudeni lumme ja ähkisin . 
1291	NA	 Ema tagandas kelgu vaevaga minu poole ja käskis mul peale istuda . 
1291	NA	 Ta võttis lumelabida ja hakkas teed sisse ajama . 
1291	NA	 Kaugemal kuusikus , laiade kuuseokste varjus ei olnudki lumi enam nii väga sügav . 
1291	NA	 Libisesin kelgu pealt maha ja vähkresin salamahti ema selja taga lumes . 
1291	NA	 Litsusin näo vastu lund ja püüdsin nõnda tee peale oma ninajälge jätta . 
1291	NA	 Ahmisin lund suhu , kuni hammastel külm hakkas . 
1291	NA	" Siis ronisin kelgu peale tagasi , tardusin paigale nagu kivi ja virisesin : "" Ema , mul ammad külmetavad ! "
1291	NA	" Mini ometi rutem ! "" "
1292	NA	" Kui kelk jälle edasi liikus , nõudsin : "" Noh , akkame pääle ! "
1292	NA	" Mes kuurmaga me lähme ? "" "
1293	NA	 Selle mängu olime me emaga juba ammu poolkogemata välja mõtelnud . 
1293	NA	 Kumbki pidi nimetama mõne eriti veidra koorma ja teise sellega üle trumpama . 
1294	NA	" Ema arvas loiult : "" Kollikuurmaga ! "" "
1295	NA	 Tarvitses tal ainult nimetada ükskõik millist koormat , kui mina juba kõõksusin ning väänlesin naeru käes . 
1295	NA	 Tahtsin ema suust iga hinna eest rumalusi kuulda . 
1295	NA	" Kiljusin itsitades : "" Ütle , et kanasitakuurmaga ! "" "
1296	NA	" Ema kordas sõnakuulelikult : "" Mina lähan kanasitakuurmaga . "" "
1297	NA	 See kõlas tema suus väga kõditavalt . 
1297	NA	" Hõiskasin : "" Aga mina lähan pissuaisukuurmaga ! "" ja sundisin kohe suure põnevusega : "" Ütle sina nüid : kuseaisukuurmaga ! "" "
1298	NA	 Ema ütleski . 
1299	NA	 Veeresin kelgu pealt maha ja olin naeru kätte lämbumas . 
1299	NA	" Sumpasin emale järele ja lunisin : "" Mes kuurmaga sa nüid lähad ? "" "
1300	NA	" Ema arvas siivsalt : "" Köha- ja nohukuurmaga ! "" "
1301	NA	" Ähvardasin : "" Ma lükkan sind ümmer ! "" "
1302	NA	 Ema aga hakkas juba mängust tüdinema ja pahuraks minema . 
1302	NA	" Ta hoiatas : "" Aitab nüid küll ! "
1302	NA	" Niipailu naarda põle ää ! "" "
1303	NA	" Sundisin ikkagi : "" Ema , ütle üksainuke kuurem viil ! "
1303	NA	" Ütle : koerasabakarvakerakuurem ! "" "
1303	NA	 Kuid ema jäigi vait . 
1303	NA	 Ta kuulatas midagi ja vahtis ringi . 
1303	NA	 Teadsin , et ema tujud muutuvad ruttu - sõnakuulelikust naljategemisest jonnaka kiusuni oli alati väga väike vahemaa . 
1304	NA	 Ta sikutas visalt kelku läbi paksu kuusiku . 
1304	NA	 Seelik kobises kaeblikult ja jääpurikad seelikusabas klõbisesid . 
1304	NA	 Uurisin salajase rahutusega ema vesist ninaalust ning ümmargust pahast koolitüdrukunägu . 
1304	NA	 Tundus , et ma pean teda ainult tähelepanelikult vaatlema ja kohe saan ma midagi tähtsat enda kohta teada . 
1304	NA	 Ajasin silmad nii jõlli kui sain ning hoidsin neid ilma pilgutamata nii kaua pärani , kuni vesi silma tuli , otsekui oleksin ma tõtt vaadanud vilunud tõevaatajaga . 
1305	NA	 Hakkasin tumedalt aimama , et ema võib-olla ei olegi veel kuigi vana ega tugev , isegi osa riideid on tal surnud tädi omad ja kelk on tema jaoks ilma puukoormatagi ülearu raske . 
1305	NA	 Sumasin kelgu järel lumes , hoidsin palitusaba üleval , et see jalgu ei jääks , ja tahtsin palavalt ning reetlikult omale tähtsamat ema ; vähemalt külanõukogu sekretäri , kellel on nahkpöidadega vildid , muhv ja siidisukad ja keda kõik kardavad . 
1305	NA	 Põlgasin ära veresideme , olin valmis seda silmapilk katki rebima ja vahetama jänesenahkse kasuka ning valgete põlvikute vastu . 
1305	NA	 See tunne tegi mind kohmetuks ja häbelikuks , otsekui oleks mind kurja pealt kätte saadud . 
1305	NA	 Vaatasin uuesti emale uurivalt näkku . 
1305	NA	 Mul hakkas korraga hirm , et ta läheb ära ja jätab mind metsa nagu vaene puuraiuja oma lapsed . 
1306	NA	" Müksasin teda peaga ja nurrusin südilt , nagu poleks mingit reetmist toimunudki : "" Ema , kas sa tääd , ma olen tähele pand , et linnukered on ühest tükist nigu triikrauad ! "" "
1307	NA	 Ema tõmbas salli mulle uuesti suu ette ja sidus selja taha kõvasti sõlme . 
1307	NA	 Sellest võis aru saada , et ta on endine ja pole minu juures mingit reetmist tähele pannud . 
1307	NA	 Jalased krigisesid kalgilt ja kuuseokste vahelt paistsid ühekorraga kuu ning päike . 
1308	NA	 Lageda peal seisid puusüllad nagu kindlused , kõrged ja valged . 
1308	NA	 Seda tumedamad olid kuused nende taga . 
1308	NA	 Ema võttis lumelabida jälle kätte ja ajas lund kelgu eest kõrvale . 
1308	NA	 Sülla juurde jõudes tõusis ta kikivarvule ning kangutas kõigest jõust ülemisi , paksu lume all olevaid halge . 
1308	NA	 Alguses ta ei saanud ühtegi kätte , pärast aga varises terve riidaots korraga maha . 
1308	NA	 Ema ladus puud hoolega ja ükshaaval kelgu peale , tegi koormat ja ei pannud tähelegi , et riida nurga juurde viisid sügavad , juba pooleldi täis sadanud saapajäljed . 
1309	NA	" Edvistasin : "" Ema , siin on karu jälled ! "" "
1310	NA	" Ema lausus pahuralt : "" No las nad olla ! "
1310	NA	" Mes sa vahid neist ! "" ja jäi äkki ise uudishimulikult riidast maha varisenud halge vaatama . "
1311	NA	" Pärisin põnevusega : "" Mes sa näed sääl ? "" "
1312	NA	 Ema ajas käe puude vahele ja tõmbas sealt välja valgesse pitsotsadega käterätikusse mässitud kompsu . 
1312	NA	 Käterätiku seest paistis kollakas pergamentpaber . 
1312	NA	 Pergamendist tuli minu suureks pettumuseks välja ainult üks käntsakas seapekki . 
1312	NA	 Silmitsesin seda halvakspanevalt . 
1312	NA	" Vingusin : "" Mespärast meie alati siuksid asju leiame ! "
1312	NA	" Mespärast meie püssa ei leia nigu teised leiavad ! "" "
1313	NA	 Ema püüdis kompsu saamatult puude vahele tagasi pista ja vahtis kogu aeg ringi . 
1313	NA	 Päike oli juba looja läinud , taevas punetas puulatvade taga . 
1313	NA	 Ehakuma ja kuuvalgus nõrgusid koos läbi kaharate kuuseokste . 
1313	NA	 Väike lagendik muutus puuvarjudest musta- ja valgetriibuliseks . 
1313	NA	 Kuusetüvede taga varjus võisid hinge kinni pidades seista punkrimehed ja vaadata , mis me nende pekiga teeme . 
1314	NA	" Tahtsin silmapilk koju tormata ja kuulutada : "" Vanaema , vanaema , mede puusülla sisse olli pantud suur pekitükk ! "" , selle asemel pidin ootama , kuni ema puukoorma köiega kuidagimoodi kinni sidus . "
1314	NA	 Ema käskis mul kelku tagant lükata , kuid see polnud sugugi kerge . 
1314	NA	 Köis , mis koormat koos hoidis , venis järjest lõdvemaks ja lõppude lõpuks hakkasid halud laiali vajuma . 
1314	NA	 Nahk vateeritud palitu ja paksu kampsuni all läks märjaks , sall suu ees oli üleni härmas ja silme eest venisid aeglaselt mööda osavõtmatud metsapuud . 
1314	NA	 Läbi võsa juba paistis , kuidas vanaema läks laternaga lauda poolt toa poole . 
1315	NA	 Ema jättis kelgu seisma , tahtis nagu köit kõvemini kinni tõmmata ja maha kukkunud halge üles tõsta , aga purskas järsku nutma ja sumas otse läbi lume kodu poole . 
1315	NA	 Tema järel liikus lühike hall vari . 
1316	NA	 Ma ei jõudnud emale kuidagi järele , palitunööbid kargasid lahti ja kalossid tulid viltide otsast ära . 
1316	NA	 Viimases hädas viskasin ennast kõhuli lumme , tampisin jalgu vastu maad ning möirgasin luust ja lihast läbitungiva häälega . 
1316	NA	 See kajas kaugele üle sätendava lume ning sundis mind ennast ehmatusega üles kargama ning kogu jõudu kokku võttes läbi lume koju sumpama . 
1316	NA	 Aimasin südamepõhjas , et kelk ja puukoorem veetakse lõpuks niikuinii koju , kuid minu vildikalosse ei nähta enam kunagi . 
1316	NA	 Teadsin juba , et kõik asjad , mis lumme kukuvad , jäävadki kadunuks . 
1316	NA	 Kevadel sulab karjamaalohkudest välja roikaid ja lambalõualuid , mida seal sügisel nagu ei olnudki , kuid mitte kunagi ei tule lume alt nähtavale ühtegi kinnast , nuga ega ninarätikut . 
1316	NA	 Tont need viib . 
1317	NA	" Kodus ahjunurgas istus ema ja töinas : "" Sii on nigu meelega tehtud ! "
1317	NA	" Tahvad meid süidlasess teha , et meie oleme metsa süia viind ! "" "
1317	NA	" Ta kõigutas ennast edasi-tagasi ja needis heleda häälega : "" Sa Võtiksaare vanaeit ! "
1317	NA	" Tütred ei pia sul mehele saama ja isi piad sa ära kuivma ! "" "
1317	NA	 Lamp suitses jälle , Tommi silmad hiilgasid sängi all , ema seelik sulas ja tema tooli alt voolas tume oja ukse poole . 
1317	NA	 Ma ei pidanud vastu , põrutasin jalga vastu maad ja nõudsin : 
1318	NA	" "" Ema , nea viil ! "
1318	NA	" Mulle niidmine nii miildib ! "" "
1319	NA	 Vanaema seisis , selg vastu ahju , käed kõhu peal risti ja vahtis muiates maha . 
1319	NA	" Ta lausus nagu muuseas : "" Võtiksaare-vanaeidel põlegi jo tütrid . "" "
1320	NA	" Ema pühkis käisega nina ja ahastas : "" Nüid ei sünni änam ükski asi , mes mina tiin Nüid ei mõista änam niidi kah Muid niidmisesõnu põlegi ! "
1320	NA	 Mina muid sõnu ei tää ! 
1320	NA	" Ikki üteldse , et tütred ei pia sul mehele saama ja isi piad sa ära kuivma . "" "
1320	NA	 Ta purskas uue hooga nutma ja pani käed näo ette . 
1321	NA	" Läksin tema juurde , lükkasin teda ja parastasin : "" Isi oled süidi ! "
1321	NA	" Mes sa jätsid must maha ! "" "
1322	NA	 Mulle tulid meelde kadunud kalossid , mis tont nüüd viib ning ma purskasin nutma niisama haledasti kui emagi . 
1323	NA	 Nõudsin haleda tönniga taga oma kirjutuspaberit ja -lauda , raamaturiiuleid ja pliiatsit , kuid need kasvasid alles puudena metsas . 
1323	NA	 Polnud lootustki , et nad niipea maha võetakse ja neist midagi tegema hakatakse . 
1323	NA	 Ja kui ka midagi seesugust tehti , siis teistele , vanadele ja suurtele . 
1323	NA	" Minu jaoks valmistati kummist kukkesid ja kõvu pruune sandalette ning trükiti raamatut "" Sulepallid "" . "
1323	NA	 See oli ka kõik , mida elu mulle lähemas tulevikus pakkuda võis . 
1324	NA	 Toas haises petrooli ja lumiste riiete järele . 
1324	NA	 Vanaema oli vahepeal välja läinud . 
1324	NA	" Ema nuuskas nina , pühkis silmad asjalikult kuivaks ja hoiatas mind : "" Ole nüid ää laps , ära ulu ! "
1324	NA	 Me lähme toome vanaemaga kelgu kodu , varsti tuleme tagasi . 
1324	NA	" Tommi jääb ka sulle seltsiss . "" "
1325	NA	 Kohe , kui ema oli vöörusesse kadunud , jätsin nutmise järele , jõrisesin veel natuke aega tasakesi ja püüdsin omal uuesti meelt haledaks ajada , aga isegi kalosside peale mõtlemine ei aidanud enam . 
1325	NA	 Sikutasin kahe käega oma halli lendurimütsi lõuaaluseid paelu . 
1325	NA	 Need olid umbsõlme läinud ega tulnud kuidagi lahti . 
1325	NA	 Tuba oli viimaste puudega väga palavaks köetud , tundsin , kuidas higinired mööda kõrvataguseid alla jooksid . 
1325	NA	 Kiskusin puhisedes vildid jalast ja palitu seljast ning viskasin need kiuslikult mööda tuba laiali . 
1325	NA	 Palavust see suurt ei vähendanud , selga jäi veel paks kõrge kraega kampsun . 
1325	NA	 Krae surus tihedalt vastu kaela ja ulatus kõrvuni , mütsiserv kadus kuklas krae alla . 
1326	NA	 Võtsin hädaga sahtlist käärid ja lõin omale krae vahele . 
1326	NA	 Lõikasin mütsipaelad ühe ropsuga läbi , viskasin mütsi sängi alla ja vaatasin võidukalt toas ringi . 
1326	NA	 Mustad aknaruudud läigatasid rasvaselt . 
1326	NA	 Emast ja vanaemast polnud veel midagi kuulda . 
1326	NA	 Sängi serva alt paistsid minu vildid otsekui kellegi jalad ja ma uurisin neid natuke aega umbusklikult . 
1326	NA	 Tommi tegi , nagu otsiks ta erapooletult kirpe , aga tegelikult pidas ta minu liigutusi kogu aeg altkulmu silmas . 
1326	NA	 Peaasjalikult tegid talle muret käärid , mis mul käes lõgisesid . 
1327	NA	 Järele mõeldes otsustasin ometi Tommi sabakarvad alles jätta ja astusin raskel harjunud sammul lillelaua juurde , kus seisid aaloed ja kaktused . 
1327	NA	 Mõnedel lehtedel võis näha vanu arme , pärit mõnest minu eelmisest salajasest rüüsteretkest . 
1327	NA	" Ülearu äratorgitud aaloele ma halastasin , öeldes : "" No ää küll , sind ma täna ei puudu , "" lihavat kaktust meelitasin salalikult nagu koera : "" No ära nüid karda , ilus lill , ega ma sulle kedagi ei tii ! "" ja kui lill mind minu arust juba uskuma hakkas , lõin käärid kähku tema õrna lihasse . "
1327	NA	 Paksudest tolmustest kaktuselülidest valgus välja kibedaid ja selgeid verepisaraid . 
1328	NA	 Õuest kuuldus hääli ja samme . 
1328	NA	 Libistasin käärid sahtlisse , istusin kolinal laua äärde , tõmbasin küüru selga ja hõõrusin peoga kintse . 
1328	NA	" Kogu mu olek väljendas äraandlikult igivana "" mina-pole-midagi teinud "" . "
1329	NA	 Uksed löödi pärani , väljast tungis vuhinal sisse pinev pakaseöö . 
1329	NA	 Ronisin selle eest laua alla peitu ja jäin Tommi selja taha varitsema . 
1329	NA	 Silmapiirile ilmus vanaema lumine körtsikusaba ja ema hallid villased sukad . 
1329	NA	 Nende järel tulid vöörusest mustad tanksaapad , jäätanud püksisääred ja pikad tumedad palituhõlmad . 
1329	NA	 Litsusin selja vastu lauajalga ja hoidsin kahe käega Tommi lõugu igaks juhuks kinni , et ta haukuma ei saaks hakata . 
1329	NA	 Keegi ei ütelnud midagi , kõik tammusid niisama , köhisid ja nuuskasid nina . 
1329	NA	 Lõpuks läks vanaema vöörusesse ja pani välisukse haaki . 
1330	NA	 Võõras tõstis palitusaba üles ja istus raskelt laua äärde toolile . 
1330	NA	 Tema saapad kopsisid otse minu nina all . 
1330	NA	 Nende korralikult paigatud ninadest tõusis vänget saapamäärde haisu . 
1330	NA	 Tommi nuusutas võõra pükse ja liigutas loiult , tutvuse poolest saba . 
1330	NA	 Ta kere vajus lõdvaks , ta ajas esimesed käpad sirgu , pani nina nende vahele ning jäi tukkuma . 
1331	NA	 Keegi ei rääkinud ikka veel midagi . 
1331	NA	 Maani küündivad palituhõlmad võpatasid vahetevahel kahel pool toolijalgu ja katsid peaaegu terve minu väljavaate täiesti kinni . 
1331	NA	 Neist kerkis külma paberossisuitsuhaisu , kuid need ei tundunud olevat kuigi kardetavad , olid nagu tuttavadki , ja äratasid koos paigatud saapaninadega isesugust haledust . 
1332	NA	 Siis krõbises võõra käes tikutoos , ta kobas palitutaskus ja tõi pika taskupõhjas tuhnimise järel nähtavale tuhmi plekkportsigari , aga käsi liikus nii kohmakalt , et portsigar lahti läks ja suitsud põrandale laiali sadasid . 
1332	NA	 Tool kääksus , laua ääre alla ilmus Vana-Ilvese nägu , prillid üles otsa ette lükatud , silmaterad mustad ning laiad . 
1332	NA	 Ta võttis kobamisi maast üles ainult ühe suitsu ja vaatas mulle sealjuures otsa , aga ometi ei näinud . 
1332	NA	 See rabas mind . 
1332	NA	" Kui see poleks olnud Ilves , vaid vanaema , oleksin ma vaimustusega nõudnud : "" Tii viil ! "" "
1333	NA	 Tundsin ennast nüüd igati kaitstuna . 
1333	NA	 Ümber laua istusid omainimesed ning Ilves , tuba oli soe , lamp põles . 
1333	NA	 Olin nii kindlalt jalasäärte ja seelikusabade taha varjatud , et isegi igav hakkas . 
1333	NA	 Toas oleks võinud midagi ka toimuda . 
1333	NA	 Näiteks surm , keda Vanatare-Juuli kartis ja vanaema ei kartnud , oleks nüüd võinud ennast korra näidata . 
1333	NA	 Ta oleks võinud praegu väga vabalt ahju juurest hiina kase poole minna , sest ahi ja hiina kask jäid lauast kõige kaugemale . 
1333	NA	" Vahtisin põnevusega ahju poole , nihelesin ja meelitasin mesimagusa sosinaga surma nagu Tommit : "" Tule nüid välla , ilus luum , no tule nüid ! "" "
1334	NA	" Vanaema käratas : "" Kuss ! "
1334	NA	" Mes sa mürad sääl ! "" "
1335	NA	 Minu imestuseks teadis ta ilma laua alla vaatamatagi , kus ma olen . 
1335	NA	 Surma väljameelitamist pidas ta aga harilikuks ulakuseks ! 
1336	NA	" Vana-Ilves lausus ohates : "" Saame lapsest aru . "
1336	NA	 Laps lahutab oma meelt . 
1336	NA	" Kui meie kõik praegu seda võiks ! "" "
1337	NA	" Vanaema küsis sõjakalt : "" Mespärast siss meie ei või ? "" ja andis emale käsu : "" Tuu igaühele tükk suhkurt ja sii segatilgapudel säält õmmelusemasina tagalt . "" "
1338	NA	 Suurde ärevusse sattudes ilmusin elusuuruses laua alt välja ja sattusin uuesti Vana-Ilvesega silm silma vastu . 
1338	NA	 Nüüd ta nägi mind . 
1338	NA	 Ütlesin väärikalt kõhtu õieli ajades talle tere . 
1338	NA	 Mul hakkas hirm , et äkki Ilvese nähes mulle ei tilgutatagi suhkru peale segatilku . 
1338	NA	" Ilves võttis põuetaskust mustjashalli õhukese ajakirja , andis mulle ning vabandas : "" Ei ole ühtegi lapsepärast raamatut ühes . "
1338	NA	" Siin on pildid ka sees . "" "
1339	NA	 Ema tõi suhkrutükid ja ladus need vanaema ette ritta . 
1339	NA	 Vanaema tõmbas omale lambi lähemale , pani prillid ette ja tilgutas väriseva käega väikesest pruunist pudelist iga tüki peale kolm jämedat tilka . 
1339	NA	 Kõik vaatasid lakke ja pistsid suhkrutükid ühekorraga suhu . 
1340	NA	" Nihutasin ennast matsutades laua äärde lambivalgusse , ronisin põlvili toolile ja tundsin ajakirja "" Pilt ja Sõna "" kaante libedusest ning segatilkadega suhkrutüki kibedast magususest täiesti ühesugust mõnu . "
1340	NA	" Silmad lugesid : "" On saabunud suurim pidu , lauluaeg on käes - nõukoguliku Eesti kümnes aastapäev "" , kõrvad aga kuulsid : "" Põle muud kui õnne tänada ! "
1340	NA	" Oleks ma veerand tundi varem läbi metsa tulnud , oleks just haarangu tule alla jäänd . "" "
1341	NA	" Vanaema päris morni uudishimuga : "" No kas olli ka pailu püssimehi ? "" "
1342	NA	" Ilves vastas häbelikult : "" Mu prillid läksid ühtelugu uduseks , ma pimedas ei näinud nii hästi . "
1342	NA	" Aga metsa ääres olid mehed ahelikus ja ilma tuledeta veoauto seisis tee pääl . "" "
1342	NA	" Ta pidas vahet , võttis prillid eest ära , uuris neid ja kõigutas imestusega pead : "" Miilits jõudis mootorrattaga mulle metsa vahel järgi , tema rääkis , et punker olnud tühi , kardavad , et mõni on haarangust kuulda saanud ja sõna käinud viimas . "
1342	NA	 Nüüd hakkab uurimine . 
1342	NA	 Oli arvamine , et see on ainult peibutusepunker , et õiget punkrit veel ei täägi , kus see on . 
1342	NA	" Inimene on kaval loom , surmahirm teeb inimese väega kavalaks ! "" "
1343	NA	 Ema vahtis kohkunud näoga Ilvesele suhu , tuli lambis vurises ja kell lõi . 
1343	NA	" Vanaema võttis korvist lõngakerade ja pooliku suka juurest oma lauluraamatu ning ütles Vana-Ilvesele kindla tumeda häälega : "" Minu tahtmene on , et te nüid loess nende inge iist , kis täna õhta viil oma otsa es leia , aga kel sii iis seisab . "" "
1344	NA	 Tema jämedate konksus sõrmede vahele kadus must lauluraamat peaaegu täiesti ära , kuid Ilvese kollakasvalges käes lõid selle kullatud ääred kurjakuulutavalt ja võimukalt hiilgama . 
1344	NA	" Ilvese prillid sähvatasid tulevalgel , ta hakkas sügava häälega lugema , vanaemale , mulle ja emale kordamööda küsivalt otsa vaadates : "" Keset surma hirmsaste põrguhaud meid kiusab ; kes meid sest teeb vallale ? "
1344	NA	 Kes sest hirmust peastab ? 
1344	NA	 Sa , Issand , ainuüksi . 
1344	NA	 Küll Sina armust halastad , kui on raske meie patt . 
1344	NA	 Püha Issand Jumal . 
1344	NA	 Püha vägev Jumal . 
1344	NA	 Ärgu põrgu riisugu lootust meie südamest . 
1344	NA	" Kürieleison . "" "
1345	NA	 Vanaema näost paistis , et ta on Võtiksaare Riksi põrgusseminekus kindel . 
1345	NA	" Ta kordas Ilvese järel hukkamõistvalt : "" Kürieleison . "" "
1346	NA	" Keerasin "" Pildi ja Sõna "" lehte , silmitsesin igavaid pilte ning ootasin , kas "" Kürieleison "" veel kostab . "
1346	NA	 Haarang valmistas mulle pettumuse . 
1346	NA	 Metsa ei tehtudki puhtaks , et mina saaksin seal julgelt ringi kolada ! 
1346	NA	 Haaranguõhtu pimeduses vaatasid mulle ajakirjast vastu lipsudega mehed , otsaesised kortsus ja pead kammitud . 
1346	NA	 Lausetest piltide all ei saanud ma suurt aru ja need ei huvitanudki mind . 
1346	NA	 Päris leheäärel aga asus pilt , mis kõigist teistest erines . 
1346	NA	 Seegi oli väike ja hall , ainult natuke suurem kui tikutoos - ja ometi paistis sealt suur külm avarus , vihased tardunud merelained läksid silmapiiril üle valkjaks taevaks . 
1346	NA	 Vihaste lainete ja igavese tuule taustal pööras pead noor Debora , eesti luuletaja . 
1346	NA	 Teiste poole kõõrdpilke heites õngitsesin kruupingi nurga pealt jämeda nüri puusepapliiatsi ja seda suus märjaks kastes värvisin kiiruga pildi-peal-olija valge pluusi potisiniseks . 
1346	NA	 Nüüd oli see pilt minu arust veel ilusam . 
1346	NA	 Uurisin tükk aega tähelepanelikult uhket nägu , mille sarnast ma polnud veel ühelgi inimesel näinud ja mis tekitas hämmastust ning igatsust . 
1347	NA	" Ilves luges kõminal : "" Oh igavik , oh igavik , kuis oled sa nii pikk , nii pikk . "
1347	NA	 Sa oled aeg , mis ajatu , sa oled ring , mis rajatu . 
1347	NA	" Keskpaigas sul on "" alati "" ja ääreks "" mitte iialgi "" . "
1347	NA	" Oh mõtle , mis on igavik . "" "
1348	NA	 See uhke nägu ja see salm kokku tegid mind järsku kurvaks , panin pea raskelt ajakirjalehele ja kuulatasin magusa võõrastusega sõnu , mis nagu tahtsid tungivalt midagi teatada . 
1348	NA	 Aga mida ? 
1349	NA	 Võib-olla rääkisid need sõnad sellest , et New Yorgis istub oma laua taga Isaac Bashewis Singer ja kirjutab paremalt vasakule . 
1349	NA	 Et aastakümned lähevad lennates mööda , vanaema ja Vana-Ilves surevad ära , haarangud unustatakse , aga tema istub ikka seal . 
1349	NA	 Tema vanad silmad liiguvad tähelepanelikult ja pingsalt , ta kirjutusmasin on tehtud nelikümmend aastat tagasi , ta võitleb sellega kuradi vastu ning julgustab ja üha julgustab meid , kuigi meie oleme elanud pool elu ilma tema nime tundmata . 
1350	NA	 Et ükskord peame oma lapseea arutud ja kurjad soovid heaks tegema . 
1350	NA	 Silmad kuluvad pähe ära ja sõrmed lähevad kirjutamisest kõveraks . 
1350	NA	 Peame võitlema kurja vastu . 
1350	NA	 Kuidas me sellega hakkama saame , kui me ise oleme kurjad , kadedad ja silmakirjalikud ? 
1351	NA	 Küll võitlus ja kannatus meid teiseks teevad . 
1351	NA	 Peame teiseks saama , maksku see või kogu südamevere . 
1351	NA	 Peame rinnuli lauale laskuma ja pliiatsit teritama , kopeeri vahetama , rõõmu tundma , tuge andma nendele , keda me kunagi näinud ei ole . 
1351	NA	 Järeleandmatult ning julgelt kinnitama : 
1352	NA	 Ja sünnitakse , kuigi tuleb surra 
1353	NA	 ja armutakse pettumuste trotsiks . 
1354	NA	 Mõnd ilu , hämmastavalt peent ja kurba 
1355	NA	 hing leiab , ilma et ta üldse otsiks . 
1355	NA	 * 
1356	NA	 * 
1356	NA	 A. Alliksaar . 
1356	NA	 
1357	NA	" Võpatasin arusaamatute sõnade ja ähmaste aimduste nõidusest üles - Ilves pani palitunööpe kinni , andis vanaemale kätt ning lausus : "" Nüüd on jalga küll puhatud . "
1357	NA	" Nüüd ma lähen kodu . "" "
1358	NA	 Tommi tuli laua alt välja ja sirutas magusasti , toolid kolisesid . 
1358	NA	 Mindi vöörusesse Ilvest saatma . 
1358	NA	 Astusin vanaema järel välja ja vaatasin , kuidas Ilves tähevalgel metsa vahele kaob . 
1358	NA	 Külm kõrvetas ninasõõrmeid , polnud kuulda muud kui ikka tasasemaks jäävat lume kriuksumist . 
1359	NA	 Must vana taevas tõusis kõrges kaares laudakatuse kohale . 
1359	NA	 Kõpu metsade põhjas , tühjadel sätendavatel lumeväljadel ja meie õues , igal pool läbisid õhku salapärased raadiolained kesköise Kremli kellahelinaga . 
1360	NA	 VIIMASEL VANA AASTA PÄEVAL SAADETI MIND Teistele ajalehti ära tooma . 
1360	NA	 Seal vaatasime koos Mairega jälle vanaaegseid moelehti ja sõime leiba kõrvitsamoosiga . 
1360	NA	 Lõpuks , peale Juuli mitmekordset meeldetuletamist hakkasin koju minema . 
1361	NA	 Lähenesin kodule suurt ringi tehes , hoopis teisest küljest , jääd lutsides ja vitsaraoga teeäärtesse viisnurki joonistades . 
1361	NA	 Sünget taevast hoidsid üleval veel ainult lumised kuuseladvad , see ähvardas iga hetk kaela langeda . 
1362	NA	 Väljakraavi äärde kolme tee ristile jõudes vaatasin igaks juhuks ringi ja kui kusagil kedagi näha polnud , kukutasin ennast sillalt lumme . 
1362	NA	 Püherdasin natuke hanges ning hakkasin siis ägedalt silla alla käiku kaapima . 
1362	NA	 Lumi tuiskas üle pea ja kõrvetas kindapärade ning palitukäiste vahelt sisse tungides käerandmeid . 
1362	NA	 Kaapisin seni , kuni vajusin käpuli auku - sillaalusesse koopasse . 
1362	NA	 Seda ma just ootasin , kuid ehmatasin ikkagi . 
1363	NA	 Silla all ei olnud lumekübetki , seal läikis tume kraavijää . 
1363	NA	 Ruumi oli seal just nii palju , et mina võisin jääd mööda käpakile käia . 
1363	NA	 Päevavalgus jõudis koopasse läbi minu kraabitud augu , kuid seda kumas tuhmide triipudena laestki , korpas kuuselattide vahelt . 
1363	NA	 Üldiselt aga valitses siin hall hämarik . 
1363	NA	 Ajasin sissepääsu ettevaatlikult lund täis ja olin nüüd elusalt silla alla maetud , maa pealt kadunud . 
1364	NA	 Heitsin selili maha ja vaatasin silda altpoolt . 
1364	NA	 Kõik latid paistsid olevat ühejämedused , neid kandsid kaks tala , praod olid lund täis . 
1364	NA	 Kuulda ei olnud ühtegi häält peale nende tasaste sahinate ja krõbinate , mida ma ise liigutades tegin . 
1364	NA	 Tundsin , kuidas jää külmus aegamööda isegi läbi paksu mütsi pealuuni tungis . 
1364	NA	" Heitsin käed laiali , sirutasin jalad pikalt välja ja nõudsin endalt mõttes ägedalt : "" Noh , kas saab juba ! "" "
1364	NA	 See iseäralik jõupingutus , mis nüüd kohe järgnema pidi , meelitas peitu pugema ja varju otsima ; see maitses mulle nagu salaja söödud hambapasta ja seda nagu hambapastatki pidi ikka jälle uuesti ahmima . 
1364	NA	 Pingutus ise seisis selles , et ennast segiaetud klotsidest õieti kokku panna , nii et pilt välja tuleks . 
1365	NA	 Silmaterade tagune hauavaikus ja pimedus ärkas , hakkas kohisema , tundus , nagu oleksid seal nikkelkapslitega kellad läikides ja välkudes käima hakanud . 
1365	NA	 Silmad olid siin ainult tüliks . 
1365	NA	 Need võisid väga kergesti jääda pidama mõnele nähtaval olevale asjale - oma vildininadele või laest rippuvatele kuusekooreribadele , siis oleksid suure vaevaga kokku pandud klotsid kohe laiali läinud . 
1365	NA	 Seda ma juba teadsin ja sellepärast ka silmad kinni pigistasin . 
1365	NA	 Nüüd tuli ennast hästi kokku võttes mõtelda mõne inimese nime peale ja siis võttis see nimi minu kukla ja otsaesise vahelises palavas ja mustas ruumis omale kuju . 
1365	NA	" Ütlesin mõttes "" Anton "" ja nägingi kohe võhivõõrast Antonit selga vastu majanurka toetamas , kaval nägu ees ja hall klatstükiga pluus seljas . "
1365	NA	" Järgmisena tuli meelde nimi "" Tiiu "" . "
1365	NA	 Tiiu seisis vaga näoga keset tuba , traksidega põll ees ja käed ripakile . 
1365	NA	 Lokkis peaga Linda läks üle jää , pani jalga jala ette ja kilkas , Anne istus kõrgel toolil , mossis nägu ees , punane kleit seljas , mustad sukad jalas ja kõigutas jalgu , Ants naeris põrinal , temast ma muud teada ei saanudki , Miina oli hall ja tõsine , lusika moodi . 
1366	NA	 Sellest mängust ei rääkinud ma kellelegi . 
1366	NA	 Jälgisin teisi ja murdsin pead selle üle , mis võiks olla n e n d e saladus , millest n e m a d kunagi ei räägi . 
1367	NA	 Selles sillaaluses koopas , jää ja lume kalki riiki oma hingeõhuga soojendades tundsin tumedat hirmu , loomalikku ja ähmast kartust kuidagi k a o t s i m i n n a. 
1367	NA	 Keerasin ennast kõhuli , toetasin lõua vastu jääd ja jäin üksisilmi vahtima sõmerat lund oma näo ees . 
1367	NA	 Tahtsin tungivalt teada , kas lumi , jää ja kõik muu , mis mind ümbritseb , ka siis mind samamoodi huvitab , kui ma suur olen . 
1368	NA	 See hirmuga segatud uudishimuhoog oma tuleviku vastu , väga ebamäärane , kuid ängistav ja vaistlik kartus murdeeas kaotsi minna , keskpäraseks inimeseks murduda , oma haldjariigist ja marssalikepikesest terveks eluks ilma jääda sähvatab ehk igast lapsest korra läbi ; seda sähvatust summutatakse eneses kisa ja kära , jonni ja kannidega . 
1369	NA	 Näen praegugi seda halli hangunud talvepäeva . 
1369	NA	 Aastate tagant paistab see olevat kokku tõmbunud ja tihenenud ning meenutab härmatanud magnetrauda . 
1369	NA	 Ma tean , et see kraav , kus ma lebasin , on veel praegugi olemas , kuid ümberkaudsete heinamaade asemel on seal nüüd võsa . 
1369	NA	 Juuli on surnud , Liisu on surnud , Kott-Eevald on surnud , vanaema on surnud , Lehik on tapamajja viidud , Punik on tapamajja viidud , Tähik läks ädala peal lõhki , Tuksi murdis hunt , Tommi pandi magama . 
1370	NA	 Ometi saabub tühermaadele ja võsadessegi suvi . 
1370	NA	 Pilved rändavad ja päike paistab , ajapilti pööratakse ning igal elaval tuleb selles tahes-tahtmata midagi muuta , halvema või parema poole . 
1370	NA	 Lennuk möiratab linna kohal ohtlikus tänapäevataevas , kuiv keskkütteõhk kipitab ninas , lumi sulab katustel ja kevadväsimuse sinilill tõuseb jälle keltsa alt . 
1371	NA	" Minu küünarnuki all on kõva ja kindel lauapind , seinal parema õla kõrgusel ripub General-Karte von Livland , valkjaskollane ja vana , alumises ääres märkus : "" Dozvoleno tsenzuroju Riga 1889. "" Sellelt kaardilt võib ka praegu leida jõe ja luha , milledest ma siin räägin , kuid nende nimed on seal saksakeelsed . "
1371	NA	 Seal seisab Neu-Tennasilm ja Alt-Tennasilm ning poolviltu paremal Spiegelfabrik Catharina . 
1371	NA	 Mis vabrik ? 
1371	NA	 See on maa , mida mina iialgi oma silmaga näinud ei ole . 
1371	NA	 Tean sellest midagi ainult kuulujuttude ja raamatute põhjal , samuti kui teistest taevakehadestki . 
1371	NA	 Elan maal , mida mul ka 2083. aastal ei ole võimalik näha . 
1371	NA	 Jääb loota , et see on siiski üks ja seesama maa . 
1372	NA	 Lebasin vanale kaardile märgitud jõe läheduses , lumekoopas . 
1372	NA	 Seesama maakaart ise vedeles kokkumurtult tagatoas lauasahtlis . 
1372	NA	 Olin sellele juba kallale pääsenud ja sinna vildakate kriipsudega oma nimes esinevaid tähti kritseldanud . 
1372	NA	 Tundsin läbi palitu jää külmust , olin tardunud ja tõsine . 
1372	NA	 Kõik , mida ma tundsin , oli ebamäärane , sõnades väljendamatu ja ometi tähtis . 
1373	NA	 Korraga tuli mulle meelde , et on vana-aasta õhtu ja et ma olen juba väga kaua kodunt ära olnud . 
1373	NA	 Äkki on isa vahepeal koju tulnud , võib-olla on isegi kuuseehted juba karbist välja võetud ja liha ahju pandud , aga mind ei olegi ! 
1373	NA	 Tõusin silmapilk üles , kaapisin lume kiiruga laiali ja kargasin koopast välja . 
1373	NA	 Nägin üle välja lähenemas suurt punast hobust ja rege , milles istus kuldhammastega kaltsukaupmees , poti-setu , Närumees , minu kõige suurem vaenlane ja minu arust üleüldse väga kardetav isik . 
1373	NA	 Närumehe hobune puristas , raputas musta turris lakka ja tema kapjade alt lendasid õhku laiad hallid lumekamakad . 
1374	NA	" Kihutasin suure ajuga kodu poole , jooksin õudusega väravast sisse , lõin uksed pärani lahti ja kisendasin kurgu põhjast : "" Närumiis tuleb ! "
1374	NA	" Närumiis tuleb ! "" "
1375	NA	 Vanaema pani leibu ahju , ema triikis tagatoas pesu . 
1375	NA	 Toas oli tunda sütevingu ja külma käest toodud pesu värsket lõhna . 
1375	NA	 See rahustas mind natuke . 
1375	NA	 Kiskusin palitut seljast ja otsisin silmadega kohta , kuhu peitu minna ning samal ajal ka näha , mis eestoas tehakse . 
1376	NA	 Tommi hakkas väljas haukuma ja juba põrutaski Närumees trepi peal jalgade küljest lund ära . 
1376	NA	 Litsusin ennast kähku tagatoas ahju ja ukse vahele nurka ja piilusin uksehingede vahelt jubedusega ettetuppa . 
1376	NA	" Närumees lõi lävel mütsi kuklasse ja räuskas : "" Perenaesed , tooge nüid närud välla ! "
1376	NA	" Kaussa om miul igate muudu - suura kaussa om , veiksi kaussa om , kruuskasi om , tarelkasi om ! "" "
1377	NA	" Vanaema pühkis toolipõhja üle ning lausus pahakspanevalt : "" Kassa näe , Juks kohe peris vana-aasta õhta äri aamas ! "
1377	NA	" Lase ma lükkan levad ahju , siss näeb , mes saab ! "" "
1378	NA	 Närumees lõi kasukahõlmad laiali , istus pakutud toolile ja viskas ühe jala üle teise . 
1378	NA	 Tema lai ilvesenägu punetas , ta luuras pilguga tuba , toksis piitsaotsaga põrandat ja muigutas suud . 
1378	NA	 Vanaema toimetas endiselt ahju juures . 
1378	NA	 Ema aga ei teinud külainimesest väljagi , vaid triikis tagatoas edasi , nagu ei olekski teda üldse kodus . 
1379	NA	 Närumees lasi suul käia . 
1379	NA	" Ta ähvardas : "" Nüid võetasse lehmapidajate vasta õte karmid abinõud tarvitusele ja õõnapuiele pannasse uuest aastast õõnapuu maks pääle . "
1379	NA	" Kis tahab omale õunu persse aada , piab rahvi maksma . "" "
1379	NA	" Ta ei jätnud uhkustamata : "" A' mes miul viga - lehmale antsin nuga , õõnapuud raitsin maha , mia olen nüid puhas poiss ! "" "
1380	NA	" Vanaema imestas : "" Mes kiik ära ei kuule ! "
1380	NA	 Kissi täia aruga inime akkab õõnapuud maha raidma ! 
1380	NA	" Niipaelu ikki neid rahakopikid on , et tema ingekse iist maksa saab . "" "
1381	NA	" Närumees põlastas : "" Mes kurradi ingekse ! "
1381	NA	 Õõnapuiega tii mes sa isi tahad , a' lehmal tõmma küll kõri maha , tii rahass , mes rahass teha annab ja mini ära linna . 
1381	NA	 Vot mina lüün omale nendesamade närudega linna maja püsti ja maa poole sülgan . 
1381	NA	" Oma veiksepoisi õpetan ka viil maa poole sülgama ! "" "
1382	NA	" Ta tõusis püsti , käis mööda seinaääri , mudis näpu vahel kõiki riideid , mis nagis rippusid ja kirus : "" Maa maa mes kuradi maa ! "
1382	NA	" Nüid , kas tääd , om elu teene ! "" "
1383	NA	" Vanaema lausus nagu lepituseks : "" Noh , sina oled va käind ja näind miis , eks sina tääd seda nüidse aa asja . "
1383	NA	" Mes mina , rumal vanainime , siin ikki mõistan arvata . "" "
1383	NA	" Siiski ei saanud ta kiusatusele vastu panna ja parastas minu heameeleks : "" Vaata aga , et uhkus upakile ei aa ! "" "
1384	NA	 Ta pesi laua puhtaks , võttis jahumati kaenlasse ja läks kas kööki või koguni aita . 
1384	NA	 Nüüd jäi Närumees üksinda , kuid ta ei osanud aimatagi , et minu silmad teda jälgivad . 
1384	NA	 Ta seisis ikka veel seina ääres nagi all . 
1384	NA	 Seal rippusid onu uued kalifeepüksid , kaks kuube ja vanaema villane körtsik . 
1385	NA	 Närumees pidas nagu millegi üle aru , mudis kalifeesid ja silitas kuube . 
1385	NA	 Järsku ta nõksatas , tõmbus kühmu ja vanaema körtsik kadus tema kasukapõue nii kiiresti , et ma ei saanud arugi , kas ta käed üldse liikusid või lipsas körtsik ise talle põue . 
1385	NA	" Hiilisin kikivarvul triikiva ema juurde ja sisistasin talle vihaselt kõrva sisse : "" Närumiis võttis vanaema uue körtsiku ära ja pandis omale põue ! "" "
1386	NA	 Ema ehmatas , jättis triikimise katki ja läks mossi . 
1386	NA	 Ta jäi korraks mõttesse , silus siis peegli ees pead , tegi naerul näo ja astus järsku taganttoast välja . 
1386	NA	 Mina jäin ukse peale kõõluma . 
1386	NA	" Närumees ei löönudki meid kartma , nagu ma innukalt lootsin , vaid lõmpsis ema nähes vilunult : "" Oi-oi-oi ! "
1386	NA	 Noorik ka kodu ! 
1386	NA	" Nüid teema küll noorikule pai ära ! "" "
1387	NA	 Ta püüdis peoga üle ema pea tõmmata ja naeris laia suuga , nii et plekkhambad kuldhammaste tagant paistsid . 
1388	NA	" Minu imestuseks ja pahameeleks hakkas ema Närumehega lahkesti juttu ajama , itsitas kõigi tema naljade peale ning küsis tungivalt : "" Juks , kas sul ometi pala põle ? "" ja sundis : "" Võta kasuk sellast ära , me toome närud ikki sisse , ega me vällas külma käe siss kauplema ei akka ! "" "
1389	NA	" Mitu korda hõikas ta kööki : "" Ema , mes sa sääl koperdad ? "
1389	NA	" Tule seie ! "" , tõusis lõpuks püsti ja läks ise vanaemale järele . "
1390	NA	 Pärast ema äraminekut tekkis tuppa vaikus . 
1390	NA	 Nagist põrnitsesid meid pinevalt ja külmalt onu kalifeepükste tinakarva nööbid . 
1390	NA	 Tagatoas ajas triikraud sütevingu ning lae all hõljus sinine vine . 
1390	NA	 Taganesin sammhaaval tahatuppa . 
1390	NA	 Närumees mängitas piitsa käes ja nohises . 
1390	NA	 Tõmbasin pea õlgade vahele ega julgenud tema poole vaadatagi . 
1390	NA	" Lõpuks ei pidanud ma enam vastu ja kisendasin : "" Ema ! "
1390	NA	 Ema ! 
1390	NA	 Ema ! 
1390	NA	 Ema ! 
1390	NA	" Ema ! "" , kuid juba ilmusidki ema ja vanaema tuppa . "
1390	NA	 Ilma minu poole vaatamata ja minu hädakisast välja tegemata läksid nad Närumehe juurde . 
1390	NA	 Enne kui Närumees paha aimatagi jõudis , olid ta kasukahõlmad eest lahti tõmmatud . 
1390	NA	 Kasuka kaenlaaugust tolknes välja vanaema körtsik . 
1391	NA	 Närumehe nägu läikis , ta kiskus kasukahõlmad vaheliti ja kõpsutas jalga vastu maad , nagu poleks midagi olnudki . 
1391	NA	" Vanaema ninasõõrmed läksid puhevile ja nägu lapiliseks , ta hingas kähinal , kahmas ahjuluua kätte , astus ukse peale ette ja käratas : "" Malka ! "" "
1392	NA	" Närumees imestas : "" Tohhoo kurrat , mes nali sii siss om ! "" ja paistis , et ta läheb kohe vanaemale kallale . "
1393	NA	" Kargasin vanaema juurde , litsusin selja vastu ust ja tönnisin : "" Vanaema , võta körtsik ära ! "
1393	NA	" Vanaema , võta körtsik ära ! "" "
1394	NA	" Vanaema astus julgelt Närumehe nina alla , vaatas talle otse näkku ja käsutas : "" Pane tagasi ! "" "
1395	NA	 Närumees ainult mühatas . 
1395	NA	 Korraga oli tal aga ometi körtsik näpu vahel . 
1395	NA	 Ka seekord ei olnud aru saada , kunas ta käed liikusid . 
1395	NA	" Ta viskas körtsiku vilet ajades nagisse ja põlastas : "" Saa neist naestest sotti ! "
1395	NA	 Vot võtsin määrasin igavuse pärast riide sorti , ei saand käest ära pannagi , ku' te tahte juba vargass teta . 
1395	NA	" Ena mul asja ! "" "
1395	NA	" Seda seletust andes sai ta julgust juurde ja räuskas endiselt : "" No julgemini , julgemini , naesed ! "
1395	NA	 Tooge närud välla ! 
1395	NA	" Kaussa om , tarelkasi om ! "" "
1395	NA	" Ta sosistas saladuslikult : "" Võide kaussa võtta , a' võib villanormi kustutuse kah ärä teta . "
1395	NA	 Teile ma tulen vasta , mul viil üts viimane plankett om . 
1395	NA	" Antke punt närusi ja teeme ära ! "" "
1396	NA	" Vanaema kurtis : "" Ma mette änam ei taha , et sii inime mo silma all on , aga tal põle niipailu arusaamest kah , et ta ärä lähass ! "" "
1397	NA	 Emale tükkis naer peale , ta tegi nagu vaataks aknast välja , tõmbas kardinaserva näo ette ja ta selg vappus tagasihoitud naerust . 
1397	NA	 Enam ma Närumeest ei kartnud . 
1397	NA	 Ma koguni tegin tema ümber ühe ringi ja takseerisin teda igast kandist . 
1397	NA	 Panin tähele , et ta käed olid tublisti lühemad kui kasukakäised . 
1397	NA	 Tõmbasin oma käed ka käistesse , nii et sõrmeotsad vaevalt välja jäid , läksin müksasin ema ; näitasin talle Närumeest ja siis oma käistesse kistud käsi . 
1397	NA	 Ema ei saanud enam vastu panna , ta kukkus heledasti lõkerdama . 
1398	NA	 Närumees jäi poole sõna pealt vait ja kobis vihaselt uksest välja . 
1398	NA	 Vaatasin aknast , kuidas ta sassi läinud ohjad puntrast lahti harutas . 
1398	NA	 Lõpuks kargas ta püsti rekke , lõi mütsi silmile , sülitas ja sõitis minema . 
1399	NA	 Vanaema viha ei olnud ikka veel üle läinud . 
1399	NA	" Ta tegi : "" Ptüh ! "
1399	NA	 Ptüh ! 
1399	NA	 Sa roojane luum ! 
1399	NA	 Ta tuleb ja süüb viil vana-aasta õhta silmad pääst ära ! 
1399	NA	" Ja Teste naesed laalavad , "" - ta tegi järsku peenikese magusa hääle ja osatas - "" otsime ikki Juksile närusi ! "
1399	NA	" Juksile piab võid andma , siss saab Juksi käest villanormi tõendi ! "" "
1399	NA	" Ta käratas : "" Või koerale viil võid vaja ! "" "
1400	NA	" Ema naeris : "" Aga kas põlnd nallakas , kudas kasuk iist lahti karas ja körtsikusaba paistis ! "" "
1401	NA	" Vanaema päris uudishimulikult : "" No kudaviisi sii siss vällä tulli , et ta mo körtsiku põue aas ? "" "
1402	NA	" Ema uhkustas : "" Laps nägi ärä ! "" "
1403	NA	 Asusin ise asja juurde ja püüdsin teistele selgeks teha , kuidas kõik oli olnud . 
1403	NA	" Käskisin : "" Istke ometi maha , mudu ma ei saa teile alt üles rääki ! "" "
1403	NA	" Seisin keset tuba ja taastasin mõttes kõike , mida ma olin näinud : "" Nigu Närumiis üksi tuppa jäi , nii tulli talle irmus nägu päha ! "" "
1403	NA	 Siinkohal tuletasin meelde kõiki hirmsate nägude pilte , mida ma raamatutes näinud olin ja võrdlesin neid mõttes Närumehe näoga . 
1403	NA	" Sosistasin tungivalt : "" Iina keisre nägu ! "" ja jätkasin seletust : "" Ta vaadas püksa kah , aga neid ikki es julge võtta . "
1403	NA	" Siss toppis vanaema körtsiku põue ja isi aas ammad irevile . "" "
1403	NA	 Kasutasin ruttu juhust ja näitasin pikalt ning põhjalikult , kuidas Närumees hambad irevile ajas . 
1404	NA	" Korraga aga läksin üle keha kuumaks ja kaebasin : "" Ja kuue taskust võttis kiik raha ka ära ! "" "
1404	NA	 Seda öeldes tundsin , kuidas mu kael läks jämedamaks ja hakkas punetama nagu Närumehe kael . 
1404	NA	 Võib-olla olin ma juba Hiina keisri nägugi ! 
1404	NA	 Mõtlesin ahastusega nende hiilgavate nikkelrahade peale , mis talve jooksul varnast onu kuuetaskust minu varandusekarpi olid rännanud . 
1404	NA	 Nüüd oli siis teada , kes need ära võttis ! 
1405	NA	 Jätsin seletuse pooleli , ronisin põlvili laua äärde tooli peale ja jäin mõttesse . 
1405	NA	 Varsti olin ma juba täiesti kindel , et nägingi Närumeest onu kuuetaskust peoga raha võtmas . 
1405	NA	 Tema liigutusi jälgis uksehingede vahelt aga minu hukkamõistev pilk . 
1405	NA	 Kui ta raha võttis , vaatasin ehk kogemata kõrvale ! 
1405	NA	 Selle otsuse võtsingi vastu , vaatasin silmanurgast teiste poole ja hiilisin tahatuppa . 
1405	NA	 Mind tõmbas nagu magnetiga sinna oma raha üle vaatama . 
1406	NA	 Tirisin raske lauasahtli pooleldi lahti ja pistsin käe sinna sisse . 
1406	NA	 Laual seisid kõrged valged triigitud pesu virnad . 
1406	NA	 Need kumasid vastu ka vanaema sängi kohal olevast surnud tädi peeglist ; tekkis tunne , et terve tuba on täis valget pesu , kõhe ja kitsas . 
1406	NA	 Koukisin rohkem ringi vaatamata oma karbi sahtlist välja , varjasin seda igaks juhuks rinnaga ja võtsin peo raha täis . 
1406	NA	 Mängisin külmade , hallide ja natuke nagu rasvaste kopikatega , veeretasin neid mööda värskelt triigitud voodilinu ja aluspükse , ladusin neid pesuvirnade vahel kangideks ja tornideks . 
1406	NA	 Tegin nendest ümmarguste nikkelõielehtedega lilleõisi ning hingasin neile pahinal peale nagu lootes , et neile siis hing sisse tuleb . 
1407	NA	" Minu tegevust saatis eestoast kostev ühetooniline alandlik nurin : "" Orsta põle , värsked liha põle , mette kedagi asja põle "" "
1408	NA	 See voolas mul alati ühest kõrvast sisse ja teisest välja , saatis elu nagu ilma sõnadeta viis , tuulevuhin või kuusekohin . 
1408	NA	" Sõnad "" mette kedagi asja põle "" hakkasid mulle siiski kõrva ja tegid mind korraks tähelepanelikuks . "
1409	NA	" Leidsin , et seda nurinat oleks praegu päris hea summutada raamatu "" Suvorovi mõõk "" ettelugemisega , kuid ma ei raatsinud veel kuidagi rahasid käest ära panna . "
1409	NA	 Vaatasin toas ringi ja nägin , et vanaema kõige ilusam asi - papist laev - oli juba peidupaigast välja võetud ja koos kuuseehtekarbiga sängi peale valmis pandud . 
1409	NA	 Seda laeva ei saanud näha muidu , kui ainult pühade ajal. 
1410	NA	 Läksin sängi juurde ja jäin süvenenult vaatama laeva kumeraid taevasiniseid külgi , ninast kerkivat hõbetatud luigepead ja papist ära-unusta-mind-lilli ning maikellukesi , mis kobrutasid üle parraste . 
1410	NA	 Lillede keskel varjas ennast roosa alasti laps , keda ma armu heitmata raske vaskviiekopikalisega koksasin . 
1411	NA	 See laev oma laadungiga tuli otse vanast , ammu maailmakaardilt kadunud Peterburist . 
1411	NA	 Lillede alt paistsid kolletuseplekid , maikellukesed levitasid esimese ilmasõja aegset jodoformilehka . 
1411	NA	 See oli surnud vanaisa sumadanis üle sõjavälja toodud ja sõjaväli huvitas mind tema juures eriti . 
1411	NA	 Tema magusal ilul oli kardetav ja tume tagamaa . 
1412	NA	 Äkki panin tähele , et nurgas seisab väike , kuid tihe ja kohev kuusk , valge jalg all , aga oksad alles ilma ehete ning küünaldeta . 
1412	NA	 Tema külm lõhn täitis võimukalt tuba , see lämmatas triikimisevingugi . 
1412	NA	 Oksad võpatasid iseenesest , pisikesi kõvu jäätükke kukkus rabinal põrandale . 
1412	NA	 Kuuse alt voolas mustjaid veeniresid . 
1412	NA	 Okaste küljes läikisid veepisarad , ta sulas hämarusega peaegu ühte . 
1413	NA	 Kui ma olin kõik ära vaadanud , mis tema juures praegu vaadata oli ja talle selja keerasin , tundus äkki , et ta paneb mulle käe õlale ja küsib , kust ma oma raha sain . 
1413	NA	 Õnneks hakati eestoas kolistama , käidi uksest ja võeti leibu ahjust välja . 
1413	NA	 Kuuske silmas pidades lasin sängi ette põlvili ja toppisin kõik peos olevad kopikad laiast põrandapraost sisse . 
1413	NA	 Tundsin sukapõlvede all pestud põranda niiskust ja kuklas kuusepuu külma hingeõhku . 
1413	NA	 Rahad kukkusid mütsatades alla pimedusse ja ilma ma nendest olingi . 
1413	NA	 Ma polnud kunagi onu kuuetasku kallal käinud . 
1414	NA	 Võisin rahulikult püsti tõusta ja ettetuppa tagasi minna . 
1414	NA	 Seal seisid leivad reas puhta käterätikuga kaetud pingil . 
1414	NA	 Ema pritsis neid veega ja pidi neile juba valge rätiku ning vana palitu peale laotama , et kooruke pehmeks tõmbuks , kuid vanaema tahtis sooja leiba . 
1414	NA	 Ta lõikas väiksema pätsi otsast paksu tüki , riputas sellele soola peale ja tõstis suu juurde . 
1415	NA	" Korraga hakkas ta seda aga igast küljest nuusutama , uuris seda isegi valguse käes ja käratas : "" Lehmasitt ! "" "
1416	NA	 Ta võttis kahe käega laua otsast kinni ja tema suur hall pea tudises sooja leivapätsi kohal . 
1416	NA	 Tuba täitis hauavaikus . 
1417	NA	 Ema seisis kohkunult , veekauss käes , ja ta suu hakkas juba nutuselt kõveraks kiskuma . 
1417	NA	 Silmitsesin kartlikult laual olevat leivapätsi . 
1417	NA	 See oli lai ning madal , paksu kõrbenud kooriku ja roheka nätske sisuga , millest tõusis magusat ning lääget idanema läinud vilja lõhna . 
1418	NA	 Toas läks ikka pimedamaks . 
1418	NA	 Ahju uks oli lahti unustatud , ahi naksus jahtudes ja ahju suust paistsid kapsapott ning lihapann . 
1418	NA	 Liha võis juba küpski olla , aga keegi peale minu ei hoolinud sellest . 
1418	NA	" Selle asemel et vaadata , kas söök valmis on , seisis vanaema laua ääres , selg kookus ja kaebas tasakesi , kuid tungivalt , otsekui meieisapalvet lugedes : "" Issa ristike , kas ma väha olen teind ! "
1418	NA	 Üksipäeni aeti va surnd vasikid matma , maa olli nõnda kõva ja külmetand , labid es läha sissegi , aga ma es jäta neid raipid mette maa pääle koerdele ringi vidada . 
1418	NA	 Ma muku aasin neid normipäivi taga , ikki mõtsin , et siss saab sügisi nisu ja rükist . 
1418	NA	 Ma rumal luum nigu es näe , et sii põlnd änam kellegi vili , mes vällal vihma käes mädanes . 
1418	NA	 No mes leiba sa änam saad sest idanend terast ! 
1418	NA	" Taevane Jumal , ütle isi , kas sii on siss õige asi , et eluaeg muku joose ja tii tüüd ja enne surma süü leva asemel lehmasitta ? ! "" "
1419	NA	 Akna taga seisid valvel hallid õunapuud , ida poolt lähenes aeglaselt ja vääramatult uus aasta . 
1419	NA	 Vanaema ümber lehvis võõrastav vanaaja vaim , see ei võinud kuhugi kaduda , kuni vanaema elas . 
1419	NA	 Tema kõnesse hiilisid lambapruunid , paakunud vere karva sajatused ja neid kuuldes tekkis tunne , et sängiserval istuvad surnud teoorjad , noogutavad päid ning kõpsutavad jutu taktis jalgu . 
1420	NA	 Silmakirjaks rääkis vanaema küll Jumalaga , kuid uskus ise Kuradit . 
1421	NA	 Vanaema oli Kuradit isegi päris lähedalt näinud . 
1421	NA	 1905. aastal , leerist tulles , kui Oiu jääkeldri taga mässajaid maha lasti . 
1421	NA	 Hobune tundis vere haisu , ei läinud enam edasi , tee mis tahad . 
1421	NA	 Vanaema nägi , kuidas jääkeldri juurde ilmus must mees , kõndis irvitades edasi-tagasi ja kadus järsku ära . 
1421	NA	 Segastel aegadel ilmus Kurat alati välja ja vaatas irvitades pealt , mis toimub . 
1421	NA	 Kindlasti oli tema käsi ka nüüd nende leibade juures mängus ! 
1422	NA	 Ehk pandi kusagil juba küünlaid põlema , krabistati paberikottidega , seati kompvekke ja mandariine vaagnatele , haned võeti praeahjudest välja , vaadati järele , kas vorstid on küpsed - mina seda ei tea , seda jutustagu teised . 
1422	NA	 Meil ei võetud tuldki üles , kuusk seisis ehtimata , pesuvirnad valendasid tagatoas ja põranda all kõlises varastatud raha , mida vanakurat kindlasti juba üle luges . 
1422	NA	" Elu lumeväli ulatus kaugele silmapiiri taha , musti sügavikke varjas sire jää ja mitte ilmaasjata ei korranud J. P. Sartre : "" Jääl liugle , surelik , kuid ära seisma jää "" "
1423	NA	 Olin lauakõrgune , vait ja mossis . 
1423	NA	" Mõtlesin enese kohta lugupidavalt : "" Kas mõni teine laps oless nii kaua tühja kõhuga tasa ! "" "
1423	NA	 Jälgisin teiste muret nagu väike külm kaamera , uuemat marki salateenistuseriist . 
1424	NA	 Ma ei pannudki tähele , millal uks käis . 
1424	NA	" Korraga valgustas pimedat tuba isa "" Tere õhtast ! "" nagu välgulöök . "
1425	NA	 Läbi hämariku läikisid tema suured mootorrattasõidu-prillid , pikk palitu tegi teda suuremaks ja laiemaks , kui mul meeles oli . 
1425	NA	 Ta seisis kohmetult ukse juures , kohver käe otsas , seljakott seljas , ega võinud aimatagi , kuidas teda oodatud oli . 
1426	NA	 Tema selja taga pimedas vana-aastaõhtus laius tarretanud Liivimaa : meiereid ja õunapuuaiad , heinakuhjad ja puusüllad , mesipuud , lõhmused , punkrid , pisuhännad ja kodukäijad . 
1426	NA	 See oli vana ja vihane maa , kes sellele kord kätte jäi , tollest ta ka kinni hoidis . 
1427	NA	 Võib-olla et ainult masinate ning bensiini abil võis mulla ja puu võimu alt vabaks saada . 
1427	NA	 Masinate ja bensiini täievoliline esindaja oli aga isa . 
1427	NA	 Aimasin kahjurõõmuga , kuidas vanad pruunide peadega seatapupussid , villakraasid ja puulännikud muutusid isa kodusolekul alandlikeks ja silmatorkamatuteks . 
1427	NA	 Metsade ja pimeduse nõiajõud jäi nõrgaks isa toodud plekk-kanistri , taskulambikesta ja nikeldatud ukselingi nõiajõu kõrval . 
1428	NA	 Vanaema pühkis silmad kuivaks ja võttis tule üles , ema jooksis tahatuppa pead kammima , Tommi kargas kiunudes ühe najalt teise najale , kontrollis , kas on ikka juba aru saadud , et isa kodus on . 
1429	NA	 Siinsamas ukse all , palitut seljast võtmata , tegi isa seljakoti läbematult lahti ja tõstis selle seest välja musta raske raadioaku . 
1429	NA	" Ta viis selle nagu looma süles tahatuppa ja hõikas sealt : "" Ma panen kõigepäält raadiu käima . "
1429	NA	" Mudu te ei täägi , kunas rahakurss kukub ! "" "
1430	NA	" Vanaema mühatas mornilt ja umbusklikult : "" Akkab's jälle kukkma va' ? "" ja kinnitas kiuslikult : "" Las aga kukub ! "
1430	NA	" Miul raha põle , mia raha kardan ! "" "
1431	NA	" Isa õiendas raadiojuhtmetega ja seletas meile rõõmsa imestusega : "" Mõtsin , et ostan omale uuess aastass uued kaliveepüksid . "
1431	NA	 Poes ollid täna ommuku ühed ästi ilusad rohelised nigu miilitse kaliveed , isigi nahklapid ollid tagumendi pääl . 
1431	NA	 A' kui jalga katsma akasin , siss ei sündind . 
1431	NA	 Sääremarjad es läha säärde sisse . 
1431	NA	 Niid põlndki nigu inimese püksid ! 
1431	NA	 Ollid jüsku kitse jaoss tehtud ! 
1431	NA	" Kas põle kahju ! "" "
1432	NA	 Ta oli raadio kohal küürus , palituhõlmad ripakile , laes ning seintel liikus tema vari . 
1433	NA	 Pidasin valvsalt ning kadedalt silmas ema käiguradu ja ajasin ennast kohevile , et talle isa lähedale ruumi ei jääks . 
1433	NA	" Ema aga keerutas sellest hoolimata visalt ümber isa ja jõudis talle isegi juba kaevata : "" Levajahu ei sünni ültse süia ja sii uus ruudulene leit läks pääle pesu karvasess ! "" "
1434	NA	 Ta tõstis pesu kappi ja tegi kuusele laual ruumi . 
1434	NA	 Ehteid oli liiga vähe , need nagu uppusid puu sügavasse mustjasse haljusse . 
1434	NA	 Emal ei läinud kuidagi korda vanade tuhmunud klaasmunade ja peenikeste krõbisevate helmekeedega kuuse metsikut ning salapärast loomust maha suruda . 
1434	NA	 Isegi traatvarte otsas rippuvaid kullatud savikirsse meenutavad küünlajalad koos viltuvajunud valgete küünaldega ei aidanud . 
1434	NA	 Need tegid kuuse süngemaks , kui ta muidu oleks olnudki . 
1435	NA	 Keerasin kuusele pettunult selja ja kuulasin isa , kes tuli Türilt , Kaansoolt , Pilistverest , Päinurmest või Kolga-Jaanist . 
1435	NA	 Seal kusagil nähti hullu koera , kes , suu vahul ja saba jalge vahel , pures metsapuid , nii et pilpad taga . 
1435	NA	 Kusagil kaapis hunt otse meierei tagant kartulikuhjast viis püssi ja pool siga välja . 
1435	NA	 Kusagil oli sügistööde voliniku seljakotti sokutatud põrgumasin koos lõhkemoonaga . 
1435	NA	 Seljakott plahvatas õues trepi peal ja tappis ära kaks kana . 
1436	NA	 Otse nende sündmuste keerises liikus isa , nägi neid pealt ja jutustas meile ümber . 
1436	NA	 Nende üle mõtiskles ta ka oma tööd tehes , meiereides torusid keevitades . 
1436	NA	 Metall sulas nagu või , sinised sädemed pritsisid laiali ja põletasid riietesse auke , isa silmad plekkraamidega kaitseprillide taga jälgisid pingsalt gaasi peenikest leeki . 
1436	NA	 Õhtuti nosis ta kuiva leiba ja rehkendas päevarahasid kokku . 
1436	NA	 Raha ja lumi lahutasid teda kodust . 
1437	NA	 Nüüd oli ta ometi siin ega osanud oma heameelt näidata muidu , kui masina abiga . 
1437	NA	 Masina hääl oli võimsam ning tähtsam kui tema oma hääl ja seda lasi ta kõlada , silmanurgast hoolega jälgides , mis näo me teeme ja kas me ka rõõmustame . 
1437	NA	" Uut elujõudu saanud raadio kõneles meile karmil kohtumõistjatoonil : "" Esimesel jaanuaril algab vabariigi kolhoosides ja sovhoosides loomade loendus . "
1437	NA	 Loenduse läbiviimiseks on rajoonide ja linnade täitevkomiteed eraldanud üle nelja tuhande neljasaja parima aktivisti . 
1437	NA	 Võib aga esineda juhtumeid , kus kolhoosides juhtivatele kohtadele pugenud või silmakirjalikult kolhoosi liikmeks astunud vaenulikud elemendid teadlikult varjavad loomi või esitavad ebaõigeid andmeid . 
1437	NA	" Nii nagu näiteks Pärnu rajooni "" Võidu "" kolhoosi liige Jaan Ani . "
1437	NA	 Ta ei ole siiani kolhoosile üle andnud heinaniidumasinat , vedruäket , sahka ja täielikku komplekti hoburakmeid . 
1437	NA	 Oskar Roosimägi aga varjas enda juures saani , millest oli teadlik kolhoosi juhatus . 
1437	NA	 Kui see saan oli kolhoosile üle antud , murdis Roosimägi vana kodanliku aja harjumuse kohaselt sisse kolhoosiküüni , kuhu saan oli paigutatud , ja viis saani uuesti ära . 
1438	NA	" Sellepärast , seltsimehed , tuleb organiseerida loomade loenduse läbiviimisel niisugune kontroll , mis aitaks loenduse käigus avastada ja kõrvaldada kõik puudused ja väärnähtused "" "
1439	NA	 Vanaema kuulas , pea viltu , kulmud kortsus . 
1439	NA	 Lõpuks nuuskas ta nina ja hakkas sööki laua peale panema . 
1439	NA	 Hallid inimkogud viskasid lakke varje , rasvastest kapsastest tõusis tulist auru . 
1439	NA	 Vanaema ja ema istusid laua äärde , nende silmateradest hiilgas vastu lambi punakas tuli ja muutis nad ennemuistsete huntide sarnasteks , kes on salamahti peretuppa võõrsile tulnud . 
1440	NA	 Isa kraapsas tikust tuld ja pani küünlaid põlema , ema hõikas teda mitu korda sööma , kuid ta kohmitses ja kohmitses oma pampude kallal . 
1440	NA	 Läksin vaatama , mis isa tagatoas teeb . 
1440	NA	 Küünlad kuuseokstel põlesid sirgete leekidega ja valgustasid süngelt läikivas tsellofaankotis olevaid värvilisi hernekomme , mis olid vahepeal kuuse alla siginenud . 
1441	NA	 Toolil keset tuba seisid rasked mustad kruustangid . 
1441	NA	 Isa kõndis ümber tooli ja vaatas neid arvustavalt kord lähemalt , kord kaugemalt . 
1441	NA	 Vahetevahel kummardus ta tooli kohale ja silitas peoga kruustange . 
1441	NA	 Näis , nagu suruksid kruustangid mõnuledes oma laia musta pealage vastu isa sooja peopesa . 
1441	NA	 Tema halli kuueselja ümber tiirlesid lõdisemapanevalt külmad ja pikad teekonnad , lehvis karm ajahingus , mühisesid kättemaksuhimuliselt metsad ja viirastus Puusepa Jakobi pea , mille Võrtsjärve laine kaldale tõi ja mis ainult hambakroonide järgi ära tunti . 
1442	NA	 Sellest hoolimata kõrisesid isa kuuetaskus tikutoosid hoolikalt välja valitud , väärtuslike sordiõunaseemnetega , ta liikus toas toolide vahel uurivalt ja ettevaatlikult , otsekui peaks ta toole marjapõõsasteks , sänge ja laudu õunapuudeks . 
1442	NA	 Kruustangegi patsutas ta nii , nagu loodaks ta neid kevadel toa taha maha istutada . 
1443	NA	 Minu pea kohal seisis kindla ja kaitsva katusena lapsepõlv , see varjas mind kättejõudnud keerulise aastakümne eest , mis ümberringi undas ja mürises , õhus tolmu keerutas ja lahtisi lehti igasse ilmakaarde pillutas . 
1443	NA	 Isa aga ei varjanud miski , ta seisis selles möllus täiesti kaitsetuna , kogu tähelepanu koondatud masinatele ja õunapuudele . 
1443	NA	 Ta õieti ei märganudki , mis ümberringi toimus . 
1444	NA	 Lämbel 1981. aasta maipäeval väikelinnaaias , kuhu lahtistest akendest imbus igavest pühapäevapannkoogilõhna , ravitses isa noort põdurat õunapuud ja oli oma tegevusest täielikult haaratud . 
1444	NA	 Näis , et ta ei ole 50-nda aasta vana-aastaõhtust saadik kordagi pead tõstnud ega ringi vaadanud . 
1445	NA	 Ootamatult tõusis vali tuul , linna kohale kerkis mustjas alasikujuline pilv , puud ägasid , aknad klirisesid , värava kõrval kasvavate vanade elupuude ladvad paindusid silmapilguks maani , nagu oleks nende vahelt nähtavale ilmumas Suure Kohtupäeva peaingel ise . 
1445	NA	 Värskelt tehtud peenardelt tõusis hall mullasammas ja venis vaikselt ning pahaendeliselt tohutu kõrgeks . 
1445	NA	 Samaba seest veeres välja tumepunane tulekera , hiilis üle kartulivagude ja kadus kuuri taga silmist . 
1445	NA	 Keravälgu teed märkisid kõrbenud rohuladvad . 
1445	NA	 Ainult isa ei näinud midagi . 
1445	NA	 Selg kühmus , kuuekrae üles tõstetud , jätkas ta õunapuude ülevaatust . 
1445	NA	 Murduvate okste ja tolmusammaste keskel mõjus tema muretu aiatöö nagu lubadus või lohutus , rahu ja päikesepaiste pant . 
1446	NA	 Sedasama lohutust kiirgas isa selg ka 50-nda aasta viimasel õhtul , mil ta kohvrist minu kingituse välja võttis ja mulle kätte andis . 
1446	NA	 Surusin häbelikult uusi punaseid dressipükse vastu rinda , vahtisin isaga tõtt ja mõistatasin , mida ta minult ootab . 
1446	NA	 Mida selgemaks see mulle sai , seda punasemaks läksin näost . 
1446	NA	 Vaatasin abiotsivalt ahju taha nurka , kus ema mulle õhtuti kniksu tegemist õpetas . 
1446	NA	" Nüüd aga põrutasin ikkagi kniksu tegemise asemel jalgadega vastu maad ning ägasin : "" Sügisemaru . "" "
1447	NA	" Alustasin lootusrikkalt : "" Kuulete , kuidas nüid märatseb maru ja murrab "" "
1448	NA	 Mäletasin , et edasi tuli juttu lindudest , kadakatest , karjamaast ja hundi ulgumisest . 
1448	NA	 Mind aga ei huvitanud linnud ja karjamaa praegu karvavõrdki . 
1448	NA	 Kõigist ahjutaguse nurga karmidest õppetundidest mööda vaadates tõmbasin mõttes kogu pika salmi rasvaselt maha ja jõudsin jalamaid välja lõpurea juurde , mis mulle tundus sõjakas ning uhke . 
1448	NA	" Tõmbasin kopsud õhku täis ja hüüdsin : "" Kolistab kändusid mööda ja vilistab ladvus ; raudsete kätega kuningas - sügisemaru ! "" "
1449	NA	 Olin oma tsensoritöö teinud , jäin vait ja vaatasin kiitust oodates isale pinevalt näkku . 
1450	NA	" Isa lausus mulle moka otsast : "" Peris ilus olli ! "" , ei vaadanud enam minu poolegi , vaid jätkas valjusti mõtet , mis talle vahepeal pähe oli tulnud : "" Ei tää , kas surnud ja masinad on kuidagi omavahel ühenduses va' ? "
1450	NA	 Sõja-aeg ollid metsad surnusi täis , aga nüid on masinid . 
1450	NA	 Isigi ää rehepeksumasin olli võsas lume all ! 
1450	NA	" Rahuaeg on masin ehk surnu asetäitja ? "" "
1451	NA	 Keegi ei vastanud , Tommi urises , küünlaleegid läksid punaseks ja hakkasid hüppama . 
1451	NA	 Vöörusest kostis nagu maa alt raskeid samme ja taldade kraapimist . 
1451	NA	 Vanaema pööras ennast pinevalt kogu kehaga ukse poole . 
1451	NA	 Sealt astus valges külmapilves sisse onu ja surus midagi läbi hammaste teretuseks . 
1451	NA	 Tema pilk jäi kohe näljaselt kapsakaussi ja lihapanni kinni . 
1451	NA	 Ühtesoodu söögilauda vahtides kiskus ta vildid jalast , vahetas kapiukse taga riideid , viskas seljast võetud kuue ja püksid vöörusenurka puntrasse ja alles seejärel märkas ta toasolijaid . 
1451	NA	 Ta teretas isa eraldi kättpidi , muigas saladuslikult , võttis kasukataskust viinapudeli ja mulksutas seda õrnalt vastu valgust . 
1451	NA	 Ta ei imestanud isegi sooja toa üle ega küsinud , kust me vahepeal puid saime . 
1451	NA	 Ka seatapmine , lehma tervis ja heintetagavara jätsid teda praegu osavõtmatuks , kuigi vanaema pühkis juba otsustavalt suud , kohendas rätikut ja valmistas igati ette pikka südantlõhestavat aruannet . 
1451	NA	 Seda kinnitas ka tema tähendusrikas ja hukkamõistev näoilme . 
1451	NA	 Ta suu juba liikus , ometi ei ütelnud ta midagi , ulatas onule nagu libahundile noa otsast leivatüki ja jäi tardunud näoga ootama , mis onu ütleb . 
1452	NA	 Onu võttis leiva himukalt vastu , isegi ei nuusutanud . 
1452	NA	 Tema kõhnaks jäänud näost ei võidud midagi välja lugeda . 
1452	NA	" Ta näris ja neelas , maigutas suud ja otsustas : "" Jüsku vähä magus maik on juures , aga mudu põle äda kedagi . "
1452	NA	" Sünnib süia küll ! "" "
1453	NA	 Onu ahmis puristades kuumi kapsaid ning hammustas isukalt nätsket rohelist leiba kõrvale . 
1453	NA	 Vanaema pühkis silmi ja tema vari laes võbises . 
1454	NA	 Passitasime emaga ahju taga mulle uusi dressipükse jalga . 
1454	NA	 Venitasin nende kummi kaenla alla üles ja imetlesin nende laiu lontis sääri . 
1454	NA	 Isa arvas rahulolevalt . 
1454	NA	" "" Nigu Veldmanni poja püksid ! "
1454	NA	" Ja Veldmann on iga valitsuse aeg suur miis olnd - küll tema tääb , mes ilus on ! "" "
1455	NA	 Onu istus üksipäini laua ääres ja sõi kaua ning mõnuga . 
1455	NA	" Viina pitsidesse kallates märkas ta nagu esimest korda tagatoas laual kustuvate küünaldega kuuske ja küsis häbelikult : "" Küindlid rohkem põlegi va' ? "
1455	NA	" Võiss ju mõne viil põlema panna . "" "
1456	NA	 Jälle tõusid liikumatud leegid ülespoole , tuba täitis tule ja vaigu lõhn . 
1456	NA	 Onu silmad lõid särama . 
1456	NA	 Ta võttis midagi pingi alt oma tühjast kotist ja kutsus korraga mind . 
1457	NA	 Läksin uute pükste säärtesse komistades üle varjudega täidetud toa ja jäin onu ette seisma . 
1457	NA	 Onu juuksed kahel pool paljast läikivat pealage hoidusid tutti , tema kukla taha seinale langes suur öökullivari . 
1457	NA	 Vaatasin kõhedusega tema nagis rippuvat kuube , mille taskust N ä r u m e e s täna raha võttis . 
1457	NA	 Onule silma ma ei vaadanud , vaatasin igale poole mujale . 
1458	NA	" Onu julgustas mind : "" No pane aga pane peod alla ! "" "
1459	NA	 Kui ma siis käed kartlikult välja sirutasin , ilmus mu kamalusse tutt sammalt koos nahksete niiskete sinilillelehtedega . 
1460	NA	 Talvepimeduses sähvatas igavene päike , lootusesäde , mille onu Kõpu metsade põhjast paksu lume alt minu jaoks välja kaapis . 
1461	NA	 LOOMALOENDAJAD TULID KOHE PEALE PÜHI , hommikul , kui isa ja onu olid just ära läinud ja mina üksinda toas . 
1461	NA	 Istusin laua taga ja sõin leiba suhkrupeedisiirupiga . 
1461	NA	 Siirup paistis olevat põhjatu ning süsimust , see voolas laisalt ja rasvaselt pudelist alustassile . 
1461	NA	 Limpsasin pudelisuu ümbert magusaid niresid ja vaatasin huviga oma ähmast läikivat näopilti alustassis paksu vedeliku pinnal . 
1462	NA	 Tagatoas laual seisis kuusk oma klaasmunade ja kuldkarraga . 
1462	NA	 See näis morn ja mahajäetud . 
1462	NA	 Ülestegemata sängid piirasid ta sisse otsekui vaenlase väed . 
1462	NA	 Parajasti tõusis päike ja tõmbas läbi jäälillede toaseintele veidraid veripunaseid jooni . 
1462	NA	 Tuba oli külm . 
1462	NA	 Kiskusin ennast kössi ja lakkusin siirupisi käsi . 
1462	NA	 Uks prahvatas lahti ja tuppa vajusid võõrad naised . 
1462	NA	 Mul libises siirupipudel käte vahelt välja ning läks ümber . 
1462	NA	" Must nire valgus aeglaselt lauda mööda laiali , kleepis ajalehe "" Rahva Hääl "" kokku ajalehega "" Tee Kommunismile "" , ujutas üle vanaema prillid ja kudumisel oleva ilma pöiata halli suka . "
1463	NA	 Litsusin ennast süüdlaselt vastu seina ja põrnitsesin mossitades tulijaid . 
1463	NA	 Need jäid ukse lähedale seisma ja vahtisid toas ringi . 
1463	NA	 Kõhnem oli mulle täiesti võõras , paksemat ma tundsin . 
1463	NA	 See oli Laine . 
1463	NA	 Ta prisked , õhukeste siidisukkadega kaetud sääred punetasid külma pärast , ehkki neid poolenisti varjasid nahkribadega ilustatud valged vildid . 
1463	NA	 Palituhõlmu hoidsid rinna peal koos haaknõelad . 
1463	NA	 Rätik oli pähe seotud nii , et otsa ees kõrguv juukserull välja paistaks . 
1463	NA	 See oli alguses härmatanud , kuid toasoojas muutus härmatis veenireks , mis mööda meelekohti ja ninajuurt alla jooksid . 
1464	NA	 Naiste selja taga kääksus arglikult uks ja tuppa ilmus veel kolmaski inimene - Kott-Eevald . 
1464	NA	 Eevald silmitses osavõtmatult põrandat , pikk paljas kael lillakaspunane , kõrvikupaelad kahel pool lohkus põski värisemas , sätendav tilk nina otsas . 
1465	NA	 Eevaldi tulekust sain ma julgust , nihkusin laua tagant nurgast tasapisi Eevaldi kõrvale ja jäin kannatamatult ootama , millal ta minu joonistusi näha küsib . 
1465	NA	 Laine istus onu sängi äärele , sirutas jalad ette välja ja hakkas rahulolevalt oma siidisukki ja vilte vaatama . 
1465	NA	" Isu täis vaadanud , käratas ta mulle : "" Kus teesed on ? "" "
1466	NA	" Seletasin abivalmilt : "" Vanaema on laadas , ei tää , mes ta sääl tiib , aga ema läks laada pääle , aab vist einu alla ! "" "
1467	NA	" Laine välgutas silmavalgeid ja kilkas võidurõõmsalt : "" Kassa kuulsid , Loreida , mes laps ütel ! "
1467	NA	 Juba varjavad luume ! 
1467	NA	" Hilda on iistvidaja ja vana ema muku tantsib tema pilli järgi ! "" "
1468	NA	 Laine sõnade põhjal tekkis mul kindel arvamine , et vanaema parajasti laudas tantsib ja et seda millegipärast varjatakse minu eest . 
1468	NA	 Ma peaaegu nägin oma silmaga , kuidas vanaema kergitab körtsikusaba , sukapaelad tema paljaste sinakaspunaste põlvede all lehvivad ja ta lööb jalga vastu maad nii , et lehmasõimed põruvad . 
1468	NA	 Ema aga on roninud koguni jalgupidi sõime ja mängib minu väikest roostetanud suupilli , mille vastu Saksa sõdur kuus kanamuna sai . 
1468	NA	 Teisi pille ma ei tundnud . 
1469	NA	 Oleksin kangesti näha tahtnud , mis laudas tehakse , kuid minu arust ei kõlvanud külainimesi üksi tuppa jätta . 
1469	NA	 Loreida muigutas suud ja vaatas süngelt , kuidas siirup laua pealt maha tilgub . 
1469	NA	 Ta ei olnud veel ühtki sõna lausunud . 
1470	NA	" Eevald kehitas ennast ja karjatas järsku asja ees , teist taga : "" Naesed ! "" "
1471	NA	 Loreida mõõtis teda imekspaneva pilguga , võttis muhvi seest paberossid ja puhus läbi nina sinist suitsu . 
1471	NA	" Laine tegi minuga uuesti juttu ning päris uudishimulikult : "" Kas teil on ka pailu liha ? "" "
1472	NA	" Mõtlesin põhjalikult järele ja arvasin : "" Liha suurt põle , aga võid on küll ästi pailu ! "
1472	NA	" Isa saab nüid palka või näol ! "" "
1473	NA	 Viimase lause üle olin väga uhke . 
1473	NA	 Mul oli korda läinud seda salaja pealt kuulata , sõna-sõnalt meeles pidada ja nüüd kõva häälega , ilma midagi segi ajamata korrata . 
1473	NA	" Laine aga ei pannud seda sugugi imeks , vaid usutles edasi : "" A' kas siga põle ära tapetud ? "" "
1474	NA	" Pomisesin pahuralt : "" Põle . "" "
1475	NA	" Laine pinnis : "" No kas on ka ästi suur ? "" "
1476	NA	 Pidin mõtlema sea peale , kuidas ta vastu laudaseina selga sügab , haiseb ja ootab , kas ei saaks mõnd kana kätte . 
1476	NA	" Siga tundus mulle verejanuline , lai ning kõrge ja ma ilmutasin : "" Nii suur kui säng ! "" "
1477	NA	" Loreida tüdines ära , litsus koni tikutoosi ja sundis Lainet teravalt : "" Lapse andmeid tuleb kontrollida . "
1477	NA	 Laine , otsige ometi inimene üles ja kutsuge siia . 
1477	NA	" Meie aeg jookseb ! "" "
1478	NA	 Laine läks mühinal välja , Eevald tõmbas ennast kössi , hakkas kahele poole kõikuma ja ümisema . 
1478	NA	" Talle võis varsti peale tulla "" lõvi-tegemise "" tuur . "
1478	NA	" Sikutasin teda käisest ja sosistasin : "" Kassa minu nime tahad näha ? "
1478	NA	" Ma isi kirjutasin oma nime ! "" "
1479	NA	" Eevald jättis ümina katki , vajus mõttesse ja küsis siis kõmiseva hauahäälega : "" Mes mõttid sa oma nime all avaldad ? "" "
1480	NA	 Itsitasin löödult ja püüdsin oma kimbatust varjata sellega , et kargasin Eevaldile kallale ja tegin , nagu oleks mulle järsku tulnud peale suur müramisetuhin . 
1480	NA	" Eevald ei võtnud vedu , raputas ainult pead ja venitas unistavalt : "" Kui mõistass iina keeli oma nime kirjuta , siss "" "
1481	NA	 Ma ei saanudki teada , mis siis oleks , sest tuppa astus vanaema , virtsased kalossid jalas , heinakõrred rätiku küljes . 
1481	NA	 Laine trügis vanaemast sõnalausumata mööda , laua äärde , kus Loreida juba istus , portfell lahti ja paberid ees . 
1481	NA	" Eevald võttis vanaema käest kinni ja kaebas : "" Mind on nüid kutsariss tehtud . "
1481	NA	" Obene lähab ikki töll-töll-töll , perse ärmas , ja kassa tääd , ku külm miul on , kulla inime ! "" "
1482	NA	 Vanaema astus kohmetult laua äärde ja jäi sinna äraootavalt seisma . 
1482	NA	 Onu säng , söögilaud ja hiina kask olid sattunud otsekui kantseleisse . 
1482	NA	 Laine esitas küsimusi , vanaema vastas ja Loreida täitis pabereid . 
1482	NA	 Eevald toetas selga vastu külma ahju ning nohises . 
1482	NA	 Loreida suunurgas hõõgus suits , ta mõõtis vanaema umbuskliku pilguga . 
1483	NA	 Alguses läks kõik hästi . 
1483	NA	 Laine küsimuste ning vanaema kostmiste põhjal pani Loreida kirja vanaema sünniaasta , isanime ja sünnikoha . 
1483	NA	" Nende küsimustega paistis vanaema olevat harjunud ja vastas aupaklikult : "" Tuhande kahessasaja kahessakümne seitsmendamal aastal "" , "" Jaani tüdar "" ja "" Võisiku vallas "" . "
1484	NA	" Korraga nõudis Laine : "" Sugu ? "" "
1485	NA	" Vanaema pilgutas silmi , vahetas jalga ja tegi pahakspanevalt : "" Mes ? "" "
1486	NA	" Laine käratas : "" S u g u ! "" "
1486	NA	 Vanaema silmad käisid alandlikult Laine pealt Loreida peale ja jälle tagasi Laine peale . 
1486	NA	 Ta jäi nagu lühemaks . 
1486	NA	" Laine lõi käed puusa , jäi , jalad harkis , vanaema ette seisma ja haugutas : "" Küll on sii ometi üks tume inime ! "" "
1487	NA	" Vanaema kõõksatas , ajas pea püsti ; lõi rusikaga vastu lauda , nii et siirup tähtsate paberite peale pritsis , ja kärgatas : "" Lõuad ! "" "
1488	NA	" Loreida hädaldas arusaamatuses : "" Laine , mis juhtus ? "
1488	NA	" Mis toimub ? "" "
1489	NA	 Vanaema pani käed vaheliti rinnale , oli näost punane ja lõõtsutas . 
1489	NA	" Ta põlastas : "" Kas te änam isi ei näe , kissi naene ja kissi miis on ! "
1489	NA	" Näh , pailuke sel Lainelgi seda kooliaridust on , aga juba pää viltu nigu juudi papakoil , kis rumalid sõnu üiab , aga isi ei tää kedagi , mesasja ta üiab ! "" "
1490	NA	" Vanaema tõmbas hinge , vaatas oma kalossininasid ja lausus lõpuks vabandavalt Loreidale : "" No kirjuta siss üles , et lehm on , siga on , oenas kahe lammaga on ja viis õõnapuud kah . "" "
1491	NA	" Loreida küsis kõhklevalt : "" Kas kontrollida või kirjutada usalduse alusel ? "" "
1492	NA	" Laine arvas suureliselt : "" Võiss usalduse alusel . "
1492	NA	 Ma'i usu , et nad mitut siga piavad . 
1492	NA	" Mes nad neile süia annavad , isigi puuldid nällas ! "" "
1493	NA	 Päike paistis aknast sisse ja pani haaknõelad Laine rinna ees särama . 
1493	NA	 Oli kuulda , kuidas ema väljast tuli ja läbi vööruse kööki sooja hiilis . 
1493	NA	 Eevald magas püstijalu ahju najal ning norskas ühetooniliselt . 
1493	NA	 Ahjuesine plekiriba tema jalgade all kiiskas külmalt . 
1493	NA	 Tundus , et Loreida kirjutab üles mitte ainult loomad ja õunapuud , vaid ka ema hirmunud jalaasted vööruses , kõhna suhkrukoti kapis surikleidi saba all , saksa täägi tühjas mesipuus ja isa või näol saadud kuupalga . 
1494	NA	 Sealjuures pooldasin ma Loreidat ja andsin talle isegi suuremeelselt õiguse kõik üles kirjutada . 
1494	NA	 Vanaema vastu tundsin aga pentsikut haledusega segatud vimma . 
1494	NA	" Tema pea kohale õhku kirjutasin mõttes jämedate rasvaste trükitähtedega : "" Nüüd vanamoodi enam edasi ei saa ! "" "
1494	NA	 Neid sõnu pani raadio mulle alalõpmata südamele , manitses ja vannutas . 
1494	NA	 Vanaema aga lasi kõik kõrvust mööda , nagu poleks kuulnudki . 
1494	NA	 Nüüd ta siis nägi ! 
1495	NA	 Natuke segas mind selle asja juures ainult Laine . 
1495	NA	 Kas Laine võis siis olla u u e p o o l t , omal ei olnud kodus muud raamatutki kui vana tiinusekalender ! 
1495	NA	 See tegi mind murelikuks . 
1495	NA	 Ma ei saanud aru , miks Laine ajab raadioga üht ja sama asja . 
1495	NA	 Häbenesin Lainet vanaema ees . 
1495	NA	 Mulle tundus , et kui Lainet ei oleks , saaks vanaema kohe kõigest aru ja hakkaks minu käest ahnelt nõudma lugusid Tšapajevist , Suvorovist ja väikesest pioneerist Mamlakatist , kes noppis puuvilla kahe käega ja sai selle eest suure autasu . 
1496	NA	 Minu vihase pilgu all hakkas Laine nihelema , tõstis jala üle põlve ja siis jälle maha , haigutas laia suuga ning patsutas oma pealage , otsekui tahaks ta minu arvustavat silmavaadet maha pühkida . 
1496	NA	" Ta hädaldas : "" Kuradi kurat , kui igalpuul niipailu aega lähab , siss jääme õhta pimeda kätte ! "
1496	NA	 Obesel on magu vett täis joodetud , kuseb kole pailu , ei tii ääd sõitu ega kedagi . 
1496	NA	" Sii Eevalt põle ikki kellegi küüdimiis ! "" "
1497	NA	 Oma nime kuuldes tõmbas Eevald sügavalt hinge , lõi silmad lahti , raputas pead ja hakkas haledasti nutma . 
1497	NA	 Pugesin vanaema tooli taha peitu . 
1497	NA	 Mis võisin ma elu vastu oma lihtsate raamatulookestega , kus kõik toimus huvitavalt , kiiresti ja kuidagi pidulikult . 
1497	NA	 Loetud lugudes oli elu kokku pressitud , väikeseks ja igast küljest nähtavaks tehtud nagu tükksuhkur . 
1497	NA	 Toolidki ei olnud raamatus rasked , neid ei pidanud kogu jõudu kokku võttes üle toa vedama , kui laua juurde taheti istuda . 
1497	NA	 Ahje ei mainitud üldse , või kui , siis p r a k s u s neis l õ b u s l e e k , suitsu sisse nad ei ajanud . 
1497	NA	 Talvel l a s t e p e r e suusatas ja kelgutas , kellelgi ei hiilinud ema salaja laudast kööki sooja ega läinud onu metsatööle . 
1498	NA	 Tegelikult toimus aga kõik aeglaselt , asjad olid rasked , ööd ja päevad pikad , inimesed hallid ning harilikud . 
1498	NA	 Palju asju toimus elus nii salakavalalt , et võisid neist koguni ise osa võtta ega saanudki aru , mis juhtus . 
1499	NA	 Praegugi oli näha ainult nelja igapäevast inimest , jäist talvevalgust , sängi , toole , riideid nagis ja asju laua peal . 
1499	NA	 Kellapendel käis koos oma varjuga seinal edasi-tagasi . 
1499	NA	 Eevald pühkis käisega silmi , selg toa poole . 
1499	NA	 Oli igav , külm ja kõhe . 
1500	NA	 Loreida pani oma paberid kokku , lõi nende servad osavalt vastu lauda tasaseks ja pistis portfelli . 
1500	NA	 Ta ei näinud ega kuulnud , mis toas tehakse . 
1500	NA	 Laine ei saanud Eevaldit vaadates kuidagi naeru pidada . 
1500	NA	 Eevald nuutsus tasakesi ja piilus harali sõrmede vahelt toasolijaid . 
1500	NA	" Vanaema pinnis Lainet : "" Mes sa talle ütsid ? "
1500	NA	" Sa ikki ommuku ütsid talle kedagi , ega ta mudu seande imelik põle ! "" "
1501	NA	 Loreida pani palitunööbid kinni , võttis portfelli kätte ja ootas . 
1501	NA	" Vanaema aga ei jätnud , vaid nõudis : "" Eevald , mes sii Laine sulle ütel ? "" "
1502	NA	 Eevald nihkus ahju juurest eemale , lasi põlvili vanaema ette maha ja pea norgu , nii et paistis ainult tema kõrviku lai triibulise riidega kaetud põhi . 
1502	NA	" Tema suust kostis pomin : "" Oh mes valupõli pääle akkab ! "
1502	NA	" Ta lendab lillest lillesse ja lendab mesipuu poole ! "" "
1503	NA	" Korraga ajas ta aga pea püsti ja lausus täiesti igapäevaselt : "" Majad viiasse ära ja õõnapuud raiutse maha . "" "
1504	NA	" Vanaema arvas : "" Sii põle küll jutt ega kedagi ! "
1504	NA	" Pallalt üks lära ! "" , kuid küsis siiski : "" Kissi seandst asja rääkis ? "" "
1505	NA	 Eevald tõusis aeglaselt püsti ja sihtis pika korpas näpuga nagu revolvriga Loreidat . 
1506	NA	 Vanaema silmad liikusid Eevaldilt Loreidale . 
1506	NA	 Ta silmitses üksikasjaliselt Loreida botikuid , palitut , muhvi , portfelli ja kollakaid kipras silmaaluseid , nagu otsiks ta ainuüksi teise välisest olekust mingisugust äraütlemata tähtsat teadet . 
1506	NA	" Lõppude lõpuks küsis ta imeliku kohmetu alandlikkusega : "" Kas sii piass õige olema , mes Eevalt ütel ? "
1506	NA	" Kuskohta niid inimesd siss lähvad , kui majad ära viiasse ? "" "
1507	NA	" Loreida hakkas köhima , ta köhis kaua ning raginal ja imestas toibudes : "" Laine , miks te istute , me oleme lõpetanud ! "" "
1508	NA	" Laine kargas püsti ja sundis omakorda Eevaldit : "" Aa , kurat , jalad kõhu alt välla , mini vaata , mes obene tiib ! "" "
1509	NA	" Lõpuks märkas Loreida nagu kogemata vanaema pilku ja lausus õpetlikult : "" Kolhoosikülade loomine on meil tõesti praegu päevakorras . "
1509	NA	" Inimesi tuleb selle mõttega harjutada , mitte kõik ei tunne veel kollektiivi jõudu . "" "
1510	NA	" Vanaema silmalaud hakkasid värisema , ta pahvatas : "" Viige sii katus mu pää kohalt ära , ku' te tahte , mina jään seie istma , kos ma istun ja kuskile mina ei tule ! "" "
1511	NA	 Oli tunne , et ta istubki juba lageda taeva all keset lund sellesama vineerpõhjaga tooli peal , käed süles , rätikusõlm jälle lahti läinud ja temast tõuseb halli auru nagu vanast eesti püstkojast . 
1511	NA	 Nõndasamuti istub Vanatare-Juuli , kell süles , ja kopsib oma väikeste poolsaabaste ninasid külma pärast vastu toolijalgu . 
1511	NA	 Liisugi istub oma õues härmas kase all , jalad viisakalt koos , toetab lõuga kepi kõverale käepidemele ja vaatab säraval kullipilgul , kuidas maju mööda veetakse . 
1511	NA	 Majad lohisevad rodus mööda teed otsekui hallid heinakoormad . 
1511	NA	 Majade järel aga tulevad koerad , külma pärast kolmel jalal karates , ninad kodu haisu ajamas . 
1511	NA	 Ümberringi on täistuisanud metsad , puud vehivad okstega ja tahavad inimesi kinni võtta , inimesed ise aga on väikesed , mustad ning võõrad . 
1511	NA	 Lähevad reas madala taeva all ning nende käes vurisevad ühetooniliselt vurriluud . 
1512	NA	 Seisin küll vanaema kõrval akna juures ja vaatasin , kuidas Eevald hobuse õuest välja ajas ja kuidas saan loomaloendajatega raskelt mööda umbes teed minema lohises , kuid mõttes olin ikka veel vurriluude urina saatel rändavate inimeste juures . 
1513	NA	 Vanaema otsis välja suhkrutükid ja segatilgapudeli . 
1513	NA	" Nüüd alles usaldas ka ema ennast tuppa poetada , vaatas luurates ringi ja nuras : "" Nüid on sii Laine ennast juba luume loendama ka sokutand . "
1513	NA	 No kas põle ull ! 
1513	NA	" Muku vahib seandse vihase punnis näoga ! "" "
1514	NA	 Sealjuures näitas ema , kuidas Laine vahib ; ta tõmbas põsed õhku täis , pressis lõua vastu kaela , ajas silmad pungi ja läks rohkem kodujänese kui Laine nägu . 
1515	NA	 See rõõmustas mind , rusuvad pildid kadusid silme eest . 
1515	NA	 Naersime koos emaga . 
1515	NA	 Isegi Tommi roomas laua alt välja ja hakkas põrandalt ahnelt siirupit lõmpsima . 
1516	NA	 Vanaema imes suhkrut , selg sirge , pea püsti , kulmud kortsus . 
1516	NA	" Ta käratas meile : "" Mes kometid te teede ! "
1516	NA	" Hilda , tuu uus tõstament siia ja loe , kuda Jairuse tüdar surnust üles aeti ! "" "
1517	NA	 Ema naer nagu lõigati katki , ta tõi sõnakuulelikult raamatu , istus laua äärde , lappas tükk aega vanu kollakaid lehti ja hakkas lõpuks võrinal lugema . 
1517	NA	" Jätsin meelde , et vanaema ütles "" Jairuse tüdar "" , mitte aga õrnalt "" Jairuse tütrekene "" , nagu ma teadsin raamatus kirjas olevat ja kavatsesin teda selle eest pärast noomida . "
1517	NA	" Ootasin oma suhkrutükki lutsides kannatamatult , kunas ema jõuab järjega Jeesuse sõnadeni : "" Lapsoke , mina ütlen sulle , tõuse üles ! "" ja kui Jairuse tütar siis tõepoolest ellu ärkas ning kõndis , tegin võidurõõmsalt : "" Põrr ! "" "
1518	NA	 Jairuse tütre surnuist ülestõusmine avaldas mulle alati , kui ma seda kuulsin , sügavat muljet . 
1518	NA	 Minu arust oli see sündmus toimunud maantee ääres koolimajas . 
1518	NA	 Koolimaja tumepunased telliskiviseinad ja ümmargused pööninguaknad nägid välja tähtsad , jubedad ja lummavad . 
1518	NA	 Isegi koolimaja-esiste puude küljes olevate linnupesakastide mustad lennuaugud andsid nagu mõista , et kusagil maja sügavuses võib siiamaani seista Jairuse tütrekese tühi säng . 
1519	NA	 Ema hääl vurises ühetooniliselt , majaseinad nagisesid , väljas tõusis tuul . 
1519	NA	 Päike kadus ära , paksud lumepilved sõitsid üle laudakatuse otsekui tsepeliinid . 
1519	NA	 Nägin läbi akna , kuidas hanged hakkasid liikuma ja suitsema , marjapõõsad kadusid halli lumesambasse . 
1519	NA	 Tuba muutus madalamaks , külmemaks ja pimedamaks . 
1519	NA	 Siirupioja põrandal tuhmus ära , kattus otsekui tolmuga . 
1519	NA	 Võib-olla olid kõik loomad ammu loendatud , majad kokku ja isegi juba uuesti laiali veetud , meie aga istusime ikka veel laua ümber ega aimanud midagi . 
1520	NA	" Lükkasin peaga vanaema kätt nagu koer , kes endast märku annab ja peapaitust nõuab , kuid vanaema sõitles : "" Mette kohe rahu ei saa ! "
1520	NA	" No messa rusud minust ! "" ja lükkas mind ema poole . "
1521	NA	 Ta tõrjus koos minuga loomusunniliselt tagasi ka paneelmaju , Rubiku kuubikuid , taskuarvuteid , kell-sulepäid , luurelennukeid , kogu halli ja pöörast aastatuhande lõppu . 
1521	NA	 Emal aga ei olnud pääsu , talle vajus see minu näol täie raskusega kaela ja seda taltsutada ta enam ei suutnud . 
1521	NA	 Ronisin talle turjale , kiskusin tal rätiku peast ning peitsin oma selja taha . 
1521	NA	 Esitasin kutse mängule , kuid ema ei teinud minust üldse välja . 
1522	NA	 Otsisin pliiatsi , ronisin põlvili toolile ja hakkasin südametäiega oma nime kirjutama ja ajalehepilte sodima . 
1522	NA	" Vanaema pihtis : "" Ma olen mitu korda mõteld , et ku' sii Jeesus isi siin oless , ma paluss teda kas või põlvili maas , et ta mede isa ka surnust üles aass . "
1522	NA	 Või kui ta isa ei taha aada , siss võiss vähemalt veikse Juuliuse aada . 
1522	NA	 Sii on ka juba nelikümmend aastad surnd , nüid oless peris vana miis , ei lasess maja ära vidada ega kedagi . 
1522	NA	" Tema põlnd seande tossike , ku' sii Hans on ! "" "
1522	NA	" Ta vaatas teraselt aknast välja , nagu näekski ta juba vanaisa tulemas , ja lausus siis kibedalt : "" Või kassa arvad , et ma palunud põle ! "" "
1522	NA	" Ema tegi põlglikult : "" Püh ! "" , vanaema jättis selle tähele panemata ning ohkas : "" Ammid ka änam suus põle , mudu oiass või ammastega majanukast kinni ! "" "
1523	NA	 Lootsin , et vanaema lähebki kohe välja ja võtab suuga majanurgast kinni . 
1523	NA	 Vanad härmatanud vikatid räästa all pinisevad , tema villane körtsik laperdab tuisu käes , taevas aga lendab midagi , kas vares , sõjalennuk või pisuhänd . 
1524	NA	 See , et midagi lendas , meeldis mulle eriti ja ma hakkasin seda joonistama . 
1524	NA	 Tegin maja nagu uksega kasti , kahel pool ust aknad , jäme vildakas korsten musta tossu välja ajamas , otsekui ei põletataks selle maja ahjus mitte tooreid lepapuid , vaid musta kivisütt . 
1524	NA	 Alguses joonistasin akna peale lille , aga järele mõeldes sodisin selle pruuni pliiatsiga täis ja see läks seapea moodi . 
1524	NA	 Nüüd vaatas aknast välja pruuni palituga siga . 
1524	NA	 Sea varjamiseks tegin akna ette triibulise kardina . 
1524	NA	 Siga paistis justkui läbi trellide . 
1524	NA	 Vanaema , kelle ma majanurga juurde seisma panin , tuli välja vähemalt kuusekõrgune . 
1524	NA	 Maja rippus tema nina ees õhus . 
1524	NA	 See ei meeldinud mulle . 
1524	NA	 Tegin halvasti välja tulnud vanaema ruttu ümber halliks vanakuradiks , kelle pea kohal lendasid võimsad hävitajad , viisnurgad sabas . 
1524	NA	 Need avasid õnneks tule kohe , kui nad vanakuradit nägid . 
1524	NA	 Tulemöll täitis terve joonistuse . 
1524	NA	 Lömitasin selle kohal ja olin juba unustanud , mida ma alguses joonistada tahtsin . 
1525	NA	 Seda tuletasid mulle meelde teiste ärritatud hääled . 
1525	NA	" Vanaema oli vahepeal millegipärast Jeesuse imetegudes kahtlema löönud ja raius kiuslikult : "" Ei tää , kelle muu pääle mul luuta on , ku mette isienese pääle ! "
1525	NA	" Mes ma ikki isi ära tiin , sii on tehtud ja koer ka ei augu ! "" "
1526	NA	" Ema ei vaielnud vastu , vaid lausus unistavalt : "" Kas põle ikki imelik , mes asju vanal aal olnd on ! "" "
1527	NA	" Vanaema arvas : "" Kas niid asjad ikki peris tõestesündind ongi . "
1527	NA	 Mõnikord on küll seande usk ja luutus , a' teenekord akkad jälle mõtlema ja mette änam ei usu . 
1527	NA	" Tahass ikki peris isi näha , ku surnd inime üles aetse , siss ususs . "" "
1528	NA	" Ema nähvas : "" Mess'as aad ültse seandsid jutta , ku' sa isi ei usugi ! "" "
1529	NA	" Vanaema oli tükk aega vait , vaatas pinevalt laua alla ja tunnistas siis lihtsalt : "" Ma tahass jo abi saija ! "" "
1530	NA	" Ema puistas südant : "" Ennem ma küll es usu , sii piiblelugu olli koolis nigu muenasjutt , a' nüid ma usun küll . "
1530	NA	" Ja kas tääd , ema , mespärast ma usun ? "" "
1530	NA	" Ta lõi pea selga , kõigutas üle põlve visatud jalga ja purskas võidukalt : "" Sellepärast , et koloosid tehti ! "
1530	NA	 Ku' ma Niitsaarel karjas käesin ja jalad ollid puruss katki sorgitud , ültse joosta es saa ja ku Ärna mind hirmsasti vandus ja mina nutma akasin ja ära kodu tullin ja sina mind vitsaga karja tagasi aasid , siss põless võind unes ka seda näha , et Ärnal põle änam suura lihatünna ega ilusid leita , ja isi on ka omast kodust ära . 
1530	NA	" Räägitse , et pidi elama ühes mullast onnis ja ei täägi ültse , kunas kodu tagasi saab ! "" "
1530	NA	" Ema kilkas kahjurõõmsalt : "" Enne põlnd minu arust tähtsamad inimest ku' Ärna . "
1530	NA	" Ku' ma veike ollin , siss nägin teda irmu pärast ühtelugu unes , aga nüid on tema alam ku' mina ! "" "
1531	NA	" Vanaema manitses : "" Mõtle ikki , mes sa räägid ! "
1531	NA	 Kas sii on siss mõni ää asi , et inimesel , kel enne kõik olli , mes ing imustas , põle nüid muud ku va' pallas perse ! 
1531	NA	" Jo sii Niitsaare rahvas ikki tegi tüüd kah , et neil kõiki asja olli ! "" "
1532	NA	" Ema läks põlema : "" Olgu jah pallas perse ! "
1532	NA	 Mulle tiib sii kohe nii suurt äädmiilt , naaru aab peris pääle ! 
1532	NA	 Katsku nüid , kas on ää vaene olla ja võeras kohas elada ! 
1532	NA	 Kas sul meeles põle , kudas ta sind minu pärast augutas , ku' sa mu vägisi karja juure tagasi aasid ? 
1532	NA	 Sina oled eluaeg neid taluperenaeste perssid laknud , aga mina ei tereta kah , ku' müüda lähan . 
1532	NA	 Tükki leiba ka ei anna , ku nad nüid nällas on ! 
1532	NA	" Vat sii ongi ime , et siande aeg tulli ! "" "
1533	NA	 Ema silmad hiilgasid kättemaksumõnust . 
1533	NA	 Minu arvamus temast paranes kõvasti , kuulasin tema sõnu , suu lahti , ja kahtlustasin ema selles , et ta võis olla minu eest salajas lugenud lugusid Tšapajevist . 
1533	NA	 Miks ta muidu nii vapralt endist aega needis ! 
1534	NA	" Kilkasin prooviks : "" Oi jõgi , lai Uraal ! "" ja lootsin , et ema mind ka jutuajamisse kaasa tõmbab . "
1534	NA	" Selle asemel jäi ta vait , keerutas oma kampsuni nööpe ja sosistas korraga ehmunult , nagu oleks suur uudis alles praegu temani jõudnud : "" Mina seda küll ei tää , mes siss saab , ku' mede maja ära viiasse ! "" "
1534	NA	" Ta võdistas õlgu ja kinnitas : "" Mõtle ometi , ku' irmus ! "" "
1535	NA	" Vanaema ajas ennast laua tagant püsti , käratas möödaminnes Tommile : "" Kasi välla , mes sa aeled siin ! "" ja kadus Tommi järel õue . "
1536	NA	" Ema silmad said nägijaks , ta märkas nagu alles nüüd maha aetud siirupit , karvustas mind osavalt ning valusasti ja korrutas nutuselt : "" Kassa teinekord viil siirupi ümmer aad ! "
1536	NA	" Kassa teinekord viil söögiga mängid ! "" "
1537	NA	 Kargasin ema käest lahti saades kahe jalaga keset siirupioja , nii et siirup hiina kase lehtedele pritsis ja kukkusin ülekohtu ning pettumuse pärast lõugama . 
1538	NA	 Olin lootnud , et maja kohe täna ära veetakse ja et ema hakkab minuga lugupidavalt arutama Tšapajevi kangelastegusid . 
1538	NA	 Tampisin löödult siirupis , ema aga tiirutas ümber minu ja püüdis mind peatada , seisma panna otsekui käia või hekslimasinat . 
1539	NA	 Vöörusest vanaema samme kuuldes jäin aga iseenesest seisma . 
1539	NA	 Ema juuksed olid sassis , üks kampsunihõlm teisest pikem , vanaema ees tegi ta näo , nagu poleks vahepeal midagi olnud , tõi halli kaltsu ja hakkas sellega vastumeelselt põrandat kuivatama . 
1539	NA	 Ukse peal seisis vanaema , vikat käes . 
1539	NA	 Selle pikk tera kaardus uksepiitade vahel otsekui isevärki auvärav . 
1539	NA	 Vanaema hoidis pead püsti nagu vana soldat , vaba käsi sirgelt körtsiku küljeõmblust mööda rippu . 
1540	NA	 Tunnistasin teda pahuralt . 
1540	NA	 Ma ei saanud aru , mis toimub . 
1540	NA	 Kõik , mida tehti , pidi mulle ette teada ja minu poolt heaks kiidetud olema , muidu järgnes jonn ja kära . 
1540	NA	 Ometi läksid asjad alatasa teisiti . 
1540	NA	 Sead tapeti ära mulle enne sõnagi lausumata , virmalised ilmusid taevasse südaööl , mil mina magasin , rebane oskas kana ära viia minu selja tagant nii , et mina ei kuulnud ega näinud midagi . 
1541	NA	" Vanaema põrutas vikativarrega vastu maad ja tõotas : "" Mina panen selle vikati nüid vöörukse nurka püsti . "
1541	NA	 Ma tahass näha , kissi seda maja koha päält liigutab , ku mina isi vikatiga vastas olen ! 
1541	NA	 Võtku või pää maha ! 
1541	NA	" Mina ei karda kedagi ! "" "
1542	NA	 Üheks silmapilguks tundus vanaema mulle olevat suur ja kindel nagu plekk-katusega kivimeierei . 
1542	NA	" Mida kauem aga tema sõnade järel toas vaikus kestis , seda õudsemalt kohises kõrvus see "" Pää maha ! "" "
1542	NA	 Ma ei saanud aru , mida vanaema õieti kardab ja mille vastu võitleb . 
1542	NA	 Eriti pahandas mind see , et ta majavedamist hukka mõistis . 
1542	NA	 See tüütas mind ära ja mulle tuli pähe hoopis uus mõte . 
1543	NA	 Ajasin palitu kiiruga selga , vajutasin mütsi pähe , pomisesin . 
1543	NA	" "" Nüid ma lähän kelgutama ! "" ja sööstsin vikati alt muretult läbi valgesse ning vabasse talveavarusse . "
1543	NA	 See tundus olevat täiesti minu päralt . 
1543	NA	 Jooksin , käed tiibadena laiali , meel teadmata millest rõõmus , välja äärde vaatama , kas majavedajad juba tulevad . 
1543	NA	 Selle ettekäände varjus tahtsin ootamatult , ilvese kombel , raadiolaineid teolt tabada . 
1543	NA	 Kogu kõrge õhuruum pidi isa kinnituse kohaselt olema täis kõnesid , kuuldemänge ja muusikat , kuid mina ei kuulnud midagi . 
1543	NA	" Ükski hääl ei kõmisenud tähendusrikkalt läbi tuisu : "" Kell on kaksteist ja nelikümmend viis minutit ! "
1543	NA	" Algab saade suhkrupeedikasvatajatele ! "" "
1544	NA	 Tühjal väljal tõusid ja vajusid hallid lumelained . 
1544	NA	 Mets selja taga kohises ja raksus , kased kiunusid , kuused ägasid . 
1544	NA	 Pigistasin silmad kinni , käed rusikasse , toetasin jalad kõvasti maha ja tahtsin kõigest hingest olla mitte inimene , vaid raadioaku , must ja kandiline salajane jõuallikas , mis võtab kinni ja teeb kuuldavaks kõik õhus visklevad kilked ning karjed . 
1544	NA	 Nii kaugele kui silm ulatas , laiusid põllud ja metsad , varjates halle talumaju , hunte , inimesi , küüne ja koopaid . 
1544	NA	 Vares lendas kohinal vastu tuult , sihiks hang , kust paistsid surnud sea kõrvad . 
1544	NA	 Mööda kuuselatvu ja karme lumelagendikke veeres takistamatult tuleviku poole päikese valge nõiakera . 
1545	NA	 SÕNA OLI LAIALI SAADETUD , see liikus aeglaselt ja vääramatult läbi härmas metsade ning jõudis lõpuks meilegi . 
1545	NA	 Emal ja vanaemal ei olnud pääsu , tuli minna kuuseokste varumise hoogtööpäevale . 
1545	NA	 Istusin nohu pärast toas , teistega kaasa minekust ei olnud juttugi . 
1546	NA	 Nägin läbi akna , kuidas lumi päikesepaistel sädeles ja kuidas vanaema laudaukse prao kotiräbalaga kinni toppis , et soe välja ei läheks . 
1546	NA	 Kohe peale seda tuli ta tuppa , lükkas ahjusiibri kinni ja vedas ninaga õhku - kas ajab vingu sisse või ei . 
1546	NA	 Ta vaatas tähelepanelikult toas ringi , tahtis täpselt meelde jätta , kuidas üks või teine asi seisab , et siis oleks pärast selge , mida ma segi ajanud olen . 
1546	NA	 Sealjuures oli tal nägu , nagu loeks ta enne kuuseoksi varuma minekut issameiet . 
1547	NA	 Mul tekkis korraga kahtlus , kas ei minda mitte Kõpu metsade põhja . 
1547	NA	 Natuke rahustas veel ainult see , et hommikul ei praetud leivakotti panekuks liha . 
1547	NA	 Kõpu metsa mitmeks nädalaks aga ilma liha ja leiba täis tuubitud leivakotita juba ei mindud ! 
1548	NA	 Viskasin kõõrdpilke onu sängi alla , kruupingi ja riidenagi poole , et varakult kindlaks teha ohud , mis mind üksi jäädes varitseda võivad . 
1548	NA	 Teiste toas olles ei märganud ma kunagi midagi iseäralikku , pruukis neil aga ainult korraks toast välja minna , kui onu säärikud nagi all hakkasid iseenesest kägisema ja võis karta , et nad kargavad kohe kontsadega kõpsu lüües keset tuba . 
1548	NA	 Vanaema jakk , mis enne vaguralt varnas rippus , hakkas meenutama surnud , ilma peata lammast . 
1548	NA	 Raamatud läksid ilmtingimata lahti kõige koledamate piltide kohalt . 
1549	NA	 Üksinda kojujäämine oli tõeline vägitükk , selle eest pidi ka väärilise tasu saama . 
1549	NA	 Läksin tahatuppa ja jäin arvustavalt vaatama , kuidas ema paksu , raami peal kootud rätikut kukla taha sõlme seob . 
1549	NA	 Rätikunurgad olid liiga lühikesed , kargasid kogu aeg lahti . 
1549	NA	 Ema süda sai täis , ta kiskus rätiku peast ära , uuris seda vaenulikult igast küljest , võttis siis nurkadest kinni ja venitas kõigest jõust . 
1549	NA	" Ennast kikivarvule upitades ja peeglist paistvat ema toasolevaga võrreldes nõudsin : "" Ma tahass porgandisi , ja kaali tahass , ja suhkurt tahass kah ! "" "
1549	NA	" Lisasin tungivalt : "" Ästi pailu ! "" ja jõudsin endamisi otsusele , et peeglis paistavad riided vanemad ja näod laiemad , kui nad muidu on . "
1550	NA	" Mõtetega mujal olles kohmas ema : "" Porgandisi ja kaala põle , neid piab söögitegemese jaoss oidma ! "" "
1551	NA	" Irisesin : "" Mes te siss teede siandsid süüka ! "" , jätkasin aga kohe lootusrikkal ülekuulajatoonil : "" Kas suhkurt ka põle ? "
1551	NA	" Vanaemal olli ju nii suur kott suhkurt ku' inimese pää ! "" "
1551	NA	" Ronisin seda suhkrukotti selgesti ette kujutades erutuse pärast jaluli sängi , trampisin seal ja möirgasin : "" Suhkurt ! "
1551	NA	 Suhkurt ! 
1551	NA	" Suhkurt ! "" "
1552	NA	 Ema sai oma rätikusõlme tehtud , ta takseeris ennast peeglis ja tema nägu lõi rahulolevalt särama . 
1552	NA	 Roosad põsed ja siledalt ümber pea seotud rätik tegid teda kuidagi puust mänguasja matrjoška sarnaseks . 
1552	NA	" Ta vaigistas mind : "" Kuss ! "
1552	NA	" Kuss ! "" ja kui ma vait jäin , sosistas usalduslikult : "" Vanaema oiab oma suhkruraasukst mesilasde jaoss . "
1552	NA	 Ku mesilasdele kevadi suhkurt süia põle anda , siss nad surevad nälga ära . 
1552	NA	" Siss meil põlegi änam mesilinda , kust me siss mett saame ! "" "
1553	NA	" Küsisin valvsalt , mesilaste peale kadedaks minnes : "" Kas nad mudu siss ära ei sure ? "" ja selgitasin : "" Siss , ku neil süia o n ? "" "
1554	NA	" Ema arvas : "" No ku' pesaruum ülearu külmass lähab , siss ehk surevad kah . "" "
1555	NA	" Meie jutu vahele oli kuulda , kuidas vanaema eestoas omale pahuralt nina alla pomises : "" Päe otsa vahitse ennast piigle iis , mette kedagi asja tehtud ei saa ! "
1555	NA	" Nüid arjutse lapsele ka seandsed vigurid juure ! "" "
1555	NA	" Ta kirus veel natuke aega omaette , ei kannatanud kauem välja ja hõikas : "" No kas saab's juba ükskord minema ! "" "
1556	NA	" Ema tõmbas pea õlgade vahele , ajas vana väikseksjäänud palitu omale raginal selga , patsutas süüdlase näoga mu pealage , jõudis vannutada : "" Ole siss ää laps ! "" ja oligi läinud . "
1557	NA	 Jooksin vöörusesse , vaatasin ukse vahelt välja ja nägin teisi lauda nurga taha kadumas . 
1557	NA	 Nende järel hiilis Tommi , äraandja , kes pidi ju koju mulle seltsiks jääma . 
1558	NA	 Olin nüüd ihuüksi kodus . 
1558	NA	 Viskasin viimase ahastava pilgu tee poole ning lõin ukse lõdisedes kinni . 
1558	NA	 Oleksin kangesti tahtnud näha , kuidas lehmad kuuseoksi söövad . 
1558	NA	 Ma ei teadnud , kas oksad veetakse lauta , või aetakse lehmad metsa , kus oksahunnikud neid juba ootavad . 
1558	NA	 Võib-olla lehmad juba sumpasidki metsa poole , hallid räbalad külma pärast ümber udarate seotud , valged aurujoad ninasõõrmetest välja pahisemas . 
1559	NA	 Kujutasin karjale kuuseokste varumise hoogtööpäeva ette laulupeo sarnasena . 
1559	NA	 Millegipärast tundus mulle , et naistel on metsa minnes seljas triibulised seelikud ja meestel jalas kintspüksid , kõigil on peas murumütsid ja käes värvilised plekist kohvrikesed , millega nad käigu taktis vehivad . 
1559	NA	 Omale igatsesin ma niisugust kohvrikest juba ammu . 
1559	NA	 Eriti vapustas mind kohvri külje sees olev uks , mis käis riivi ja mille peal oli kas hane , pioneeri või karu pilt . 
1559	NA	 Olin raadio kaasabiga arvamusel , et kõiki kolhoositöid pidi tehtama kelmikate koorilaulude saatel . 
1559	NA	" Raadio ja elu vastuolu oleks tulnud kiiremas korras ära kaotada , minule murumüts ja plekk-kohver kinkida , heina tehes ja sõnnikut vedades oleks vanaema pidanud lustlikult laulma : "" Õlu meil on tõmmu nagu laukavesi ! "" , aga mitte käriseva häälega hüüdma : "" Nõõ ! "" või "" Ptruu , kurat , kossa tükid ! "" "
1560	NA	" Teadsin kindlalt , et leidus ka kohti , kus kõik oli teisiti , kus võhivõõrad inimesed pöördusid üksteise poole sõbralike soovide ja küsimustega : "" Jookse aga jookse terviseks , tütreke ! "" , või "" Vanaisa , kas see seal nurga peal ongi lugemistare ? "" "
1560	NA	 See oli peibutav ja helge maailm , täis limonaadikioskeid , sirelisületäisi , valgeid sokke ja laiu libedaid patsipaelu . 
1560	NA	" Sellepärast asetasin üksi toas olles tihti käeulatusse raamatu "" Ma elan Moskvas "" . "
1560	NA	 See aitas mustendavate toanurkade ja kibeda magusanälja vastu . 
1560	NA	" Tarvitses vaid sosistada tähtsaid sõnu "" Sadovaja "" , "" Mossovet "" , "" Ordõnka "" , kui südant täitis iseäralik rõõmutunne . "
1560	NA	 Kohe näis , et kõik kardetav ja kahtlane on maa pealt kadunud , järele on jäänud vaid päikesepaistelised mänguplatsid ja kõrgete jalgadega vaagnad täis mahlaseid pirne , ploome ja viinamarju . 
1561	NA	 Ma ei saanud aru , miks vanaema pidi ühtesoodu heietama seakartulitest , leivajahust ja oma surmast , nõnda ohkides ja manades päästis ta kõik mustad jõud lahti , heitis elu peale salakavala , õudse ning tumeda varju . 
1561	NA	 Mina pooldasin lihtsust ja selgust . 
1561	NA	 Olin valmis kõik saatusliku , ahistava ja arusaamatu kokku kägardama ja minema viskama nagu untsu läinud joonistuse , kuid ometi ilmus see ikka ja uuesti ootamatult nähtavale . 
1561	NA	" Elu oleks nagu peitnud "" Tare-tarekese "" kaante vahele "" Tervishoiu käsiraamatu "" ja hoolitsenud ka selle eest , et see kätte võtmisel läheks lahti sammaspoole , süüfilise või lubiraia värvipildi kohalt . "
1562	NA	 Eriti oluline oli üksi kodus olles otsida omale mõni l a p s e p ä r a n e ja süütu tegevus ning sellega mustad jõud ära petta , magama uinutada . 
1562	NA	" Laotasin laua peale laiali oma kõige lihtsamad ja tühisemad raamatud - "" Tähtsad tööd "" , "" Vaat mis juhtus "" , "" Pereema Aino "" ja "" Kes hüppab kõrgemale ? "" "
1562	NA	 Lehitsesin need kõik algusest lõpuni läbi , nagu mööda minnes joonistasin pereema Ainole jalga pikad punased püksid , koertele ja kassidele tegin aga ette ümmargused mustad prillid . 
1562	NA	 Etendasin iseendale kergemeelset last , kes ei ole kuulnudki punkritest , vorstivabrikutest , vanakuradist ega Saksa täägist . 
1563	NA	 Püüdsin ära unustada ka väikese valge koera , kes tekkis öisel ajal Kiigatsi kuusikust läbi sõitva vanaema vankri taha , sibas , sibas ja kadus siis korraga ära , nagu oleks õhku auranud . 
1563	NA	 Kolistasin kõvasti jalgadega , võtsin raamatu ja julgustasin ennast valju iniseva nohuhäälega : 
1564	NA	 Lehmal loomapeet on suus , 
1565	NA	 koeral kaasas vorst ja juust . 
1566	NA	" Sõnad "" vorst ja juust "" panid mu suu vett jooksma . "
1566	NA	 Lõin selle raamatu kinni ning võtsin kähku teise , kus ei olnud toitudest juttu . 
1566	NA	 Range pilguga onu säärikuid silmas pidades lasin käiku enesekindlust andvad read : 
1567	NA	 Tahad - lendur sinust saab ! 
1568	NA	 Tahad - meresõitja ! 
1569	NA	 Kui sa julgelt alustad , 
1570	NA	 oled kindel võitja . 
1571	NA	 Pühkisin põllega nina ja vaatasin toas ringi . 
1571	NA	 Tahtsin näha , kuidas mõjus . 
1571	NA	 Säärikud lömitasid löödult maas , akna taga krõbistas tihane . 
1571	NA	 Oli ülearu vaikne . 
1571	NA	 Riidekapid varitsesid hinge kinni pidades nurkades ; kes teab , mis veel sahvris toimus . 
1572	NA	 Polnud midagi parata , tuli ajada ennast puhevile , lugeda südamekinnituseks veel paar julgustavat salmi ja minna siis salajasele ringkäigule . 
1572	NA	 Kõige kindlam oli nurgad ning kapitagused ise ära hirmutada , enne kui nad jõuaksid mind kohutada . 
1573	NA	 Hiilisin kikivarvul vöörusesse , kuulatasin , ajasin hambad irevile ja kargasin jämeda häälega röögatades sahvrisse , otse keset kõige kardetavamat pimedusepesa . 
1573	NA	 Sünk külm õhk ja hallid varjud napsasid mu kuklast ja kintsudest kohe kinni . 
1573	NA	 Tagusin rusikatega pooltühja lihatünni , raputasin ukse taga varnas rippuvaid riideid ja urisesin riiulitel konutavate pudelite , purkide ning mannergute peale . 
1573	NA	 Erilise kõhedusega pidasin silmas kaht vana fajanssteekannu . 
1573	NA	 Need kükitasid pimedas nurgas ninapidi koos , kopsakad nagu valged kanad , tilad kurjakuulutavalt kenus , kumeratel külgedel tontlikud roosikimbud . 
1573	NA	 Kannud ootasid parajat hetke , et hoogu võtta , vilinal lae alla lennata , seal hämaruses tiirutada ja siis välgukiirusel alla söösta , sahvrissetulijate kõri kallale . 
1573	NA	 Kartsin hirmsasti , et need kannud kuidgi tuppa võiksid pääseda . 
1573	NA	 Näitasin neile vihaselt hambaid ja läksin ust mürtsuga kinni lüües sahvrist välja . 
1574	NA	 Järgmisena võtsin käsile köögi . 
1574	NA	 Pliit oli alles soe , pingi peal pangedes läikis süngelt mustendav kaevuvesi . 
1574	NA	 Vanad hiina tee topsid seisid vaguralt reas pitsilise paberiga kaunistatud riiulitel . 
1574	NA	 Need olid seest täis mitte hiina teed , vaid köömneid , kummeliõisi ja piparmündilehti . 
1574	NA	 Kuigi nad ei paistnud olevat eriti kardetavad , sisistasin siiski ka nende peale . 
1575	NA	 Mis mulle köögis üldse ei meeldinud , olid ahjukapp ja kartulisalv . 
1575	NA	 Poole kõrvaga olin kuulnud lugu Maimust , kes müüriti elusalt kirikuseina sisse ja ma seostasin sestsaadik köögisoemüüri kirikuseinaga . 
1575	NA	 Soemüüri seest võis olla väga vabalt mõni luukere leitud ja salaja minema visatud , et mina teada ei saaks ! 
1575	NA	 Tema sissemüürimise õõnsusest tehti aga ahjukapp ning kuivatati seal kindaid . 
1575	NA	 Kahtlustasin omas mõttes ka kõikide teiste talude soemüüre ning ahjukappe , ilma et ma sellest kellegagi juttu oleksin julgenud teha . 
1576	NA	 Kartulisalve suhtes mul nii ränka eelarvamust ei olnud . 
1576	NA	 See oli lihtsalt liiga pime ja vahetevahel hakkasid seal kartulid iseenesest kõminal veerema . 
1577	NA	 Panin käed suu ette torusse , kummardusin kartulisalve kohale ja hoiatasin : 
1578	NA	 Täna pead sa pidu suurt , 
1579	NA	 Moskvas müriseb saluut ! 
1580	NA	 ning läksin rahulolevalt ning julgelt tuppa tagasi . 
1580	NA	 Nüüd jäi veel ainult tagatuba üle vaadata . 
1580	NA	 Seal olid kõige kahtlasemad esemed vanaema kapp ja surnud tädi peegel . 
1580	NA	 Enne kui ma üldse peeglit ning kappi hirmutama hakata jõudsin , tuli mulle elavalt meelde vanaema suhkrukott . 
1580	NA	 See peletas silmapilk minema kõik varjud ja hirmud , tagatuba nägi korraga välja nii harilik , nagu oleksid teised kodus , kooksid sukki ja kraasiksid villu . 
1581	NA	 Äge magusanälg pigistas luid ja konte , surises pealae all ja torkis silmaterades . 
1581	NA	 Panin käed selja taha ning lähenesin aeglaselt ja salakavalalt vanaema kapile . 
1581	NA	 Kapiuks kiunatas lühidalt . 
1581	NA	 Nähtavale ilmusid riiulid pesuvirnadega ning kristallist puudritoos - mälestus , millest tõusis roosakaskahvatut ja magusat surnud tädi lõhna . 
1582	NA	 Nüüd seisis täiesti minu käeulatuses ja meelevallas ka sahtel püksikummi , trukknööpide , haaknõelte ja õlapaeltega . 
1582	NA	 Olin kümneid kordi nuuskinud sahtli põhjas olevat tühja jodoformipudelit ning mänginud väikese terava põrssakohitsemise noaga . 
1582	NA	 Seekord jättis sahtel mind aga täiesti külmaks . 
1582	NA	 Teisele , alati lukus olevale sahtlile , mis varjas luutäringuid ja tsaariperekonna pilti , ei vaevunud ma praegu üldse tähelepanu pöörama . 
1582	NA	 Libistasin silmad ahnelt üle teise kapipoole , kus kleidisabade all kükitaski talve jooksul kõhnaks jäänud suhkrukott . 
1583	NA	 Ronisin põlvili kappi . 
1583	NA	 Mul oli hirm , et teised tulevad enne koju , kui ma suhkrukoti suu sõlmest lahti saan . 
1583	NA	 Kobasin himukalt läbi linase koti suhkrut . 
1583	NA	 Tundsin , kuidas suhkruterad sõrmede vahel krudisesid , ja neelatasin maialt . 
1583	NA	 Nöör ümber suhkrukoti suu oli targu seotud umbsõlme ! 
1583	NA	 Minu näpud ei saanud seda kuidagi lahti ! 
1583	NA	 Kääre või nuga tuua ma siiski ei julgenud , kartsin vanaema viha . 
1583	NA	" Kui ta näeb , et salaja on suhkrukoti kallal käidud , läheb ta näost punaseplekiliseks ja hakkab mind ära needma , lõpuks aga toob vitsakimbu ning käratab : "" Perse pallass ! "" "
1584	NA	 Istusin murtult kapis ja proovisin läbi koti suhkrut imeda . 
1584	NA	 Suhu tuli ainult riidemaik , koti küljele jäi aga tume märja suu jälg , mida ma ehmunult ära pühkida püüdsin . 
1584	NA	 Poolpimeda kapi naftaliinilõhnas suhkrukotti mudides tuli mulle pähe hiilgav mõte . 
1584	NA	 See tundus teoks teha nii kerge olevat , et ma õhinaga kõik ära unustasin - oma nohu , õueminekukeelu ja hoiatuse , et kõik kuriteod tulevad varem või hiljem välja . 
1585	NA	 Oli tarvis ainult mesipuusse natuke külma lasta , et pesaruum maha jahtuks , mõned meekärjed välja võtta ja kõik nii sättida nagu enne oli ! 
1585	NA	 Keegi ei saaks arugi ! 
1585	NA	 Mee võin lauda peal salaja ära süüa , mesilased võtab aga külm ära ja kõik vanaema suhkur jääb alles ! 
1586	NA	 Nüüd ei tule suhkrut enam meeldegi . 
1586	NA	 See seisab toosides , köögikappides ja poodides ega huvita kedagi . 
1586	NA	 Suhkur on nüüd iseenesestmõistetav asi . 
1587	NA	 Ometi jälgivad paljud inimesed suhkrut salamahti ikka veel pingsalt - ega ta ära ei kao . 
1587	NA	 See suhkru ärakadumisehirm ühendab mitmeid põlvkondi . 
1587	NA	 Kõik , kes on lastena salaja suhkrukoti kallal käinud , kuuluvad kokku . 
1588	NA	 Tookord aga tundus mulle , et ma võin terve kotitäie suhkrut ja mitu kärge mett ühekorraga nahka pista . 
1588	NA	 Panin kapiuksed kinni , ajasin õueriided selga ja astusin otsustavalt uksest välja . 
1589	NA	 Ere valgus lõikas silmadesse , päike sulatas juba ja räästas tilkus loiult . 
1589	NA	 Otse maja seina ääres seistes võis näo peal tunda päikese ununenud , sooja puudutust . 
1589	NA	 Vaevaliselt ja visalt läbi paksu sätendava lume mesipuude poole ukerdades kogesin , et mõttes oli see küll palju lihtsam kui tegelikkuses . 
1589	NA	 Õnneks sattusin varsti vanaema jälgedesse - ta oli käinud hiljaaegu vaatamas , kas lumi mesipuude suid kinni mattes mesilasi ära ei lämmata . 
1589	NA	 Mesipuud meenutasid veidraid hange tuisanud nõiamaju . 
1589	NA	 Nende juurde jõudes jäin nõutult kuivade mesiohakavarte vahele seisma . 
1590	NA	 Oli hämar ebamugav tunne , nagu teeksin ma üht ja sedasama keelatud asja juba mitmendat korda . 
1590	NA	 Tuli meelde , kuidas ma tühjast mesipuust Saksa täägi välja võtsin . 
1590	NA	 Siinsamas kõrval , lumiste seinte taga vedeles see kindlasti praegugi . 
1591	NA	 Lageda , hange tuisanud peenramaa taga lösutas elumaja , aknad vastu päikest läikimas . 
1591	NA	 Puhtas siledas lumes torkasid minu jäljed teravasti silma . 
1591	NA	 Pea kohal kummus sügavsinine taevas . 
1591	NA	 Aialattide varjud hangedel , sooja villase riide lõhn , mis tõusis päikesepaistel minu palitust , pruunid läikivad õunapuuoksad - kõik tõotas kevadet . 
1592	NA	 Tammusin mesipuude ümber , kuid ei saanud aru , kus võiks olla pesaruumi uks . 
1592	NA	 Muutsin otsust ja leidsin , et katuse pealt ära nihutamisel pääseb samuti külm pessa . 
1592	NA	 Lumine katus ei võpatanudki , oli nagu kinni tinutatud ja kuidas ma ka jõudu ei pingutanud , jäi ikka oma kohale . 
1593	NA	 Ohakavarred murdusid raginal , katus krigises , tihased lendasid aias ringi ja vahetasid kõlavalt minu tegevuse üle mõtteid - kõik helid kostsid minu kõrvu otsekui läbi raske une . 
1593	NA	 Tühi ja elutu õu ning tihaste hääled päikesepaistelises aias hoiatasid ja kutsusid korrale , mina aga keerasin kõigele selja , võtsin hoogu ja ründasin katust õlaga . 
1594	NA	 Ähkides ja keelega ninaalust limpsides , kuni see karedaks ning kibedaks muutus , vajusin kogu kehaga katusele peale , lükkasin ja sikutasin . 
1594	NA	 Lõpmata pika rügamise peale suutsin siiski katust nii palju liigutada , et selle üks ots üles kerkis . 
1594	NA	 Mesipuu selgroog oli murtud , ta nägi välja nagu lehm , kes magamast tõuseb . 
1594	NA	 Toppisin käe kitsast praost kannatamatult sisse . 
1594	NA	 Tundsin peo all külma karedat riiet , muud mitte midagi . 
1594	NA	 Nüüd tuli mulle meelde küll , et sügisel toimetati mesipuude juures , laotati katuse alla vanu tekke ja seati mesilasi talvekorterisse . 
1595	NA	 Olin mesipuus kättpidi kinni . 
1595	NA	 Terav jäine katuseserv lõikas punetavat käerannet , katus ähvardas kogu oma raskusega endisele kohale tagasi vajuda . 
1595	NA	 Tihane lendas oksale , keeras pea viltu ja puuris mind mustade läbitungivate silmadega . 
1595	NA	 Puude varjud ulatusid poolde kartulimaasse , taevas väsis järsku ära , jäi kahvatuks ja sinna ilmus valge vaevalt nähtav poolkuu . 
1596	NA	 Seisin täiesti vaikselt , ainult lõug värises ja ninast tilkus palitu rinnaesisele vett . 
1596	NA	 Mulle tuli meelde , mis rebane teeb , kui ta raudu satub . 
1596	NA	 Mina oma kätt otsast ära närida ei julgenud . 
1596	NA	 Haledasti tönnides katsusin uuesti katust nihutada . 
1596	NA	 Hirm andis jõudu juurde ; lõpuks liikuski katus nii natuke , et ma käe välja sain . 
1596	NA	 Lakkusin selle hellalt üle ja andsin mesipuule kõva jalahoobi . 
1596	NA	 Katus vajus lõplikult upakile ja kuidas ma ka jõudu kokku ei võtnud , endisele kohale ma seda enam tagasi ei saanud . 
1597	NA	 Kindlasti pääses külm nüüd pesaruumi sisse . 
1597	NA	 Raagus marjapõõsad ei varjanud uppis mesipuukatust mitte põrmugi . 
1597	NA	 See oli kaugele näha ! 
1597	NA	 Peenramaal ega õues polnudki õieti niisugust paika , kuhu see paistnud ei oleks . 
1597	NA	 Toaaknadki sihtisid otse mesipuude poole . 
1597	NA	 Mina olin kodus , mina pidin teadma , mis selle mesipuuga tehtud oli ! 
1598	NA	 Pöörane ja kibe kurbus võttis mul kõrist kinni ning surus mind kõhuli maha . 
1598	NA	 Litsusin näo vastu lund , ahastasin ja kaebasin . 
1598	NA	 Alati ilmumisvalmis ürgmure väljendas end parajasti minu suu läbi tasase ühetoonilise kiunumisena , mida katkestasid luksatuste sarnased sügavad hingetõmbed . 
1598	NA	 Aegamööda see kiunumine soikus . 
1598	NA	 Tõstsin pead ja uurisin huvitatult , kas pisarad on juba lund sulatanud või ei ole . 
1598	NA	 Tõusin püsti , soputasin ennast ja nägin järsku majaseina ääres oma kelku . 
1598	NA	 Selle nägemine soojendas südant ning vähendas mahajäetustunnet . 
1599	NA	 Võtsin kelgu järele ja sörkisin õuest välja . 
1599	NA	 Kui laudakatustki enam puude vahelt näha ei olnud , jäin seisma . 
1599	NA	 Kurk oli valus , aga kaevata polnud kellelegi . 
1599	NA	 Tundsin kindlalt , et karistus mesipuu kallal käimise eest peab tulema eriline , tundmatu ja jube . 
1599	NA	 Millegipärast näis , et ka ema ja vanaema on selle karistuse ees võimetud , karistus tuleb nendest sõltumata , nad ehk isegi astuksid vahele ja kaitseksid mind , aga ei saa . 
1600	NA	 Maailm oli esimest korda nii osavõtmatult ja külmalt minu vastu pöördunud ja see ei mahtunud mulle kuidagi hinge . 
1600	NA	 Liikusin teosammul kodust ikka kaugemale ja lootsin kirglikult , et vanaema ja ema tulevad mulle tee peal vastu ning viivad mind koju tagasi . 
1600	NA	 Siis poleks sinna juba midagi parata , oleks selline juhus ! 
1601	NA	 Ükskõik kui aeglaselt ma ka ei veninud , vahemaa minu ja kodu vahel üha suurenes . 
1601	NA	 Iga samm , mis ma astusin , viis kodust eemale . 
1601	NA	 Mitte kedagi ei olnud näha kusagilt tulemas . 
1601	NA	" Hakkasin väikesi vaheaegu pidades hüüdma : "" Ema , kussa oled ! "" "
1601	NA	 Hüüded sumbusid tühjadel säravatel väljadel , nähtavale ei ilmunud aga ühtki hingelist . 
1601	NA	" Lõpuks väsisin ära ja jäin vait , liigutasin veel ainult suud ja nõudsin hingeõhuga : "" Ema , kussa oled ! "
1601	NA	" Vanaema , kussa oled ! "" "
1602	NA	 Päike paistis kuuselatvadele ja värvis need punaseks , lumi oli okstelt kohati juba sulanud ja tume rohelus võttis kuusikus võimust . 
1602	NA	 Mõned oksad rippusid madalal tee kohal ja nende vahelt välja vaadates sai eespool laiuv lage maastik võõra ning vanaaegse ilme . 
1602	NA	 Paistsid laiad luhad , küünid ja üksildane heinaveotee . 
1602	NA	 Sätendavate tasandike kohal rippus valge kuusirp . 
1602	NA	 Teine teeharu kadus kuusikusügavuse mustjarohelisse võlvialusesse . 
1602	NA	" Läbi tasase ladvakohina kostis selgesti vanaema tõotus : "" Kui mul katust änam pää kohal põle , siss lähan metsa kuuse alla ! "" "
1602	NA	 Silmitsesin kuuski lootusrikkalt ja hindavalt , aga ei saanud kuidagi aru , kuidas nende alla minna . 
1602	NA	 Prooviks sumasin läbi urbse lume kõige lähema kuuse juurde . 
1602	NA	 Selle all lasus samasugune lumi nagu igal pool mujalgi , kuid pimedust ja külma tundus siin palju rohkem olevat . 
1602	NA	 Nii jäidki vanaema sõnad mulle mõistatuseks . 
1603	NA	 Kuuski vaadates jäi mulje , et neil on pikad mustad palitud seljas ja prillid ees . 
1603	NA	 Kuused meenutasid mulle Vana-Ilvest . 
1603	NA	 Kohe läks mu süda palju kergemaks . 
1603	NA	 Võtsin nõuks nüüd kohe Ilvese juurde raamatukogusse minna . 
1603	NA	 Pistsin jooksu , kelk kolinal järel , ega tõmmanud hinge enne , kui olin jõudnud lagedale kumerale seljandikule . 
1604	NA	 Pikk libedaks sõidetud väljavahetee helkis õhtu poole veereva päikese kiirtes , silmapiir lumelagendike taga põles painavalt ja külmalt . 
1604	NA	 Kord olin ma juba olnud samasuguse õhtuvalguse käes teel . 
1604	NA	 Kunas ja kuhu , seda ma ei mäletanud , see hakkas mind imelikult piinama . 
1604	NA	 Lõin jalgu vastu maad ja püüdsin suuga põrinat teha , kuid ümberringi säras raskemeelne põhjamaa-maastik oma täies hiilguses - see tarretas kõik liikumised ja helid ning puuris pika põletava igatsusekiire valusasti ribide vahelt läbi , südamesse . 
1605	NA	 Oli viimane aeg koju tagasi minna , veel oleks ehk kõik andeks antud ja kuuma vaarikavarreteed keedetud , kuid lõikavpunane taevarand langes koduteele ette otsekui tõkkepuu . 
1605	NA	 Hakkasin otsustavalt edasi rühkima ega vaadanud ringi enne , kui sopiline raamatukoguhoone puude vahelt paistis . 
1605	NA	 Ühest aknast langes välja lumele lambikuma , kahvatas ära ning segunes esimese kuu- ja viimase päevavalgusega . 
1605	NA	 Uksele koputamine ja sisseminek ei olnud sugugi nii kerged , nagu ma arvanud olin . 
1605	NA	 Komberdasin lumekamakate otsa komistades mööda seinaäärt ja ootasin , kunas Ilves välja tuleb . 
1605	NA	 Jalad ja käed hakkasid külmetama , tuuldunud ninaalune kipitas . 
1606	NA	 Leidsin akna alt saepuki ja ronisin suure vaevaga sinna otsa , et vaadata , mis Ilves sees teeb . 
1606	NA	 Laualambi valgel istuski Ilves , prillid ninal , ja puuris kõvera naaskliga ajalehevirna serva sisse auke . 
1606	NA	 Aukudest tõmbas ta osava käeliigutusega nööri läbi ning sidus sõlme . 
1606	NA	 Nii puurimine kui sidumine käisid tema käes kähku . 
1606	NA	 Lehevirnu laua peal oli mitu , seal vedeles ka suur nöörikera ja selle kõrval seisis triibulisest riidest kotike , mille seest Ilves puurimise ja sidumise vaheaegadel midagi kahe näpuga võttis , hajameelselt suhu pistis ja ära sõi . 
1606	NA	 Isegi kodus toas oli tal palitu seljas . 
1606	NA	 See äratas võõrastust ja kurbust . 
1607	NA	 Kukkusin robinal saepuki otsast maha , silmist purskas tulist vett , mis kõrvetas külmi põski . 
1607	NA	" Ajasin käed püsti nagu vannutades või sülle tahtes ja ägasin teadmata kellele : "" Mesipuu katus tulli päält ära ja tagasi änam ei saa ! "" "
1607	NA	" "" Ei saa "" kajas õõnsalt metsas vastu . "
1607	NA	 Kuulsin uksepaugatust ja lumekriginat ning tundsin , kuidas Ilves mul käest kinni võttis . 
1607	NA	 Ta talutas mu sisse , pani laua äärde istuma , tegi tule ahju ja sikutas mul isegi palitu seljast ära . 
1608	NA	 Kohe , kui ma toibusin ja üles sulasin , tekkis mul huvi triibulise koti vastu . 
1608	NA	 Sirutasin kaela pikaks ja püüdsin kotisuust sisse vaadata , kuid ei näinud , mis seal söödavat oli . 
1608	NA	" Ilves pani seda tähele ja lausus kohmetult : "" Nosisin siin näpu vahelt natuke jahu . "" "
1608	NA	 Olin kogu aeg lootnud , et kotis on suhkur , ja pettusin nüüd sügavalt . 
1608	NA	 Ilves otsis taskust portsigari ja hakkas suitsetama . 
1608	NA	" Korraga küsis ta tihase kombel pead viltu hoides ja mind läbitungiva pilguga puurides : "" Kas kodurahvas tääb , kus sa oled ? "" "
1609	NA	" Kaebasin : "" Neid põlnd ju ültse koduski ! "
1609	NA	" Alles õhta tulevad ! "" "
1610	NA	 Minus tõstis pead vana hirm selle ees , mis siis saab , kui Ilves tahab näha , kas ma kirjutada ka mõistan . 
1610	NA	" Nihkusin rohkem varju ja pakkusin ettevaatlikult : "" Ma võin oma nime kirjuta ! "" "
1611	NA	" Ilves kordas ilma erilise vaimustuseta : "" Väga hää ! "
1611	NA	" Väga hää ! "" ja kõndis edasi-tagasi laua ja ahju vahet , käed seljal , otsaesine kortsus . "
1612	NA	 Pühkisin salamahti käisega nina . 
1612	NA	 Polnud naljaasi ilma ninarätikuta kodust nii kaugel olla . 
1612	NA	" Ilves püüdis mind lohutada : "" Põle viga , puhkame jalga , vaatame pilte ! "
1612	NA	" Mis oli , see oli , mis tuleb , seda meie ei tää ! "" "
1613	NA	 Ta soris riiulites ja otsis midagi , selle juures raamatutega juttu ajades . 
1613	NA	 Raamatud lömitasid oma kohtadel ja paistsid Ilvest andunult ning alandlikult kuulavat . 
1613	NA	 Küürutades lohisesid ta palituhõlmad mööda põrandat , nende külge jäi laastupuru ja halle tolmutorte . 
1613	NA	" Aeg-ajalt rahustas ta kedagi : "" Ot-ot-ot ! "" ja polnud aru saada , kas mind või raamatuid . "
1613	NA	 Tundus , et ta minu juuresolekut õieti ei mäletagi , vaid arutab midagi oma ema-isa , naise-laste , sõbrameeste ja vihavaenlastega . 
1613	NA	 Ta liikus , mustendas ja pomises , prillid läigatasid , palitu kahises . 
1613	NA	 Põranda all näris hiir või rott , lamp surises . 
1614	NA	 Lõpuks ometi ajas Ilves end sirgu . 
1614	NA	 Paistis , et ta on kätte leidnud selle , mida ta otsis . 
1614	NA	" Minu meelehärmiks oli see kõigest album "" 10 aastat Nõukogude Eestit "" . "
1614	NA	 Olin seda juba kaks korda vaadanud , aga mitte lõpuni , sest mõlemal korral kiirustas vanaema mind minema hakkama . 
1614	NA	" Ütlesin : "" Ükskord ma vaadasin seda peris kauele ! "
1614	NA	" Ei tää , kui kauele ma siss siikord ka vaatan ? "" "
1615	NA	" Näppu suhu kastes lasin äranähtud pildid kibekiiresti mööda , ainult elektrimootorite tehase "" Volta "" pildi juures peatusin kauem . "
1615	NA	 Elektrimootoreid pidasin ma külili lükatud piimanõudeks ja sattusin neid nähes segadusse ; piimanõud elektrimootorite nime all tundusid mulle mõistatuslikud ja arusaamatud . 
1615	NA	" Varemnähtud piltidest meeldisid mulle "" Taastatud maja Narvas "" , "" Uus mootorkalalaev ( ülal ) "" ; "" Esimene koolipäev ( ülal ) "" ja "" Esimesed õppetükid ( all vasakul ) "" , kusjuures "" ülal "" ja "" all vasakul "" ajasid mind vihale , ma ei jõudnud kuidagi selgusele , kus on mis . "
1616	NA	" Suurt pilti "" Vabariigi koolides on korraldatud kõikjal õpilastele sooja eine andmine ( ülal ) "" ei olnud ma varem näinud . "
1616	NA	 Selle võttis enda alla pikk laud , mille ääres istusid mahalöödud silmadega tüdrukud . 
1616	NA	 Iga tüdruku ees seisis alumiiniumtaldrik pudruga . 
1616	NA	 Tüdrukute taga jalutas kõhukas vanainimene , lehv kaelas . 
1616	NA	 See võis olla kooliõpetaja . 
1616	NA	 See pilt tegi mind valvsaks , mulle ei meeldinud tüdrukud ega taldrikud , rahule jäin ainult võimuka õpetajaga . 
1616	NA	" Rohkem meeldis mulle "" Kiviõli tööliste uus kultuuriklubi "" , mis kujutas suurt saali autahvli , diivanite , lumivalgete hiigelvaaside ja kolme vanamehega , kes lugesid ajalehti ning toetasid mõnusasti selga vastu diivanileeni . "
1616	NA	 Eriti sügavat mõju avaldasidki mulle just need diivanid . 
1616	NA	" Kui väike ja hall paistis "" Vereülekanne Tallinna sünnitusmajas "" nende tugevate diivanite kõrval ! "
1616	NA	 Miski muu selles albumis ei varjutanud masajaid Kiviõli diivaneid . 
1616	NA	 Need jäidki silme ette , kui ma raamatu lõpuks kergendustundega kinni lõin . 
1616	NA	 See oli siis ükskord ometi läbi vaadatud ! 
1617	NA	" Sirutasin käe kõige lähema riiuli poole , kus seisid ajakirjad , ja tõmbasin sealt välja "" Eesti Naise "" . "
1617	NA	 Sealt otsisin peaasjalikult nalja- ja pilkepilte , kuid ei leidnud ühtegi . 
1617	NA	 Natuke kauem peatusin moodide juures . 
1617	NA	 Lihtsate kleitidega naised naeratasid kelmikalt , kalasabamustrilise palituga poisike näitas püüdlikult oma palitut nii eest , külje pealt kui ka selja tagant . 
1617	NA	 Kõik inimesed piltidel olid rõõmsate ja laiade nägudega , rõivad paistsid neile pisut suured olevat , kuid nad ei teinud sellest väljagi . 
1618	NA	 Need lihtsad palitud ja äraseletatud näod koos pühaliku kibeda raamatulõhna ning Vana-Ilvese kõmiseva , ammu maa pealt kadunud häälega tõusid elavatena unustusest , kui ma lehitsesin ükspäev kallist ning rasket kauge maa moežurnaali ja leidsin sügiseks 1983/ talveks 1984 pakutavat terroristirõivaid , katastroofirõivaid ja enesetapjarõivaid . 
1618	NA	 Moesuund kandis kokkuvõtlikku nimetust : maailmalõpu-mood . 
1618	NA	 Tänane maailm näib ikka enam sarnanevat mesipuuga , mille katus on saamahimust ja mõtlematusest pealt ära nihutatud , tagasi panemiseks ei jätku aga enam ei oskust ega jõudu ja surma külmus ähvardab tungida iga hetk pesaruumi sisse . 
1619	NA	" Jäin "" Eesti Naise "" moelehekülje kohale magama ja ärkasin alles siis üles , kui Ilves mulle palitut selga püüdis ajada . "
1619	NA	" Kuulsin läbi magusa une käsku : "" Lähme nüüd , ma viin su ära kodu ! "" ja komberdasin kuhugi Ilvese käekõrval . "
1619	NA	 Külma tähisesse öösse sattumine ergutas mind . 
1619	NA	" Mulle tuli äkki kelk meelde - näitasin Ilvesele musta kogu trepi ääres ning rõõmustasin : "" Sääl on minu kelk ! "" "
1619	NA	 Unest ärgates ma ei mäletanudki enam õieti oma suurt kuritegu , mille eest ma ära olin jooksnud . 
1619	NA	 Sellest oli juba nii palju aega möödas . 
1619	NA	 Istusin pahaaimamata kelgule ja enne kui ma sõidust mõnu tundma jõudsin hakata , olime juba pimedas metsas . 
1620	NA	 Mustad kuusetihnikud liikusid meist aeglaselt mööda , lumi viskas tontlikku valgust , kelgujalased kriuksusid , nagu kiristaks keegi hambaid , ja mulle tundus kogu aeg , et kelgu järel jookseb vanaaegne viirastus väikese valge koera kujul . 
1620	NA	 Ilvese palitu lõi käimisel raskelt vastu põlvi , otsekui laksutaks ta aeg-ajalt tiibu . 
1621	NA	" Korraga Ilves köhatas ja sõnas soojalt ning liigutatult : "" Midagi helendab , helgib ja tuikab kaugete kinkude takka , midagi kutsub ja hüüab ja huikab "" "
1622	NA	 Need vanad lõõtsutava häälega lausutud sõnad kajasid minu pealuus vastu , jäid kõvasti kinni vere salakäikudesse . 
1622	NA	 Sütitasid sõnulseletamatut igatsust ja lootust . 
1622	NA	 Tõmbasin hinge ja tundsin , kuidas rinnakorvi täidab palav rõõmutunne . 
1623	NA	 Sel hetkel jõudsime metsast välja ja põrkasime vastu otsatuid sätendava lumega kaetud välju . 
1623	NA	 Pesaruum oli pealt täiesti lahti ja suured tähed suunasid oma armutuid taskulambikiiri otse silmapõhja . 
1624	NA	 LÄBILÕIKAVAD JA KÕLAVAD KULDNOKAVILED tungisid hommikuti läbi toaseinte , lumi sulas katustelt , kuused metsas kaotasid oma tumeda võimu ja raagus õunapuuoksad läikisid punakalt . 
1624	NA	 Aaloed ja jõulukaktused toas jäid sorgu , muutusid tolmusteks ning häbelikeks . 
1624	NA	 Juba lasti kanad lõunaajal välja , nad soputasid sõnnikusi sabu , sibasid umbusklikult mööda keltsa , kõõrutasid kõrvulukustavalt jämedate ja enesekindlate karjanaisehäältega , nokkisid aplalt kivikesi ja pidasid jahti esimestele rohulibledele . 
1625	NA	 Vahtisin õue läbi akna , kampriõlitilgad kõrvas ja rätik kukla taha sõlme seotud . 
1625	NA	 Mind ei tõmmanud enam ei joonistamine ega lugemine . 
1625	NA	 Sõitsin tagatoa uksega vastu ahju , kihutasin toolidega mürinal mööda tube , rakendasin kassi rõikariivimise riivi ette ja lasin tal laua peal sõitu teha ning lambiklaasi ära lõhkuda . 
1625	NA	 Toad olid täis tühje niidirulle , puupilpaid , tikutoose ja tagurpidi pööratud toolidest kassimaju . 
1625	NA	 Emal ei jäänud muud üle , kui vihatud rätik mulle veel kõvemini pähe siduda ja mind ühel päeval toast välja lasta . 
1625	NA	 Ukse peal põrkasin kokku Paula ja Aimega . 
1625	NA	 Mul oli hirm , et külainimeste pärast võidakse mind tagasi kutsuda ja ma trügisin õue nii kähku kui vähegi võimalik . 
1626	NA	 Seal oli just nii soe , nagu ma kogu aeg arvanud olin . 
1626	NA	 Päike paistis heledasti , puhus vali pehme tuul . 
1626	NA	 Kõikjal mustendasid lume alt välja sulanud mättad ja kivid . 
1626	NA	 Lillepeenar toa otsas vastu päikest oli lume alt täiesti välja sulanud . 
1626	NA	 Seal tungisid mullast esimesed lumikellukesed . 
1626	NA	 Nende kollakaskahvatud , mullapimeduses viibinud lehed varjasid valgeid tilgataolisi õiepungi . 
1626	NA	 Kükitasin rabatult maha ja silusin neid näpuotsaga . 
1626	NA	 Sirutasin käe võõrasse riiki ja puudutasin tundmatut olevust . 
1626	NA	 Üldse hakkas maa peale ilmuma olendeid , keda siin talvel ei olnud - nagu näiteks väike kähar leht vundamendipraos . 
1626	NA	" Sõin selle silmanurgast lumikellukeste poole vaadates aplalt ära , silitasin neil siiski igaks juhuks päid nagu koertel ja julgustasin : "" Põle kedagi , ega ma t e i d ära süüma ei akka ! "" "
1627	NA	 Jäin lillepeenra serva kuhjatud kuuseokstele istuma , silmad kissis , suus rohelise lible värske maik , uimastav soojus vateeritud palitust läbi tungimas . 
1628	NA	 Paula oli juba toast välja tulnud ja kõneles õues vanaemaga . 
1628	NA	" Minu kõrv püüdis nende jutust kinni üksikud , minu jaoks salapärased laused : "" Kissi seda tääb , kuna sii raha ükskord kukub Must kukk mede sõber , valge kukk vanakuradi vänts Ma tänan ja õnnistan neid koisi , kis sul selle kampsuni katki sõid , sellatagune olli terve , arutasin üles ja kudusin tüdrikule ääd sojad püksid . "" "
1629	NA	 Aia taga tagus Aime kepiga vastu roostetanud atra . 
1629	NA	 Kime rauakolin saatis kauge ähvardusena naiste juttu . 
1629	NA	 Paula ja vanaema paistsid suuremad kui talvel . 
1629	NA	 Külm ei vajutanud neid kössi , ei sundinud päid õlgade vahele ja käsi käistesse kiskuma . 
1629	NA	 Mina isegi tundusin enesele suurem . 
1629	NA	 Läksin toa tagant ringi , ronisin aialattide vahelt läbi ja ilmusin ootamatult Aime ette . 
1630	NA	 Põrnitsesime teineteist sõnalausumata , kulmu alt . 
1630	NA	" Esimesena tegi juttu Aime , ta tõi lagedale oma suure trumbi : "" Unt murdis mede Tuksi ära ! "
1630	NA	" Pallalt Tuksi pää ja saba ollid ommuku saana juures maas ! "" "
1631	NA	" Hakkasin üles sulama ja kuulutasin : "" Mede maja viiasse ära ! "" "
1632	NA	" Aime arvas suureliselt : "" Ega tede maja ainuke põle ! "" "
1633	NA	 Sellega oli tutvus uuesti üles soojendatud , nüüd võis mängima hakata . 
1633	NA	" Aime pani ette : "" Akkamegi majade vidamest mängma ! "" "
1634	NA	 Meie silmad lõid särama , olime kolhoosiesimehed , traktorijaama juhatajad , traktoristid ja taluinimesed ühekorraga . 
1634	NA	 Kõikide ümberkaudsete majade aset täitis minu villane rätik , mis mul mütsi all peas oli ja mille ma nüüd rõõmuga peast ära kiskusin , et oleks , mida vedada . 
1634	NA	 Peale pidime hakkama Teiste elumajast . 
1634	NA	 Järgmine pidi olema Vanatare ja siis meie . 
1634	NA	" Ronisin kaksiratsi aia peale ja kuulutasin : "" Akkab majade vidamene ! "" "
1634	NA	" Et mul midagi mõjuvamat parajasti meelde ei tulnud , manitsesin karmilt : "" Olgu künad või kolmjalad , olgu jõed või merealad , supleme sääl nigu kalad ! "" "
1634	NA	" Käsutasin Aimet : "" Sina mini nüid Testele valmis , sina oled Teste-ema ! "
1634	NA	" Siss mina tulen rakturiga ja viin tede maja minema . "" "
1635	NA	 Ootasin kannatlikult , kuni Aime saepuki otsa ronis ja tüürisin siis oma palja silmaga nähtamatu traktori ragina ja põrina saatel sinnapoole . 
1635	NA	 Kuigi ma nägin väga hästi nii saepukki kui puki otsas kõõluvat Aimet , täitis mu rinda ometi kõhedus , nagu seisaksin ma tõepoolest Teiste ukse taga ja nagu kõmaks minu koputus suure vaikse maja sisemuses saatuslikult vastu . 
1635	NA	 Koerad hauguksid kärinal ja juba tulekski kõbinal Juuli koeri tollipulgaga ähvardades ust lahti tegema . 
1635	NA	" Mu suu hakkas ärevusest isegi kuivama , kui ma kolhoosi brigadiri järele aimates läbi nina venitasin : "" Oless nigu tulnd ettepanek tede maja ära viia ! "" "
1636	NA	" Aime tegi nagu nutaks , hõõrus ägedasti rusikatega silmi ja hädaldas : "" Issa jumal , mes nüid küll saab ! "
1636	NA	" Sa taevaristike , siis on peris sitt nummer ! "" "
1637	NA	 Ta ei osanud rohkem midagi öelda , itsitas ja keerutas palitunööpe . 
1637	NA	" Õpetasin sosinal : "" Aa koerad pääle ! "" "
1638	NA	" Aime kilkas rõõmuga : "" Ma aan sulle koerad pääle ! "
1638	NA	 Võts ! 
1638	NA	 Võts ! 
1638	NA	 Äss ! 
1638	NA	" Äss ! "" "
1639	NA	 Ajasin jalad harki , õõtsutasin ennast kandadel ja ähvardasin . 
1639	NA	" "" Ma su koerad maha lüün ! "" "
1639	NA	" Raiusin käega läbi õhu ja kiitsin : "" Nää , põlegi testel änam päid otses ! "" "
1640	NA	" Aime ei osanud muud ütelda , kui "" Ui-ui-ui ! "" "
1641	NA	" Õpetasin jälle : "" Nüid sa piad nutma akkama ! "" "
1641	NA	" Kui Aime käed näo ette pani ning püüdlikult ulus : "" Õõõ ! "
1641	NA	" Õõõ ! "" , lohutasin : "" Messa tühja muretsed , Teste-ema ! "
1641	NA	" Saad majaga sõita ja "" "
1642	NA	" Aime võttis kohe käed näo eest ära ning kinnitas unistavalt : "" Mina tahass küll majaga sõita ! "
1642	NA	 Mina seda küll ei karda . 
1642	NA	" Kas sina kardad va' ? "" "
1643	NA	 Uhkustasin . 
1643	NA	" "" Mina ültse muud ei tiiski . "
1643	NA	" Sõidass nii et ! "" "
1643	NA	" Võtsin rätikunurgast kinni , pistsin jooksu ja kiitsin : "" Nää , lähab mes tiriseb ! "" "
1644	NA	 Tundsin , kui raskelt maja rappus . 
1644	NA	 Aknaklaasid klirisesid , korstnast tõusis sädemeid ja Teiste suured kuused ohkasid sügavalt , püüdes viimast korda oksi üle katuse laotada . 
1644	NA	 Panen siiamaani imeks , et see maja ikka omal kohal seisab . 
1644	NA	 Olen selle ometi oma kätega ära vedanud ! 
1645	NA	 Vanatare vedamine läks juba lihtsamini . 
1645	NA	" Kui ma olin Aimele seletanud , ms ta peab ütlema , kargas Sina-Iida lauda nurga tagant välja , vehkis kätega ja hõikus : "" Nouse ülle ! "
1645	NA	" Nouse ülle ! "" "
1645	NA	 Ta ei saanudki õieti aru , mis toimub ja jäi keset õue seisma , kui ma maja koos tema halli kassi ja roomava lapsega minema viisin . 
1646	NA	 Järgmine käik oli meile . 
1646	NA	" Nüüd tuli Aime traktoriga , mina kujutasin vanaema - läksin traktorile vastu , põrutasin nähtamatu vikatiga vastu maad ja käratasin : "" Vat mina mette oma kodu ära viia ei lase ! "
1646	NA	" Tehke minu pärast , mes te tahte , võtke või pää maha ! "" "
1647	NA	" Aime meelitas mind kavalalt : "" Põle kedagi , Toa-ema , saad majaga sõita ja "" "
1648	NA	" Põrutasin uuesti vikatiga vastu maad ja hurjutasin : "" Laku peris perset ! "
1648	NA	" Mina oian ammastega majanukast kinni ! "" , sealjuures ahmisin ma rätiku hammaste vahele , et Aime sellega minema joosta ei saaks . "
1649	NA	" Aime hoiatas : "" Ma lasen su kinni panna , kui sa seandsid roppa sõnu suust välla aad ! "" "
1649	NA	 Ta püüdis rätikut minu käest ära kiskuda , kuid ma traavisin sellega mööda aiaäärt edasi-tagasi ega andnud end talle kätte . 
1650	NA	 Mäng läks sassi , me juba kiljusime , lõkerdasime , pildusime rätikut õhku ning ajasime teineteist lihtsalt lusti pärast taga . 
1650	NA	 Paula tuli õuest , meilt laenatud kohviveski kaenla all , püüdis Aime kinni ja tegi mängule järsu lõpu . 
1650	NA	 Vaatasin neile kahetsusega järele ning läksin õue tagasi . 
1651	NA	 Seal seisis suur puuveokelk , millele olid visatud tühjad kartulikotid . 
1651	NA	 Isegi Tommi oli platsis , ta aimas , et vanaema kavatseb kuhugi minna ja kaapis tagumiste jalgadega rõõmu pärast maad , nii et pori tuiskas . 
1651	NA	 Ümber vanaema kõndis talve jooksul ära pulstunud kukk , raputas mind nähes põlglikult pead ning tegi veidrate koogutuste ja kummarduste saatel vanaemale tiivaripsu . 
1651	NA	" Vanaema raputas körtsikut ja käratas : "" Kõss , kassa saad minema ! "" "
1652	NA	" Küsisin : "" Vanaema , kassa lähad puid tuuma va' ? "" "
1653	NA	" Vanaema viskas üle õla : "" Sii põle lapse asi , mes tehasse või kus mennasse ! "" , tõmbas kelgu liikuma ja oma tugeva naelutatud kepiga keltsa kobades läks tee poole . "
1653	NA	 Ta paistis heleda päikese käes väike ning hall . 
1653	NA	 Lagedal puhus hooti tuul , see litsus talle körtsikut põlvede vahele . 
1653	NA	 Kotipundar kelgu peal vabises . 
1654	NA	 Tee oli kohati paljaks sulanud ja kelk liikus raskelt . 
1654	NA	 Vanaema ei vaadanud kordagi tagasi . 
1654	NA	 Vantsisin väikest vahemaad säilitades kelgu järel . 
1654	NA	 Sissesõidetud taliteed kattis veel paks sinakas jääkilp . 
1654	NA	 Tee oli keskelt kõrgem , libe ja ümmargune nagu palk . 
1654	NA	 Vanaema püüdis sellel ihust ja hingest tasakaalu hoida , tema lohmakad kalossid lohisesid mööda keltsa otsekui suusad . 
1654	NA	 Kepp kobas libedat jääd ja raius sellesse naelaauke . 
1655	NA	 Ehkki päikesekiired takerdusid tuulehoogudesse , panid need ometi jää silmipimestavalt sätendama ning kauged metsad sinetama . 
1655	NA	 Ma ei saanud aru , miks vanaema oma rasket veokelku sinnapaika ei jäta , selga sirgu ei aja , rinda voogavat ning säravat õhku täis ei tõmba ja oma pika kepi abil lusti pärast üle teekraavide ei karga . 
1656	NA	 Hall vanaema oma kelguga isegi rikkus maastiku rõõmsat ja paljutõotavat ilmet . 
1656	NA	 Tema luitunud riietest ning kobavast sammust langes ümbrusele tume ja igav vari . 
1657	NA	 Tuul võttis hoogu ja hakkas unnates lõõtsuma , taevasse ilmusid pehmed kõrged kiudpilved ja Vanatare kuuskedest käis läbi kergendusohe või rõõmukohin . 
1658	NA	" Nüüd alles nägi vanaema mind , jäi hingeldades seisma , koju tagasi ajama aga ei hakanudki , vaid lausus tõredalt : "" Ilmaasjata ümmer juuskma ollasse küll mihkel , a' et väha appi tuless , seda mette ei ole ! "" "
1659	NA	 Asusin õhinal vanaema kõrvale rakkesse . 
1659	NA	 Paistis , et tal oli selle üle isegi hea meel , et ta oli tüdinenud üksluisest kepiga toksimisest ning oma mõtetest . 
1660	NA	 Talle oli teed käies tulnud pähe sõnu ja lauseid , mida ta oleks tahtnud ütelda onule või emale . 
1660	NA	 Ta nagu proovis ning harjutas neid nüüd minu peal . 
1660	NA	 Ta nõudis , ähvardas ja kahetses ning tema häälekõla sulas kokku lumelaigulise maapinna , hallide küünikatuste ja kelgujalaste kareda kriginaga . 
1660	NA	 See oli otsekui eesti rahva ennemuistne jutt , imelik , uskumatu ja hirmuäratav . 
1660	NA	 Minu elu ei puudutanud see aga sugugi . 
1660	NA	 Palju rohkem pakkusid mulle huvi minu oma botikuninad , mis mustade keredega autode kombel mööda lund ja jääd edasi rühkisid . 
1660	NA	" Vanaema kepp tagus ägedasti keltsa , ühetooniline jutt veeres omasoodu , selle seest kostsid üksikud karjatused : "" On sii Hans küll üks kurjavaimu käise ! "
1660	NA	 Laskis eina vii sisse ära mädaneda , mette es saa välla vidada . 
1660	NA	" Ikki "" kül'ma vian "" ja "" kül'ma vian "" ! "
1660	NA	" Sääl on nüid su "" kül'ma vian "" , viska ennast isi lehma sõime einde asemel pikali . "
1660	NA	" Lehmal on küllekondiksed vällas nigu sarikad , ei taha änam jalgu alla võtta , messa ing tahad ära teha ! "" "
1661	NA	 Kortsutasin kulmu ja vanaema segavatest kaebustest hoolimata juhtisin oma botikuninasid osavalt mööda mägesid ja orge . 
1661	NA	" Koguni sosistasin neile ergutuseks : "" No pane nüid otse ! "
1661	NA	 Nüid sõida tasem ! 
1661	NA	 Kassa ei näe , et mägi tulli ette ! 
1661	NA	" Kas sul silmi pääs põle va' ? ! "" "
1661	NA	 Kui ma kogemata üles vaatasin , nägin , et olime juba kaugele luhta jõudnud . 
1661	NA	" Küsisin võõrastades : "" Vanaema , kusme lähme ? "" "
1662	NA	" Sellest küsimusest sai vanaema tiivustust , ta osatas : "" Kusme lähme - no ei tää , kuskohta selle kepi ja kotiga mennasse , ku mette kerjama ! "" "
1663	NA	 See teade kohutas mind sügavalt , tuli nagu välk selgest taevast . 
1663	NA	 Juba tunduski , nagu maoldaksid pajupõõsaste vahel mustjashallid onnid , nagu rusuks metsalatvu vanaaegne kortsunud taevas ja jää peal loidaks sünge tulelõke , mille ümber katkiste kuubedega mehed körti söövad . 
1663	NA	" Ajasin jalad vastu , litsusin lõua vastu rinda ja ähvardasin : "" No siss mina änam edesi ei tule ! "" "
1664	NA	" Vanaema põlastas : "" Kassa arvad , et mul seandst virisejad kangeste tarvis on va' ? "" "
1664	NA	 Minust välja tegemata keeras ta reeteele , mis viis kuhjalavade juurde . 
1665	NA	 Linaleoaukude pool kraaksusid varesed , seal võis väga kergesti vedeleda mõni raibe . 
1665	NA	 Seisin natuke aega paigal , kaapisin kontsaga maad , jõudsin siis otsusele ja kihutasin vanaemale järele . 
1666	NA	 Vanaema kraapis kuhjalavasse maha jäänud heinu kokku . 
1666	NA	" Seisin ja vaatasin pealt , ei kannatanud aga välja - juba tiirutasingi ümber vanaema ja õpetasin : "" Näe , siit sa es võtagi ! "" ja "" Näe , sääl on peris suur unik ! "" "
1666	NA	 Vanaema toppis heinad kotti , mina aitasin kotisuud lahti hoida . 
1666	NA	 See ei olnud jää pealt niidetud kolletanud kulu , vaid rohekas , magusalõhnaline , luhalilledega segatud lehmahein . 
1666	NA	 Vanaema põsed läksid heastmeelest roosaks , ta murdis katki ja toppis kotti ka kõhisevate lehtedega paju- ja kaseoksi , mis vedelesid heinte all kuhjalava põhjas . 
1667	NA	 Kui lavast enam midagi võtta ei olnud , läksime teele , mida mööda heinakoormaid oli ära veetud . 
1667	NA	 Vanaema arvas , et lageda peale on koormatest vähem heinu pudenenud kui metsa vahele , kus heinatuustid okstesse ja põõsastesse kinni jäävad . 
1667	NA	 Nii oligi . 
1667	NA	" Vanaema õhkas rahulolevalt : "" Nüid veetse iga päe einu . "
1667	NA	" Mede lehma inge saab ehk ikki siis pidada ! "" "
1668	NA	" Avastasin okste vahelt heinapeotäisi , mida vanaema ei olnud tähele pannud ja tõin need võidurõõmsalt tema kätte ning kiitsin : "" Mina leian pailu rohkem kui sina ! "" "
1669	NA	 Jooksin edasi-tagasi põõsaste ja vanaema vahet . 
1669	NA	 Kogu aeg saatsid meie teekonda Tommi kilked - ta oli sattunud loomajälgede peale . 
1669	NA	 Kord sumbus tema kile klähvimine kaugetsse metsapadrikutesse , kord kõlas päris lähedalt põõsaste tagant . 
1669	NA	 Leppade küljes rippusid pruunid käbitaolised urvad ; vanaema arust tõotasid need head kartuliaastat . 
1669	NA	 Kuuskedealusel lumel vedeles väga palju okkaid , see aga vanaemale ei meeldinud - nii enne esimest kui ka enne teist ilmasõda olid kuused samuti hulgaliselt okkaid maha ajanud . 
1670	NA	 Toppisime heinu kottidesse ja ajasime mõnusasti juttu . 
1670	NA	 Vanaema ei pannud sedagi pahaks , et ma heinakottide peal kõhutasin . 
1670	NA	 Meie vaherahu ei kestnud aga kuigi kaua . 
1670	NA	 Juba ma painasingi vanaema , et ta kirjeldaks mulle , kuidas ta kodust tulema hakkas , mida ta siis mõtles , kui mind järele hiilimas nägi , mida tema ütles , mida mina ütlesin , mida tema ise selle juures mõtles ja mida mina tema arust mõtlesin . 
1671	NA	 Olin selle mänguga kõiki ära tüüdanud . 
1671	NA	 Vaevalt jõudis miski minu kaasalöömisel toimuda , kui ma juba nõudsin , et see mulle ümber jutustataks ja jutustamise juures peatutaks eriti põhjalikult minu tegevusel , püütaks ära arvata , mida ma ühe või teise tegevuse ajal mõtlesin . 
1671	NA	" Kõik sai alati alguse minu mesimagusast nurumisest : "" Räägi , mes ma tegin ! "" või "" Räägi , mihande ma ollin ! "" , lõppes aga tüli ja pahandusega . "
1671	NA	" Pruukis emal ainult vastata : "" Kas minul aega sind vahti olli , messa tegid ! "" , või vanaemal imestada : "" Mihande sa's olema pidid , laps ikki laps ! "" , kui ma häält tõstsin ja süüdistasin : "" Kudas te nii uimased olete , et te kedagi ei näe ! "
1671	NA	" Ma tahass tääda , mes olli ! "" "
1672	NA	 Kuigi ma ise väga hästi mäletasin , mida keegi teinud või öelnud oli , pidi seda mulle teiste suude kaudu korratama . 
1672	NA	" Harilikult lõppes kõik küll sellega , et välja vihastatud ja ära tüüdatud ema järsku mõlema peoga mulle karvu kinni kargas ja käratas : "" Kas kaob sii rumal üleküskmese komme ükskord juurest ära või ei kao ! "" "
1673	NA	" Vanaema sai minust enamasti hõlpsasti ja kavalasti lahti , tal tarvitses ainult kiita : "" Ei tää , kuda me ilma sinuta ültse akkama oless saand ! "" ja ma sulasin üles , tegin järeleandmisi ning mind oli lihtne joonistama või lugema saata . "
1674	NA	" Olin juba heintetassimisest tüdinud ja naaksusin pahaendeliselt : "" Vanaema , mihande ma ollin , kui ma sinuga änam edesi es tule ? "" "
1675	NA	" Vanaema manas : "" Akkab aga jälle pääle , põrguluum ! "" "
1676	NA	" Nõudsin juba natuke kõvema häälega : "" Ütle , messa mõtsid , ku' sa nägid , et ma sulle järgi tulen ? "" "
1677	NA	 Vanaema kohmas . 
1677	NA	" "" Suurt kedagi es mõtle ! "" , kuid sellega tegi ta vea , ta oleks pidanud kiitma : "" Mul olli nõnda ää miil et ! "" või "" Ma just kahjatsesin , et mes ma sest lapsest ometi kodu jätsin ! "" "
1677	NA	" Eriti oleks mulle aga meeldinud , kui ta suure sisseelamisega , pikalt "" a "" tähte venitades oleks tagantjärele imestanud : "" Mina va-aa-atan ja va-aa-atan , mes aasi säält ommeti tuleb , ja siss ma näen , et sii on ju mede laps ! "" "
1678	NA	 Võtsin vanaema kepi ja tagusin sellega raevukalt vastu keltsa , nii et peenikesed pudedad jääkillud mulle vastu vahtimist lendasid . 
1678	NA	 Tahtsin luha päikesepaistelist ja reibast lagedust , vareste kraaksumist , iseenese nõutust ning abitust veel kord läbi elada , kuid vanaema sõnade läbi koduseks muudetuna , igapäevasema ja arusaadavamana , kui see tegelikult oli olnud . 
1679	NA	 Riid käis juba täie hooga , kui metsa vahelt hakkas kostma hobuse puristamist ja reejalaste kriginat . 
1679	NA	 Vanaema viskas heinakotid ehmunult kelgu pealt metsa , need aga ei kukkunud põõsaste varju , vaid jäid lagedale vedelema ja nägid välja nii , nagu oleksid nad täis tuubitud vilja , kartuleid või villu . 
1679	NA	 Igaüks , kes teed mööda tuli , pidi neid juba kaugelt nägema . 
1680	NA	 Vanaema tõmbas mind hobuse eest kõrvale , kuid hobune jäeti keset teed seisma , põlvili tühjas rees konutas Kott-Eevald . 
1680	NA	 Meist ei teinud ta välja , vaid vahtis otse enese ette , hobuse saba poole . 
1680	NA	 Paelad tema mütsikõrvade küljes vabisesid . 
1680	NA	 Lumel vedelevad pungil kotid tegid teeäärse metsa kuidagi kahtlaseks . 
1680	NA	 Tommi kilkamistki ei kostnud enam . 
1680	NA	 Kuuseladvad kohisesid valju mulla- ja vetelõhnalise tuule käes , päike ujutas need üle sooja kollase valgusega , see voolas ka hobuse seljale ja säratas Eevaldi vana rebasekarva kasukat . 
1681	NA	" Vanaema tegi esimesena juttu : "" No tere kah ! "
1681	NA	" Kus sina's lähad , ikki einu vidama va' ? "" "
1682	NA	" Hõikasin nõudlikult vahele : "" Kassa tääd kah , et ma joonistasin seandse pildi , kus lennuk vanakuradi maha laseb ! "" "
1683	NA	" "" Maha laseb "" kaikus metsasügavustes vastu ja hobune kikitas kõrvu . "
1684	NA	 Eevald ei lausunud musta ega valget , ta isegi ei liigutanud silmi . 
1684	NA	" Vanaema põlastas : "" On sii küll üks inimeseluum , suud mette lahti ei tii ! "" "
1684	NA	" Ta hurjutas : "" Eevald , no mes asi sii on nüid ! "
1684	NA	" Sa tääd küll , et ku' sull kedagi äda on , siss mulle võid ikki ära rääki . "" "
1685	NA	" Enne kui vanaema mind takistada jõudis , virutasin kepiga vastu reepära ja käratasin : "" Kassa kuulsid , mes vanaema ütel , akka rääkma ! "" "
1685	NA	 Hobune kohkus , ajas hambad irevile ja tõmbas rege hooga edasi . 
1685	NA	 Eevald kaotas tasakaalu , ajas käed laiali ja lasi ohjad peost , need läksid reepea alla puntrasse . 
1685	NA	 Vanaema võttis imekspandava käbedusega hobusel suu kõrvalt kinni . 
1685	NA	 Ta patsutas hobuse kaela ja nina , kuni hobune maha rahunes , enam kõrvu ei lingutanud ja mokad ripakile laskis . 
1686	NA	 Eevald ronis aegamööda reest maha , kohendas kõrvikut ja tundis meid nagu alles nüüd ära . 
1686	NA	" Ta teretas vanaema kättpidi nagu alati , mulle aga tegi ähvardavalt : "" Psst ! "
1686	NA	" Psst ! "" "
1686	NA	" Seejärel heietas ta oma pikaldase hauataguse häälega : "" Mina mõtsin , mina mõtsin , no küll mina mõtsin ! "
1686	NA	 Pää tahtis peris lõhki minna . 
1686	NA	 Karjanaesed ütsid , et Eevald , mini einu vidama , a' isi pandsid kiik tiiääred kuulipildjaid täis , tahtsid mind irmuta ja isi pidasid peenikst naaru . 
1686	NA	 A' ma tegin neile naestele lõvi kah ! 
1686	NA	" Siss läksid nii ääss , et julge mulle kedagi kurja teha ! "" "
1686	NA	" Ta jäi mõttesse ja hakkas siis jälle otsast peale : "" Küll mina mõtsin , küll mina mõtsin ! "
1686	NA	 Pää tahtis peris lõhki minna . 
1686	NA	" Tiiääred olid kuulipildjaid täis pantud "" Ta jäi poole sõna pealt vait ja lasi pea norgu , lausus aga järsku süngelt ning tähendusrikkalt : "" Rätsepmeister Kakaduu õmles mulle palitu , iist olli kitsas , tagalt lai , perse pääl olli kirju paik ! "" "
1687	NA	" Seda öeldes muutus tema näoilme elavaks , silmad hakkasid kiiresti pilkuma , ta ohkas sügavasti , katsus kukalt ja rõõmustas : "" Miilde tulli ! "
1687	NA	" Nüid tulli miilde ! "" "
1687	NA	" Ta sosistas nagu suurt saladust : "" Ma mudu tegin , nigu lähass einu vidama , a' isi käin oiatamas ! "
1687	NA	 Rätsepa Liisu juures juba käitud ! 
1687	NA	 Kivisaarel juba käitud ! 
1687	NA	 Võtiksaarel juba käitud ! 
1687	NA	" Teile põle viil jõudnd , Testele põle viil jõudnd , Vanatarele põle viil jõudnd ! "" "
1688	NA	 Ta kiskus põuest välja laiad lipendavad ajalehed ja asus otse siinsamas keset teed meile ette lugema . 
1688	NA	 Vanaema kuulas vaguralt , silmad maas , mõnuga ja tähelepanelikult kuulas ka hobune . 
1688	NA	 Ta noogutas nõus olles pead , küünitas kaela , võttis vastumeelselt maast heinatuusti mokkade vahele , hoidis mõne aja ja lasi siis põlglikult maha tagasi . 
1688	NA	 Mida kauem ma teda jälgisin , seda rohkem hakkasin kahtlema , kas see ei ole seesama hobune , kellega vanaema leerist lahti saades koju sõitis ja kes Oiu jääkeldri juures enam edasi ei läinud , sest ta tundis mässajate vere haisu . 
1688	NA	 Heledast ja soojast päikesepaistest hoolimata näis , et puude taga luuratakse , peetakse hinge kinni ja teritatakse kõrvu , et ükski sõna kaotsi ei läheks . 
1688	NA	 Metsavahetee tuulevaikne soojus roiutas . 
1688	NA	 Ma ei jõudnud selgusele , miks Eevald ja vanaema , isegi hobune ja mets ühel nõul olles midagi pelgasid ja millestki hoopis teisiti aru said , kui mina . 
1689	NA	 Kõhnade heinapeotäitega kaetud teeservadele , lepaokstele , hallidele majakatustele ja päikeses säravatele lume alt paljastuvatele põldudele esitati ähvardus ning väljakutse . 
1689	NA	" Aimasin seda vanaema erilisest ninanuuskamisest ja Eevaldi kärisevast häälest , kui ta luges : "" Meie vabariigi kolhoosides toimub ulatuslik ettevalmistus kolhoosikeskuste rajamiseks . "
1689	NA	 Terve rida ühismajandeid on asunud juba ehitustööde tegelikule läbiviimisele . 
1689	NA	 Kogu vabariigis küünib ümberpaigutatavate hoonete arv kümnetesse tuhandetesse , kusjuures paigutamise kaugus on keskmiselt üks kuni viis kilomeetrit . 
1689	NA	 Niisuguste ulatuslike tööde läbiviimisel tuleb meil tugineda vennasvabariikide kogemustele , kus kolhoosnikute majade kokkutoomine praegu toimub . 
1690	NA	 Puithoonete ümberpaigutamine suurtele kaugustele võib toimuda mööda tavalisi maanteid või mööda tasaseid põlde traktori abil . 
1690	NA	 Hooneid võib ümber paigutada nii suvel kui talvel , kasutades selleks vastavalt jalandeid või erilist ratastega ja tõsteseadmetega varustatud hooneveokit . 
1690	NA	 Eriti soovitav on hoonete vedu jalanditel vähese lumega mööda jäätunud pinda , milleks käesolev kevadine aeg on väga soodne . 
1690	NA	" Vaba tööjõu kindlustamiseks on soovitav neid töid läbi viia pühapäevakutena . "" "
1691	NA	" Eevaldi kõrisõlm liikus , ta krabistas lehtedega ja ähvardas : "" Kolhoosnikute elamud kolhoosikeskusesse . "
1691	NA	" Valga rajooni kogemusi kolhoosnikute elamute kokkuvedamisest . "" "
1692	NA	 Kuulasin pahuralt ja ilma erilise huvita - olin ise hommikul majade vedamist juhtinud ja Valga rajooni kogemus ei võinud mulle enam midagi uut pakkuda . 
1693	NA	 Padrikust hiilis välja Tommi , suure looma , kas mullika või koguni lehma vana äranäritud kont lõugade vahel . 
1693	NA	" Meid silmanurgast luurates mattis ta selle kelgu varju lume sisse , lömitas ise peale ja kui Eevald lugedes häält tõstis , saatis seda tasane "" rrr-nga-nga-nga "" . "
1694	NA	 Mind ei hirmutanud ähvardav ajalehesõnum põrmugi , pigem tiivustas . 
1694	NA	 Kuna ma selle juures suure huviga vaatasin , mis teeb Tommi , jäi mulle eluks ajaks veider mulje , nagu oleks selle tegelikult ette lugenud Tommi , mitte Eevald . 
1695	NA	 Ja sellest hoolimata , või seda enam on see sõnum peidetud iga uue kevade ärevasse tuulisesse taevasse . 
1695	NA	" Isegi Berliinis , musta varakevadise Spree ääres , tuulest aetud luikede ja klaaspaleede läheduses kuuldus külmas tuules Tommi urinat ja näis , nagu seisaks seal vanaema , käed põlle all , ning püüaks pinevalt tabada urina seest uudist : "" Juhatuse ja kolhoosnikute üldkoosolekul kiideti algatus üksmeelselt heaks , ning enamik kolhoosnikuid tegid ettepaneku nende majade kolhoosikeskusse toomiseks . "
1695	NA	 Vastu tulles nende soovile otsustatigi majade kokkutoomist alustada märtsikuu esimesil päevil 
1696	NA	 Kõigepealt asuti valmistama suurt saani , majade kokkuveol kõige olulisemat vahendit . 
1696	NA	 Kui aga asuti tegeliku töö juurde , selgus , et see saan ei osutunud siiski küllalt praktiliseks . 
1696	NA	 Ta oli mõõteilt liig suur ja nii raske , et üksi selle vedu ise juba oleks nõudnud ühe traktori jõu . 
1696	NA	 Valmistati uus saan , eelmisest väiksem . 
1696	NA	 Kõige enam muret majade osadeks lahtivõetud kujul kohaletoimetamisel tekitas katus . 
1696	NA	 Kellelgi kohapeal polnud ju algul kogemusi , kuidas toimida sellega . 
1697	NA	 Valga rajooni kolhoosides toimub see nii , et roovlatid lõigatakse katki käsisaega täpselt keset sarikat , mille järel võetakse tappidest lahti sarikad . 
1698	NA	 Majade kokkutoomine pole mingi ülesaamatu ja võimatu töö , nagu seni mõnel pool arvati . 
1698	NA	" Molotovi-nimelise kolhoosi algatus on tähelepanu äratanud kogu vabariigis ja seda järgivad paljud vabariigi kolhoosid . "" "
1699	NA	" Kui Eevald lõpetas ja lehe kokku murdis , mühatas vanaema : "" Ega kedagi , piab kodu ka akkama minema . "" "
1700	NA	 Eevald ronis kohe sõnakuulelikult rekke , otsekui oleksid vanaema sõnad tema kohta käinud . 
1700	NA	 Hobune vaatas tagasi ja hakkas astuma , ilma et Eevald ohjegi oleks liigutanud . 
1700	NA	 Vanaema viskas heinakotid uuesti kelgule ja keeras kodu poole . 
1700	NA	 Tommi lömitas endiselt mahamaetud kondi peal , kui ta aga nägi , et kelk juba liigub , võttis ta hoogu ja hüppas kelgule . 
1700	NA	" Kilkasin heameelest : "" Vanaema , vaata , mes Tommi tegi ! "" "
1701	NA	" Vanaema aga ei rõõmustanud selle üle sugugi , ta sajatas : "" Muku tii ja tii ommukust õhtani , et sooned kakkevad , nüid viil va koeramürak ka vidada ! "" "
1702	NA	" Ta oli juba käratamas : "" Kassa saad maha ! "" , kuid ma jõudsin enne nuruda : "" Ära aa teda maha , ma tahass , et ta sõidab ! "
1702	NA	" Ma aitan isi vidada . "" "
1703	NA	 Vanaema jäi vait , ta ei vaielnud mulle vastu , ta ei pannud mind enam tähelegi . 
1703	NA	 Tuul lõõtsus kord tasemini , kord valjemini ja silitas harjumatult põski . 
1703	NA	 Metsaäärsete pajude okste küljes särasid valged urvad . 
1703	NA	" Kõige kangema tuule käes tuli vanaemale köhahoog peale , ta jäi seisma ja sõnas vaevaliselt : "" Mini edesi , kül'ma tulen järgi . "" "
1703	NA	 Kadusin kohe metsa . 
1703	NA	 Pajutibud huvitasid mind määratult rohkem kui vanainimeste mured . 
1703	NA	 Sellest , mis neid öösel magada ei lasknud ja päeval kühmu vajutas , polnud minul sooja ega külma . 
1703	NA	 Kui teistele oli peaasjaks see , et midagi ei juhtuks , siis mina ainult juhtumuste-lootuses elasingi . 
1704	NA	 Lumi metsaservas oli peaaegu täiesti sulanud , sammal kividel rohetas värskelt . 
1704	NA	 Läksin sügavamale metsa . 
1704	NA	 Seal valitses tume , sügav ja igavene haljus . 
1704	NA	 Kuuskede vahel seisid tihedad kadakad . 
1704	NA	 Siia tuul ei ulatunud . 
1704	NA	 Ükski oks ei liikunud , kostis ainult ühetooniline mühin . 
1704	NA	 Lagedal kohisesid määratud õhulained ja põrkasid unnates vastu tihedaid kuuski . 
1704	NA	 Vastu tuulist avarust sirasid pajuurvad nagu kauged põhjatähed - kauged , valged ja kättesaamatud . 
1705	NA	 Päris all , kuhu minu käed veel ulatusid , polnud urbi sugugi nii palju kui kõrgel üleval . 
1705	NA	 Pooled oksad olid tühjad ja mis veel hullem , väga sitked . 
1705	NA	 Ma ei saanud neid kätte muidu , kui pidin hammastega närima . 
1705	NA	 Painutasin ning närisin metsa ja välja piiril seistes mõrusid pajuoksi ja lasin silmadel mööda metsa ringi käia . 
1705	NA	 Taevas latvade kohal oli leebelt valkjassinine , see tuletas meelde vana vihiku kaasi . 
1705	NA	 Vihik ise oli täis luitunud mälestussalme ja kui seda raputada , sadas selle vahelt tiivulisi inglipäid ja kolletanud pitsiproove . 
1705	NA	 See seisis kapisahtlis luku taga koos tsaari perekonnapildi ning peotäie luust ja puust täringutega . 
1705	NA	 Pitsiproovid ja tsaari perekond jätsid mind külmaks , inglipäid oleks võinud plastiliiniga ahju külge kleepida , täringuid aga ihaldasin hullupööra . 
1706	NA	 Pabersinine pehme taevas viis mu mõtted nende täringute juurde . 
1706	NA	 Olin mõistnud , et täringu juures on kõige tähtsam see , kui palju punkte ta annab . 
1706	NA	 Mida rohkem neid on , seda parem ! 
1706	NA	 Leidsin põõsa alt killu siledat jääd ja leppisin iseendaga kokku , et see jääkild on täring . 
1706	NA	 See võis anda mulle just niipalju punkte , kui ma ise tahtsin . 
1706	NA	 Selles seisiski tema armetus tõeliste täringute kõrval . 
1706	NA	 Need keerlesid luisel klõbinal mööda lauda ja nägid välja , nagu juhiks neid saatus ise . 
1707	NA	" Ometi veeretasin jääkildu ärevusega käes ja ergutasin ennast kuuldavalt : "" No viska ometi , messa muned ! "" "
1707	NA	 Tegin kohmaka viske ja jooksin põnevusega vaatama , kui palju punkte tuli . 
1707	NA	 Nägin küll , kuhu see kukkus , kuid ei leidnud seda ometi kusagilt . 
1707	NA	 Minu täring oli kadunud , nagu oleks nähtamatu käsi ta üles võtnud . 
1707	NA	 Jää ülemvõim hakkas nõrkema , jääga ei tasunud enam tegemist teha . 
1707	NA	 Seisin nõutult kuuskede all . 
1708	NA	 Selle raevuka ja särava kevadpäeva õhukihid põrkusid mühinal kokku , keerlesid luhtadel ja põldudel ning visklesid metsade vahel . 
1708	NA	 Sooja võitlus külmaga puudutas jälle kõike elavat - metsapuid , rohuliblesid , loomi ja inimesi . 
1709	NA	 Ümbrus muutus silmanähes - võimukas haljus sai jõudu juurde , unustatud muld ilmus uuesti nähtavale . 
1709	NA	 Olin lume ja jääga kuude kaupa üks olnud , luu nende luust ja liha nende lihast . 
1709	NA	 Nüüd andsin ma nad ära , reetsin muretult igale oksaraole ning samblalapile . 
1709	NA	 Tekkis kihk silmapiiri kohal eest ära libisevale petlikule taevale järele joosta , maksku mis maksab , kas või hing välja . 
1710	NA	 Kohe pidid teed lagunema , suurvesi pidi ujutama üle luhad ja heinamaad , lõikama ajutiselt läbi kõik ühendussooned muu maailmaga . 
1710	NA	 Savised kraavikaldad pidid lööma kiirgama paiseleheõitest . 
1711	NA	 Lume alt pidid koos kevadlilledega välja sulama ka mustade kuusikusügavuste sünged saladused : punker ise-oma-käe-läbi surma leidnud meestega , huntidemurtud loomade valged kondid , salahauad ja -moonalaod . 
1712	NA	 Lugematud suislepa- , sibulaõuna- , klaarõuna- ja kuldrenetipuud pidid seatud ajal õide puhkema . 
1712	NA	 Maha ei raiunud neid keegi . 
1713	NA	 Kaupade ja bussipiletite hinnad langesid . 
1714	NA	 Majade vedamisest ei kuuldud enam kunagi . 
1714	NA	 See uudis kõmises korraks läbi õhu , maa peale erilisi jälgi jätmata . 
1714	NA	 Ainult Valga rajooni Molotovi-nimeline kolhoos jõudis oma majade vedamise kogemust laiemalt jagada . 
1714	NA	 Selle kogemuse hind langes iga päevaga . 
1714	NA	 Lõpuks unustati täielikult , et kunagi üldse midagi niisugust teha oli tahetud . 
1715	NA	 Pilved rändasid omasoodu , kõrgepingetraadid undasid , põllutöödele tekkisid uued kombainid , uued traktorid ja uued inimesed , pääsukesed saabusid ja lahkusid , vaim ja mõtteviis muutus . 
1716	NA	 Emal ei ole enam meeles rasket puudeveokelku ega hirmu , mida ta tundis metsade ees . 
1716	NA	 Omas südames häbeneb ta kunagist elu , kuid tal ei ole seda millegi muuga asendada . 
1716	NA	 Vanad fotod säilitavad kannatlikult tema noort nägu otsekui asitõendit olemas olnud päevist . 
1716	NA	 Praegu ei tunneks ma teda ära , kui ma ei t e a k s , et see on minu ema . 
1716	NA	 Uksekellad , liftid , elektrimootoritega veepumbad , telefonid ja tolmuimejad ei tekita temas vähimatki võõristust . 
1716	NA	 Nahkribadega vildid ei saa enam tema Prantsuse saabaste vastu . 
1716	NA	 Ta on palju unustanud . 
1717	NA	 Niisamuti ei tunneks ema mind , kui ta ei t e a k s , et see olen mina . 
1717	NA	 Olen muutunud asitõendiks tänasest päevast , mis undab tänavatel ja taeva all . 
1717	NA	 Selle märgid on õhus ja veres . 
1717	NA	 See vahetab elektronkella ekraanil vaikselt numbreid ning teatab kiretult aja kulgemisest , selle aja , mis sisaldab luulet ja võimalusi päästa kõik , mis päästa annab . 
1718	NA	 Ainult isa ei märka midagi . 
1718	NA	 Kuni tal on mootoreid parandada ja õunapuid pookida , ei vaata ta ringi . 
1718	NA	 Ta ei usu , et mootorid võiksid tahta õunapuid välja süüa ja jagab mõlematele bensiini ja vett , hirmu ja armu . 
1719	NA	 Kõpu metsade põhjas liigutab ennast tänavu talvelgi igavene päike . 
1719	NA	 Ta on sõnumi juba laiali saatnud ja tuleb paari kuu pärast võimule , annab meile jälle lootust ja valgustab meid läbi . 
1720	NA	 Veel on võimalik korraks tagasi vaadata , lükata oksad laiali ja näha , kuidas rängast köhahoost ära vaevatud vanaema kelgu peal istudes ja Tommi pead silitades hinge tõmbab . 
1721	NA	 Ta kraabib kraavist vesisinist lund ning sööb seda , kusjuures Tommi talle ahnelt suhu vahib . 
1721	NA	 Siis võtab ta pea paljaks ; tema muidu lumivalged juuksed paistavad lumekirju maa taustal hallid kui tuhk . 
1721	NA	" Ta raputab oma pearätikut kohiseva sulatuule käes ja sõnub : "" Püha aur ja põhjatuul , puhu kõigi viha minu ja mo koja päält ära ! "
1721	NA	 Kuule , kuule , kuuke , paesta , paesta , päeveke , elkjad taevatäheksed ! 
1721	NA	 Ehatäht , eida mo pääle armu ! 
1721	NA	" Vaindlase ammad laua all ku' lamma ammad teste vasta , minu ammad laua pääl ku' lõukoera ammad teste vasta ! "" "
1722	NA	 Marutuul huugas . 
1722	NA	 See malgutas oma soolaste vitsadega kibedasti läbi kõik , mis ette jäi - taeva ja maa ja iga elava hinge , kes siia oma nina julges pista . 
1722	NA	 Oli saabunud seitsmes rahukevad . 
