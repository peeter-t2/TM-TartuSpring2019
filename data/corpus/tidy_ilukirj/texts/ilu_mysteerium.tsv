par_nr	head	sentence
1	 VANA AABRAMI MÜSTEERIUM 	 VANA AABRAMI MÜSTEERIUM 
2	NA	 romaan 
3	NA	 Mait Raun 
4	NA	 Jääge teie eesliga siia . 
4	NA	 Mina ja poiss läheme sinna , kummardame ja tuleme siis tagasi teie juurde . 
5	NA	 raamat 
6	NA	 Vaimumaailmas on teisiti . 
6	NA	 Siin valitseb igavene jumalik kord , siin ei saja vihma ühtaegu nii õigete kui ka ülekohtuste peale , siin ei paista päike ühtviisi nii headele kui kurjadele , siin kehtib seadus , et ainult see , kes töötab , saab ka leiba , ainult see , kes on tundnud hirmu , leiab rahu , ainult see , kes laskub allilma , vabastab armastatu , ainult see , kes haarab noa , saab Iisaki . 
7	NA	 Kierkegaard 
8	 1 . 	 1 . 
9	NA	 Jälle oli üks saadikutest teel . 
9	NA	 Uniselt , millelegi mõtlemata ja teadmatuses loksus Jakob Hulden hobukabiini tagapingil Iisaku kloostriküla suunas . 
9	NA	 Kui ta südaöösel kohale jõudis , oli ta põhjalikult kangestunud . 
9	NA	 Söandamata hobuseid pimedusse saata , rippus ta kutsari kõrval valjaste küljes , kuni uksele ilmus teener ning valgusvihk palistas teerada . 
9	NA	 Teener naeratas . 
10	NA	 Hulden viipas hobusemehele rõõmsalt hüvastijätuks . 
10	NA	 See ootas igaks juhuks veel hetke , mille vältel teener püüdis Huldeni kaabu , mis oleks muidu kukkunud hange , ning peatselt kostis metsa vahelt tasanev nõõtamine ja piitsaklobin . 
10	NA	 Asju ei olnudki Huldenil kaasas . 
11	NA	 Klooster paistis noorkuu valguses ebamaiselt hõbedane . 
11	NA	 Kerge südamega astus Hulden sisse . 
12	NA	 Ilmselt jäi ta tukkuma , sest hiljem märkas ta üksnes teetassi laual . 
12	NA	 Ruum oli tühi , tee täiesti jahtunud . 
12	NA	 Hulden rüüpas ja tundis jõudu ihuliikmetes taastuvat . 
12	NA	 Ta ümises silmi hõõrudes katkendi hiljutikuuldud palvest , mis – nagu nüüd selgus – ei olnud jäänud talle tervikuna meelde . 
12	NA	 Et ta on siin , et ta on rahul sellega , mis on , on , mis on ja nii edasi . 
12	NA	 Ta sõitis teed juues taas kloostri suunas , lumevaalud tuiskamas ümber lahtise saani , Huldeni läbikülmunud ihu pingil , tee teda vaevu soojendamas , kogu vahemaa , mis lahutas viimasest kõrtsipaigast , oli edasi ainult mets , mets ja mets ning tumedad kahisevad puud . 
13	NA	 Tuuleiilid puhusid pilved laiali , taevas rebenes lahti . 
13	NA	 Rebenenud praost ilmus nähtavale kuu . 
14	NA	 Taevas vajus uuesti kinni , ent kuuhelk jõudis libiseda maale , paljastades küürus teenri . 
14	NA	 See jooksis jalgrajal libastudes kloostri poolt , tikanditega halatt ümber õlgade . 
15	NA	 Hobused sööstsid pimedusse , hetkeks valitses haudvaikus . 
16	NA	 “ Lähme , ” ütles teener ning tõstis tormilaterna Huldeni näo ette . 
16	NA	 Ta oli väga toimekas ja heatahtlik mees . 
16	NA	 Pea olematud räitsakad pühiti hoolega maha ning Hulden tundis heameelt , et ta pääses vikaari soovituskirja ettenäitamisest . 
16	NA	 See oli kirjutatud parimate soovidega , kuid linna stiilis , mingis alandlikus kärkivas toonis . 
16	NA	 Vikaar palus Huldenile head vastuvõttu . 
16	NA	 Nõuti ligipääsu kõigele , mida Hulden peab vajalikuks nõuda . 
16	NA	 Teel oli Huldenisse aga imbunud metsa ja jõe lõhn , lume ja tuisuvaalude karge hele lõhn , vikaar tundus olevat kadunud koos sõidukiga teise maailma . 
16	NA	 Teine maailm oli värviline , ent kärarikas , väsitav ja tüütu . 
17	NA	 Ta juhatati söögisaali ; laual asus kerge eine juustust , pekiviiludest , leivast ja piimast . 
17	NA	 Huldenit oli oodatud . 
18	NA	 Alles leelõuka ääres jalgu kõlgutades adus Hulden , kui lõputult väsinud , külmunud ja jõuetu ta praegu on . 
18	NA	 Korraks kahtles , kas ta ongi üldse pärale jõudnud . 
18	NA	 Võibolla ta alles sõidab ja hobune raputab , või on linnas , oodates korraldust . 
18	NA	 Ta teekond oli olnud pikk , ootamatult kurnav ja pikk . 
19	NA	 Teenri jäetud küünlajupp oli otsakorral . 
19	NA	 Alguses oli küünal olnud hele , kõrge ja sihvakas nagu kirikutorn , ent laiali valgudes meenutas pigem giljotineeritud pead . 
19	NA	 Hulden tegi järelduse , et kusagil asub tema jaoks ülestehtud ase , soe pehme ase , selline nagu tema ennistine vastuvõtt , teener , räitsakad , soojemgi , ning mõtles veidi imestades , et mitte keegi ei juhata teda selleni . 
20	NA	 Ta pidi juba tõmbama vikaari kirja põuest ja valmistus hõikeks , kuid õhust kostis vaikseid , arusaamatuid , pimedusega põimitud hääbuvaid sosinaid ning ta loobus oma kavatsusest . 
20	NA	 Iisaku kloostriga oli seotud midagi imelikku , juba siis , kui see ehitati , maha põles ja ehitati uuesti üles ; sellepärast ju temagi saadeti siia . 
20	NA	 Küünal sulas pikkamööda vaagnasse , sellest jäi järele valkjas vormitu tomp ning Hulden jäi istuma edasi , olles justkui kleepunud tooli külge . 
20	NA	 Hulden ei suutnud tõusta . 
20	NA	 Küünal oli kustumas . 
21	NA	 Kusagilt kostis järsku täiesti selgesti kähe inetu hääl , mis sosistas : 
22	NA	 “ Sa näed ja sa ei mürista , et kurat on meite seltsi pesa teinud . 
22	NA	 Teinud pesa – sa ei mürista ! 
22	NA	 Maa on hukkas ! ” 
23	NA	 Hetk vaikust ning sellega segunes teine hääl , nagu astuks meloodiasse sisse järgmine pillikeel . 
24	NA	 “ Vaiki , ema , ” kiunus ja klugises see õnnetult , nagu oleks tõmmatud vägisi pingule , “ oleme rahus . 
24	NA	 See on meite kurat , kui see on kurat . 
24	NA	 Aga see ei ole kurat , see on juma . 
24	NA	 Juma , mitte kura . ” 
25	NA	 “ Sarvedki küljes , ” ahhetas esimene pidurdamatult . 
26	NA	 Hulden rehitses instinktiivselt sõrmedega läbi juuste , ent vähemalt temal ei olnud peas sarvenukke . 
26	NA	 Seejärel tabas teda ülim hämming ja hukkamõist . 
26	NA	 Huldeni kõrvad ei saanud eksinud – esimene hääl kuulus naisele ! 
27	NA	 Naine mungakloostris ? 
27	NA	 Iisaku kloostris ? 
27	NA	 Võimatu ! 
27	NA	 Variserid ! 
27	NA	 Ta vaatas ringi , kuid ei näinud hingelistki . 
28	NA	 Mida laususki Tema variseride kohta . 
28	NA	 Variseridest oli tal palju juttu . 
28	NA	 Ehmatusega ei tulnud Huldenile meelde muud , kui et variserid on hullemad ja sõgedamad kui maksukogujad . 
28	NA	 Aga see ei olnud see , mida ta pidas silmas . 
28	NA	 Ta pea oli täiesti tühi . 
28	NA	 Raskusi ennustati talle kaasa , palju sekeldusi , õpetatud nõukogu sõelus jahedate kõrgete võlvide all äraseletatud nägudega ning hääled , mis lausutud sosinal , tõusid iseenesest kisendades lakke , kuid see oli viimane asi , mida oleks võinud siit oodata . 
28	NA	 Hulden rehmas käega läbi pimeduse . 
29	NA	 Tegemist oli kloostriga , mille ülempreester oli kuulus oma – kuidas viisakalt väljenduda – innu poolest järgida pühakirja algset iva ja põhimõtet ; ehk siis erakordse tähelepanu poolest arvestada raamatu kuulsat kolmandat peatükki . 
29	NA	 See pidi olema eksitus , ülempreester ei võinud roojaseid naisi silmaotsas sallida . 
30	NA	 Ta ihu hakkas värisema , nagu oleks ta puutunud kokku jälkusega . 
30	NA	 Katsed sundida end rahulikuks ei kandnud vilja , ta värises . 
30	NA	 Nii halb algus . 
30	NA	 See pidi tähendama , et kloostris viibib naine , see naine vestleb vaimude tunnil . 
30	NA	 Ta oleks võinud muidugi öelda , et see tuleb reisist ja külmetusest , see lakkamatu värisemine . 
30	NA	 Hea vähemalt , et ta oli üksi ja keegi ei näinud . 
30	NA	 Keegi ei näinud ? 
30	NA	 Ta kuulis sõnu ja keegi teda ei näinud ? 
30	NA	 Ta muigas kibedalt oma juhmuse ja kergeusklikkuse üle . 
30	NA	 Alati olid kõikjal silmad ja kõrvad . 
30	NA	 Tema oli vikaari kõrv siin ja ta kuulis . 
30	NA	 Teda nägi silm . 
31	NA	 Hulden mäletas , kuidas aegajalt siugles üks , siis teine talaar sammaste vahelt nähtavale , rasked tallad klobisesid vastu kivipõrandat , hääled segunesid võlvkaartes , temani küündisid ainult katkendid ; seltskond kõneles teda Iisaku poole teele saates läbisegi . 
32	NA	 “ Mitte keegi ei ole seda peatükki ümber lükanud , mitte ükski õpetatud mees … Samas , pange tähele , see sugugi mitte ei kehti … See on just see osa pühakirjast , mida õpivad väikesed lapsed maastmadalast … Ülempreester on ülearu innukas … Preester on justkui väike laps ? 
32	NA	 Te peate mind vabandama ! … Ei ole muud abinõud kui koht tasandada , siluda , looritada nagu kellu silub müüririnnatise , vastasel korral , pange tähele , õpetatud mehed , ei suuda me võibolla tagada , et me ei seisa tulevikus silmitsi olukorraga … Katta nagu patud , pattude hulk … Hakatakse pühakirja suhtes kahtlusi ilmutama … Tema oli preestri poolel , elu oli … Elu oli … Au Talle kõrges ! 
32	NA	 Au Temale kõrges ! ” 
33	NA	 Õpetatud meeste dispuudi põhjustas kõigile tuntud episood , mis järgnes mehe ja naise valmistamisele kahel viisil . 
33	NA	 Õnnetu kirjakoht jutustas , kuidas vastvalminud naise taevanikisendava rumaluse tõttu aetakse mees paradiisist välja . 
33	NA	 Ning Tema räägib äkitselt seemnest : 
34	NA	 “ Ma tahan vihavaenu tõsta sinu ja naise vahele ja sinu seemne ja tema seemne vahele … ” 
35	NA	 Nende sõnade liigset usaldamist näisid kiriku targad Iisaku kloostri ülempreestrile ette heitvat – ehkki niisugust süüd ei saanud maa peal olla : usaldada liigselt pühakirja ; instruktaaž muutis Huldeni missiooni üksnes segasemaks . 
36	NA	 Nad lugesid talle selle koha võlvide vahel ette . 
36	NA	 Üks lõpetas ja teine alustas . 
36	NA	 Ma tahan vihavaenu tõsta . 
36	NA	 Kõigil neil oli mingi hääl . 
36	NA	 See pidi olema ülempreestri hääl . 
36	NA	 Nende hääled erinesid omavahel , ent üks asjaolu jäi alati samaks ja muutumatuks . 
36	NA	 See oli sõnade essents , olemus õhuväreluste taga – viha , püha viha olid ääretasa täis ülempreestri sõnad . 
37	NA	 Ta ärkas sellest , et mingisugune soe pehme karvane elajas , ilmselt rott , ronis mööda ta püksisäärt . 
37	NA	 Rotti ta ei näinud , tundis ainult küüsi . 
37	NA	 Rapsas selle tagasi põrandale teiste omasuguste sekka . 
37	NA	 Käratult kadus rott nurka . 
37	NA	 Nurgast aga kostis : 
38	NA	 “ See kõik sellest , et pole sul isa . ” 
39	NA	 “ Kullake , kullake , mul isa ju kõrges taevas . ” 
40	NA	 Seda teist häält , mis kuulus mehele , oli Hulden justkui juba varem kuulnud . 
40	NA	 Aga mis seal imelikku , talle oli linnas mitu korda püütud järele teha ülempreestri sõnu ja hääletooni , et ta ei imestaks . 
41	NA	 Köögis ei olnud hingelistki . 
41	NA	 Hulden ei suutnud tuvastada , kustkohast hääled pärinevad , kord tulid need ühelt , kord teiselt poolt nagu mäslevad merelained tormi ajal. 
41	NA	 Nendega oli samasugune lugu nagu küünlaga , et ajapikku valgusid need ruumi mööda laiali , hõõrdusid läbi õhu , tukslesid , vaibusid , tõusid taas . 
42	NA	 Räägiti mitmest asjast . 
42	NA	 Vähemalt kurat unustati õnneks kohe . 
42	NA	 Selle asemel kostis midagi olmelist , talle tundus , et hääled sosisklesid , põimusid omavahel , vandusid armastust ja truudust . 
42	NA	 Hulden vangutas pimeduses pead . 
42	NA	 Kõrvu kostis talle pingestatud armastus . 
42	NA	 Kas sai olla niisugune klooster võimalik ? 
43	NA	 Hulden surus hambad tigedalt kokku ning pressis end läbi pimeduse , silme ees vaip ja kasin pehme ase , mis kõigi märkide järgi pidi tema jaoks olemas olema . 
44	NA	 Aga kas niisugune sai olla inimese kõne ? jätkas Jakob Hulden hingevärinal . 
45	NA	 Või oli see , kellega kõneles ülempreester , tõepoolest Tema ? 
45	NA	 Tema on naine ? 
46	NA	 “ Tule nüüd kaissu , tule , rahune … ” kuulis ta sosinat . 
47	NA	 “ Jah , ema , jah , ema , jah , ema ! ” 
48	NA	 Vastu hommikut märgati võõrast lamamas altarilaual . 
48	NA	 Kuidas ta sinna sai , ei osanud keegi seletada . 
48	NA	 Ta pöörati ringi , tema musta halati küljes nähti rippumas ketti tagasihoidliku hõberistiga ja rahuneti . 
48	NA	 Kõlasid vesprikellad ning algas hommikusöök . 
49	NA	 “ Linnast ? ” küsis ülempreester . 
50	NA	 “ Linnast , ” kordas Hulden . 
51	NA	 “ No selge ! ” 
52	NA	 Mis pidi olema selge ? 
52	NA	 Kõik nad noogutasid ja asusid keskendunult toidu kallale , nagu oleks tegemist söögipalvega . 
52	NA	 Ülempreester oli ainus , kes heitis käed rinnale risti ja pomises lõua alla loitsu . 
52	NA	 Teiste toit jäi roojaseks ja mustaks . 
53	NA	 Hulden ei küsinud , mis on selge . 
53	NA	 Igaks juhuks püsis ta päris vait nende lauas . 
53	NA	 Tema vastas istusid juhmid ja metsistunud mehed , kapuutsid peast ära tõmmatud , arukat vastust ei olnud niisuguste käest võimalik saada . 
53	NA	 Kuid nad ise ei paistnud taipavat , et midagi oleks valesti , pealtnäha justkui ei olnudki , lauas valitses ülim lihtsus nagu kloostrile kohane . 
53	NA	 Kastme jaoks olid väikesed nikerdatud puukulbid ning liha rebiti hiiglaslikust känkrast , mis seisis keset lauda hõbeliual . 
53	NA	 Kühmus vilavate silmadega noormees , keda esitleti kui Sofophili ja kelles Hulden tundis ära talle öösel ukse avanud teenri , valas Huldenile kannust piima ja jälgis alandlikult , et ta kruusi korralikult tühjaks jooks . 
53	NA	 Arvatavasti oli Hulden teel külmetanud ning märku andis palavik . 
53	NA	 Kui ta silmad uuesti lahti tegi , oli lauas veel vaid ülempreester . 
54	NA	 “ Tööl , ” kommenteeris preester justkui ta mõtteid lugedes . “ Teised on tööl . 
54	NA	 Ka sina hakkad tööle . ” 
55	NA	 Huldeni reisipaunad asusid köögilaua all . 
55	NA	 Ta tonksas üht nendest loiult jalaga . 
55	NA	 Preester sai märguandest aru ja noogutas . 
56	NA	 “ Pesa valmis vooderdatud , lähme , mu poeg . ” 
57	NA	 Hulden tundis sellest teatest rõõmu . 
57	NA	 Rõõm ja rahu südames ta ei märganudki , kuhu nad läksid , nad lihtsalt kõndisid ja kõndisid mööda maja . 
57	NA	 Et koridorid olid akendeta , siis oli kõikjal pime nagu pimedal ajal. 
57	NA	 Huldenit see ei häirinud . 
58	NA	 “ Sa oled kohal , ” ütles preester . 
58	NA	 Ta viipas naeratuse saatel käisega läbi õhu . 
58	NA	 Muutus veidi heledamaks ning justkui tema käise puudutusest ilmusid koridoris nähtavale piklik silmakujuline lavats , mida kattis õhuke sitsriie , ja tahumata puupakk istmeks selle kõrval . 
58	NA	 Silmale avanes kitsas , tolmune , ammu tuulutamata ruum , väikese õhuaknaga peaaegu laes . 
58	NA	 Lagi oli nii madal , et preester oli sunnitud kummardama , seda enam Hulden , kes oli pikk ja sihvakas . 
59	NA	 Hulden oli võibolla veidi pettunud , kuid kõik oli nagu pidi olema , tõelises kloostris ei saanudki olla teistmoodi , isegi nende noortekoolis olid olnud umbsed tuulutamata ruumid ja pikad puupingid , alles siis , kui ta sai lilla mantli , lubati istuda patjadel ja lamada madratsil . 
60	NA	 “ Sa tahad vaielda , Hulden ? ” 
61	NA	 Rääkides lahkus rõõm ülempreestri näost . 
61	NA	 Huldenile hakkas tunduma , et ta ümber on pehme valge vatt ja ta vajub . 
61	NA	 Suu piiksatas . 
62	NA	 “ Ei , ei . ” 
63	NA	 Hulden kõigutas nõusoleku märgiks pead õlgade vahel . 
63	NA	 Kummatigi oli ta noogutus nähtavasti ebaõnnestunud . 
64	NA	 “ Sa vaarud ? ” imestas ülempreester . “ Mis sinust niiviisi saab ? 
64	NA	 Viimati oled toonud Iisakusse kaasa pisiku , tiisikuse ? ” 
65	NA	 Miskipärast viirastus talle hobuste kappamine mööda kuuvalget teed . 
65	NA	 Ratsanik laksas piitsaga üle turjade , hobune muutus väikeseks täpiks ja sulas kokku metsaga . 
65	NA	 Keegi kukkus ja jäi lumehange vedelema . 
65	NA	 Õnneks see vist ei olnud Hulden . 
66	NA	 “ Õpetussõnad ütlevad selgelt , et päevavalgus on ette nähtud Temale meelepäraste tegude jaoks päikese all , mitte põõnamiseks . 
66	NA	 Voodeid ei kasuta päevavalges ükski munk . 
66	NA	 Pea see meeles , Hulden , mitte iial ! 
66	NA	 Sa ei kuula üldse , Hulden … ” 
67	NA	 Hulden ladus oma pambud voodile ja imestas , et ta on siin . 
67	NA	 Ta sirutas end ja lõi pea vastu lage . 
68	NA	 “ Hulden , ” ütles Hulden seosetult . 
68	NA	 Ta nägi käes labidat ja töökindaid , nad olid tagasi koridoris . 
69	 2 . 	 2 . 
70	NA	 Kaks kloostrivendade seast olid suurepärased haudade lahtikaevajad – Übene ja eriti Ibune , kes töötasid päevad läbi vaikides ja palehigis surnuaial . 
70	NA	 Milleks nad kaevasid – piirkonnas suri kogu aeg keegi , alati oli tarvis kaevata ja matta , kloostril olid käed pidevalt tööd täis ning kas mõni teine töö oleks toonud lunastust lähemale . 
70	NA	 Iga tegu , iga mõte , iga tundmus oli omamoodi palve , seda oli ka kõige lihtsam , ka kõige räpasem töö . 
71	NA	 Kloostris oli kombeks pöörata hommikuti palg Tema poole , igaüks oma nurgas , kuhu oli mõnel kloostrivennal selleks ka pehme matt lohistatud . 
71	NA	 Nad palusid , et uus päev tuleks niisama kaunis kui eelmised . 
71	NA	 Enamat ei julgenud nad enesele ahnitseda ning kas oligi sel mõtet , õnneks piisas , kui õnnestus hommikul silmi avades leida oma sisemusest tahtmine tänada Teda eelmise päeva , kuu , eelmise elu eest , sündmuste eest ja mõtete eest . 
71	NA	 Tema – Tema asus igal pool ja kuulis ja nägi neid , kui nad palvetasid . 
71	NA	 Tegelikult palvetasid nad igal pool ja igal ajal. 
71	NA	 Ainult siis , kui labida ette sattus eriti suur kivi , toimus muudatus : hauaaugust kostis hõige . 
71	NA	 Mitte vali , vaid paras , peaaegu sosin . 
71	NA	 Siin oli vaikne , siin kuulis kõike . 
71	NA	 Iga viimane kui liigutus ja virve jäi õhku alles . 
71	NA	 Hõige puhus signaali ja nad asusid teine teiselt poolt kangutama kivi . 
72	NA	 Papp pajatas neile kantslist mõistagi sügavamat ja keerulisemat juttu . 
72	NA	 Ta ronis peaaegu lae alla ja torkis silmadega üle oma väheldase koguduse laupade . 
72	NA	 Tema suu puuris samal ajal sõnu . 
72	NA	 Sõnad keerlesid nagu helbed kiriku kalgendunud õhus ja sulasid mõteteks ja tunneteks . 
73	NA	 “ Millal see kõik lõpeb ? ” küsis Ibune eneselt . 
73	NA	 Übene vastas talle nagu kaja omaette habemesse : 
74	NA	 “ Viimase inimese kadumisega maa pealt lõpeb see . ” 
75	NA	 Nad põletasid mõnikord surnuaialt kogutud risu lõkkes . 
75	NA	 Ka lõkked olid nende usk ja lihtne tava aastast aastasse . 
75	NA	 Papp õpetas neile seal , kuidas siis , kui sureb inimene , on sunnitud surema ka maailm . 
75	NA	 Pange tähele , maailm sureb ! 
75	NA	 Papp materdas pika puujuurikaga põlevaid halgusid . 
76	NA	 See on suur traagika inimese jaoks : sureb tema väike maailm . 
76	NA	 Tema teekonna hale lõpp ! 
77	NA	 “ Aga pange tähele , taevasse tallatakse taevased jalajäljed , mu pojad ! ” seletas papp leebelt , leekide hallkollane kuma näol , hüüdes neile seejärel lohutuseks kuklasse , et see surm , see maailm , mille eest nad siin ja praegu nii väga hoolt kannavad ja mida nad tema sõnades tundsid nii ligidal olevat , on ometi ainult illusioon . 
77	NA	 Teiste – elavate – maailm läheb sellest hoolimata ja naerdes edasi , muigas papp neile . 
78	NA	 Papi jutt oli mõnevõrra keeruline . 
78	NA	 Lisaks kõigutas papp risti käes . 
79	NA	 “ Lõppude lõpuks , sellega ei lõpe isegi tema – surnu – teekond , vaid see jätkub taevas . 
79	NA	 Ehkki – teisalt vaadates – võibolla ka mitte , sest indiviidi , kes võiks traagika ja haleduse ära tunda , surma taga ei ole . 
79	NA	 Ei ole . 
79	NA	 Jah , ei ole olemas . ” 
80	NA	 Rauast risti etteheitev võnkumine muutis surnuaia õhu kuidagi lämmatavaks ja raskepäraseks , sellesse sugenes viirastuslik alatoon . 
80	NA	 Lisaks lõkkest tõusev suits . 
81	NA	 “ Ma pean siinkohal silmas muidugimõista surija teekonda … ” mõmahtas papp täpsustuseks , et asi oleks selge . 
81	NA	 Iga tema sõna sadenes kui lumi , hangetäis lund südamepõhja , Tema jaoks valmis lõigatud südamesse ja elas seal . 
81	NA	 Übesele viirastus , et oleks mõistlik hauda edasi kaevata , sest kes teab , mis võib juhtuda , kui labidas kaotab kaevamise rütmi . 
81	NA	 Ibune tegi rahulikult tööd edasi ; sellepärast saigi Ibune paremini hakkama kui ta vend . 
81	NA	 Kohendanud instinktiivselt kuuehõlma , et ta karvane rind välja ei paistaks – ta ihu oli kaetud punaka vilditaolise karvaga , mis võis viia nägijate mõtted valedele radadele – , klammerdus Übene suure innuga labidavarre külge . 
82	NA	 Ei olnud juhtunud midagi , aga kunagi ei tea . 
82	NA	 Mis põhjustab kannatust ? 
82	NA	 Kannatust põhjustab sünd. 
83	NA	 “ Kas teie mäletate oma sündi , oma kannatust ? ” pöördus papp nende poole ning nad kaevasid ülima hoolega auku ; selle käigus Übene ja Ibune isegi ei vananenud . 
83	NA	 Nende nahk ei läinud kortsu . 
84	NA	 Papp seisis ootamatult Übese ja Ibuse kõrval . 
85	NA	 Papil oli kombeks käia iga päev surnuaial , selles ei olnud midagi imelikku . 
85	NA	 Ta sorkis oksaraoga mullakuhilate vahel , kontrollis nende kobedust , tõmbas sõõrmetesse nende lõhna . 
85	NA	 Paiguti võttis kelleltki labida ja näitas ette õiged töövõtted . 
85	NA	 Aegajalt sulgus ristide vahele ja kabelisse palvetama kadunute hingede eest ning mitte keegi ei tohtinud teda segada . 
85	NA	 Tema kogemused ütlesid , et hinged on kerged libastuma . 
86	NA	 “ Faktide puudumisel võime välise vaatluse põhjal alati oletada , et maa peal toimub igavene hingede ränd . 
86	NA	 Niisiis alles siis , kui lakkab inimene kui nähtus , on täiesti selge , et on lakanud ka inimese ümbersünd kui nähtus . 
86	NA	 Alles siis saab täius absoluutseks , senimaani on aga täius illusioon . 
86	NA	 Pange tähele , mu pojad , kõik see , millest enne me dotseerisime kui subjektiivsest ja individuaalsest , mis ei avanenud teisiti kui komöödia kategooria erijuhtum , muutub teatud tingimustel objektiivseks . 
86	NA	 Viimase inimese surres sureb objektiivselt kogu maailm koos kõige oma kannatusega , ” seletas papp , manades ette ähvardava näo , et ka kõige varjatumal hingel püsiks alati meeles , kui asjatu ja kõlblusetu on kippuda tagasi maapealsesse hädaorgu , ning viibutas ristiga haudades lebavate hingede suunas , ähvardades neid hoiduma maailma uuest käivitamisest eneses . 
87	NA	 Übese suust lipsas kile hüüatus , justkui oleks lennanud kajakas : papi kuuehõlmast , tema vasaku õla tagant astus esile kõhn vibalik halli jumega noormees nagu vari . 
88	NA	 Nad tundsid ära selle , kes oli saabunud kloostrisse hilja öösel , veidi enne esimest kukelaulu . 
89	NA	 Kui Hulden jõudis surnuaiale , näisid kaksikvennad talle ajatute olenditena ja nende naeratused pärit justkui igaviku väljadelt . 
89	NA	 Ta ei suutnud mõistusega selgitada , millest tekkis tal niisugune tunne , ent see tunne oli tugev . 
89	NA	 Ülempreester näitas sõrmega hauaplatsi suunas ning Jakob Hulden asus rivis kolmandaks . 
89	NA	 Ta ihu mähkis vana rätik , mille järele oli preester sukeldunud riidekirstu , ning jalas olid tal kotipüksid , mille põlved olid kauasest kandmisest või põlvitamisest veninud ja auklikuks kulunud . 
89	NA	 Nad vaikisid ; preester lahkus peatselt . 
90	NA	 Umbusk ei tahtnud kaduda . 
90	NA	 Kummaline noormees oli nähtavasti pealt kuulanud . 
90	NA	 Kes teadis , mis mõlkus tal mõttes . 
90	NA	 Võibolla on suur ülemus , peene siidiga halatt seljas . 
90	NA	 Õnneks oli kõnelenud küll üksnes papp , nemad olid targu vait olnud . 
91	NA	 Kaevajad ei lasknud end häirida , neil oli ette võetud eriti suur haud , kuhu võinuks matta kasvõi elevandi . 
91	NA	 Vaikust katkestasid ainult töised häälitsused ning aegajalt kõndis mööda haudadevahelisi radu veekannusid pea kohal hoides poisikeste rivi . 
91	NA	 Poisid kihisesid välja kabelist nagu veekeeris või õhutromb . 
91	NA	 Nad liikusid käratult kui vaimud , peaaegu puudutamata jalgadega maad . 
91	NA	 Huldenile kangastus , et umbes nii võiks välja näha teine maailm , see , kuhu satuvad hinged pärast keha maapealset lõppu ja oodates purgatooriumit . 
92	NA	 Korraga pani Übene talle käe õlale . 
93	NA	 “ Kuule , vend , anna juua . ” 
94	NA	 Hulden vaatas teda hämmastunult . 
95	NA	 “ Anna juua elu allikalt , ” lisas Ibune . 
95	NA	 Pärast rääkisid Übene ja Ibune , kuidas papp avastas uustulnuka puu alt pikali maast , kell ripakil väljas nagu koeral , raskelt ja ebaühtlaselt hingates . 
96	NA	 Võõras oli saabudes siiski külmetanud . 
97	NA	 Tema labidasse sattus alatasa kondipuru . 
97	NA	 See oli talle täiesti võõras maailm ning ta jõllitas seda kasvava ärevusega . 
97	NA	 Senini oli tal õnnestunud hoiduda kõrvale kõigest , mis vähegi võis haiseda surma järele , isegi tuleriitade juures pööras ta pilgu maha keset rahvahulkade huilgeid või kattis silmad kätega , ilmselt ei olnud ta kohastunud kokkupuudeteks surmaga . 
98	NA	 Teda ümbritsesid vaikus ja umbusk . 
98	NA	 Mullale vaadates hakkas teda miskipärast painama ja õrritama mõte kaduvusest . 
98	NA	 Ta kujutles , et samasugune lõpp tuleb ka temal . 
98	NA	 Kunagi asub ta kellegi jalgade all Iisaku kleepuvas saviseguses mullas ja inimesed sõtkuvad üle tema unustatud kontide . 
98	NA	 Ta on kondipuru kellegi labidas . 
98	NA	 Tema tundmatuid kehaosi tõstetakse ühest kohast teise . 
99	NA	 Juba hakkas tal peaaegu kõhe . 
99	NA	 Ta katkestas siiski õigeaegselt oma mõtte . 
99	NA	 Ega sel mõttel olnudki tegelikult mõtet ja sisu ! 
99	NA	 Vaga Jakob Hulden oli ontlik andekas edukas tark noormees , kes õppis maailma ülikoolides ja kellele ennustati suurt tulevikku . 
99	NA	 Iisaku oli viimane paik , kuhu ta võiks sattuda surema . 
100	NA	 See tähendab , et ta tuleks määrata Iisaku ülempreestriks . 
101	NA	 Kui oletada , kui teha tõepoolest niisugune armetu oletus , et temale tehakse juhuslikult niisugune ettepanek , siis ta peab loomulikult alluma , Tema sõjaväes ei olegi teist võimalust . 
101	NA	 Ent iial ei tehta sellist ettepanekut ! 
101	NA	 Ohu märgid liiguvad õhus eespool tegusid , eespool sõnu , läbi õhu saab kirjutada sõrmega ja õhku saab lugeda . 
102	NA	 Vähimatki ohtu tajudes astub Jakob Hulden kulisside taga mõne jõulise sammu ning niisugust otsust ei kuulutata välja . 
102	NA	 Isegi kui seda keegi söandas kavandada . 
102	NA	 Keegi isegi ei kuule sellest . 
102	NA	 Hulden ei olnud ilmselt küllalt innukalt töö kallal , sest pärast kaevamist oli tal meeles ainult paks udu . 
103	NA	 Ta ei näinud enese ümber isegi mitte labidavart ega käelaba . 
103	NA	 Veel paksemasse uttu läksid nad , kirved õlal – metsa langetama , nagu selgitas ülempreester . 
103	NA	 Udu saabus luha poolt . 
103	NA	 Teed leides jõudsid jõepervele . 
104	NA	 Kondid Iisakus . 
104	NA	 Loogiline , see peab olema maise rännaku viimane peatuspaik . 
104	NA	 Kedagi ei lasta olla liiga kaua paigal . 
104	NA	 Kirikuvalitsus tõstis oma sõdalasi nagu tinanuppe ühest kohast teise , et nad liigselt ei juurduks ega haakuks , ei ahnitseks maist vara , sest vaid see , kes on pidetu maa peal , kõnnib oma silmis taevas . 
104	NA	 Hulden lõi põgusalt risti . 
105	NA	 Kuid teised sammusid nohinal edasi ja kohe ka tema . 
105	NA	 Maailm oli ikka täpselt samasugune kui enne seda mõtet . 
105	NA	 Järjekordne veevedajate voor hõljus juba nende kannul . 
105	NA	 Ta oli noor , oli käinud ülikoolis , tal olid lootused . 
106	NA	 Tema arvates ei saanud olla Temagi huvides , et ta oleks pidetu , kuidas saab Teda teenida see , kes ise ei ripu pideme küljes , tema pide , ta ainus , aga seda enam vältimatu pide on Tema , jah , kaugemalt ja kõrgemalt vaadates , nagu kotkas taevalael lennates ja alla vaadates on see Tema . 
106	NA	 Üles vaadates on tema pide Tema . 
106	NA	 Siin oli väga värske ja nõrgakstegev õhk , kargem kui linnas . 
106	NA	 Uimasus võis muidugi tulla ka harjumatust lihtsakoelisest toidust . 
107	NA	 Isegi veel mitte keskeas ei saa kõne alla tulla tema ümbertõstmine siia . 
107	NA	 See peab olema viimane koht ! 
107	NA	 Siin peab ta minema mulda , saama põrmuks ! 
107	NA	 Koguni siis , kui ta hommepäev otsustaks , et ei lakka viinalakkumist enne kui tühjad on kõik maailma tõrred ja viinavaadid ning ta koristatakse selle bakhanaali keskel kaugeimasse kolkasse – mõtles Hulden enese lõplikuks rahustamiseks – jalust ära Teda teenima , ka siis ei juhtuks see niipea . 
107	NA	 Ta peab enne palju jooma , väga palju . 
108	NA	 Aga kui ta tõesti oleks säärane , oletame , ehkki ta ei ole , siis istutaks ta Iisaku väljad täis viinamarja ja oleks õnnelik , nagu paistsid õnnelikud need , kes siin kloostris . 
109	NA	 Astunud , jõudsid nad jõe äärde . 
109	NA	 Vesi voolas kärestikust alla ja sätendas . 
110	NA	 Veekorvidega poistesalk muutus jõe lähedust haistes hoopis teistsuguseks . 
110	NA	 Kui seni käitusid nad justkui uimerdavad õlenukud või nagu – surnud , siis nüüd olid nad samasugused nagu kõik nendevanused . 
110	NA	 Nad hullasid , pritsisid üksteist veega , trampisid ja röökisid metsikult ning vaatasid kloostrivendi vabanenud ja võibolla isegi veidi kõrgil pilgul . 
110	NA	 Näis , nagu oleksid tammikärestikus hüpleva jõe kilgatused ja pehmed soojad tuuleiilid sulatanud lahti nende ihuliikmed . 
111	NA	 Jah , vaga Jakob Hulden on oma vaenlaste suhtes hea ja suuremeelne , mitte ükski neist ei pea endale piinlikult tuhka pähe raputama , et ta eksliku meelega midagi sellist oma armsa venna vastu plaanitses nagu saatmine pagendusse . 
112	NA	 Viljakandev oks , tunnistas Hulden poisse vaadeldes hardalt . 
112	NA	 Järgmisel hetkel koputati talle kirveseljaga vastu abaluud . 
113	NA	 Hulden tõmbas pea instinktiivselt õlgade vahele . 
113	NA	 Kuid tema hirmunud võpatus valmistas kõigile suurt nalja , isegi poisid katkestasid hetkeks oma mõttetu tegevuse . 
113	NA	 Seda võpatust oli kõige järgi otsustades oodatud . 
113	NA	 Arvatavasti oli samasuguseid katseid sooritatud varemgi . 
114	NA	 Huldeni ette astus mingisugune ebameeldiv ruuge patsiga vend . 
115	NA	 Nina luristades asus see mühakas luba küsimata midagi seletama . 
116	NA	 Midagi umbes sellist , et nii nagu kotkas laugleb kõrgel-kõrgel ja näeb kõike ja kuuleb kõike ja teab kõike ja saab suure saagi , täpselt samamoodi annab katse kirvega teada , kes on suuteline haarama maastikku selle tervikus ja ilus . 
116	NA	 Taprit hoidev vend haises lisaks kõigele tugevasti küüslaugu järele . 
116	NA	 Loomulikult oli ta punetava ninaga ja ümmarguse tursunud näoga . 
116	NA	 Kui ei oleks olnud tegemist kloostriga , vaid suvalise tänavanurgaga , oleks võinud kihla vedada , et vend on purjus . 
117	NA	 Hulden sellegipoolest punastas . 
117	NA	 Kloostrivenna sõnad olid lihtsad ja veidi kohtlasedki . 
117	NA	 Kuid mõte oli neis õige . 
117	NA	 Samasugune mõte oli kogu usus . 
117	NA	 Hulden oli sunnitud vastumeelselt tunnistama , et mõnes suhtes ollakse siin temast ees . 
117	NA	 Poisid valasid samal ajal veepanged jõe äärde maha ja moodustus loik . 
118	NA	 Järgmisel hetkel veeloiku enam ei olnud . 
118	NA	 See , kes ei jälginud toimuvat tähelepanelikult , oleks arvatavasti hakanud kahtlustama nõidust ja hookuspookust , et maa on vee enesesse neelanud . 
118	NA	 Ent Hulden märkas suurema vaevata , kuidas vesi läks kõigi silmade all keema ja tõusis nagu keedupoti veeaur sambana ülespoole . 
119	NA	 Aur keerdus valkjashalliks pilveks , pühkides üle nende näod , peites ära nende jalad , mähkides nad justkui tekiservaga enesesse , seejärel lastes nad küll kohe uuesti vabadusse , ent jättes alles mingisuguse tabamatu lumma , puudutuse . 
120	NA	 Piimjas udu tantsis jõe äärde kogunenud inimeste ümber ja vahel ning poisid haarasid kätest ja karglesid pervel jalgupidi märjas rohus . 
120	NA	 Tants nakatas , esimene , teine , juba kolmaski tõstis kirve pea kohale ja viibutas seda huilates vastu taevast ; udu kerkis ja langes , kuni viimaks püüdis küürakas Sofophil kinni Huldeni käe ja tõmbas temagi tantsuringi . 
121	 3 . 	 3 . 
122	NA	 Tants , vabastav tants jõe kaldal , seejärel söögisaalis kõik jälle range ja korralik . 
122	NA	 Pliidid , ahjud , kandelaabrid , hubane soe valgus – seal rääkis papp . 
122	NA	 Teised kas ei tohtinud rääkida või vähemalt ei olnud see neil kombeks ja oma väheseid kombeid austasid nad väga . 
122	NA	 Papp oli rääkinud aegade algusest peale ; aega arvestati papi kloostrissejõudmisest . 
123	NA	 Huldenil ei olnud kaussi . 
123	NA	 Keegi ei tõtanud talle seda ka tooma . 
123	NA	 Kui ta abitult kergitas end pingilt , et asuda otsingutele kappides , kohmas viimaks Sofophil : 
124	NA	 “ Eks me ju arvasime , et sa tegeled paastuga . 
124	NA	 Tema nelikümmend päeva , sina mõned üksikud … esimesed … ” 
125	NA	 Hulden ei saanud millestki aru , kuid istus igaks juhuks tagasi . 
125	NA	 Mingisugune vanaeit jõllitas talle hukkamõistvalt otsa . 
125	NA	 Juba sosistas ülempreester kuhugi ebamäärasesse sügavikku enese ees : 
126	NA	 “ Tasa , tasa … ” 
127	NA	 See , mida nad kuulasid , oli kõike muud kui söögipalve . 
128	NA	 “ Kui mina alles noor veel olin , siis unistasin , et mul oleks vennaskond , oma pojad … Kohale jõudes avastasin küla täis lokkavat hoorust … ” 
129	NA	 Ülempreester vaatas heldimusega jüngrite poole , kes õgisid otse lauaplaadilt nagu loomad ja röhitsesid . 
130	NA	 Hulden muutus Sofophili repliigist süngeks ja mõtlikuks . 
130	NA	 Kuidagi väga imelikult ja võltsilt kõlas raamatu sõna küüraka suus , kes ei peaks üldse niisugustest asjadest aru saama . 
130	NA	 Ta tahtis peaaegu püsti hüpata ja nõuda õigust ja au jaluleseadmist . 
130	NA	 Kas see vigane teener mitte ei narrinud Huldenit ! 
130	NA	 Kas oli veel vähe tal vigastusi ? 
130	NA	 Kuidas olid lood ta küüruga ? 
131	NA	 Ei , ta isegi ei solvunud . 
131	NA	 See oli naljakas , see oli naljakas . 
132	NA	 Pikapeale muidugi veri Huldenis jahtus ja ta sai aru , et tegemist oli õnnetu kokkusattumusega . 
132	NA	 Vaene Sofophil oli arvatavasti langenud levinud kujutluse ohvriks , et linnas , kaugel , mujal maailmas , tsivilisatsioonis , kus on käepärast uuemad uudised ja seisukohad , osatakse kindlasti uskuda õigemini kui siin – kui vale see oli , siin olid puhtamad nad oma usus , rikkumatus lihtsuses ! – ning kuna ta seejuures ilmselt pooldas innukalt ka seda maailmas kõikjale oma kombitsad ajanud väärarvamust , et usk on askees , siis hulpis tema ogar mõistus lõpuks järelduseni , et Hulden peab tingimata olema erandliku vägevusega askeesi mees . 
133	NA	 “ Putru ! ” karjus Hulden seepeale huuli lakkudes kiiresti ja põlglikult . 
133	NA	 Tõesti , neil oli jäänud temast mulje kui askeedist , nasiirist ? 
134	NA	 Kuidas sai arvata , et ta on askeet ! 
135	NA	 Ta oleks peaaegu sülitanud põrandale . 
135	NA	 Askeet oleks sülitanud ! 
136	NA	 Maailma veere taha Iisakusse ei olnud kuni tänase päevani küündinud halli varjugi kuuldusest , mis mujal oli omandamas legendi mõõtmeid , kuidas pikk kuivetu noor mees raputab kantslist rusikaid , kantslist kantslisse , müsteeriumist müsteeriumi , riigist riiki . 
136	NA	 See mees istus siin nende kõrval ja nad ei tundnud teda ära ! 
137	NA	 See mees kooris kogu maailmas ja tsivilisatsioonis halastamatult lahti askeesi tembutused nagu sibula , siin aga ei saanud ta kaussi . 
137	NA	 See oli tõesti nali ! 
137	NA	 Ta plaksutas ülekeevas lõbususes kätega vastu põlvi ning põhjustas sellega lauanaabrite kahina . 
137	NA	 Seda nalja räägib ta kindlasti sõpradele . 
137	NA	 Mis oli askees ? 
137	NA	 Piinlemine ? 
137	NA	 Koguni piinlemine Tema auks ? 
137	NA	 Askees oli ohtlik ! 
137	NA	 Äärmiselt ohtlik patt , askees juhtis tähelepanu kõrvale elu tegelikelt lätetelt ja Temalt . 
138	NA	 Aga mida nad temast üldse teadsid , mitte midagi – see oli hea , ta sai rahu , sai mediteerida . 
138	NA	 Ülempreester oli neist vaat et veel kõige mõistlikum , sõi ainult mulda ja kõdunenud lehti , maa põrmu , ta oli vähenõudlik ja püsis vait . 
139	NA	 Ülempreestri suu ketras vaikselt edasi . 
139	NA	 Samal ajal mõtles ta oma sisemuses resigneerunult , et kõik ja seega ka võõra plaanid , olgu need kui tahes hirmuäratavad , on Tema plaanid . 
139	NA	 Kõik millekski vajalik ja hea . 
139	NA	 Ainult et kaksteist ei olnud täis . 
140	NA	 Kas ta kuulis tookord õigeid sõnu , kas ta kummardas õiget kohta . 
140	NA	 Kas ta võis seda teada ! 
140	NA	 Ainsad teadmise võtmed asusid Tema käes ja uks avanes või ei avanenud alles surres . 
140	NA	 Varem ei saanud milleski kindel olla . 
140	NA	 Ta võis oma tegudega maapealses hädaorus kuitahes hardalt hüüda Tema kiituseks ega teadnud sellegipoolest , kas saab valitud . 
140	NA	 Selles suhtes olid kõik võrdsed , valge , musta , lilla mantli kandjad , aga ka närused , paljasjalgsed , närukaeladki võibolla . 
141	NA	 Veel enam – kas siis , kas pärast suremist oli enam kellelgi kusagil kindel olla ? 
141	NA	 Sest kas oli olemist , kas oli kindlust , oli ainult kas ukse avanemine ja õndsus või – tal vilksatas korraks pähe nägemus hingedest surnuaial ning ta laup muutus higiseks , ta ei tahtnud olla samasugune kui nemad , kõik , kes surid vägivalla läbi , jäid kuidagi rahutuks , nad olid rabatud hoo pealt ja alles pooleldi valmis , suutmata püsida seal , kuhu nad olid paigutatud , kippusid mullast välja . 
141	NA	 Ikka ja jälle rohkendasid oma kannatuse rada , tõmbasid end ahelatesse . 
142	NA	 Väljast kuuldus hääli , seal pruutas hobune ja kostsid energilised sammud nagu piitsalöögid . 
142	NA	 Iga sammuga vajus vana Aabrami nägu allapoole ja ta justkui vananes . 
143	NA	 “ Minu kaksteist , ” lausus ta vaikse naeratusega . 
143	NA	 Tema kaksteist – millel ei paistnud olevat õnne täide minna – pildus laua taga vallatuid repliike , möirgas naerda ja pilgutas riivatult silma . 
143	NA	 Mütsid jäeti lauas pähe ning kas üldse palvetki loeti , igaüks tegi ainult tagasihoidliku ristimärgi kausi kohal . 
144	NA	 Võimalik , et talle oli sattunud vale kirjakoht . 
144	NA	 Aga järelikult pidi seegi juhtumine olema vajalik , viima sinna , kuhu ette nähtud . 
144	NA	 Tema ei rääkinud iial sõnadega , Teda sai mõista ainult täiesti vahetult , meelest meelde ja seega ei olnud lõplikku kindlust iial . 
145	NA	 Ülempreester võbeles : 
146	NA	 “ Tema sosistas mulle , et mul saab kokku kaksteist poega ja kui see arv saab täis , siis pärast seda ühe ma ohverdan , mis samas on jällegi kaksteist , nii nagu aastas on kaksteist kuud . 
146	NA	 Aga mitte kuu , see naiste vere väljaväänaja , vagur valgusepeegeldaja … Ma oleksin , pojad , soovinud öelda midagi teist … ” 
147	NA	 Ta tundis , kuidas taas on ilmunud kuu ta kõnesse , selle eest ei olnud pääsu , selle eest ei saanud pageda , täiskuu rammetu helk , tüün , tuhandest tüün . 
147	NA	 Vaatas korraks kohkunult isegi Jakob Huldeni otsa , kuid sõnad voolasid huultelt iseenesest ja ta ei saanud midagi nende vastu teha . 
148	NA	 “ Üks kuu neist kaheteistkümnest on päike , täpselt üks , suve kuumim ja leegitsevaim kuu ! 
148	NA	 Tähtede raamatusse on kõik kirja pandud , ja siia . ” 
149	NA	 Ta trummeldas sõrmedega vabandavalt paksul raamatul , mis asus suletuna lauanurgal , kaanel kuiv söögisõõr . 
150	NA	 “ Aga kaste ei loe … Kaste ei loe , üldse ei loe … Kõik on tõsi ! 
150	NA	 Tõde ! ” 
151	NA	 Viimase sõna raius ta kindlalt , ehkki teadis , et tõe võtmed asuvad ainult Tema käes . 
151	NA	 Ta oli oma kätega , oma sõnadega ehitanud selle kantsi Temale , Tema nägi nagunii südametesse ning varjata ei olnud tal midagi . 
151	NA	 Kas sai keegi takistada tal siin tõde kuulutada , isegi mitte see võõras , olgu see saabunud kuitahes inetute plaanidega . 
152	NA	 Kuid ootamatult avanes kääksudes uks ning ruumi astus nagu kõige jubedamas muinasjutus – vanamoor . 
153	NA	 Vanamoor . 
153	NA	 Vanamoor kloostris ? 
154	NA	 Meie püha Iisaku palge ees vanamoor ? 
154	NA	 Kuidas on see võimalik ? 
155	NA	 Huldeni süda jättis löögi vahele ja tema suust tahtis paiskuda midagi sünget . 
155	NA	 Vanamoori nägu oli tumekollane , silmad mattunud kortsupuru alla , võimatu oli aru saada , mida ta vaatab või näeb . 
156	NA	 Tursunud punetav vend oli siiski ilmselt purjus pidevatest palvetest – vähemalt oli võimalik seda uskuda , kuni ei olnud tõestatud vastupidist – , sest ta surus käed ristamisi ja pomises : 
157	NA	 “ Pühitsetud olgu sinu nimi … ” 
158	NA	 “ Pühitsetud olgu … ” kordasid teisedki , tõmmates oma hallid ümmargused villased mütsid justkui käskluse peale peast . 
158	NA	 Ilmselt oli see mingi rituaal . 
158	NA	 Vagad , nad on siiski tõeliselt vagad , rõõmustas Hulden oma südames . 
159	NA	 “ Tema nimi on Miragael , ” noogutas ülempreester niisuguse süüdimatu naeratusega purjus venna suunas , nagu oleks tal näo asemel päike . 
159	NA	 Seesugust ilmet saab kohata ainult lapsel või siis väga vanal inimesel , kes ei asu enam siin . 
160	NA	 Jakob Hulden vaatas sügava hämminguga , peaaegu jälestades ülempreestri suunas . 
160	NA	 Vanamoor torkas kulbi sügavas rahus patta ja kogu klooster pidas vaatepilti endastmõistetavaks . 
160	NA	 Jüngrite näod olid kivised ja sõrmed sobrasid harjunult lihakausis . 
160	NA	 Hulden oleks tormanud aru nõudma , kuid õnneks meenus talle tema instruktsioon . 
160	NA	 Tal oli kohustus lasta sündmustel areneda maksimaalselt loomulikul viisil . 
160	NA	 Talle selgitati , et vaid siis on võimalik näha elu selle kõigis tahkudes , kui ta ei sekku . 
160	NA	 Seda , mida ei peeta peitmisväärseks , ei peideta tema eest ainult siis , kui teda ennast justkui ei olegi olemas . 
160	NA	 Üksnes siis saab ta tõmmata selgepiirilise piirjoone peitmisväärse ja muu vahele , kui ta on nähtamatu nagu läbi õhu libisev vari . 
161	NA	 See pidavat olema tema töös põhiline ; tema tööd aga nimetati hellitavalt loominguks . 
161	NA	 Huldenile enesele tundus , et see on kõigest lihtlabane kohustus eraldada parima äratundmise järgi omavahel terad ja sõklad . 
161	NA	 Määrata kindlaks kaks kuhja ja tulla tulema . 
161	NA	 Kuid vikaar hüüdis Huldenile teatraalse õhinaga , sõrm võlvide suunas ähvardavalt püsti , nagu oleks igavene õndsus ja hukatus selles õpetussõnas kaalul : 
162	NA	 “ Asjaolu , mis võimaldab sul küündida oma raportis adekvaatse loominguni , ei ole sekkumine , mitte kumbki selle vormidest ! 
162	NA	 Ei ambulants , ei kirurgia ! 
162	NA	 Ainult raport – seda on tarvis sul ikka ja alati meeles pidada ! ” 
163	NA	 Hulden üritas sütitada oma hinges raevu ja printsipiaalsust ning kujutles , kuidas kirjutab raportisse , et keset harrast pühadust ja nimbust viibis vagade vendade kõrval pühal söömaajal halb eeskuju , vanamoor , ent kas oli teda tabanud kauge kolka unisus või väsimus tööst , väsimus haigusest , lumepimedus ning raevu ei tekkinud . 
164	NA	 Hulden lükkas oma kausi puutumata kõrvale . 
164	NA	 Seda küll mitte demonstratiivselt , vaid vargsi , vaikselt , püüdlikult nägu tehes , et ta isegi ei märka kausi kaugenemist . 
164	NA	 Et kõik on juhuslik , tingitud külmetusest , haigestumisest . 
165	NA	 Neetud , neetud . 
165	NA	 Midagi ei ole siin juhuslikku ! 
165	NA	 Hing , ta vaene arusaamatuses hing kobrutas , leidmata väljapääsu . 
165	NA	 Korraks kahtlustas ta koguni , et ruumis , et siin kloostris viibib See , kes annab talle niisugused kujutlused ja sõnad . 
165	NA	 Ja mis siis ? küsis See tema seest . 
165	NA	 Ta ei uskunud Selle olemasolusse , oli selleks liiga palju tarkade meeste loenguid kuulanud , raamatuid lugenud , õppinud . 
165	NA	 Ka kõige tontlikuma koore all leidus lihtne seletus . 
165	NA	 Tuli vaid avada mõistus ja märgata seletust . 
166	NA	 Sel hetkel märkas Hulden juhuslikult akna taga varest ja talle näis , et neis on midagi sarnast , temas ja vareses . 
166	NA	 Rääbakas lind tundus lumevalges maastikus võõras ja tume . 
166	NA	 Ümbritsevas päikesetõusus mustjas nagu hing . 
166	NA	 Näiteks võib ta kirjutada raportisse , et ülempreester ise ei paista üldse söömaorgiast osa võtvat , kuna tema toit asub taevas , Tema juures . 
167	NA	 Tõe huvides lisab reservatsiooni korras , justkui möödaminnes , üle libisedes – ainult kokkuvõttele vürtsi andes – lühikese repliigi : daame ta silmad külastavad . 
168	NA	 Või siis veidi rafineeritumas sõnastuses , et ülempreester ei pööranud vanaeide olemasolule mungakloostri pühal söömaajal vähimatki tähelepanu . 
168	NA	 Vastasel juhul ei oleks tema kokkuvõte õige ja täiuslik . 
168	NA	 Tal oli vanamehest kahju . 
168	NA	 Ülempreester oli tõenäoliselt hull , teisisõnu : maohaavad . 
169	NA	 “ Me oleme ammugi põnevil küsimusest , mis vägi on toonud teid niisugusele kaugele matkale , mu armas poeg . 
169	NA	 Kas mõni ülesanne ? ” lalises vanamees . 
170	NA	 “ Ülesanne , ” tunnistas Jakob Hulden tusaselt .. Preestri näole ilmus taas lapsik naeratus . 
170	NA	 Ta suu oli justkui reha , harvad hambad nagu kollased piigid . 
170	NA	 Oma putru Hulden õnnetuseks ei saanudki . 
171	NA	 Ehkki Sofophil oli tema märguande põhjal viimaks taibanud , et võõra puhul ei ole tegemist mitte ogara paastujaga , vaid Tema täiesti tavalise armastusväärse sulasega , ei jõudnud ta veel kaussi täita , kui uksest veeres sisse reisipampude alla mattunud mees . 
172	NA	 Mees vaatas silmi pööritades ringi keset söögisaali . 
172	NA	 Hulden vaatas instinktiivselt tema jalgade peale , ega seal ometi ei ole kabjad , aga ei olnud , jalalabad olid kaetud nahast tuhvlitega . 
172	NA	 Preester tegi vargsi rinna kohal ristimärgi . 
173	NA	 “ Vend Jakob , saagem ometi tuttavaks ! ” hüüdis ülempreester laialt naeratades ning õlalepatsutusi sooritades Huldenile , lüües koguni sõbraliku sõrmenipsu vastu ta tärgeldatud kraed . “ Need siin on Ibune ja Übene , kaks venda , võiks öelda lausa kaksikud , ning veel ka see … See … See Sofophil ! ” 
174	NA	 Ülempreestri ette hüples kõver jässakas mehike , kelles Hulden tundis ära teda kloostrisse juhatanud teenri . 
175	NA	 “ Sofophil ! 
175	NA	 Ning siis veel … tema ema , päike , kuu … Kuid nüüd , mu kallis külaline , laske ometi kõigel hea maitsta , mida kohtate ümberringi ! ” 
176	NA	 Ta plaksutas käsi , andes märku , et külalisele toodaks kauss , ning Sofophil viskus kappi seda otsima . 
176	NA	 Segasest seletusest ning üldse kõigest sugenes Huldenile vägisi mulje , nagu oleks tegemist ülempreestri poolt osavalt plaanitsetud spektaakliga ning talle tembutatakse vastupidist sellele , mis toimub kloostri müüride vahel tegelikult . 
176	NA	 Aga kui vaadata laua ümber kogunenud lõustu – ta ei olnud veendunud , et nad näitlevad . 
177	NA	 Kõige hullem oli see , et tal puudus terav silm , millega lodevuse patte nähtavale tirida . 
177	NA	 Tõepoolest just tirida , ise ei tulnud isegi mitte lodevus , iseäranis just lodevus , sest see oli kõige muu kõrval ka kirjeldamatult laisk . 
177	NA	 Täiesti vastupidine olukord võrreldes askeesiga ! 
177	NA	 Kui rängalt oli õpetatud nõukogu suutnud eksida , imestas ta ebakindlalt . 
178	NA	 Mis kärbes oli neid küll hammustama pidanud , et nad saatsid kohale mehe , kellel oli imepärane omadus näha viimse kui kiurootsuni läbi enesepiitsutamist , ent kes – täpselt nii nagu Tema , ta suur eeskuju – sugugi ei armastanud paastu ja üleliigset palvet , olles oma lakkamatu elurõõmu pärast nii mõnigi kord pilgatud viinajoodikuks . 
178	NA	 Kui lauale oleks ilmunud viinakarikas , oleks ta rõõmuga sellest rüübanud . 
179	NA	 Õnneks karikat ei ilmunud ; ta lõi tänulikult mõttes risti ette ning mõtles , et ootab ära ka ülejäänud delegatsiooni , mis oli jäänud lumetuisus kuhugi kaduma , astumata omapoolseid samme . 
179	NA	 Ta tundis end kuidagi haakumatuna . 
180	NA	 Mitte lodevus ise ei olnud kummaline , varjatuna elutses see kõikjal me ümber , ka parimais perekondades , pidulikult öeldes ka ülimate vendade rüüvoltides , kummaline oli see loomulik , peaaegu loomalik süütus , mis siin kloostris valitses . 
180	NA	 Ei maskeeringut libastumiste vältimiseks , ei paksu ontlikku viirukisuitsu . 
180	NA	 Iharusest tiine õhk sosiskles Jakob Huldeni ümber , kiusates meeli . 
180	NA	 Silme eest jooksis läbi pilt , kuidas vanamoor lajatab karikat vastu vendade karikaid . 
180	NA	 Siivutud sõnad , hämarad pilgud . 
180	NA	 See oli üksnes kujutlus , ent ta kuulis justkui ilmsi karikate kristalset kõlinat . 
181	NA	 Selle tõdemusega võinukski ta lugeda oma missiooni ammendatuks . 
181	NA	 Hulden tundis lodevatele kaasa nende kiusatuses . 
182	NA	 Sellega oli Jakob Hulden jõudnud tähelepanekuni , mis ilmselt täiesti puudus varasemates raportites . 
182	NA	 Ülempreestri söögijutlus oli kummaline , kuid mitte oma sisu pärast , vaid seetõttu , et see oli midagi muud , mingi teine märgisüsteem kui teda oli valmistatud ette instrueerimisel : hedonism , lodevus . 
183	NA	 Instruktsioonis oli talle jäetud nimelt mulje , et ta saadetakse mingisse erilisse ülimalt vagade askeetlike meeste asumispaika . 
183	NA	 Mille lävepakult , ent ka kloostri lähemast ümbrusest olevat järkjärgult kõik naised viimseni minema küüditatud . 
183	NA	 Kasutatud oli selleks igasuguseid abinõusid , kuid sellest ei räägitud . 
183	NA	 Küll aga mainiti , et mehed tegid külades meestega isegi lapsi ; see oli aga niivõrd jõle jutt , et Hulden eelistas mitte edasi kuulata – ta oli loodud ülevate asjade jaoks ! 
183	NA	 Sigadused määrisid ta hinge . 
183	NA	 Tal tekkis nendega kokku puutudes alati tungiv soov puhastuda ning vaikselt palus ta seejuures õnnistust ka kurjale , õelale , sõgedale libastujale Iisakus , et kergendada tema saatust , Hulden uskus , et iga headuse viibe selles ilmas aitab kaasa üleilmsele headusele , mis kindlasti kord võidab kurja , kas just tema silmad seda näevad , aga kunagi kindlasti . 
184	NA	 Niisiis , Hulden oli valmis täitma ülesande ja tooma teateid Iisaku kloostri sisemisest olukorrast , kuid juba algusest peale oli tal ettekujutus , et aruande võiks kirjutada samahästi valmis ka linnast lahkumata . 
185	NA	 Selge see , vanamees oli segane . 
185	NA	 Munkadega juhtus seda alatasa . 
185	NA	 Nunnad võisid Teda armastada kui palju vähegi ihaldasid , nende kirg oli tuline ja arusaadav , nad kuulutasid end Tema pruutideks ja nägid imelisi nägemusi , kuni viljatuna varisesid mulda . 
185	NA	 Kuid munkadel oli raske . 
185	NA	 Munk oli mees , jah , pigem mees kui midagi muud ning ka Tema oli mees . 
185	NA	 Mõni ime , et mindi omadega segamini . 
185	NA	 Hulden sõitis kohale kohusetundest . 
185	NA	 Järgmine inspektsioonireis jälle aastate pärast . 
185	NA	 Võibolla uue ülempreestri tervitused , võibolla sellesama . 
186	NA	 Vanamoor sõi aga südamerahus edasi , linane rätik silmini . 
187	NA	 Kokku oli neid Iisaku söögilauas üheksa : laua otsas istus papp , tema paremal käel isa Isidor , see , kes äsja ilmus nii kärarikkalt ja saapaid klobistades , vasakul käel lautomängija , kes oli samuti saabunud homsele müsteeriumile kirikus , mängijast edasi mööda riburada Miragael Fabrika , Ibune , Sofophil , vanamutt , Übene ja Jakob Hulden , kuni ring jõudis tagasi isa Isodorini . 
188	 4 . 	 4 . 
189	NA	 Isa Isidor sirutas jalad mõnuga naril välja ja trummeldas tuhvliotstega vastu seina . 
189	NA	 Ta oli saabunud kaugelt ning vääris puhkust . 
189	NA	 Nuriseda ei olnud tal siin millegi üle , kloostri ülempreester austas täiesti tema positsiooni : tuba , mis talle juhatati , oli kasinaid tingimusi arvestades isegi üllatavalt luksuslik . 
189	NA	 Peegel rippus igal seinal . 
189	NA	 Must kuub rippus nagis ja ootas müsteeriumi . 
190	NA	 Kiikunud voodivedrudel oma isu täis , torkas isa Isidor kuue igaks juhuks juba praegu selga ning see istus talle nagu valatud , ainult õlgadest veidi pitsitas . 
190	NA	 Kuid oli täiesti võimalik , et peegeldust , mida ta vaatas , ei olnudki . 
190	NA	 Peegel oli tuhm ja tahmane ning isa Isidor liiga inetu välimusega , et olla rahul : jalad rangis ja karvased , sõrmed kõverad , põskedel punased harali bakenbardid . 
190	NA	 Ta tõmbas pambust mitu tikanditega linikut ja rätti ning ulatas need pidulikult ülempreestrile , viimase nimi oli Aabram . 
190	NA	 See seisis kogu aeg au andes tema voodi kõrval . 
191	NA	 “ Väike annetus … hmm , naaberkogudusest … ” 
192	NA	 Oligi kogu kõne . 
192	NA	 Isa Isidor kokutas või oli tal kõnetakistus , peaaegu iga sõna järel pidas ta õhku ahmiva pausi . 
193	NA	 Kunagi ammusel ajal , kui Aabram mingi tänaseks täielikult unustusehõlma vajunud kirikutüli kõrgpunktis siia Iisakusse kolis , küsisid kohalikud , mis on tema nimi – ja tema , kes ta oli noor , rumal , äge ning täielikult veendunud , et kõik jälgivad hinge kinni pidades tema tüli arengut , olles peensusteni kursis panustega , millel ta mängib – oma kuulsust häbenedes ütles ta silmi langetades : Aabram , see , kes ohverdas mäel . 
193	NA	 Nemad aga ei olnud temast iial midagi kuulnud . 
194	NA	 Kuid nimi Aabram täitis nende südamed tulise leegiga ning nad viskusid tema jalgade ette , eriti naised , ta oli sirge ja uhke , temast veel sirgem sau käes . 
195	NA	 Naised olid ülimalt agarad , eriti täiskuu ajal. 
195	NA	 Tikkisid , heegeldasid . 
195	NA	 Sigitasid imelikud armid talle nahale . 
195	NA	 Ülempreestri võpatas üles oma mälestusest – võõras mees seisis tal toas . 
195	NA	 Ülempreester paiskus baldahhiini voltide taha varjule . 
196	NA	 “ Nii , nii … ” ümahtas isa Isidor , kusagilt imbus väävlihaisu . “ Kas keedame … ” 
197	NA	 “ Mida keedame , ” kostis ülempreester . 
198	NA	 “ Kulda , nagu tavaliselt … Kulda … ” 
199	NA	 “ Iisaku kloostris on see kombeks . 
199	NA	 Kuld , väärtasjad , paremad rõivad . 
199	NA	 Taeva märgid . 
199	NA	 Jalutuskäik laotusel . ” 
200	NA	 “ Teame , ” kinnitas isa , katkestades ülempreestri mõttetu sõnaderahe . 
200	NA	 Tseremoonia oli ülimalt lühike , nad kummardasid vastastikku , isa , kes andis , ja see , kes vastu võttis , tundes end väikese ja mannetuna , pälvimuse saajana , nende vestlus toimus kuivalt ja ametlikult , linikud anti üle ja oligi kõik . 
201	NA	 Ülempreester laskus koguni põlvedele maha . 
201	NA	 Isa vaatas talle südame põhja , kui ta kummardas . 
201	NA	 Kuid tema , vana ja tark teadis , et hoolimata võimalikest mõradest välises võõbas oli ta kaitstud , sest tema südame eesnahk oli lõigatud . 
201	NA	 Tal ei tarvitsenud häbeneda ! 
202	NA	 “ Nüüd on see lõpetatud , ” jätkas isa Isidor justkui muuseas . 
202	NA	 Väävel aga levis igal pool . 
202	NA	 Vana Aabram tundis pärast tema lahkumist muret . 
202	NA	 Pead vangutades lükkas ta riivi ukse ette , õnneks oli riiv õlitatud ega kriuksunud . 
202	NA	 Vaatas isegi uurivalt ukse taha , kuid seal ei luuranud kedagi . 
202	NA	 Süda hakkas tal aina hullemini kloppima ja lööke vahele jätma.Isegi ikoon püha Franciscusega muutus rahutuks , siristades paabulindude keelt ta öökapi kohal seinal . 
202	NA	 Ta pistis keele alla magusa juurika , ent seegi ei aidanud , veri tuiskas tõmmeldes mööda sooni , mäsles ja tormitses täiesti mõttetult läbi ta maise ihu , läbi kannatuse . 
202	NA	 Ta haaras raamatu ja heitis sõrme rapsates selle sisse . 
203	NA	 Raamat sattus vanale Aabramile tagurpidi ette . 
204	NA	 Ta tõstis selle õigeks , nihutas okulaari paremini silma ette ning luges sõnu huultega vaikselt kaasa sosistades : 
205	NA	 “ Aga seda ütlesid nemad Teda kiusates , et neil pidi kaebamist olema Tema peale . 
205	NA	 Aga Tema kummardas maha , ja kirjutas sõrmega maa peale . ” 
206	NA	 Ei olnud võimalik leida viletsamat kirjakohta ! 
206	NA	 Vana Aabram unustas selle koheselt ning heitis oma põlvepadjale palvetama . 
207	NA	 Ta süda muutus raskeks ja meenus homne müsteerium . 
207	NA	 See oli märk . 
207	NA	 See oli halb , raevukas märk . 
207	NA	 Kas ei olnud ta piisavalt ustavalt teeninud Tema sõjaväes . 
207	NA	 Kas ei olnud ta lämmatanud eneses viimse kui kiusatuse . 
207	NA	 Milleks talle niisugune kohatu etteheide ! 
207	NA	 Kas ei olnud ta vabastanud kloostriküla aegade jooksul patust , patust , patust , nii kiiresti , nii täiuslikult kui ta suutis , enam paremini ei olnud tema võimuses , kas ei olnud hoorus külarahva seast välja roogitud ja tõstetud kõrgele Tema lipp , kas ei paistnud taevalaelt kirgastuse ideaal , kas ei tervitanud nad igal hommikul päikest palvete ja vagade naeratustega . 
208	NA	 Ta ei teadnud , mida tähendab see märk ja mida peaks ta ette võtma – sest päevaselge , et märguandeid saadetakse muutuste jaoks – , kuid ta teadis , kuidas ettesattunud kirjakoht edasi läks . 
208	NA	 Kirjutamisele järgnes retooriline hüüatus , et esimese kivi peab heitma see , kes ise on patuta . 
208	NA	 Aabram oli sünge , ta ei olnud seda ära teeninud : mispärast pidi kirjakoht meenutama talle tingimata just langenud naisi . 
209	NA	 Kuidas tal järjekordselt ei vedanud raamatuga ! 
209	NA	 Mitte kuidagi ei tahtnud kirjakohad tal õnnestuda . 
210	NA	 Pealegi , kas siis tema , Aabram , oleks selliseid – ta ei leidnud neile korraga isegi nime – selliseid siis hukanud . 
211	NA	 Kuidas sa hukkad – neid , keda ei ole olemas . 
211	NA	 Aga neid ju ei olnud olemas . 
211	NA	 Tema jaoks , kuid ta tundis , et ka mitte Tema jaoks . 
211	NA	 See oli arusaamatu , see oli absoluutselt arusaamatu koht . 
212	NA	 Vana Aabram oli alati olnud veendunud , et Tema , kes Ta oli Tema poeg ja patuta , oli selles kirjakohas nõder ja ülearu osavõtlik , halastaja südamega . 
213	NA	 Ent oletame , et isegi leht ei lange niisama , seda enam sõrm raamatule ning kusagil on peidus mingi tähendus . 
213	NA	 Ega ometi ei taheta anda mõista – vana Aabrami põsed hõõgusid seejuures nagu tütarlapsel – sellest mõttest hõõgusid nad veel enam – , et äkitselt oli tema , vana Aabram , see abielurikkuja naine ? 
213	NA	 Oletame , et kavas oli hävitada müsteerium , tema müsteerium – seda nad tahtsid , selleks olid nad siia kogunenud ! – , kuid sekkus Tema ja päästis ära kurjast . 
214	NA	 Või oli ta põrm , mille peale kirjutab Tema sõrm ? 
215	NA	 Mida enam ta järele mõtles , seda enam talle tundus , et kuigi sõnad sellest otse ei räägi , siis võibolla oli Ta – kuidas väljenduda leebemalt – tõmmatud konksu otsa . 
215	NA	 Ta ei teadnud ka ise , mida teeb . 
215	NA	 Teda oleks tulnud kaitsta Tema enese eest . 
215	NA	 Võibolla oli Ta kiindunud selle abielurikkuja hoora niiskesse pilku , kes enam teab ja mäletab , mis kunagi juutide maal juhtuda võis – ta oli sunnitud vastumeelselt tunnistama , et raamatus leidub ka asjatuid kohti . 
215	NA	 Ta oli pannud sõrme asjatule kohale . 
215	NA	 Lautomängija võttis kätte lauto ja tinistas kusagil akordi . 
215	NA	 Taas jättis ta süda löögi vahele . 
216	NA	 Maa , mille peale kirjutab Tema sõrm – kas võib labidas olla sõrm ja maa olla surnuaed ja kivist rabatud olla siin ümberringi maa sees ja saatus olla see patuta , kes heidab esimese kivi . 
216	NA	 Vana Aabram jättis mõtte katki . 
216	NA	 Ta teadis , et esimesest piisab . 
216	NA	 Tema jüngrite usk oli imekspandav nagu katk , see hüppas inimeselt inimesele ja nakatas järjepannu kõik kloostriasukad ning võibolla oli ka vana Aabram salajas nendega sama meelt . 
216	NA	 Püha Franciscus hõljus ja hõiskas ta öökapil lindude vahel otsekui unes , unistustes , udulaamades ning vanale Aabramile viirastus tema noorusaeg . 
217	NA	 Tema uni , unistus , udulaam . 
217	NA	 Uni oli ta minevik , unistus oli tulevik ta minestuses , jäi vaid udulaam . 
218	NA	 Ränk viga ! 
218	NA	 Poisikese temp ! 
218	NA	 Raamat ei olnud ennustamise raamat ! 
218	NA	 Arusaamatu , kuidas ta tohtis laskuda kujutluseni , et see on ennustamiseks ? 
218	NA	 See ei olnud üldse miski raamat , see oli püha kirjasõna , sõna , logos , Tema viibe . 
219	NA	 Ta oli kohkunud . 
219	NA	 Tema viipes oli seekord , väikseima ja alandlikema teenri häbematuse tõttu midagi teisiti , midagi rabedamat , viibe oli käivitanud mingisuguse ahela , tekitanud uudse kombinatsiooni . 
220	NA	 Kui variserid olid tabanud ühe naise abielurikkumiselt , panid nad ta templi keskpaika Tema palge ette seisma , kuid Tema kummardas ja hakkas sõrmega maa peale kirjutama . 
221	NA	 Kellegi hobune hirnatas tallis . 
221	NA	 Küürakal Sofophilil ripnesid kaerakõlkad rüü küljes , ta oli käinud vahepeal hobusele sööki ette viskamas . 
221	NA	 Vana Aabram ei teadnud veel , milles seisnes viga , veel vähem , mida see oli enesega kaasa toomas , ning korraks lõi juba lootusrikkalt kahtlema , kas ta lihtsalt ei olnud ülearu pingestatud oma eesootuse ees , kas ta ei elanud mõttetult suuril silmil läbi hirmu , mida külvas tema hinge hobusel ratsanik , kes peatus selles kloostris nagu igavene elanik , kuid ilmselgelt oli midagi muutunud . 
221	NA	 Keegi oli astunud tema ette , keegi nähtamatu , keda ta ei näinud . 
221	NA	 Temaga kõneldi ja ta oli sunnitud vastama , ehkki see ei toimunud tema enese tahtest , vaid ta lihtsalt ei saanud teisiti , kiusaja , keda ei olnud näha , ei lasknud tal astuda sammugi ilma küsitlemata . 
222	NA	 Ning talle ilmus kiusaja taas – ehkki uni ja noorus olid minevik ja ta oli nii väga lootnud , et pälvib vaikse rahupõlve . 
223	NA	 Selle nimel oli ta õpetanud . 
223	NA	 Tema õpetust oli õnnistatud vennaskonnaga . 
223	NA	 Tal oli paksude müüridega kaunis klooster , mida armastas Tema oma heldusega , iga päev aina selgemini avalduva armu ja heldusega , millestki ei olnud neil puudu . 
223	NA	 Vennad istusid ümber laua , usu mõõgad uhkelt vööl . 
223	NA	 Vana Aabram ei suutnud ära kahetseda , kuidas ta oli äkilise mõtlematuse ajel torganud sõrme raamatusse . 
224	NA	 Nähti , kuidas kahvel kukkus papil käes ja ta ilme tõmbus kaameks , nagu oleks ta surmani kohkunud . 
224	NA	 Ta oli pürginud rahu poole . 
224	NA	 Ta oli puhastanud enese jaoks maalapikese patust ja lootis elada seal rahus ja kiusamata elupäevade lõpuni pärast noorpõlve lootusi ja vintsutusi ja tagakiusamist , millest ta pääses vaid napilt eluga . 
224	NA	 Selles uues kombinatsioonis kuulati teda üle ! 
225	NA	 Variserid märkasid naise pattu kiiresti . 
225	NA	 Kuid Tema kummardus ja kirjutas sõrmega maa peale . 
226	NA	 Mispärast Ta kummardus , mispärast Ta kirjutas sõrmega maa peale ? 
227	NA	 Miragael Fabrika toetas tema pead ja vana Aabram aimas poolsuletud laugude tagant Miragael Fabrikat teda küsitlemas . 
228	NA	 Mitmelt poolt tõtati vana Aabramit toetama , ent nägu säras tal , nagu oleks ta edasi kirgastanud Tema kirgastust mäel , millal Ta mõistis , mida tähendab kannatus ja olemine eimiski ning astus oma jüngrite juurde ja ütles neid puudutades , ärgake üles ja ärge kartke . 
228	NA	 Ta tuli alla mäelt ja pandi nii rumalate kui ka tarkade poolt eimiskiks ja Ta teadis seda ega imestanud sellest päevast peale . 
229	NA	 Niisamuti pandi ka vana Aabram eimiskiks , kui ta oli veel noor , ja pagendati kõige kaugemasse kolkasse , mis oli kirikuvalitsuse võimuses . 
230	NA	 See , mida ta oli kartnud , oli juhtumas . 
230	NA	 Ta uskus , et suudab vaikida ja vastu seista ka kõige piinavamad inkvisitsioonid ja kambrid , sest nad olid liha , luu ja põhk – ent praegu küsitles teda keegi , keda ta ei näinud . 
230	NA	 Ei kuulnud , ei tundnud ära . 
230	NA	 Ta ei pääsenud eest , kiusaja oli kleepunud tema külge nagu riie , nagu vari . 
230	NA	 Küsiti ja ta vastas . 
230	NA	 Lihtne , lihtne , õudne . 
231	NA	 Kas Ta istus seal kui kohtumõistja , kes jälgib tähelepanelikult süüsidtatava kõnet ja laskub kuulates kummargile ja tähendab kaebuse üles , et seda mitte unustada ja siis karmilt kohut mõista ? 
232	NA	 Või kas see , kes kirjutab sõrmega maa peale , ei tee seda pigem selle mõttega , et kustutada ja unustada ? 
233	NA	 Patune naine seisis , ümbritsetud võibolla suurematestki süüdlastest , kes teda valjusti süüdistasid . 
234	NA	 Aga armastus kummardus maha ega kuulanud süüdistusi , mis tema pea kohal õhku kerkisid . 
235	NA	 Ülempreestrit puudutati seljast . 
235	NA	 See oli poisike . 
235	NA	 Kuidagi oli ta oma pudruga hakkama saanud , ja ilmselt samamoodi ka poisike , sest mannast võru keerles ümber ta suu . 
236	NA	 “ Mis tahad , ” küsis ülempreester väsinult ning hapult . 
237	NA	 “ Midagi , ” kostis poiss . 
238	NA	 “ Mine siis tagasi . ” 
239	NA	 Aga poiss ei läinud ja ülempreester ei arvanudki , et ta võiks minna . 
239	NA	 Igal hommikul toodi talle poiss ning nad olid silmapilgu kahekesi toas ja pärast võttis poiss pange pea kohale , siirdudes pidulikul sammul , musta pikka kuube kandes allikale maja ette , kus ootasid juba teised poisid – nad viisid seda riitust läbi vaheldumisi – , kastis kannu vette , ootas silmapilgu , mil allikas viskas kannu vett täis , seejärel läks protsessioon teele , kadudes ülempreestri silmist . 
240	NA	 Silmad aga seirasid sädeledes teekonda . 
241	NA	 Ta kirjutas sõrmega selleks , et kustutada , mida Ta teadis ; sest patt avastab pattude hulga , kuid armastus katab pattude hulga kinni . 
242	NA	 Jah , isegi patu silme all katab armastus kinni pattude hulga ; Tema üksainus sõna sundis variserid vaikima ja enam ei olnud ühtegi süüdistajat , ei olnud kedagi , kes oleks naist hukka mõistnud . 
243	NA	 Kuid Tema ütles naisele : minagi pole see , kes sind hukka mõistab ; mine ja ära tee enam pattu , sest pattude karistamine sünnitab uut pattu , aga armastus katab kinni kõik patud . 
244	 5 . 	 5 . 
245	NA	 Siiski oli see , et vana Aabram võttis vale koha peal kätte raamatu , ainult põgus , olulise tähenduseta intermetso ; koguneti muu pärast . 
246	NA	 Üks ratsanik oli saabunud idast , teine ratsanik oli enamvähem samal ajal saabunud läänest . 
246	NA	 Tavatu tähelepanu tekkis sellest kokkusattumusest ; tavaliselt käis neil harva külalisi . 
246	NA	 Kloostris said nad kokku . 
246	NA	 Tundmata teineteist – nagu selgus , tundmata eriti ka kohalikke . 
247	NA	 Sest olgugi et esmapilgul võis jääda mulje , nagu oleks isa Isidor siin ammuammune külaline , pajatas ta seltskonnale järgmist : 
248	NA	 “ Teie muidugi ei tea , aga mi-mina olen teie naaberkiriku õpetaja . 
248	NA	 Mina olen päike , te-tema kuu … ” 
249	NA	 Miskipärast torkas sõrme ülempreestri kaelusesse , otsekui üritades teha nalja . 
249	NA	 Tembutas ! 
250	NA	 “ Kuu , ” häälutaski ülempreester talle püüdlikult vastu ning püüdis end õõtsutada sõnade rütmis kaasa . 
250	NA	 Näperdas koguni sõrmede vahel narmaspitse . 
250	NA	 Õhkkond muutus söögitoas silmnähtavalt raskeks , kulbid pudenesid käest , sõmed trummeldasid lauaplaatidel . 
251	NA	 Trummeldasid vaikselt , vähimagi kärata , ruumis valitses pinevus ja see ei olnud tingitud Huldenist . 
252	NA	 Õigupoolest esimest korda tundis Hulden , et ta on unustatud , tähelepanu alt välja arvatud ning seega pääsenud täitma oma ülesannet . 
252	NA	 Kloostrisse oli ilmunud suurem oht kui tema . 
253	NA	 “ Me oleme kaksikud – on üks , näitab teine , pole üht ja pole teist , pole midagi , aamen , ” jätkas isa Isidor muretult . 
253	NA	 Tema sõnad ei olnud loogilised . 
253	NA	 Päevselge , et kui kuu kaob , siis ei juhtu sellest midagi , päike näitab taevavõlvil valgust ikka edasi , ent vastupidine on mõeldamatu . 
253	NA	 Selle üle olid nad Iisakus lõputult mõtisklenud . 
254	NA	 “ Et … kumba pidada kuuks … keda … ” 
255	NA	 “ Kas see ei ole selge ? 
255	NA	 Ku-kumba pi-pi-pidada kuuks ? 
255	NA	 Imelik ! ” jätkas isa Isidor üllatunult ning libistas silmad uurivalt üle lauasviibijate . 
255	NA	 Need sattusid segadusse , koguni ärevusse . 
255	NA	 Kuid enne kui ta oleks saanud täpsustada – aga kas ta muidugi oleks seda üldse teinud – , sekkus paraku Übene kohtlase küsimusega : 
256	NA	 “ Kas meil on siis naabrid olemas ? ” 
257	NA	 “ Ja kui nad meil on , siis miks nad ei anna endast märku , ” jätkas Ibune tema mõtet . 
258	NA	 “ Kõigil on naabrid , naabriteta eksistents ei ole võimalik , ” naeris isa Isidor , kostitades ülempreestri põlve üleannetu plaksatusega , justnagu oleks kostnud hea nali . 
258	NA	 Tõenäoliselt ei olnud nad siin Iisakus päikese liikumise kõrval mõelnud niigi palju , et neil on üldse naabreid . 
259	NA	 Usk päikesesse , usk Tema kõikjalolusse . 
259	NA	 Papp kõneles kantslist oma kõrgelennulist taevassekisendavat juttu , ent samal ajal tema süda ohkas – sisimas oli ta alla andnud . 
259	NA	 Las nad usuvad pealegi Teda läbi päikesekiire . 
259	NA	 Las olla Ta nende jaoks pealegi ringutuses , silmapilgutuses , igas suutäies , igas röhatuses , viimses kui haigutuses . 
260	NA	 Kuidas nad jooksid aovalgel jõe äärde tõusvat päikest tervitama . 
260	NA	 Hullasid vees , suvel soojaga iga päev . 
261	NA	 Las nad usuvad nagu tahavad ! 
262	NA	 Nad olid lühikesed tammised tublid terved poisid . 
262	NA	 Lõppkokkuvõttes ainult terviseks oli see , kloostrivennad ilmutasid lausa pöörast usinust ja agarust ega keeldunud ka kõige raskematest ja ebameeldivamatest töödest . 
263	NA	 Miskipärast uskusid nad , et päike kustub piiri taga ja tõuseb palujate ühiste palvete peale taas . 
263	NA	 Nad palvetasid , kuni päike tõusis ning äratas maa ning alati , kui ta õhtul oma kiired kokku pakkis ja vajus silmapiiri ja metsade taha , olid nad kurvad . 
263	NA	 Mõnevõrra kurvad olid nad isegi siis , kui ilm oli sombune . 
264	NA	 “ Võibolla ongi naabrid olemas , võibolla . 
264	NA	 Aga kas nad ka meie jaoks eksisteerivad , vaat see on juba hoopis teine küsimus . 
264	NA	 Palun selgitage mulle , kuidas nad saavad anda enesest meile märku – kui nad asuvad teisel pool piiri , ” leidis Miragael kloostrivendade tölplusele ootamatult isegi arusaadava põhenduse ja taganemistee . 
265	NA	 “ Mina ju annan , ” kostis isa Isidor demonstratiivselt käsi laiutades , “ näe , siin on minu märguanne , ” kuid keegi ei pööranud talle tähelepanu . 
266	NA	 “ Me võime püstitada oma küsimuse ka niiviisi : kas nad üldse ongi naabrid , need teiselt poolt piiri ? ” Miragael rõhutas eraldi iga sõna ja kummalisel kombel leidis koguni lahenduse . “ Nad on transtsendentsed , ” sosistas ta , silmad justkui uneldes pooleldi suletud . 
267	NA	 See oli tõeline kõrgem pilotaaž . 
267	NA	 Isa Isidor ei saanud absoluutselt Miragaeli vastu ning sulas sellest äratundmisest aina väiksemaks ja kössitõmbunumaks , kuni lõpuks üksnes rapsis peaga nagu peru hobune ja tõmbles ; ta tundus oma lauaotsas täiesti tähtsusetu . 
267	NA	 Isegi nähtamatu kile ilmus talle ümber , mis eraldas ta teistest . 
267	NA	 Nähtamatu , samas ülimalt nähtav , veel enam tuntav : hingamine muutus ruumis korraga hoopis kergemaks ning vennad laskusid vabanenult voolavasse lustakasse vestlusse . 
268	NA	 Ilmselt oli tegemist nende harjumuspärase dispuudiga lõunalauas , üksteise võidu oli igaühel midagi arvata . 
268	NA	 Kloostrivennad paiskasid robinal suust välja kõikvõimalike seisukohtade tulevärgi , kas transtsendentset saab pidada naabriks või ei saa mitte ja kui ei saa , siis kas on niisuguse postulaadi puhul tegemist loogikaveaga . 
268	NA	 Lautomängija asus kahtlevale positsioonile , teised tema kannul , oponeerides sellega , et naabrus eeldab koha mõistet , samas kui transtsendentne on ilmselt – kuigi päris üksmeeleni ei jõutud – kohatu . 
269	NA	 “ Mõtelge sellele . 
269	NA	 Eriti sina , Miragael ! 
269	NA	 Su aju on ju täiesti roostes ! 
269	NA	 Anna mulle näiteks vastus küsimusele , kas essents asub eksistentsi kõrval ? 
269	NA	 Nimelt kõrval , naabruses , nähtaval , mitte mujal . 
269	NA	 Konks just selles ongi : ta peab asuma kõrval . ” 
270	NA	 “ Mõne loogikasüsteemi juures siiski saab , ” piiksatas Miragael . 
271	NA	 Mängijal ei paistnud isegi pilli kaasas olevat . 
271	NA	 Sabakuub oli tal nahast – must ja läikiv . 
271	NA	 Kuidagi väga õhuline , nagu kannaks ta õlgadel tiibu . 
271	NA	 Nagu oleks ta ingel . 
271	NA	 Ah siis niisugused näevad välja piiritagused elanikud , mõtles Hulden häiritult . 
272	NA	 “ Minu arvates ei ole see võimalik … ” jätkas lautomängija kompromissitult . 
273	NA	 Ent Miragael , kes oli ennist esitanud briljantse analüüsi essentsi ja eksistentsi tõmbe- ja tõukejõududest , nende vastandpaarsusest ja paratamatust koostoimest , tõestades , et seda nähtust oli ilmselgelt kohustuslik ja lausa ainuvõimalik kirjeldada naabruse kategooria kaudu , kohmetus sedavõrd lautomängija kohmakast igavast sõnaseadmisest , et suvatses nämmutada : 
274	NA	 “ Vabandage , ma tegin nalja . 
274	NA	 Sina tead muidugi paremini . 
274	NA	 Ma unustasin ju täiesti , et sina samuti sealtpoolt tulnud oled . 
274	NA	 Mu roostes aju . ” 
275	NA	 Vähe puudus , et ta oleks silitanud lohutuseks endal juukseidki ja emmanud oma õlgu . 
275	NA	 Vaevalt oli debatt hakanud hoogu sisse saama ja Huldenile terendasid väärtuslikud märkmed raporti jaoks , mis oleksid aidanud tõsta Iisakut kõrgemale sellest mis seni ! 
275	NA	 Kuid see oli kõik ! 
275	NA	 Vennad tänasid Teda hea suutäie eest ning laskusid toolikorjule roidunult ihuliikmeid masseerima , lubades Sofophili ja vanamuti korjama laualt määrdunud nõusid . 
276	NA	 Hulden raputas kibedalt pead . 
276	NA	 Ta nägi , kuidas Miragaeli ees asus vankumalöönud kindlus , lautomängija positsioonid olid tema rünnakute ees kohe-kohe varisemas – kuid selle asemel , et haista kapitulatsiooni , algatada vastukombinatsioon , tungida omakorda pealetungile , põrmustada vastase mõte , jättis ta rünnaku pooleli . 
276	NA	 Tundus , et heiskas koguni valge lipu . 
276	NA	 Mille tagajärjel lipsas isa Isidor uuesti nurgast välja . 
276	NA	 See oli palagan . 
277	NA	 “ Ilus teil ! ” tunnistas vabanenud isa Isidor habet siludes . 
277	NA	 Vähe sellest , takseeris juba kohe ka meela pilguga ringi . 
277	NA	 Silmapilkselt oligi kõik taas pöördunud , söögisaal oli jälle täpselt samasugune kui enne seda , kui unustati või vähemalt teeseldi , et on täiuslikult unustatud isa sissetung nende maailma . 
277	NA	 Vahepealsest vabadusepuhangust ei olnud järel jälgegi . 
278	NA	 “ Ei noh , mis ta – kasin ! ” murdis ülempreester heitunult käsi , nägu oli tal kaamevõitu . 
279	NA	 Ta ei valetanud , kindlasti mitte . 
279	NA	 Kunagi , kui valitsus vahetus linnas ja kõik see , mille pärast vana Aabram võitles , pingutas , tundis , lõpuks kannatas , see kõik osutus peenrahaks , millel polnud vähimatki väärtust , siis see tõdemus andis ta elule uue suuna ja sügavama sisu ; Iisakus ei olnud tuntud priiskamine , edvistamine , riietega hooplemine . 
279	NA	 Sellepärast klooster hukkuski ja tuli uuesti üles ehitada Tema valitsuse all . 
279	NA	 Kõik oli siin kasin . 
280	NA	 Kuid talle hakkas viirastuma , nagu oleks muutumas see kõik , mida isa Isidor suudab silmadega haarata , mingil nähtamatul viisil tema kloostriks , tema pärusmaaks . 
281	NA	 Sofophil süütas küünlad ja lambid , otsekui oleks ruumis hämar , ehkki akna taga säras päike . 
282	NA	 “ Me oleme andnud kasinuse tõotuse ja peame seda au sees , sisemise kasinuse , välimise kasinuse … ” viskus isa Isidori uskumatust aplusest vapustatuna papile omakorda appi Ibune . 
283	NA	 “ Übesel on õigus . 
283	NA	 Tuline õigus ! ” kinnitas ülempreester tema selgituse üle silmnähtavalt rõõmustades . 
283	NA	 Laksas koguni ka ise keelt , veel kõlavamalt kui isa Isidor . 
283	NA	 Väga püüdlikult ja silma pilgutades . 
284	NA	 “ Übesel ja Ibusel ! ” 
285	NA	 Kuid isa Isidor katkestas käelabaga lehvitades nõudlikult tema jutuhoo . 
286	NA	 “ Nonoo ! 
286	NA	 Pole ta teil kasin midagi . 
286	NA	 Täiesti präänik ! ” 
287	NA	 Imalalt huuligi lutsutas . 
287	NA	 Kord kuum , kord külm vesi . 
287	NA	 Seosetud repliigid . 
287	NA	 Täielik palagan . 
288	NA	 Jakob Hulden ei pidanud kauem vastu . 
288	NA	 Olukord sai talle selgeks . 
288	NA	 Asjaolud olid lihtsad , isegi labasevõitu . 
288	NA	 Teade kauge kõrge inspektsiooni küllasõidust oli kõlanud metsistunud kloostrirahva hulgas nagu pasunasignaal , nagu ettekuulutus vääramatu õnnetuse saabumisest , see oli ülempreestri noorpõlve armid lahti käristanud ning pannud neid vaimusilmas nägema inspektori asemel – ehkki midagi ülearu lõbusat siin ei olnud , ei jaksanud ta tagasi suruda muiet – mingit üüratut monstrumit , kelle eest tuleb peita kõik , kõik ning mis saab olla parem peitus kui tähelepanu kõrvalejuhtimine jampslike tembutustega . 
288	NA	 Osaliselt see neil isegi õnnestus , Huldeni silmade ees virvendas . 
288	NA	 Tal oli võimatu lahutada olulisi sektoreid ebaolulistest , tõde valest , piirid olid Iisakus nihutatud sedavõrd püüdlikult üksteisest läbi , et kõik jäi põimunuks ja segunes nagu pori . 
288	NA	 Pruun hall pori . 
288	NA	 Seda nad talle mängisid . 
289	NA	 Kuid see oli kindlasti halb plaan ja sellele tuli teha kiire lõpp – nende eneste huvides . 
289	NA	 Ühel hetkel võis Huldeni kannatus katkeda , ta võis muutuda süngeks ning mis pidi neist armetuist siis saama ? 
289	NA	 Kas nad olid nii kaugele üldse mõelnud ? 
289	NA	 Huldenil oli pea juba raske . 
289	NA	 Sõnad tulid vaid suurivaevu suust . 
289	NA	 Ta ütles pikkamisi ja väsinult , vaadates leebel andestaval pilgul isa Isidori otsa : 
290	NA	 “ Ma muidugi ei kujuta päris täpselt ette , missugused kombed on kombeks teil seal piiri taga , võibolla vastupidised , võibolla refleksiivsed , ent meie , kes me tuleme tsiviliseeritud maailmast – vabandage – , meie näeme seesinase Püha Iisaku kloostrihoone olevat mitte prääniku , vaid kuidas ma ütlengi , mmm … ” 
291	NA	 Kes teab , missugusest kapinurgast oli õngitsetud isa Isidor . 
291	NA	 Topiti vanad rõivanärud selga , riputati pambud kaasa , lükati hoovi hobuse selga – see on teiselt poolt piiri ! 
291	NA	 Teine tinistab pilli – jälle teiselt poolt piiri ! 
291	NA	 Lausub sõna essents . 
291	NA	 Kõik muidugi vaikivad lummatult , vabandavad , koogutavad maani . 
291	NA	 Transtsendents ! 
291	NA	 Ning siis veel see jube hambutu vanaeit . 
292	NA	 Hulden lükkas vanaeite meenutades kanakondi ära suunurka . 
292	NA	 Päris kindlasti mängis teda mõni kloostrivend , mõni andekam , kuid tema sissetoomisega pingutas stsenarist rängalt üle : kehastagu vanaeit ennast kuitahes hästi , sellise eemaletõukava rolli olemasolu ei olnud usutav ! 
292	NA	 Mida nad lootsid saavutada ? 
292	NA	 Kas neil oli varjata midagi kohutavat ? 
293	NA	 “ Kas see hoone on teil üldse kloostri mõõtu . 
293	NA	 Aga selle üle võime mõtteid vahetada mõni teine kord . 
293	NA	 Eraldi ! ” 
294	NA	 Hulden sooritas piduliku pausihetke . 
295	NA	 “ Präänik ! 
295	NA	 Seevastu mina olen veendunud ning võrdlused muu maailmaga kinnitavad sedasama , uskuge kui tahate , et tegemist on sünge ja rusuva hoonega . ” 
296	NA	 Ta muigas . 
296	NA	 Ülempreester , kelle kasuks ta püüdis kõnelda , taarus juba lähemale , et teda kaisutada . 
296	NA	 Kohutavat ta neist siiski ei kahtlustanud . 
296	NA	 Maal kulges elu lihtsalt mõnevõrra teisiti kui mujal . 
297	NA	 “ Muide , paistab ta kaugelt enam kabel kui katedraal . ” 
298	NA	 Viimases lauses , mis kukkus välja teravmeelsem kui ta kavatses , sisaldus väike torge , mis pidi neid veidi kainestama ja taltsutama . 
298	NA	 Loodetavasti aitas see neil enesele meelde tuletada , kuidas nad on oma käekäigus tema – ning täiel määral tema ja ainult tema , mitte kellegi teise – heatahtlikkusest sõltuvad . 
298	NA	 Ent ilmselt olid siin koos tõepoolest erilised inimesed , sest torget nad ei märganud , isa Isidor lausus selle asemel pöörasel ilmel Huldenile : 
299	NA	 “ Kes sa jõnglane oled üldse ? 
299	NA	 Et suu vett täis suvatsed võtta , ah ? ” 
300	NA	 Sugenes hetkeline vaikus . 
300	NA	 Kõik vaatasid miskipärast Huldeni suunas ning neil kõigil paistis silmist ühesugune küsimus : kes sa oled selline , jõnglane ? 
300	NA	 Üksnes vanaeit õgis millegi vastu huvi tundmata naereid . 
300	NA	 Hulden ahmis ruumis valitsevat rusuvat häbematust neelata suutmata õhku . 
301	NA	 “ Kes te … Kes te selline … ” 
302	NA	 Teda ei olnud ammu sedavõrd rängalt solvatud . 
302	NA	 Võimalik , et alles nädal varem ei teadnud ta üldse sellise kloostri olemasolust või vähemalt ei tekitanud see temas mingeid emotsioone , vaevalt oli ta kuulnud Iisaku ülempreestri nimegi – aga nüüd , kui ta oli pidanud dispuuti ülempreestri ja kogu kloostrirahva poolel isa Isidori vastu ! 
302	NA	 Nad vaatasid teda siira huviga , nii nagu sõge rahvas vaatas püha ristilöömist . 
302	NA	 Ülempreester naeratas ka praegu üle näo nagu siis , kui Hulden teda kaitses . 
302	NA	 Lautomängija õngitses pingi alt pilli ja tõmbas sõrmedega paar aredat kurblikku akordi . 
303	NA	 “ Jaa , see on alles muusika , sfääride muusika , ” tunnistas isa Isidor ning kandus suletud silmil kaugele , ära päris kaugele , pühkides käeseljaga meeleliigutusest üle näo , ehkki pisaraid ei olnud näha , kuni lautomängija viimaks lõpetas . “ Kas teate , mis see mulle meelde tõi … Koguduse … Prisked andamid … ” Ta näitas käega , kui suure koguduse , ning purskas naerma . “ Ah , ma tegin nalja ! ” lõpetas labaselt , lahkudes kuhugi eemale . 
303	NA	 Viimases hädas lõi Hulden risti ette . 
304	NA	 Ta märkas imestusega , et isa Isidor muutus sellest liigutusest veidi rahutuks . 
304	NA	 See andis talle uue idee . 
304	NA	 Ta haaras kaelast punase vasest krutsifiksi ja torkas selle katsetades isa Isidori kõrile . 
304	NA	 Isa Isidor võpatas . 
304	NA	 Metalli külm hingus vastu kõrinahka . 
305	NA	 Võimalik , et isa ei talunud püha risti , igatahes toimus temas silmnähtav rahunemine . 
305	NA	 Isa sirutas Huldeni suunas käe ning teatas kuivalt : 
306	NA	 “ Isa Isidor . ” 
307	NA	 Hulden sirutas käe instinktiivselt vastu , kuid miskipärast ei võtnud isa sellest kinni ja käed vihisesid teineteisest mööda , riivates hoopis sõrmeotsaga ülempreestri kõrva . 
307	NA	 Isa Isidor tõstis käe justkui au andes kõrva äärde ning tema nägu valgustas idiootlikuvõitu rõõm . 
308	NA	 “ Te-te s-sõnasta-ta-tasite … k-k-kõik … ” häälitses ta kohutava kokutamise saatel ning ei olnud võimalik aru saada , kas siinkohal tuli lõpp või pidanuks lause edasi minema . 
308	NA	 Igatahes see ei läinud . 
308	NA	 Selle asemel liigutas nurgas kivi – miskipärast pidas Jakob Hulden seda halliks kiviks – kivi aga osutus vanamutiks , kes tärkas lõunauinakust . 
309	NA	 Kusagilt oli läbi imbunud , et tegemist on küürakas Sofophili emaga . 
309	NA	 Tulnud appi majapidamises , saabunud ainult korraks . 
309	NA	 Kasu temast ilmselt ei olnud . 
309	NA	 Suu oli mutil kortsus ja hambutu , meenutades auku , silmavalged kollased , nina all samblataolised karvasorakad . 
309	NA	 Nii et patuseid mõtteid ei oleks säärane pidanud tekitama ka kõige kiimalisemas mungas . 
310	NA	 “ Kuld , puhas kuld , ” paotas vanaeit ootamatult suu . 
311	NA	 Ülempreester võbistas lõuaga senisest veel hoogsamalt . 
312	NA	 Vestlus oli täielikult vaibunud . 
312	NA	 Keegi ei söandanud enam midagi lausuda . 
312	NA	 Kulda ei olnud muidugi kusagil ja särast oli kõik kaugel . 
312	NA	 Vaevu põles tattninalambike kapil . 
312	NA	 Ainus kuld asus vanaeide suus , kuldkrooniga hammas . 
313	 p . 	 p . 
314	NA	 Igivana uskumuse järgi oli tule süütamine mustavasse saunalõukasse sama mis enesele uue päikese nõidumine . 
314	NA	 Kloostriteener läitis esimesed tõrvased pilpad ahjusuus . 
314	NA	 Ta tegi seda pidulikult ja kummardades . 
314	NA	 Tuli joonistas ahjus nähtavale kumera kurgu . 
314	NA	 Päike küünitas selles kurgus oma kiired laiali , need pragisesid ja hüplesid samamoodi kui poisid jõekaldal udu tekitades , kurk helenes , päike mässas kammitsate vastu , suust purskas kuumust ja sädemeid , koletu kuumus täitis ruumi , kuni näha jäi ainult silmipimestav tulikollane tuli . 
314	NA	 Jüngrid vaatasid hardunult ja vaikselt ahju suunas , kiired värelemas näol . 
314	NA	 Nendega kõneles Tema . 
314	NA	 Muidugi , küllap nad teadsid , et see ei ole päris päike , vaid loits kadunud päikese mälestuseks ja tagaigatsuseks nagu virmalised öös või nagu nad ise hommikuahes , nemadki olid ju ilusad , aredad , kuid mis sellest ! 
314	NA	 Nende jaoks oli see tuli isegi rohkem ! 
314	NA	 Päikese möll saunaahjus peegeldas ka seda , mis sünnib kloostrielus . 
314	NA	 Miski ei jäänud päikese eest varjatuks . 
314	NA	 Hele ablas ühtlane tuli : harmoonia . 
314	NA	 Kuid leidus õhtuid , mil halud sisistasid vett ja auru või pisaraid , mil leek ei tahtnud tõusta ja kui viimaks saadigi tuli ahju , oli selle värv tume ning kerisekivid jäid külmemaks tavalisest . 
314	NA	 Ei tõusnud neist korralikku leili , jäi tunne , et ihud ei saanud puhtaks . 
314	NA	 Aur ei aurutanud , vesi ei pesnud . 
314	NA	 Niisugustel juhtudel köeti kohe kui pinged lahenenud või vastupidi , surutis muutunud täiesti väljakannatamatuks , uus saun . 
314	NA	 Seda kasvõi nädala keskel . 
314	NA	 Vaadati , mida ütleb päike . 
314	NA	 Paljugi , mis vendade keskel aastate vältel toimus . 
314	NA	 Kuni tapmisähvardusteni mindi välja . 
314	NA	 Mõeldi võibolla isegi tõsiselt neid . 
314	NA	 Liikmed olid kanged , tahenemata . 
314	NA	 Kapatäis külma vett jahutas meeled . 
315	NA	 Leekidest sai suits , lämmatav , läkastama ajav keerdus suits , mis täitis ruumi ja tuli majast välja tuulutada . 
316	NA	 Pigised seinad leiliruumil . 
316	NA	 Tontlikke varje viskav tormilatern teisel pool aknaruutu . 
316	NA	 Nad higistasid põrgulikus kuumuses , loopisid kuumust veel juurdegi särisevatele keristele . 
316	NA	 Nad lamasklesid lavalaudadel midagi varjamata ja häbenemata , nii nagu Tema oli nad loonud , olid täiesti alasti Tema ees ning tundsid , kuidas nende hinged asuvad puhastustules . 
316	NA	 Oli laupäeva õhtu . 
316	NA	 Pühapäeva eel kolgiti minema kõik nädalaga kogunenud patud ja mõtted . 
316	NA	 Inimesed rooskasid üksteise turjad pehmeks raskete uimastavalt lõhnavate luudadega . 
316	NA	 Nad olid kindlad , et Tal on hea meel näha neid inimesi siin . 
317	NA	 Lõpuks uhtusid suured mehed kilgates ja puristades jääkülmade veekappadega oma ihud üle , tehes taas läbi püha ristimise sakramendi , igal laupäevaõhtul enne müsteeriumi . 
317	NA	 Auravad ja roosad kui mähkmetes lapsed . 
317	NA	 Pugesid puhtaisse rõivaisse . 
317	NA	 Lahkusid paljajalu üle lume . 
318	NA	 Hulden oli seekord hoopis parema ettevalmistusega : mähkunud sügavale tuulejakki ning kapuutsi tugevasti silmile tõmmanud ja sidunud nööridega lõua alt kinni , koguni vatitropid kõrvadesse pressinud , ükski külm ega tuul ei suutnud teda enam räsida . 
318	NA	 Ta isegi higistas , nii palav oli tal , kuid õhtul lubati sauna . 
319	NA	 Ainus probleem oli , et ta ei kuulnud tänu sellele midagi , mis ümberringi toimub . “ Kus toimuvad matused , ma olen näinud vaid aukude tegemist , aga ei ole kuulnud kiriku kelli ega ole olnud müsteeriumi , isegi mitte lihtlabast jutlust ! ” ütles Hulden kaaslastele . 
320	NA	 “ Sul on ju alati tropid kõrvas , ” pillas Ibune . 
321	NA	 “ Pole õige ! ” hüüdis Hulden kapuutsi peast rebides ja troppe maha heites , veidi isegi trampis troppidel , kuni Übene nõjatus labidavarrele ning selgitas : 
322	NA	 “ On müsteeriumid , on kellad , aga sa oled nad kõik maha maganud . 
322	NA	 Ega keegi ole raatsinud tulla ka äratama … ” 
323	NA	 “ Kas öösiti ??? ” 
324	NA	 Nad isegi ei noogutanud . 
325	NA	 “ Ah , keda me näeme ! ” astus Miragael joviaalselt Huldeni ette , ise punetades nagu peet ja haisedes sibula või pigem küüslaugu järele , ehkki nende pajaroog oli valmistatud naeritest . “ Haigused taganenud ? 
325	NA	 Jah , siin on jõgi lähedal , soo lähedal , kailud , mitmesugused aurud lätetel , ka varesed toovad endaga kaasa mõningaid … ” 
326	NA	 “ Lätetel , lätetel , ” kiirustas Hulden miskipärast punastades sekkuma . “ Varesed toovad valu , harakad haigusi . ” 
327	NA	 “ Nojah , ” pomises Miragael mokka imelikult allapoole langetades . 
328	NA	 “ Nojah ! ” 
329	NA	 Hulden avastas mõnevõrra hiljem , et hoiab rusikaid õieli , seega oli Miragaeli mõju tal kogu aeg kaasas . 
329	NA	 Mees ise oli surnuaiast lahkunud . 
330	NA	 Täna oli nende saladuslik päike üllatavalt suur ja tuline , isegi liiga suur . 
330	NA	 Leelõugas helendas ja helkis . 
330	NA	 Mitmed põikasid seda oma tööde ja tegemiste juurest vaatama . 
330	NA	 Harmoonia , väga suur harmoonia valitses kloostris . 
331	NA	 Päike laskus puude taha veripunase kettana ning see ennustas pakast . 
331	NA	 Tuuletu vaikus ja jääkildude kilin , kui Sofophil ammutas jääaugust kaelkookudesse vett . 
332	NA	 Kunagi oli kiriku piirkond ulatunud kaugemale Iisakust . 
332	NA	 Hulden ei olnud selle peale eriti mõelnud , ent tõesti leidusid ka endised ajad , mil Iisaku oli tavaline kirik , klooster ja küla . 
332	NA	 Hiljem seda võibolla veidi ka suretati , sest preester asus põlu all , ent kui juhtkond linnas vahetus , siis ei toimunud Iisaku tuhasttõusmist . 
332	NA	 Preester jäi imelikult loiuks ja uimaseks . 
332	NA	 Selle asemel et kulutada lävepakke , tormata visiitidele , päästa – ilmselt oleks ta saanud koguni uue ametikoha , kasvõi rotatsiooni seaduse põhjal – , selle kõige asemel istus ta vaikselt oma koopas . 
332	NA	 Kurb , teinekord läks ta isegi meelest , ei kutsutud . 
332	NA	 Aga kes oli selles süüdi peale preestri enese ! 
332	NA	 Ta oli nähtavasti olukorraga leppinud ja rahul . 
332	NA	 Isegi nurinaid ei tulnud tema suunast . 
332	NA	 Selle tagajärjel libises pikapeale klooster märkamatult justkui eikellegimaale . 
333	NA	 Hulden vaatas oma sisemusse . 
333	NA	 Kui järele mõelda , siis kujutlesid inimesed oma lihtsameelsuses , et Iisaku asub juba teisel pool kirikuvalduste piiri ja seal kummardatakse muid pühadusi . 
333	NA	 Teisel pool piiri asuvat sümboliseeris neile enamasti , ka Huldenile , Iisaku , just Iisaku . 
333	NA	 Nüüd aga ilmnes , et vähe sellest , et kauge Iisaku oli päris kindlasti siinpool piiri ning kobaras tema ümber istuvad vagad kloostrivennad sidusid end kindlalt kiriku külge , tunduvalt kindlamalt kui kirikuvalitsus seda nendest uskus , rõõmustades põhjani Huldeni südant , ta oli samas lauas kellegagi , keda serveeriti kui isikut , kes tulnud veel kaugemalt . 
334	NA	 Kas midagi võis olla edasi ka Iisakust , sellele ei olnud ta isegi mõelnud . 
334	NA	 Ta ei olnud mõelnud sellele ka siis veel mitte , kui ta lähetati kloostrisse inspektsiooniretkele . 
334	NA	 Mis ju ometi pidi tähendama , et Iisaku kuulub kiriku valdustesse , tsendentsi – ta ei mõelnud vist üldse millelegi . 
334	NA	 Hulden ei osanud isegi ette kujutada , missuguse vapustuse võib põhjustada tema raport õpetatud nõukogule , sest selle vanaldase venna ülalpidamisest ega rõivastest ei saanud mingil kombel järeldada , nagu oleks seal , kust ta saabunud oli , teine usk ja kombestik . 
334	NA	 Isa Isidor tundus olevat justkui kõige tavalisem kloostriülem . 
335	NA	 Või pajats , mõtles Hulden südametäiega , sest päris tavaline ta siiski ei olnud . 
336	NA	 Hetk hiljem Hulden häbenes oma ennatlikku õhinat . 
336	NA	 Ta tõi vabanduseks selle , et nii väga oli ta soovinud õnnistada raportit millegi huvitavaga . 
336	NA	 Nimelt , kohalike andmetel asus naabruses siiski piir . 
337	NA	 Aga siiski , neid ei tarvitsenud võtta ka ülearu tõsiselt , eriti uurimistöös . 
337	NA	 Ilmselt nimetasid nad kõiki võõraid piiritagusteks , keda saanud neid siduda kirikuga , linnaga , suure maailmaga . 
337	NA	 Ent sealt oli just saabunud Hulden . 
337	NA	 Hulden ei tundnud isa Isidori . 
337	NA	 Loogiline järeldus sellest – isa tuli teiselt poolt piiri . 
337	NA	 Niisuguste loogiliste uperpallidega lõbustas end Hulden , kaevates juba teab kui sügaval kääpas . 
337	NA	 Hauaaugud moodustasid justkui sõela surnuaia mullas . 
338	NA	 Eii , piir neid ei huvitanud ! 
338	NA	 Naabrid ei kuulunud Iisaku maailma ! 
339	NA	 Hulden tõmbas korraks hinge ja pühkis higi palgelt . 
340	NA	 Lotjadel sõitsid mõnikord naabrid neist mööda , kuid juba ammu ei peatunud keegi ilma hädavajaduseta kirikukülas , pigem tõugati aerudega hoogu juurde ning jõgi lainetas ja loksus . 
340	NA	 Ehkki kunagi ei olnud midagi juhtunud ja kõigile , kes palusid abi , anti lahkel käel rohkemgi , kui nad küsisid , oli seal Iisakus kuidagi teistmoodi . 
340	NA	 Maanteed ja hobuserajad aeti kirikumaadest eemale . 
341	NA	 Lõpetanud vee kandmise , sulges Sofophil aknaruudu ning kummardus veelkord – kutsuvalt . 
341	NA	 Hämmastav , kui hästi ta oma kange küürus keha kohta allapoole vetrus , sest nina puudutas tal peaaegu varbaid . 
341	NA	 Suits oli hajunud , saun oli kirbe ja meeldivalt soe . 
341	NA	 Keris õhkas turvalist kuuma . 
341	NA	 Kerisekivid olid nagu kumer kääbas keset ruumi . 
341	NA	 Seejärel asetas Sofophil tormilaterna leiliruumi akna taha ähmaseks valguseallikaks . 
341	NA	 Esimene , kes saabus , oli Miragael Fabrika . 
342	 7 . 	 7 . 
343	NA	 Ta ei pidanud selleks isegi sinnapoole vaatama , Miragaelil oli raske ebaühtlane samm . 
343	NA	 Esimene jalg liikus tal veidi kiiremini ja sügavamalt kui teine ; nii veidi , et tavaliselt seda ei märgatud , selleks oli tarvis väga peent kõrva või silma ning arvatavasti silmast isegi ei piisanud , sest disharmoonia tekkis helide kokkukõlas . 
343	NA	 Kuuldavaks sai erinevus üksnes täieliku vaikuse korral nagu täna õhtul ja sedagi vähestele . 
344	NA	 Aga Sofophilil oli lihtne – Miragael oli peaaegu alati esimene . 
345	NA	 Karukollad peos känkrasse nuustikuks pigistatud , vanamuti käest saadud puhas linane hame käsivarrel , kõik nagu tavaliselt , kuid midagi valusalt pidulikku oli ta saabumises täna . 
345	NA	 Sofophil neelatas ja Miragael neelatas vastu . 
345	NA	 Nad nagu mõistsid teineteist . 
346	NA	 Viimased ruuged päikesesalgud libastusid nende nägudel , kui nad vaatasid tummalt teineteise otsa . 
347	NA	 Nad olid üpris kummaline paar , sest üks oli väike sälg teise kõrval ja pidi rääkima temaga tingimata alt üles , oma kõverat kaela äärmuseni pingutades : Miragael ulatus ju kasvu poolest laeni . 
347	NA	 Peaaegu nagu Taavet ja Koljat , kui ainult Sofophil nii rumal ei oleks ja Miragael tark ! 
347	NA	 Sest paraku oli Miragael , keerulisema hingega kaaslane neil , kes töötegemise asemel uuris raamatuid ja isegi viina ei joonud , sest oli varasemas elus saanud seda maitsta juba piisavalt – ta oli enese väitel olnud õllepruul – tark . 
347	NA	 Seda teadis salaja kogu klooster . 
347	NA	 See oli nende ainumas saladus . 
347	NA	 Mis oleks klooster ilma saladuseta , reliikviata . 
347	NA	 Miragael ei saanud olla parimagi tahtmise korral reliikvia – säärekont , luustik , aardelaegas – aga midagi sinnapoole ju siiski – midagi ju pidi . 
347	NA	 Papp ei pidanud tühist kummardamist vajalikuks . 
347	NA	 Kui kummardati päikest , siis see jällegi ei olnud saladus , vaid pärit iidsetest õpetussõnadest , mis seisnud juba tuhandeid aastaid kirjarullides . 
347	NA	 Nii nad siis harjusid vaikimisi pidama Miragaeli targaks , neil puudus fantaasia nuputada endale mõttetuid saladusi ja pühasid esemeid , mida kummardada . 
347	NA	 Iisaku oli omamoodi vaeslaps . 
347	NA	 Unine unustatud kolkaküla , mida Ta ei olnud õnnistanud mitte millegi põnevaga . 
347	NA	 Siin ei juhtunud midagi . 
347	NA	 Ei leidunud siin midagi huvitavat . 
347	NA	 Ei ainsatki suurt kirge ja kiusatust , millest lahvataks sosinaid , salajasi tundmusi . 
347	NA	 Tundus , et Tema plaan neid Iisakusse kokku kogudes oli panna nad otsima ilu ja rikkust üksnes sisemusest . 
348	NA	 Seejärel kattis Sophifil kinni leelõuka . 
349	NA	 Miragaeli äraseletatud nägu ennustas midagi . 
349	NA	 Midagi suurt , oletas Sofophil . 
349	NA	 Miragaelil oli olnud silmapaistvalt imelik nägu peas ka siis , kui päike , nende ülistatud , aga tujukas kaaslane oli otsustanud kas nende liigse hoole tõttu tema vastu või vastupidi , pidades neid hooletuks , sest äsja olid jäänud neil mõned jääkülmad hommikud kummardamises vahele , oma pika viha nende peale välja valada , läkitades neile kaela – see oli mõned aastad tagasi – kõik need hädad ja õnnetused , mis raamatus hoiatatud : loomakari hukkus , põld kõrbes ikalduse kuumusse , inimesed vaakusid hinge ja räbaldusid . 
350	NA	 Koguni klooster ise kutsuti selles põrgukuumuses , ilmselt vendade aastatepikkuste harraste palvete mõjul , otsejoones taevasse . 
351	NA	 Tulesurmani viinud pattusid suutis meenutada lõpuks ainult Sofophil ja temagi vaid südames , rääkida sellest ei kõlvanud ; kloostrivendadest õnneks tookord keegi siiski ei hukkunud peale paari kõige üleannetuma jüngri . 
351	NA	 Papp tammus mööda kloostrist järele jäänud tuletukke ja rääkis . 
351	NA	 Surmast tunned sa ära inimese tegeliku palge , selle , kuidas ta on elanud oma elu . 
351	NA	 Surmale ei saa valetada . 
351	NA	 Neil vedas eriliselt . 
351	NA	 Nad olid eriliselt väljavalitud hinged , kes pälvisid ülima mis olemas , välkkiire lunastuse . 
351	NA	 Nad läksid sinna kus kloostrihooned ja ootavad meid järele . 
351	NA	 Ei leidu paremat saatust ! 
351	NA	 Sofophil püüdis papile vastu vaielda , kas saab siis olla tulesurm õnnelik , kui see meenutab põrgut , ent keegi ei vastanud talle . 
351	NA	 Mets oli kadunud , küla selle taga samuti , kõikjal valitses silmapiirini lage tahmunud maa . 
351	NA	 Sofophil kuulis öeldavat , et kõikjal on nüüd nii lage , et lage on kuni maailma lõpuni . 
352	NA	 “ Kas maailma lõpp on nii lähedal ? ” küsis Sofophil imestusega ning mäletas siiani labast naeruturtsatust nurgast – see oli Miragael . 
352	NA	 Sealt hakkaski levima kumu , et Sofophil on rumal ja Miragael tark . 
353	NA	 Küür tuli Sofophilile sellest päevast selga nagu kapsaraud , ta ei saanud ennast enam kuidagi painutada , ikka paistis miski vaevavat ja rõhuvat . 
353	NA	 Nagu vankri velg oleks turjast üle sõitnud . 
353	NA	 Öösiti luuvaludes püherdades oli ta sunnitud paratamatult mõtlema sellele , kuidas papp , tema iidol , Tema täievoliline esindaja maa peal , kes silmakirjaks üritas ka teda kõigiti kaitsta teiste ees , kinnitades , et tulelondi andis Sofophili kätte Tema isiklikult oma suures ettenägelikkuses , Sofophil olnud üksnes tööriist nagu me kõik , kuidas see papp ei ole tegelikkuses muud kui täielik tühisus kõigi oma pattude ja puudustega ; tema maailm värises selles äratundmises nagu laev tormis ja vajus kaldu . 
353	NA	 Just see , et ta avastas papi kahepalgelisuse , kasvataski küüru . 
353	NA	 Papp rääkis üksnes trööstimiseks : päästetud , lunastatud – ilusaid sõnu – aga mida mõtles ta nendest õnnetutest tegelikult ? 
354	NA	 Kas Sofophil siis ei mäletanud , kuidas ainult päev enne katastroofi sajatas papp üht neist – aga võibolla isegi mõlemat roppude sõnadega , kuna nad olid küla vahel end magusast viinast purju joonud ja käperdanud tütarlapsi ; kes seda jah enam mäletas , sest küla lõõmas kui säraküünal ja rääkijaid jäi vähe järele ja nende suud olid kui kinni liimitud , sest nad kartsid , et konnad või sajatused võivad jälle huulte vahelt välja paiskuda ja liigagi meeles oli see , kuidas saabus eelmine hukatus . 
355	NA	 “ Mina ei karista teie tütreid , et nad teevad hooratööd , ja teie miniaid , ” pomises ta tulekeelte valguses ning need olid väga selged , väga heledad , väga aplad tulekeeled , ja lakapealse taganurgas heinapallis siplesid paljad jalalabad , mis tukslesid tule paistel , “ et nad rikuvad abielu , sest mehed ise lähevad hooradega kõrvale ja ohverdavad ” – hüüdis hääl talle kõrva – “ ühes templi pordunaistega ; nõnda tallatakse maha mõistmatu rahvas ! 
355	NA	 Kui sina , Iisrael , teed hooratööd . ” 
356	NA	 Ikka veel seisis tal silme ees kaks heledat laperdavat laba , hiljem miskipärast peaaegu pühakuks ülistatud möriseva venna tallad ; ja teised kaks nende ligiduses . 
357	NA	 “ Siis Juuda ärgu saagu süüdlaseks , ärge tulge Gilgalisse ja ärge minge üles Beet-Aavenisse . ” 
358	NA	 Aga tulelondi , kes andis tulelondi ? 
358	NA	 Sofophil seda täpselt ei mäletanud , ühel silmapilgul oli see tal käes ja kõlas ka käsk . 
358	NA	 Ta ei toiminud omapäi . 
358	NA	 Kui tema tõesti oligi rumal , siis see teine , kes teda käskis , oli targem ning seega targem kui Sofophil oli ka targema käsul tehtud töö . 
358	NA	 See ei olnud rumal , see töö , lont puges susinal täpselt pesasse , kus toimus Temast äraneetud hoorus . 
359	NA	 Nad olid ebaõiglased . 
359	NA	 Nimelt olnud nende sõgedate meelest tulekahju ajendiks totter ja mõttetu seik , kuidas keegi ropp tütarlaps külast keeranud oma tagumiku papi suunas , kes tuli teda noomima jüngrite võrgutamise eest , papil jäänud aga sellest häbematusest sõnad kurku kinni , ta värvus näost lillaks ning ahmis kaks päeva õhku , suutmata süüa . 
360	NA	 Kes neid aegu enam mäletas , ent midagi oli selles jutus ka õige , papi haigus , tema hingevaakumine . 
360	NA	 Kardeti , et kuumus ja põud teevad talle otsa peale , sest tallis oigasid janust kõrbenud täkud oma viimaseid hingetõmbeid ja nendel olid umbes samasugune haigus ; ta käskis kütta sauna ning komberdas vaevaliselt lavale . 
361	NA	 Ent kui ta oli sauna sisemuse kuni viimase uurdeni ohtra soolaga täis loopinud , peletades kurjad vaimud sealt välja , siis nähtavasti jooksid need vaimud kabuhirmus kloostrisse , kasutades silmapilku , et püha vägi oli sealt hetkeks lahkunud – tolsamal õhtul , mil papp vihtles laval paljude meelest viimset vihtlemist , ent tegelikult ajas kurja enesest eemale , jooksid kloostrihooned nagu tõrvikulondid taevasse ! 
362	NA	 Saun üksi jäigi alles . 
363	NA	 Saun asus teisel pool kraavi , tuli ei tulnud üle , ei pääsenud . 
363	NA	 Ehkki kraav ei olnud nimetamisväärselt suur . 
363	NA	 See oli väike ime . 
363	NA	 Ime jätkus ; juba samal ööl otsustati tukkide vahel seistes ja hävitustöö ulatust kindlaks määrates , et klooster ehitatakse uuesti üles . 
364	NA	 Kivist klooster , kivist , paksust kivist nagu müür . 
365	NA	 Tookord Miragaeli nägu läikis . 
365	NA	 Pisar langes ta silmist ja see oli hõbedast . 
365	NA	 Järgmisel hommikul kukkus taevast esimene piisk . 
365	NA	 Kolm päeva hiljem sadas juba oavarrest . 
365	NA	 Suvel haljendas küla ahervaremetel rohi ja sammal . 
366	NA	 Kuid milline oli Miragaeli saladus ? 
367	NA	 Selge , et saladus , et Miragaeli tarkus on nende kloostri saladus , pidi olema varjul ka Miragaeli eest , vähemalt tema tarkuse eest . 
367	NA	 Sest kui Miragael olnuks saladuse osaline , siis polnuks ta inimene oma enesetunnetusega . 
367	NA	 See on nii nagu kirgastumisega nende kirjarullides , mida kirgastunu ei tea . 
368	NA	 Või kas oli Miragael kirgastunud ? 
369	NA	 Kas oli ta soovideta , tujudeta , tahtmisteta ? 
370	NA	 Ei , sest milleks talle niisugusel juhul nuustik ja hame – milleks õhk , hingamine , saunaskäik , laupäev – järelikult ei olnud tegu kloostri ühise saladusega . 
370	NA	 Seega ei olnud kloostril üht ja ainukest saladust . 
371	NA	 Mis oli Miragaeli saladus ? 
371	NA	 Kuna nad sel teemal ei vestelnud , siis nad seda ka ei teadnud . 
371	NA	 Kas nad üldse tahtsidki teada , neile piisas ka olemasolevast . 
371	NA	 Tema plaan – otsida ja igatseda vaid sisemist rikkust – oli õnnestunud selles kloostris täielikult , labidad käes , rehad , hangud , sirbid õlal kulges nende elu taevase armu suunas , nii enne kui ka pärast õnnetust . 
372	 8 . 	 8 . 
373	NA	 Isa Isidor imestas iga kord selle sauna üle , kellel võis küll tulla pähe mõte uuristada saun mäekülje sisse . 
373	NA	 Mägi oli soliidne ja püha , selle peal kasvasid tammed . 
373	NA	 Seda imelikum see juhtum . 
373	NA	 Vaatad kaugelt , on justkui muldonn , lähed lähemale ega jõua ära imestada , missugune uhke saun , tõeline pärl tähistaeva all ! 
373	NA	 Isidor laksutas isegi keelt , kujutledes ette mõnusid , mis teda järgmistel tundidel ootavad . 
373	NA	 Kes peksab ta selga ? 
373	NA	 Eelmine kord peksis vist al-Bokaj , see aga hiljem põles . 
373	NA	 Küll ülempreester mõne kindlasti leiab , otsustas ta jääda lootma üllatusele , märkide järgi paistis seljapeksjaid jätkuvat . 
374	NA	 Äkilise meeleliigutusega näpistas ta põsest poisikest , kes istus sauna ees pakul ja ootas külma trotsides , millal suits välja tuuldub . 
374	NA	 Poiss veidike kiunatas , siis langetas süngelt pilgu ja kadus . 
375	NA	 Seevastu teine , vigane , paistis end lausa sõbraks pakkuvat . 
375	NA	 Tegi asja , hööritas mõttetusi , lipitses nagu koer ümber isa talaari , ehkki tegelikult pidi samal ajal talitama saunaga . 
375	NA	 Isa Isidor otsustas , et teeb hiljem laval selle juhtumi kohta ülempreestrile sõbraliku märkuse , sest praegu kas jõudis nolk – arvestades tüütamisele kulutatud aega – liiga palju ja oli seega paigutatud valesse rolli või siis tegi oma tööd poole jõuga Viimaks ei jäänud tal muud üle kui peletada nolk jalahoobiga eemale ; alles sellele järgnes taltumine . 
376	NA	 “ Liigne pealetükkivus ei ole pühades asjades kunagi edasiviiv jõud , pigem vastupidi , ” dotseeris isa Isidor häiritult , raisates tema peale ära ülempreestrile määratud märkuse . 
376	NA	 Seejärel unustas selle koera , mälestused tulvasid temast üle ning ta laksatas jälle suuga . 
376	NA	 Ah , millal ta siin viimati käis , sada , kakssada aastat tagasi , kes seda enam mäletab ! 
376	NA	 Ajapikku oli ta hakanud põhjani mõistma aja voolu mõttetust , milleks tarvis tal sellega kaasa tormata , kui see oli suuteline ainult kulutama ja laiali pillama . 
377	NA	 Lõpetanud uinaku , seadis vana Aabram oma rõivaste arvukad voldid , haagid ja tupsud otseks – üksnes selleks , et varsti heita nad saunas taas ült – ning pärast seda väikest vahemängu asutas end väheldaste sammudega teele . 
377	NA	 Ta tundus endale vana , täna eriti vana . 
377	NA	 Kuidagi märkamatult oli ta nakatunud vanadusse , koguni hambad suust kaotanud nii , et ei saanud aru või ei mäletanud . 
377	NA	 Eile võibolla veel mäletas , täna aga ei mäletanud , kas eile mäletas ; nii see elu käib ; istus mõne aja vaikimisi vanamuti kõrval köögis taburetil ja oleks peaaegu uuesti uinunud , samas kui taevaservas oli punane kuma laskunud päikesest , ennustades külma ja karget . 
377	NA	 Ta justkui ei tahtnudki karget . 
378	NA	 Kogu elu oli tahtnud , nüüd ei tahtnud – seega vanadus . 
379	NA	 “ Jah-jah … ” kinnitas Sofophili ema hambutut suud lõgistades nagu vari , nagu haud , nagu õhu resonants ning ulatas talle lina ja puhta hame . 
380	NA	 “ Vait ! ” möirgas vana Aabram ning jooksis kabuhirmus sauna . 
381	NA	 Lavalt põrnitses isa Isidori aga juba mingisugune hiilgavate silmadega tegelane . 
381	NA	 Rämps , täielik rämps . 
381	NA	 Aga mis parata , Iisaku asus seesuguses kohas . 
381	NA	 Tema ja ta kloostri maine oli sedavõrd madal . 
381	NA	 Valida ei olnud kedagi . 
381	NA	 Ta viskas kapatäie vett kividele ja õhku paiskus lämmatav aur . 
382	NA	 Vana Aabram ei suutnud peatuda enne kui alles laval ja kaisutas hämmastunud isa Isidori . 
383	NA	 “ Mis juhtunud ? ” pomises isa mõnevõrra segaduses . 
383	NA	 Kui ta mäletas , siis alles äsja oli ülempreester lamanud baldahhiinkardina taga nagu surnu . 
384	NA	 “ Kas tead – vanadus ! ” 
385	NA	 Isa viskas veidi vääratades kerisele uue , taas täiesti asjatu , isegi ettevaatamatu kapatäie tulist vett . 
385	NA	 Seesugune rõõmus hüüatus . 
385	NA	 See ainult suurendas segadust . 
385	NA	 Kuumus tuhises tulise märja lööklainena üle ruumi , surudes isa Isidori ja ülempreestri kägarasse . 
385	NA	 Miragael aga vaatas endistviisi justkui äraseletatud pilgul kaugustesse ja kõrgustesse . 
386	NA	 Kaua ta siiski ei vaadanud ; majesteetlik , sirge , liigesed pehmed ja nurruvad nagu hüppevalmis tiigril , päikesepruun läikiv siidine nahk , küür kadunud , pruukas Sofophil hetke pärast Miragaelile rangelt , lausa piduliku rangusega – täielikus vastuolus äsjase lömitava tooniga – nagu hobune kõrva , kael õieli , väike vahutriip suunurgas : 
387	NA	 “ Isandad kõigepealt . 
387	NA	 Isandad , nõõ ! ” 
388	NA	 “ No mis käsutaja sina … ” 
389	NA	 “ Isandad , nõõ ! ” 
390	NA	 “ Misandad ? ” 
391	NA	 Ilmselt oli Miragaeli veniv kahtlus mõeldud kerglaselt ja naljatamisi , nii nagu kahtlustavad targad rumalatest rumalusi ja patsutavad neile sõbralikult õlale , minnes nende loba ära kuulamata oma teed , kuid sellel ei olnud oodatud mõju . 
391	NA	 Sofophil oli praegu tõeline Taavet . 
391	NA	 Ta seisis Miragaeli ees nagu müür . 
392	NA	 Isandad vaatasid rõõmuga ja põlastavalt , kuidas vend Miragael taganeb nende ees , ning vallutasid aplalt saunalava paremad kohad . 
393	NA	 Nende jalatallad ripnesid vastu kloostrivendade niudeid , kui need istusid isandate ette alumisele pingile . 
394	NA	 Miragael asus nuustikuga varmalt isa Isidori jalga hõõruma . 
395	NA	 Sofophil tonksas seda nähes oma kaaslasele käelabaga joviaalselt vastu õlga ning kostis hele lõbus plaks . 
396	NA	 Kõik tundus olevat parimas korras , kuid vana Aabram jäi mõttesse . 
396	NA	 Täna oli miskipärast kõik teisiti . 
396	NA	 Isegi mitte halvasti , vaid teisiti . 
396	NA	 Mujal – köögis , kambrites , õues , puid riita ladudes , igal pool toimusid nääklused kloostrivendade vahel , peaaegu alati kui ta sattus hiilima nende läheduses , oli ta sunnitud kuulma , kuidas need olid jõudnud Teda ära unustada või veel õudsem koguni kirusid Tema nimel – üpris tavalised , isegi kurvastavalt tavalised olid nääklused , kuid alati jäeti need sauna ukse taha ! 
396	NA	 Saun oli puhas ja püha . 
396	NA	 Vesi , valgus , päike . 
397	NA	 Mis ometigi oli juhtunud täna ? 
397	NA	 Eriti kui mujal Iisakus oli päev veerenud nii loiult , vaikselt ja nukralt ! 
397	NA	 Ta vaatas tülitsevaid Sofophili ja Miragaeli haleda südamega . 
397	NA	 Mispärast lõi pragisema just siin , kuhu oli puudade viisi soola raputatud – ning äkitselt meenus vanale Aabramile rabatult , et ta ei olnud toonud kaasa vähimatki ivakest – ka mitte ravimtaimi , millest põletada viirukit – ta ei olnud öelnud loitsu ! 
398	NA	 Ta oli unustanud kõik , kogu elu , ettevaatuse ja head kombed , kõik , kõik . 
399	NA	 Näis , nagu neelaks põrand ta järgmisel hetkel . 
399	NA	 Ta tardus vaatama nurga suunas . 
399	NA	 Ka teised pöörasid pea sinnapoole : seal ei olnud mitte ainsatki hingelist . 
399	NA	 Isegi kaksikvennad Ibune ja Übene , kes sel silmapilgul külast aurates lävele ilmusid , ei märganud mitte kedagi . 
400	NA	 Papp oli nagu kivikuju või kuldvasikas keset sauna . 
400	NA	 Tema suust kostis ulg , ilma et oleks võimalik sõnadest aru saada . 
401	NA	 “ Aitab ! ” hüüdis isa Isidor viimaks ; teised ei söandanud . 
401	NA	 Soola , andke soola , arvas ta kuulvat nurgast . 
402	NA	 Kõigeväeline Tema , taeva ja maa looja . 
402	NA	 Kiidetud olgu Tema nimi , mida Tal ei ole , olemas ei ole , ei ole , ei ole , ei ole , kiidetud olgu Ta tervenisti ja haigenisti ja üleni , kõigist oma külgedest näidaku meile ennast oma õiglase ja hea meelega . 
403	NA	 Näidaku end oma raevus ja vihas , et teaksime karta . 
403	NA	 Me tõotame kallata Tema ette oma patud nendest astjatest , mis seisavad nurgas täis meie mustust ja nurjatuid mõtteid ja mõttetuid ihasid , täis meie üllast raevu , mida meil olla ei tohi , ja tõstame Tema auks kõrgele oma lõhnavad rohetavad lehekantslid . 
404	NA	 Oh Tema , kui Ta saab , siis kallaku meist eemale needused ja vägivald ja homne päev , meie oleme Tema lapsed ja me väga usume , et oleme väärt olema olemas , meie kõik , meie kõik , meie kõik , ehkki meid ei ole ja me oleme Temas , jah , armas kallis Tema , me oleme sinus ! 
405	NA	 Nad vaatasid ringi – kes kõneles heledal häälel need sõnad . 
405	NA	 Kuid see oli vaid üks poisike . 
405	NA	 Ta tuli nurgast , möödus neist hameservaga õhku riivates ja kadus kiiresti kuust valgustatud teerajal . 
406	NA	 Oli täiskuu . 
406	NA	 Majesteetliku selgusega joonistus kuu läbi pilkase laotuse ning ümber oli tal kollane rõngas . 
406	NA	 Nüüd viimaks astus Sofophil eest ja lubas isandad leiliruumi . 
406	NA	 Miskipärast pidas isa Isidor sisenedes vajalikuks toriseda : 
407	NA	 “ Isandad ja härjad … Huvitav mõte , meeles pid-dada ! ” 
408	NA	 Erilise rõhuga lausutud sõna kõlas kui käsklus ning Sofophil viskas graatsilise kummarduse saatel – kuidagi alt üles liikus käsi kapaga – kerisele vett . 
408	NA	 Aur täitis ruumi ja nad kaotasid hetkeks üksteise silmist . 
408	NA	 Kuid siis , kui ruumis jälle nägema hakkas , oli kõik kõige tavalisem ; lautomängija asemel oli laval seekord küll isa Isidor , kuid sellega võis ju põhimõtteliselt ka harjuda , nad istusid üksteise vastu litsutuna kõval puulaual ning hoidsid higistamist oodates õhus pidulikku vaikust , igaühel olid omad mõtted . 
409	 9 . 	 9 . 
410	NA	 Vanamutti sauna ei lastud ; Jakob Hulden kolas aga keldrites , käes ähmane küünal . 
410	NA	 Ta paistis midagi otsivat või uudistavat , sest valgustas hoolega keldri kiviseid , kunagise põlengu jälgedest kohati tahmunud seinu . 
410	NA	 Mõnel pool oli sein kaetud kondenspiiskadega , leidus ka hallitusesõõre . 
410	NA	 Põrand oli keldril rõske , mullast . 
410	NA	 Asjad paistsid siin üldse kuidagi viletsad . 
411	NA	 Vägisi tekkis tal mulje , et klooster on nakatunud , võibolla koguni kivide mädanikku ; Hulden ei olnud küll kivide spetsialist , ent kui nii , siis oli vaid aja küsimus , millal uuristatakse käigud läbi põranda üles ja sinnagi ilmuvad sõõrid . 
411	NA	 Muidugi , muretseda ei olnud põhjust , säärased vaiksed protsessid võtavad aega aastaid , võibolla sadu aastaid , seda ei pruugi märgata mitme sugupõlve vältel . 
412	NA	 Edasi minnes avastas Hulden mitmeid riidekirste , mille kaaned olid lukustamata . 
412	NA	 Ta peatus ning mõtles , millest tal kartus hinges . 
412	NA	 Talle tundus , nagu kolaks ta ringi pimedas augus . 
412	NA	 Lõpuks ta taipas , et see oli tingitud kontrastist , üleval oli olnud valge , lausa priiskavalt valge , ent piisas astuda vaid paar trepiastet allapoole , kui kogu ülemiste korruste kandelaabrite ja lampide sära lakkas nagu lõigatult . 
412	NA	 Nagu ei oleks seda – millega , nagu selgus , oli silm ja ihu juba harjunud – iial olnudki . 
413	NA	 Löönud saunaliste taga ukse kinni , tunnistas Sofophil oma töö tehtuks ja istus hinge tõmmates veidi eesruumis pingil . 
413	NA	 Püüdis kuulata vestlustki , ent isandad ei rääkinud midagi erilist . 
413	NA	 Laupäevad olid alati kurnavad . 
413	NA	 Mida rohkem külalisi , seda hullem . 
413	NA	 Kõik nõudsid sööki ja kasimist ning homseks telliti veel mitme uue suu eined . 
413	NA	 Mis rõõmu sellest , et külalised kiitsid kõhtusid patsutades tema keetmist ja küpsetamist taevani ega jõudnud ära imestada , kuidas jüngrid suudavad nii maitsvate roogade sekka mõelda veel ka Tema asjust , kas kõhtude orjamine ei takista neid viimati orjamast Teda . 
414	NA	 Mis rõõmu tal ! 
414	NA	 Hoopis tukk hakkas tal silma tikkuma , võibolla tuli see liigsest suitsust , mis teda leiliruumis pimestas . 
414	NA	 Suitsu oli seekord siginenud kuidagi lausa eriliselt palju – ning sugugi mitte seetõttu , et halud ei tahtnud põleda , vaid vastupidi , puud lõõmasid ja nõudsid muudkui lisa , päike möllas ja mässas ja mängis ahjukurgus nagu põrguline ning Sofophil ei raatsinud ära öelda ja saun sai kuum . 
415	NA	 Imelikke asju sündis Iisakus . 
415	NA	 Kaksikvennad , kes saabusid teistest hiljem , mõtlesid seda . 
415	NA	 Kuid välja ei öelnud kumbki neid sõnu , et võõrast – isa Isidor oli neil alles esimest korda kohatud – asjatult mitte solvata . 
415	NA	 Saun lausa pulbitses täna ! 
415	NA	 Istuti seal viiekesi reas justkui õrrel . 
415	NA	 Õigemini küll püüti istuda ja kombekalt tehti ka lõtva rahulikku nägu , ent rahust ei tulnud midagi välja . 
416	NA	 Koos lautomängijaga olid nad varem alati lavale ära mahtunud ning isa Isidor ei olnud lautomängijast suurem , vaid tükk maad väiksemgi , miks siis täna niiviisi ? 
416	NA	 Kas oli lava pärast viimast korda kokku tõmbunud ? 
417	NA	 Igaühel olid omad mõtted ; higi hakkas esimesena voolama Miragaelil . 
417	NA	 Tema higine nahk puutus ühelt poolt vastu isa Isidori ja teiselt poolt kleepis Übese käsivarsi . 
418	NA	 Kuni Übese kannatus katkes ning ta otsustas vargsi eemale tõmbuda . 
418	NA	 Nii märkamatult kui võimalik , sest Miragael oli tark . 
418	NA	 Kindlasti ei olnud tarvis tal Miragaeli solvata . 
418	NA	 Kuid nähtavasti unustas ta hetkeks , et mitte tema ei ole äärmine selles rivis , sest järsku leidis ta end liibumas vastu Ibust . 
418	NA	 Sellele järgnes tõsine süüdimatu puusahoop Ibuselt , mis pidi andma kaksikvennale õpetust , vaene Übene paiskus selle tagajärjel vastu Miragaeli juba palju suurema hooga , kui oleks iial ette kujutanud , see räntsatas omakorda isa Isidori otsa ja sellel ei olnud enam midagi päästa , nii et rea viimase tõukas lööklaine peaaegu lavalt alla ning see jäi üksnes imekombel kõikuma lava servale – see viimane oli aga ülempreester isiklikult ning oleks ta üksnes õige veidi veel edasi nihkunud , oleks ta sadanud kerisele ja söestunud . 
419	NA	 Keegi ei tahtnud sellele mõelda . 
419	NA	 Jutt käis südame alt läbi . 
419	NA	 See oli kuidagi ropp ja sõge . 
420	NA	 Õnneks ei olnud keegi kloostris ülemäära lihav , ainult Miragael Fabrika , jätkas Sofophil tukkudes . 
421	NA	 Aga sellest vennast ei soovinud ta isegi nime mäletada . 
422	NA	 Migarael oli kohe esimesel õhtul , saabudes ei tea kust – nad kõik saabusid sealt , tuleku suunda ja põhjust ei olnud siin kombeks uurida ja täiesti võimalik , et hulgas redutas roimareidki , Miragael tundus olevat üks neist – või vähemalt kelm , parandas ta leebudes veidi oma mõtet , igatahes kohe esimesel õhtul oli see kelm välja petnud kõik Sofophili panused mustadeks päevadeks ega maksnud neid iial tagasi . 
423	NA	 Kuna keeldu ei olnud , sobras Hulden kirstud ruttamata läbi . 
423	NA	 Ta sukeldus kuni põhjani , ent kõik ta pingutused jäid asjatuks , neis ei leidunud kõige vähematki , ainult vana rämps , moest läinud , võidunud , pooleldi mädanenud rõivatükid , jahedas ei lennanud isegi koisid kaane alt välja . 
423	NA	 Küllap teadis ülempreester häid nippe , mis aitavad parasiitide vastu . 
423	NA	 Ta ei hakanud räbalaid kirstudesse tagasi toppima ning pöördus kõrvalkäiku . 
424	NA	 Mitmel pool vedeles maas ja nurkades puust riste , mõni ka rauast . 
424	NA	 Mõnele ka nimi peale kirjutatud . 
424	NA	 Alguses arvas Hulden , et tegemist on ristide laoga , mida kasutatakse matuste ettevalmistamisel , kuid nimede olemasolu sundis teda seda oletust kõrvale lükkama . 
424	NA	 Oleks muidugi ülimalt praktiline valmistada igale koguduse liikmele tema rist juba eluajal , aga nagu kinnitasid aastaarvud ristidel : tegemist oli surnutega . 
424	NA	 Väga mitmel ajal surnud inimestega , mõned vanad , mõned noored , mõned alles päris lapsed . 
424	NA	 Järgmisena kargas talle pähe , et – ta ei oleks iial võinud midagi niisugust uskuda – et ristid on haudadelt – ta ei tahtnud seda isegi mõttes välja öelda – et see on kollektsioon – et ristid on varastatud ! 
425	NA	 Jakob Hulden seisatas vabisedes keset riste . 
425	NA	 See oli võimatu ! 
425	NA	 See oli võimatu ! 
426	NA	 Võibolla tassib ta kokku vanu riste ainult oma koguduse surnuaiast ja mitte mujalt , lootis ta palavikuliselt , isegi murdis peopesad selle eest palvesse , kuid see ei muutnud asja . 
426	NA	 Vargus jäi varguseks . 
426	NA	 Ainus seletus oli , et need ristid olid ülempreestri teadmisel või osalusel varastatud . 
427	NA	 Ta käsi värises ning küünal kustus , rasv loksus sõrmedele , ümberringi valitses pilkane pimedus , käsi valutas ning kogu ta pime ümbrus oli täis tulist valu . 
428	NA	 Saanud jahmatusest üle ning istunud tagasi lavale , tegi vana Aabram ülimalt põlgliku näoilme ning andis kõigiti mõista , iga žestiga , iga pilguga , isegi ohetega sõnade vahel , nagu ei oleks midagi juhtunud . 
428	NA	 Übene ja Ibune said ülesande peksta pappi ja isa Isidori – neist Ibune kui vilunum loovutati isa käsutusse – ning Miragael , kes lavale ei mahtunud , pandi sellal laulma põrandal kerise kõrval koraale , mida ta innukalt ka tegi . 
429	NA	 Rasked mürtsatused , oiged nende kannul , isegi kirumine , igatsusega lausutud hüüded “ äsa ! äsa ! kõvemini ! ” , seda kõike lõimimas harras kirikuviis kui esmakuuldes pilge . 
429	NA	 Igaüks oli vaba ja täiuslik oma vendade keskel ja Tema ees . 
429	NA	 Ülim harimine , avalik , igaühele näha , katmata võltside viigilehtedega . 
429	NA	 Tegemist oli Temale üliväga meelepärase toiminguga : ihust peksti välja mustade jõudude pesakolded , toimus ihu harimine ülima hingepuhtuse nimel , pikk piht enne püha müsteeriumi , mis ei käinud mitte sõnade , vaid aurutamise ja kolkimise kaudu , et kirikusse Tema sõna kuulama saaksid koguneda pühapäeva hommikul puhtad südamed ja ihud , mille eesnahad korralikult lõigatud . 
430	NA	 Nüüd teadis Sofophil , et mitte iial , sest homme pidi jääma Miragaeli jaoks viimaseks ja rohkem nad enam ei kohtu , isegi mitte taevas . 
431	NA	 “ Siin külas pood on ? ” küsinud Miragael tookord enamvähem sissejuhatuseta . 
432	NA	 “ Mis asi … ” 
433	NA	 “ Äri … Kuidas ma seletan , seal müüakse nõelapatju , sõrmkübaraid , riidekaltsu , muud rämpsu . ” 
434	NA	 “ Kõike saab külast , ” vastas Sofophil . 
434	NA	 Tookord oli see õige , küla oli alles suur ja elujõuline , tulekahju ei olnud veel toimunud . 
435	NA	 “ Piima , leiba , verivorsti , juustu … ” 
436	NA	 Jutt oli võõral kentsakas , ent kuidagi tundis Sofophil end selle valguses targa ja tähtsana ning lausus : 
437	NA	 “ Piima saab lehmast , leiba leivaahjust , verivorsti … ” 
438	NA	 “ Kas tõesti ? ” vaatas võõras talle suuril silmil otsa . “ Kuidas ma seda ei teadnud . ” 
439	NA	 “ Juustu saab sea soolikast ja verest , tangust , pekitükkidest ! ” lõpetas Sofophil naerdes , tal oli kiire tähtis töö käsil , oleks ta veel viivitanud , oleks liha kõrbema läinud . 
440	NA	 Ent võõras ei jätnud teda rahule , vedeles köögis jalus edasi . 
440	NA	 Ta paistis üliväga alandlik , koguni alandlikum Sofophilistki ja tollel , kes oli pehme ja hella südamega , hakkas hale : käskis tal koorida ämbritäie naereid . 
440	NA	 Käis korraks ära – juba oligi pool ämbrit kooritud . 
440	NA	 Pealtnäha ei teinud võõras seejuures midagi erilist . 
440	NA	 Sofophil hakkas tema suunas altkulmu pilke heitma : jälle viskas puhta naeri tooli kõrvale hunnikusse . 
440	NA	 Võõras ei teinud tõesti midagi erilist . 
440	NA	 See sai olla ainult nõidus . 
441	NA	 Võõras märkas seda ning kooris aeglasemalt . 
442	NA	 “ Tahad , ma õpetan sulle ka … ” 
443	NA	 Sofophil noogutas . 
443	NA	 Ei olnudki midagi erilist , nüüd näis kõik õige – umbes selline nagu koorimine . 
444	NA	 “ Sõrmeosavus , sõrmeosavus . 
444	NA	 Seda õpitakse ülikoolis . ” 
445	NA	 Tagantjärele võis Sofophil vanduda , et tal käis seda kuuldes läbi pea : varas ! 
445	NA	 Ah siis sõrmeosavus ja ülikool , osavus ja ülikool ! 
445	NA	 Papp oli käinud kindlasti samuti ülikoolis , kuidas muidu , aga naereid ta vaevalt seal õppis koorima . 
446	NA	 “ Mis sa selle eest mulle annad … ” 
447	NA	 “ Oma panused , ” kuulis Sofophil end ütlemas . 
447	NA	 Ta mäletas , kuidas ta nägi end justkui kõrvalt ja ka ise ülimalt imestas selle sõna üle . 
447	NA	 Kõik toimus ülima aeglusega , umbes nagu surnute riigis , ta venis teisele korrusele , soris padja seest välja nutsaku , seejärel laskus täie endastmõistetavusega uuesti trepist alla , heitis raha kõlinal võõra kätte , haaras teise noa ning istus toolile naereid koorima , nad istusid kõrvuti ja koorisid . 
448	NA	 “ Karm on see kõikse mõnusam , ” kohmas Miragael ringutades , “ tõega väga ja vä-ä-äga mõnus . ” 
449	NA	 Ülempreester ohkas vargsi ning ta näole tekkis tusane naerukrimpsutus , nagu oleks tal piinlik . 
449	NA	 Peaaegu oli näha mingit tõrjuvat käežesti . 
449	NA	 Tema ju selle suurepärase ahju ehitas . 
449	NA	 Ta vaatas punastades isa otsa . 
449	NA	 Isa aga oli kõigutamatu ja kalk . 
450	NA	 “ Las räägib … la-las pa-pajatab … ” jätkas isa Isidor . 
451	NA	 “ No näete , kohe teine asi ! ” seletas Miragael õhinaga . 
452	NA	 Ülempreester tabas jünger Miragaeli kaastundliku pilgu . 
452	NA	 Polnud võimalik arvata , et alati kulgeks kõik vastuoludeta ja üksmeeles , Tema ise oli külvanud riiu inimeste sekka , pärast seda , kui mingisugune naine sõi keelatud viljast . 
452	NA	 Saun oli alati aidanud hädasolijaid , rahustanud närvid , summutanud diskussioonid kokkulepetesse ; jah , polnud tundnud klooster ärevamat päeva tänasest , vana Aabram pani sellele kogu lootuse ! 
453	NA	 Jakob Hulden seisis nagu soolasammas . 
453	NA	 Ta pani peopesad instinktiivselt silmade ette ja hõõrus neid , nagu võinuks see midagi aidata , aga ta ei näinud . 
453	NA	 Ta oleks jooksnud – kuidas ta oleks jooksnud ! 
453	NA	 Nii elavad ja tunnevad pimedad . 
453	NA	 Kuhu ta liikus , seal oli sein . 
454	NA	 Ta mäletas , kuidas viimane valgus lakkas tal siis , kui ta pööras ümber nurga ning jalg takerdus millegi taha , kuid ta ei kukkunud , vaid hoopis tardus . 
454	NA	 Tundus , nagu oleks keegi torganud ta silmad välja . 
455	NA	 Võimalik , et ümberringi on lambid ja kandelaabrid , tema üksi pime , võibolla on ta ümber isegi inimesed ja nad teevad nägusid teda vaadates ja tema on üksinda pime . 
456	NA	 Ta ei näinud midagi . 
456	NA	 Kuid ta tundis selles pimeduses . 
456	NA	 Ehkki parem , kui ta ei oleks tundnud . 
456	NA	 See , mida ta ei näinud , aga tundis , asus ta jalgade ees . 
456	NA	 See , mida ta oli näinud , aga enam mitte , see asus praegu ta jalgade ees . 
456	NA	 Jalgade all , igal pool , kuhu ta liikus . 
457	NA	 See , millel ta asus jalgupidi – see oli võimatu . 
458	NA	 Ristid . 
458	NA	 Igal pool surnuaiaristid ja muld . 
458	NA	 Sein ja paljad kivid . 
458	NA	 Samm või paar oli võimalik ristidele komistades astuda , seejärel alati niiske külm kivi . 
459	NA	 Ta silitas peopesadega seinu , kord paludes , kord jõuetu vihaga , kõlasid vaid tuhmid lutsatused . 
460	NA	 Nii tunneb end kinnimüüritud inimene , igaveses vangikongis . 
460	NA	 Ta isegi ei ulgunud . 
460	NA	 Ei teinud häält . 
460	NA	 Võibolla takistas teda teadmine ristidest ja muldpõrandast , ta ise ka ei teadnud , aga ta ei karjunud . 
461	NA	 Keegi justkui libises tema näo eest mööda , kuid tema ei näinud . 
461	NA	 Kõikjal oli valu , valu tuli küünalt hoidnud käest , mitte näost , seega ta vist ei olnud pime . 
462	 10 . 	 10 . 
463	NA	 Mäeküüru ümber , millesse oli uuristatud saun , valitses kummaline hea nimbus . 
463	NA	 Kunagi oli see külarahva kummardamise koht , ent nimbus ei kadunud ka vana Aabrami päevil , ehkki ta tõi siia teise usu ja kombe . 
463	NA	 Isegi tuli ei võtnud nimbust . 
463	NA	 Eriti rõõmustas vana Aabramit just tule valik . 
463	NA	 Salamisi , sellega mitte kusagil ega mitte kellegi ees , isegi Temale eputamata , pidas ta seda enese teeneks – vana Aabam naeratas õndsalt . 
463	NA	 Uus tugevam juga jooksid jüngritel südame alt läbi . 
463	NA	 Isa Isidor kokutas korraga sedavõrd , et ei saanud sõnagi suust . 
464	NA	 Saun paistis austavat tema ausat meelt . 
465	NA	 Päikese leekide harmoonia oli tema töö . 
466	NA	 Ning see , et ta praegu ei söestunud , oli sauna vaimude ettehoole , vana Aabram tundis lausa füüsiliselt , kuidas keegi toetas teda altpoolt ja tõstis ta tagasi lavale . 
467	NA	 Vana Aabram naeratas jälle hambutute igemetega – nii palju kui üks väeti inimlaps , nagu oli seda vana Aabram , võib mõjutada maailma , nii palju oli ta ka suutnud ! 
468	NA	 Ülempreester ees ning isa Isidor tema kannul jooksid aurates eesruumi , heitsid oma roidunud kehad lavatsitele ja lõõtsutasid , ammutades sügavate sõõmudega mõdu , mille Sofophil oli teinud tuntud headuses ja mis pani südame surisema . 
469	NA	 Jäänud lavaruumi kolmekesi , laulsid jüngrid õlakuti ringis seistes ühise laulu , mille sõnad rääkisid karjastest väljal püüdmas tuult ja lojuseid , karjastest , kes ei märka tähte , mis tõuseb idataevasse näitama neile teerada , ekslikest karjastest , kes turnivad mägedes kuristike kohal ega tea , mida toob homne päev . 
470	NA	 “ Ei tea , kes homme müsteeriumi meile loeb , ” rehmas Ibune , kui nad olid lõpetanud ja karjased maha matnud . 
470	NA	 Miragael muigas pilklikult ega lausunud midagi , ent Übene laskus mõttesse ning viimaks resümeeris : 
471	NA	 “ Nädala jooksul on kummalisi märke olnud . ” 
472	NA	 Ülempreestri nägu oli ülimalt põlglik . 
472	NA	 Kõigest oli märgata , et ta oli neid mõtteid kaua südames hoidnud ja ette valmistanud . 
472	NA	 Ta pidas vajalikuks pillata justkui muuseas järgmist : 
473	NA	 “ Homses müsteeriumis tuleb meie peamiseks teemaks koosmeel vennaskonnas , vendade abistamissuutlikkus , vendade töökorraldus ja hoolekanne , see , kellel on soodumust elada meeste ühiskonnas , kellele aga jääb seesugune elamiseviis vaid unistuseks . ” Äkilise meeleliigutuse ajel küünitus ülempreester aga sedavõrd kõrvalistuva isa Isidori poole , et laskus pooleldi tolle rinnale ning oleks järgmisel hetkel sadanud kerisele , sest tema higist nõretav nahk laskis liugu isa samasugusel higisel nahal ning ta kaotas kindla pinna , ent õnnekombel oli poeg Miragael Fabrika osanud juhtuvat ette karta ning – demonstreerides tegudes tõelist vennaskonna üllust ja abistavat palet – haaras libiseva papi juustest kinni . 
473	NA	 Need olid pikad hallid sirged tugevad ja kangekaelsed juuksed . 
473	NA	 Jüngri peopesa külge jäi papp turvaliselt rippuma , samas kui isa omakorda leidis end paisatuna vastu lava seina , selg nõgine ja haisev , sest Miragael oli pappi päästes täiesti ilma viisakuseta isa Isidorist üle või läbi pressinud , kusjuures kõik käis nii kiiresti , et polnud aru saada , mis täpselt toimus . 
473	NA	 Papp jätkas : “ Nõuded teie suhtes on kõige karmimal viisil taevasse kirja pandud . ” Ta tõstis sõrme ja koputas küünega vastu sauna nõgist lage . “ Teiste sõnadega , homme tuleb müsteeriumil esitamisele kloostri argipäev . 
473	NA	 Mu sõnum võib kõlada kulunult , ent pidage ikka ja alati meeles , et teie kui täieõiguslikud vennad ei ole õigustatud tegema lapsikuid tempe ning et te olete andnud vande , millega olete andunud tervenisti oma suurele isale , pühitsetud olgu Tema nimi , teie eluniidi külge ei ole ridamisi laotud mitte üllatused , vaid täidesaamine , see , mida külvad , sedasama vilja sa ka lõikad . ” Ta tegi väikese vahepausi , hõõrus higi laubalt , auras . “ See ongi see sõna , mida ma olen Tema armust otsustanud homme müsteeriumis rõhutada , et teil igavikuline tõde nagu karikas või peo peal meeles seisaks . ” 
474	NA	 Keegi ei jätkanud teemat . 
475	NA	 “ Milleks te ei kommenteeri , kas olete viha alla neelanud ? ” küsis papp . 
475	NA	 Ta oli sisse seadnud kombe pidada laupäevaõhtuti saunas dispuute . 
475	NA	 Kuid tavaliselt olid jüngrid arad ja vaikivad ning tal tuli enesel kõnelda , ehkki ta ei uskunud , et nad palju temast aru saavad . “ Kalad , tummad kalad … ” jätkas ta isa suunas ettevaatlikult käsi laiutades , et mitte enam kaotada laval tasakaalu , ja naeris taas lühida naeru . 
476	NA	 Isa Isidor oli arvatavasti raske saatusega mees , sest ta lõi risti ette koguni mõduämbri ees . 
476	NA	 Ülempreester ei olnud temast kunagi liiga palju aru saanud . 
477	NA	 “ Räägitakse , et müsteeriumiga on mingisugused ebameeldivused . 
477	NA	 Ma pean silmas mitte varasemaid müsteeriume , müts maha sinu ees , suurimad tänusõnad nende eest , vanapoiss – aga see homne müsteerium , selle kohta liigub mitmesuguseid jutte , põnevaid ja vähempõnevaid , sosinaid … ” 
478	NA	 “ Midagi , ” kostis teine tusaseks muutudes . 
479	NA	 Isa jätkas otse ämbrist rüübates . 
480	NA	 “ Isegi siiapoole piiri on ulatunud näiteks kuuldus , et meie kõigi poolt palavalt armastatud tööandja , ” – siinkohal ta lõkerdas naerda nagu hea nalja puhul , plagistas silmi ja ripsmeid ning tagus peopesadega trummi vastu paljad jalasääri – “ jaa-jah , Tema isiklikult on lasknud oma lahkuse ja armu paistusel meie kõigi poolt palavalt armastatud ülempreestril kuulutada muude eelmise nädala teadete hulgas välja järgmise : nimelt , et seekord viib müsteeriumi läbi püha inkvisitsiooni esindaja . ” 
481	NA	 Nagu arvata , ülempreester selle peale võpatas . 
482	NA	 Isa Isidor tõmbus kohkunult tagasi ja lausus leebelt , andekspaluvalt : 
483	NA	 “ Ah , ma-ma … ma tahtsin … ko-kontrollida … Va-va-vabandust ! ” 
484	NA	 “ Seal … ” Ülempreester tegi käega kiire osutava liigutuse kuhugi , ilmselt eikuhugi , mis röövis talt jõu ning ta vajus lavatsile , isa oli sunnitud hoidma pihkude vahel ta pead ja vaatama tuhmunud silmadesse . 
485	NA	 Mingisugune ebamäärane kartus . 
485	NA	 Eelmisel pühapäeval oli papp pidanud tavatult rõõmsameelse müsteeriumi ja kui harilikult rippusid tema suunurgad kibedalt lõuani alla , siis ootamatult pööras hobuseraud otsad ülespidi ning papp naeratas üles kiriku võlvide suunas , mida ta muidu kunagi ei teinud . 
486	NA	 Ent koguduseteadete rubriigi ajal , et jälle on keegi surnud , kellelgi varrud , pillas ta äkki nagu muuseas – ja järgmisel pühapäeval peab müsteeriumi – peab müsteeriumi , kuulutades kantslist alla mingi võõra nime . 
487	NA	 Vaikus . 
487	NA	 Alati oli Iisaku tühjas kirikus vaikus . 
487	NA	 Tühjad sõnad , tühjad võlvid , paar jüngrit . 
487	NA	 Kuid seekord oli vaikus eriline . 
488	NA	 Kuigi nad ei arutanud omavahel seda teemat , see ei olnud nende asi , küllap Tema ise teadis kõige paremini , kuidas harida nende patuseid hingi , ei suutnud nad mitte mingil viisil ette kujutada , et Iisaku altari aedikus õpetab järsku keegi teine kui nende papp , kes oli ehitanud ja õitsetanud selle kloostri . 
488	NA	 See oli teotus , pühaduserüvetus . 
488	NA	 Võibolla ainult Tema ise oleks võinud . 
488	NA	 Eks papp ju oligi peaaegu Tema . 
488	NA	 Ehkki ta arvas , et on põlatud ja valude mees . 
488	NA	 Kuidas tuleb võõras rõve , kuidas ta siseneb papi vaimuvalgusega immutatud paikadesse , süütab küünlad , põlvitab ristide ja ikoonide ette ; ehkki nad teemat sõnagagi ei puudutanud , kangastus neile , et seda taevanikisendavat nurjatust märgates hävitab Tema püha tuli seaduserikkuja ära . 
489	NA	 Kuuldes praegu saunas , et papp peab siiski ise müsteeriumi nagu alati , liikus maailm tagasi endiseks ja jüngrid vabanesid pingest . 
490	NA	 “ Jah , minust ei ole enam asja , ” naeratas ülempreester jõuetult ja kuidagi selge mõistusega . “ Sellepärast ütlesingi , et müsteeriumi teine peab … ” Miski asus tema hinge tagasoppidest mullitades teele . 
490	NA	 Kõigepealt tõusis see miski päikesepõimikusse , mis ilmselt ülemäärase mõdujoogi mõjul hakkas ebameeldivalt mulksuma , ent järgmisena jõudis ta juba südameni ja samal ajal värvus nägu punaseks . “ Ega ma tegelikult seda soovinud , see vaid tundus ! 
490	NA	 Tundus paratamatu . 
490	NA	 Nad ei ole aga saabunudki … Pidid sauna ajaks … ” 
491	NA	 “ Küllap tulevad , tuisk . ” 
492	NA	 Veresooned olid kui ämblikuvõrk näha ülempreestri ihul , lõhkemiseni pingul . 
493	NA	 “ Ma käisin … Ma käisin , ristid … Tüdrukud ristidega … Ristiusk … Ristide all … Mööda … Tatistan … Liivakook … Muld … Seal on … ” 
494	NA	 Katkendid pulseerisid ülempreestri õhukeste trimfikaarena kaardus huulte vahelt õhku , kust püüdis kinni need isa Isidor . 
494	NA	 Kahtlemata oli parem , et ta räägib , las räägib . 
495	NA	 “ Homme … Ka homme on päev … ” seletas isa Isidor tema pead käänates ja ülempreestrile silmapõhja vaadates . 
496	NA	 Tuhm elu imbus aeglaselt ülempreestrisse tagasi . 
496	NA	 Veri purskus taas läbi südame ning paise või ummistus , mis oli asunud teele sügavalt tema sisemusest , uhuti tõugetena üles , iga tõuge tõi kaasa sõna või paar läbi suu . 
496	NA	 Veri liikus ilmselt vabalt ja takistuseta ta soontes . 
496	NA	 Ülempreester oli kas vere ohtrast liikumahakkamisest või mõdust äkitselt reibas ning hüüdis : 
497	NA	 “ Jääb nii , nagu ma laval rääkisin . 
497	NA	 Pane tähele , isa ! ” 
498	NA	 “ Aga laval ei öelnud sa kordagi , et sina selle müsteeriumi pead , ” kostis isa mürgiselt . 
499	NA	 “ Kuidas ei öelnud ? ” 
500	NA	 “ Rääkisid te-teemast … Pidajast sõ-s-sõnagi … ” 
501	NA	 Ülempreester ei olnud hetkel parimas hoos . 
501	NA	 Kuid mõne sõna ta siiski lausus . 
502	NA	 “ Kõik maailma targad kõnelevad nagu ühest suust , ära käi minu sõnade , vaid mu tegude kannul , teod on seega kõik ja sõnad nende kõrval vaid tühipaljad õhuvõnked , ” – isa Isidor oli tahtmatult sunnitud meenutama , kuidas hetk tagasi nägi ta neid õhuvõnkeid liigagi lähedalt – “ tekst on pealispindne illustratsioon , mis korraga pakub ja varjab enese varju taha nagu prostituut konteksti , umbes nagu libu , mis püüab muuta end ahvatlevaks võõba ja pooleldi paljastatud rindadega , aga mitte … Kuhu ma jäin ? ” 
503	NA	 Ta kallutas end isa Isidori poole oma põletava küsimusega , ent see oli tõmmanud lina niuetele ja uinunud , palgeil muidu enamasti imikule omane muretu pruntis naeratus . 
504	NA	 Aina valdavam tunne , et ta kõnnib maa-alusel kalmistul . 
504	NA	 Seinad . 
504	NA	 Must mõttetu keldrikoridor . 
504	NA	 Igal pool rusuv vaikus . 
504	NA	 Käänukohad . 
504	NA	 Mille taga ikka ainult need kohutavad ristid , et ajada teda hulluks . 
504	NA	 Hulden mõtles siira imestusega : missugune jabur hukk ! 
505	NA	 Kummaline , et just tema seisab sellele nii lähedal . 
506	NA	 Samal ajal kõik nii ebatõeline . 
506	NA	 Ta vaatas ennast justkui kõrvalt , ka lõdisemist ja kartust . 
506	NA	 Kaugel eespool oli hetkeks justkui säde või tuluke , see säde aga seisis silmades . 
507	NA	 Märkidest nii palju , et Übesel oli hiljuti imelikult kõhe hakanud , vend ei olnud talle surnuaial terve päeva jooksul mitte ainsatki sõna lausunud , millele ta saanuks vastata . 
508	NA	 Aga tema oli ju nii väga harjunud kuulma venna sõna . 
508	NA	 Mõtiskelu kuuldud sõna üle sisustas ta päevad ning muutis kergeks labidatäied mullaga – ent ilmselt ei usaldanud Ibune võõrast meest , kes nendega koos kaevamas käis . 
508	NA	 Olid ju tollel töövõtted ajast ja arust , näha , et töö harjumatu . 
508	NA	 Võimalik , et ta üksnes teeskles töötamise õhinat . 
508	NA	 Jälgis , tegi tähelepanekuid . 
508	NA	 Kuid ei saanud ka öelda võõrale : mine eemale , vend – rõivad oli tal samasugused kui tööinimestel ning ta oli ametis . 
509	NA	 “ Me oleme sirge , millel kaks otsa ja need viivad lõpmatusse , nüüd paraku oleme kolmnurk , ” jätkas Übene oma mõtiskluse lõpetuseks kuuldavalt , õnneks Ibune vihtles parajasti ega kuulnud . 
509	NA	 Ent Miragael Fabrika silmis põles endiselt kaval kollane tuli . 
510	NA	 “ See ei olegi väga tähtis , ” lahvatas Miragael , “ missuguse geomeetrilise kujundi keegi koos teistega täpselt moodustab , kas lahtise või kinnise , peamine on valida enesele pool hea ja kurja võitluses . 
510	NA	 Kas sina oled valinud ? ” 
511	NA	 Küsimusepüstitus tuli Übesele ootamatult ning paistis , et isegi Ibune langetas hetkeks viha . 
511	NA	 Tavaliselt olid nende omavahelised vestlused äravahetamiseni sarnased , sest nad kõik teadsid üksteise positsioone ja nagu parajasti tuju kas arendasid neid edasi või püüdsid kummutada , nad elasid justkui peo peal ning toitusid päevast päeva ringiratast üksteise mõtetest ja seisukohtadest . 
511	NA	 Kuid see praegu oli midagi uut . 
512	NA	 Seega siis veel üks ärev märk . 
512	NA	 Veel eile oleks Miragael targutanud suletud ja avatud maailmade erinevuse kallal . 
513	NA	 “ Rahunege … ” kostis teiselt poolt küünalt üks hääl . 
514	NA	 Inimese hääl , see on hea . 
514	NA	 Küünal , ka see on hea , mõtles Hulden masinlikult . 
514	NA	 Valgus ! 
514	NA	 Ta oli kaotamas viimset orientiiri . 
514	NA	 Ta oligi juba kaotamas – aga mis need ? 
514	NA	 Mis need ? 
514	NA	 Mustast veel mustemad vaevumärgatavad ollused hõljusid tema ümber õhus . 
514	NA	 Neil puudus kuju ja seda ilmselt ka päikese käes , sest nad ei olnud materiaalsed . 
515	NA	 Nad tekitasid vaikuses oma mittemariaalsete tiibade liigutamisega kõrvulukustavat sahinat . 
515	NA	 Nagu plagiseksid ümberringi luustikud – järsku tabas Hulden , et hoopis ta ise ulub . 
516	NA	 Mitte plagin , vaid täiesti tavaline lapselik tihkumine Huldeni kurgust . 
516	NA	 Hulden kavatses sulgeda suu , kuid ei saanud , ta huulte vahele sattus õhust mingi tiib . 
517	NA	 “ Kas … kas sa tuled … jä-jarele … ” kokutas Hulden umbes nagu isa Isidor , järelikult oli ta teadvuse juures . “ See on koht nendele , kes … ” 
518	NA	 Ta tahtis lisada , et nendele , kes eksivad liiga sügavale keldrisse , kuid ei saanud kuivade huulte vahelt rohkem sõnu välja pressitud . 
518	NA	 Küünla taga raputati pead . 
519	NA	 Hea ja kuri , Tema ja See , rõõm ja kurbus – piir jooksis kõige vahelt läbi , kriimustus , asjatu mõra , süü – Übese sisemuses olid kõik need mõisted paigutatud kuidagi hoopis teisiti , kui eeldas Miragaeli mõttekäik siin ja praegu saunas . 
520	NA	 Mis pidi sadenema ühele poolele ? 
520	NA	 Mis pidi jääma teisale ? 
520	NA	 Pimedad , vastuseta küsimused . 
520	NA	 Kas leidus ainsatki asja , millel oleks ainult üks külg ? 
520	NA	 Übene tardus laval . 
521	NA	 “ Mina ei vali , ” tunnistas ta viimaks häbelikult pead vangutades . 
522	NA	 Selles kõiges oli midagi väga olemuslikku , millest ta ei saanud taganeda . 
522	NA	 Ning taganeda ei saanud ka Miragael Fabrika , püüdes lõigata joont tema uskumisse . 
523	NA	 “ Sellega oled sa juba valinud , ” teatas ta karmilt . 
523	NA	 See oli – jah , paraku see oli õige . 
523	NA	 Ta oli valinud poole ja astunud vastu Miragaeli kuulutusele . 
524	NA	 Täpselt nagu papp kantslist ! 
524	NA	 See siis oligi tema uus joon ! 
524	NA	 Eile veel ei olnud toonide sõda ja valget leidus mustas ja musta valges ning kurbuses rõõmu ; nii nagu üks oli isa , teine poeg ning nende side , nende kokkusulamine oli kolmas nende kohal ; püha triangel , kooskõla , jumalik harmoonia ; kuhu kadunud oli eilne päev ? 
525	NA	 Varem olid sa teistsugune , Miragael , eile veel sinu mõtted hinge ei kriipinud ! 
525	NA	 Übene oleks selle süüdistuse talle näkku paisanud , aga ta nägi , et see ei väära enam midagi . 
525	NA	 Mõra oli sündinud , lõhe jooksis nende vahel . 
525	NA	 Oli öö ning nad karjusid teine teiselt kaldalt , kuulmata kaljude kohinas teineteise häält . 
526	NA	 “ Rahunege ... ” kordus taas malbe meloodiline hääl , ent Hulden enam ei rahunenud . 
526	NA	 Küünlaleek tõi halastamatult nähtavale , et tontlikud mustad hõljuvad ebemed ja tiivad – millega ta hakkas vahepeal juba harjuma – on ka tegelikult keldris olemas , õhk kihas neist . 
526	NA	 Nagu kalad ! 
526	NA	 Piklikud kalapead vaatasid talle uudishimulikult otsa . 
526	NA	 Nad olid vingerdavad pooleldi läbipaistvate kontuuridega olendid . 
526	NA	 Talle tundus , et nad kavatsevad ta kisadega lõhki rebida ja nahka panna . 
527	NA	 Sellepärast ta ju karjuski . 
528	NA	 Need ei olnud enam süütud viirastused . 
528	NA	 Neil tõmblesid all jalad või näkiuimed ning nad meenutasid mõnevõrra inimesi . 
529	NA	 Papi manitsused tuginesid selgetele kirjakohtadele , mis algasid Eeva sissekukkumisega ja läbisid pideva autoriteetse rivina kogu raamatu . 
529	NA	 Ent olemas olid ka teised kohad . 
529	NA	 Teistsuguse sisuga , leebed ja õnnelikud ning selle põhjal võis teha oletuse , et kuigi ratsionaalne tarkus oli hea ja vajalik ning Übese mõistus ei olnud ka nii kaugele arenenud , et midagi kritiseerida või ette heita , siis teisalt , kas ei võinud selle keskel kaotsi minna lapselik siirus ja rõõm . 
530	NA	 Papi jäiga toetumise heale ja õigele , nii nagu teaks ta , mis see on , olgugi et tõde saab olla ainult Tema käes ja inimese osaks on oletused , pani Übene vanaduse ja piinarikka saatuse arvele , mis ei lasknud tal näha elu ega hinge avaramat palet – nüüd siis Miragael , hakkas tema samuti vanaks jääma ? 
531	NA	 Übene lootis oma kimbatuses , et vend Ibune asub talle vaidluses Miragaeliga – nagu ta olukorda kujutles – appi . 
531	NA	 Ibune andis tavaliselt esimese võnke ja põhirütmi , olles justkui lotjade ülema hääl paadininas , kui need mõnikord aerude suhinal kihutasid uhkelt allavoolu , kauge maailma kaja , tulemas eikusagilt metsade tagant ja libisemas üle sillerdava veepinna nagu klaasil läbi luhtade , laante , lagendike . 
532	NA	 Selgus , mida Miragael oli tulnud kloostrisse otsima , oli temas küpsemas ; seda peegeldasidki uued formulatsioonid . 
532	NA	 Kas ainult midagi väärt olid niisugused formulatsoonid ? 
533	NA	 Mida ennustasid need muutumised kloostrile , mille kollektiivne saladus oli Miragael ? 
534	NA	 Ent ainult lodjad olid jõel ; Ibune vaikis . 
534	NA	 Selle asemel viskas ta kerisele kuuma vett , mattes ruumi paksu udu alla . 
534	NA	 Silmapilgu judisenud laval , tormas ta uksest välja tuisku . 
534	NA	 Hetk hiljem kostis kauguses sulpsatus . 
534	NA	 Ibune viskus jõkke ja puristas seal nagu hobune . 
535	NA	 Miragael vaatas oma kollase pilguga ja ütles : 
536	NA	 “ Müsteeriumi viib läbi arvatavasti mõni meile tundmatu isand püha inkvisitsiooni ametkonnast . 
536	NA	 Tal käes on valged kindad . 
536	NA	 Valgel hobusel ta ratsutab . 
536	NA	 Ta saadab siia püha tool . 
536	NA	 Kas oled tema vastu sa või poolt ? ” 
537	 11 . 	 11 . 
538	NA	 Saunas vanasti sünnitati ; ka tookord , kui papp läks sauna ja küla maha põles , oli parajasti käimas sünnitus ning verivärske ema hiilis papi lähenemist märgates metsa , ämmaemandad ja ümmardajad kannul . 
538	NA	 Nendest said haldjad . 
538	NA	 Rindade all , hõlmade all rippus nabanööriga seotud imik , kes üritas vigiseda ja kelle suu hoiti kinni . 
539	NA	 Sünnitus – ka praegu toimus saunas sünnitus . 
539	NA	 Iga dispuut , iga õhuvärelus , seda enam iga uus väärikas mõte sünnib maailma kui väike laps ning alustab elu , teadmata mis temast kord saab ; ülempreestri ja isa gümnastiline vaidlus kandus mõdukannu juurest sujuvalt leiliruumi – lava lausa lahvatas mõtteist . 
539	NA	 Kas tuleb pidada planeerimist , kavatsuse nominaalse formulatsiooni täpsust selleks otsustavaks tõukejõuks , mis viib tulemuse juurde ? 
539	NA	 Või on otsustav tegur hoopis tegevusprotsess , kumb , kumb ? 
539	NA	 Kumb määrab tulemuse , kas ütlus või mõtlus ? 
539	NA	 Kui viimane , kui mõtlus , mis tähendab ning tuleb eeldada realisatsiooni toimumist mittemärgilises vormis ja seega sa ei tea või vähemalt ei saa fikseerida , millisest juhusest lõpuks areneb välja paratamatus – kas siis on lubatav sõnades väljendada ka soovitavale vastupidist seisukohta ? 
539	NA	 Dispuut toimus erutunud vilina saatel ja lavatsitel lamades , nagu oleks tagasi jõudnud põlastusväärne Rooma aeg , mis koosnes saunadest ja veresaunadest – jõudeelust , viljatust lobast vannis , klaperjahist tõelistele usklikele . 
539	NA	 Vastasväitlejate pähklikoorest laevukesed hulpisid Tema tormide käes ja püüdsid kõigest hingest pinnale jääda , osutuda õigeks , saabuda koju tagasi . 
540	NA	 Kui palju mõttelaevukesi oli rännanud ulgumerele , kui vähe neid hiljem randus . 
541	NA	 “ See on elementaarne ! ” põhjendas oma seisukohta ülempreester , kelle paleus oli aedade , põldude ja kalmistute harimine , maade parandamine , kõik see , mis nõuab värsket õhku , ihurammu , lähedalolu päikesele , tuulele , Temale , vana Aabram , kelle jaoks iga hetk oli harras kummardus looduse ja looja ees , kes andis – nii ta tundis , nii hüüdis ta puhas nahata süda – temale ja ta soole pärast teda selle kalju , kus ta võõrana elas ja sammus , nagu kirjutas kiri . “ Ükskõik kui formaliseeritud , puhas ja täpne ka oleks märk , mis osutab kavatsusele , siis selle märgi valmistamine – val-mis-ta-mi-ne ! – ei ole samal ajal ometigi mitte midagi muud kui tegevus , sa pead seda tunnistama ! 
541	NA	 Läheme edasi ! 
541	NA	 Kuivõrd tegu on tegevusega , nagu me näeme , siis mõistagi kuulub formaliseeritud kavatsus ja iga teinegi märk oma loomult tegevusprotsessi hulka , olles selle alam ! 
541	NA	 Paraku , mu kallis isa , nii see on … ” 
542	NA	 Tema teenimine toimus Iisaku kloostris enamasti sõnastamata kujul ; nagu ka tema suur eeskuju Quint Assisist mõistis lindude keelt , Tema keelt . 
543	NA	 Kuid isa Isidor , kellel oli lõikavalt terav mõistus , nägi vaevata läbi , kuidas ülempreestri mõtteskeem taandub lõppastmes üksnes praktilise tegevuse väärtustamisele , selle absolutiseerimisele ilma igasuguse mõistuseta ning on seega ühekülgne . 
544	NA	 Omalt poolt lajatas ta dispuudi käigus vastu vastupidise vastuse , mis oli omakorda niisama ühekülgne . 
545	NA	 Aga kas oligi randumisel tähtsust . 
545	NA	 Kas oli randumise kohta olemaski . 
545	NA	 See oli lõbustus . 
545	NA	 Formulatsioonidest koosnevatel protsessidel oli imepärane omadus hargneda nagu puu ning soovi korral sisustada meeled pikkadeks videvikutundideks . 
545	NA	 Dispuuti saatis aur . 
545	NA	 Aur oli viimane mälestus sellest , kuidas hiljuti oli toimunud saunas haletsusväärne lugu , nimelt oli üks vana Aabrami soo jätkajatest , kloostrivend Miragael Fabrika asetanud oma kaks kolleegi probleemi ette , millega need ei olnud suutelised adekvaatselt kaasa mõtlema , millest nad ilmselt arugi ei saanud , ning seejärel läbi parkinud nende seljad . 
545	NA	 Nädala patud vihelnud metoodiliselt kaksikute turjadele . 
546	NA	 Kõik teised pidasid kaksikuid tuimadeks ja murenematuteks nagu kaljud , võibolla nad isegi , ent Sofophili meelest põles neis vaatamata välisele külmusele kahetsuse ja meeleparanduse tuli kõigist teistest eredama leegiga . 
546	NA	 Kui näiteks papil tekkis südames hardus , siis kallas ta selle kantslist alla – kui ta asus parajasti seal – või säras kasvõi hobusele koplis , ent nendel ei pääsenud hardus keha avaustest välja , kogu aeg liimas seda ainult juurde ja juurde , sisemus muutus üha kuumemaks ning lisaks peegeldus veel ka seintest ja nurkadest tagasi nagu hõbetatud peeglist . 
546	NA	 Sofophilil oli neid vaadates miskipärast tunne , et ühel päeval lendavad nad õhku nagu pallid . 
546	NA	 Lihtsalt hõljuvad minema või midagi seesugust . 
547	NA	 Üldiselt olid nad kartlikud ja veidi metsistunud ega söandanud mõnikord võõraste silma alla üldse ilmudagi . 
547	NA	 Nad võisid redutada päevade kaupa laanes seente ja marjade vahel või kalmistul , tundmata külma ja ebamugavust . 
547	NA	 Tänagi – kepslesid kloostriväravasse mullaste ja poristena alles pärast õhtusööki . 
547	NA	 Kohe mattidele põlvitama . 
547	NA	 Söömata , tervitamata , maailma märkamata . 
547	NA	 Päike oli selleks ajaks ammu metsa veerenud . 
548	NA	 Nii see oli , kuumal oli raske märgata oma kuumust , külmal oma külmust ja kõik oli pealegi üks ja sel polnud vähimatki tähtsust , mille järgi keegi võttis oma sisimas mõõdu , sest väline mõõt oli üks kõigil ja see üks oli null , nagu kõneles kunagi rändmunk , kes oli peaaegu kogemata eksinud siia kloostrisse ja puhkas siin jalgu enne piiri ületamist . 
549	NA	 Sofophil nägi unes , kuidas kusagil lähedal vigiseb tütarlaps , koguni vist tema hõlmavoltide vahel . 
549	NA	 Ärgates asus ta köögis , ema vaatas talle murelikult otsa . 
549	NA	 Kuuketas vaatas läbi akna nende mõlema otsa ja valgustas kööki . 
549	NA	 Ema vangutas pead , tema kortsud olid muutunud siledaks , ta nägu oli ilus , väga ilus . 
549	NA	 Nägu on alati ilus , mõtles Sofophil ning haigutas , selgus , et ta asub köögis , mitte saunas , kuhu ta ennist oli jäänud tukkuma . 
549	NA	 Seejärel asetas pea tagasi emale sülle . 
549	NA	 Ema , sina tõid mu ! 
549	NA	 Ema silitas ta pead ning Sofophil rahunes . 
550	NA	 Vana Aabram otsustas kauem mitte oodata . 
550	NA	 Talle tundus , et kõige õigem on rabada ootamatult . 
550	NA	 Tal oli küpsenud plaan seada unesegane isa Isidor otsekoheselt fakti ette . 
550	NA	 Une pealt tabatud inimene ei ole võimeline vilunult valetama ega varjama . 
550	NA	 Vana Aabram asus ennetavale rünnakule . 
551	NA	 “ Sina , siis sina ? ” raputas vana Aabram külalist nagu takku . 
551	NA	 Loomulikult ei olnud tal mõttes midagi kahtlustada . 
552	NA	 Tukkuv isa pilgutas kentsakalt silmi ega suutnud koheselt toibuda ; nii oli ka plaanitsetud . 
553	NA	 “ Mida ma … m-mis ma … te-teinud olen ? ” 
554	NA	 “ Mitte midagi ! ” lajatas vastus . “ Mind huvitab – uudishimu tõttu , ee – üksnes see väike , vägagi väike asjaolu , ma lihtsalt ei jõua homseni ära oodata , soovin ainult teada saada – müsteerium , müsteerium ! ” 
555	NA	 Ülempreester näitas isegi sõrmede vahel , kui väike see asjaolu on , mis teda huvitab . 
555	NA	 Aurust ilmus korraks nähtavale suurte hammastega ümmargune pea , kadudes samas jälle . 
555	NA	 Ent kui silmad seletama hakkasid , siis selgus , et see on kõigest tusane ja elevil kloostrivend Miragael Fabrika . 
556	NA	 Tusane ja elevil oli vend Miragael aga sellepärast , et Ibuse ja Übesega vesteldes jooksid tema anded sorinal justkui pärlid sõnnikusse ning ta igatses taga tõsisemaid partnereid ; praegu need saabusid . 
556	NA	 Ta pakkus end selgi pesema ja nüpeldama . 
556	NA	 See oli tõeline askees , kuum ja puhas . 
557	NA	 Kloostrivendade dispuudi ebaõnnestumises ei olnud midagi erilist , see kordus nädalast nädalasse . 
557	NA	 Mitte kunagi ei vaevunud vend Ibune mõtisklema samades kategooriates nagu ootas temalt vend Übene , kui ta sattus dispuudis Miragaeliga raskustesse . 
557	NA	 Kuid keegi selle üle ka ei imestanud – oli ju tema saatus hoopis teistsugune . 
557	NA	 Ibune oli endine timukas . 
557	NA	 Raiunud püha inkvisitsiooni korraldusel päid , oli ühel päeval võetud järsku töö tal käest . 
557	NA	 Ametliku versiooni põhjal , mida ülemad kõigile ka püüdlikult korrutasid , saadeti ta Iisakusse täiendavaid vilumusi omandama , ent vaevalt uskus ükski kuulaja või rääkija , et neis sõnades oleks teragi tõtt , sest koht , kuhu ta küüdivankriga veeti , asus seal , kus ei olnud ainsatki tapalava , vastupidi , Iisaku klooster nägi välja niisugune , et isegi mõrtsukas oleks pidanud ärkama siin meeleparandusele , tegemata enam sääselegi liiga . 
557	NA	 Juhtumisi saabus ta hoovile teisest väravast samal ajal Übesega , kes tuli okslik rännukepp käes teisest väravast . 
558	NA	 Majja astusid nad kõrvuti ja tunnistati vendadeks . 
558	NA	 Nende ees oli käinud Tema ingel , juhatanud teed ja palunud sisselaskmist ning papp rõõmustas neid nähes . 
559	NA	 “ Laske lapsed minu juurde tulla , ” pomises Übene vaikselt , lootuses , et keegi ei kuule , “ lapsed pääsevad esimestena taevariiki … ” 
560	NA	 Kunagi , kui Übene rändas maailma otsa otsima , seljas kerge õhuke pamp , milles ainult paar hädavajalikku rõivaeset , sest ta uskus tõsimeeli , et leiab niisuguse maa , kus lõvi ja lammas magavad koos ning alati paistab päike või on vähemalt piisavalt soe , et lamaskleda külili puu all , rohukõrs suus ja veeta järelejäänud päevad muretult tukkudes , peas kas üksik mõte või lausa ainult puhas kirgastus , siis ühel hetkel taipas ta , et niisugust kohta ei ole või vähemalt temale ei ole antud seda leida , kusagil tuleb alati ette piir – ning ta heitis oma pambu sellesse piiriäärsesse kloostrisse ega pidanud kahetsema . 
561	NA	 Saunas oli põhjalikult küüritud . 
561	NA	 Hingemattev rõskus sammus neile vastu , kui ülempreester ja isa Isidor ilmusid leiliruumi , peades mõdu mõnusalt surisemas nagu mesilassülem , aga ometi oli see hea soe pehme rõskus , mida saunalised ihaldasid . 
561	NA	 Isegi vettinud lavapingid olid kuidagi vähem vettinud . 
561	NA	 Keris kuumas . 
561	NA	 Särisedes lendas kividele tuline vesi . 
562	NA	 Miragaeli nägu punetas pingutusest nagu peet , ent suu ja silmad naeratasid säravalt ja õndsalt nagu oleks tegemist valvuriga paradiisiväraval . 
562	NA	 Tal oli hämmastav kannatamise võime . 
562	NA	 Ta võis ilmselt ka keeduvees ujuda . 
563	NA	 Käsi küünlaga valgustas Huldeni nägu . 
563	NA	 Seal oli tarretunud hirm . 
563	NA	 Nägu oli liikumatu , silmad ei paistnud midagi nägevat . 
563	NA	 Higi nirises laubalt . 
563	NA	 Või olid need pisarad silmist , täpselt ei olnud võimalik eristada . 
564	NA	 Isa vaatas ülempreestrile otsa ja see siis läks . 
565	NA	 “ Tubli , isa Aabram ! ” kiitis Miragael Fabrika familiaarselt . 
565	NA	 Ta oli märganud , kuidas ülempreestrile meeldib eriliselt , kui teda kõnetatakse aupaklikult isana , sest omast kohast olid nad kõik tema pojad siin kloostris . 
565	NA	 Ning kui lisandus veel ka vihtlemine , siis saabus täiuslik idüll lavale , õhku paiskus vägev meeleparanduse jõud , hetk pälvis võimsa pühitsetuse . “ Vaata , isa , taevasse , ” kõneles Miragael pappi viheldes , “ vaata , kuidas meie klooster on tundlatega rippumas otse taevasse ! 
565	NA	 Kuidas ta on ! 
565	NA	 Ning mida me näeme ? 
565	NA	 Maapealne sirge , mis võiks muidu viia lõpmatusse , on murtud ja nurkadest üles rebitud , taevased väed on riputanud meie sarikad teisele tasapinnale , kolmnurga tipp kisub taevasse ! 
565	NA	 Kolmnurga tipp on Tema , isa , vaata , tipp on täius ! ” 
566	NA	 Miragael kõneles väga innukalt ning tema vihahoopides väreles läbi õhu saja-aastase elu saladus , mitte vähemat . 
566	NA	 See oligi sauna sisim mõte . 
566	NA	 Vana Aabram ei kavatsenud mingil tingimusel elada vähem kui sada kakskümmend aastat selles ilmas . 
567	NA	 “ Vaata , isa , see täius hoiab meid pihustumast lõputult laiali , selles koonuses on kogu maailma saladus . 
567	NA	 Kui seda kolmandat juures ei ole , siis ei ole kahel ülejäänulgi mõtet . ” 
568	NA	 See oli mingi dispuudi jätk , millest papp ei saanud eelnevaid osi kuulmata aru , kuid ta oli sellegipoolest rõõmus ja rahul , et õpetussõnad ei olnud lennanud tuulde nagu sinepiivad , vaid olid langenud viljakasse mulda . 
568	NA	 Kõigest oli näha , et tema puupäine jünger on hakanud mõtlema , ning mida enamat veel tarvis ! 
568	NA	 Vana tõde , et sauna alastus ja Tema lähedalolu teevad inimestega imet . 
568	NA	 Kui saunalaval suudeti lähendada üksteisele isegi vaenlased , siis kuidas pidid ennast ülal pidama veel need , kes juba varem heas läbisaamises – ta haaras meeleliigutusega jüngri õlgadest ning rippus tal kaelas , kuulates , kuidas Miragael räägib ja räägib , nagu oleks tal kiire või suu ja keel alles äsja avastatud . 
569	NA	 “ Ta süütab hinge põhjas iha kõrguste järele ! 
569	NA	 Kuid , isa , vaata , samuti on teada ka see , et taevased kõrgused asuvad lähedal päikesele . 
569	NA	 Kui nendele liigselt ligi pääseda , siis päike , mis muidu soojendab ja elu annab , asub kõrvetama , sulatama , põletama , seega see , millel on olemas ainult hea , on määratud hukkuma põrgupiinades … ” 
570	NA	 Nad lausa kaisutasid omavahel , vandudes igavest vendlust ning vanale Aabramile meenus miskipärast tema ise , kui ta oli alles noor , alles oma tee alguses , mida ta isegi ei näinud ega osanud ette kujutada . 
570	NA	 Aga ta sammus seda . 
570	NA	 Olgugi ahtad ja rasked need esimesed sammud , viivad nad edasi järgmisteni , algab tants , karglemine , treppidest üles , treppidest alla . 
571	NA	 Missugune noorus ! 
571	NA	 Unistustes oli ta Metuusala . 
571	NA	 Eriti sügavates unistustes , mida ta häbenes isegi Tema ees , oli ta surematu , häbenedes neid unistusi ka enese ees , punastades kuumas aurus . 
572	NA	 “ Hea variseb põrmu ! 
572	NA	 Isa ! 
572	NA	 Ilmselt peab tabama samasugune paradoks ka seda , kes üritab saavutada täiuslikku kurjust ja kaevab end põrgu põhja … Ma parem ei mõtleks selles suunas edasi , ta leiab end sarikalt ; see ei veetle ega huvita mind , isa … ” 
573	NA	 “ Milleks see jama ? ” Isa lausa sisistas need sõnad . 
574	NA	 Tekkis hetk tardumust , mil Miragaeli käsi peatus . 
575	NA	 Ehkki ülempreestri meelest oli kõik hea ja õige , mis kasvas maa peal , ning praegusel hetkel nägi ta kasvamas poeg Miragaeli mõistust Temale õnnistuseks , sai ta muidugi aru ka isa tunnetest . 
576	NA	 “ Milleks siis nii järsud küsimused ? 
576	NA	 Milleks tarvis ? ” küsis ta siiski . 
577	NA	 “ Ka meil muud midagi enam teha ei ole , vana Aabram ? ” 
578	NA	 Isa Isidori kärsitus oli tingitud tema õnnetust olukorrast , tal ei olnud vihta . 
579	NA	 Teine viht , mida ta oleks saanud kasutada , oli vahepeal Miragaeli hoopidest lagunenud ning nagu sellest veel vähe , ei mahtunud isa Isidor kuidagi ka lavale , sest selle oli haaranud täielikult enese alla kõhutav ülempreester . 
579	NA	 Ülejäänud ruumi täitis jüngri kloppiv käsi . 
580	NA	 Ta soojendas end kössitades kerise kõrval ning ootas järge . 
580	NA	 Vana Aabram oli tahtmatult sunnitud neid omavahel võrdlema . 
580	NA	 Ta paistis enesele korraga väga tähtsa ja pidulikuna ning otsustas , et homme kiidab ta müsteeriumi ajal tingimata eraldi isa Isidori . 
581	 12 . 	 12 . 
582	NA	 Ta nägi küünla läheduses liikuvaid varjusid . 
582	NA	 Ümbritsevad ollused , pimedamad kui pimedus , vaiksemad kui vaikus taganesid oma urgastesse . 
582	NA	 Kostis kolinaid , nad tõmbasid kirstukaaned endale peale . 
582	NA	 Ta asus uuesti ulguma , seda ise kuulmata ja märkamata . 
583	NA	 Uinumise võnge äratas teises kohas omakorda kellegi . 
583	NA	 Sofophil tõstis pea imestades ema sülest ning avastas , et nad viibivad oma toas , oma lavatsil , tekikaane all , kõik on soe ja turvaline , kuldne kuu vaatab heatahtlikult läbi aknapilu , kallates tuppa jahedat valgust . 
584	NA	 Olles alles unenäo mõju all , lootis ta edasi tukkuda ning sulges silmad . 
584	NA	 Unenägu tundus palju eredam ja kaunim kui see , mida ta nägi ümberringi . 
584	NA	 Ta oli taas linnapea . 
584	NA	 Ta võttis vastu paraadi , temast sõitis mööda lumivalge hobukaless . 
584	NA	 Ent äkitselt hakati tema ärkamist märgates häälutama hällilaulu . 
584	NA	 Vanaeidel polnud hambaid , hääl tuli susinal , Sofophil palus tal vaikida ning taipas , et pea ei olnud tal tukkunud mitte süles , vaid oli litsutud vanaeide pehmete karedate rindade vahele . 
585	NA	 Ta pööras pea ohates seina poole ja lootis , et suudab siiski kuidagi unenägu pikendada . 
585	NA	 Enamvähem samal hetkel niuksatas isa Isidor läbi une . 
585	NA	 Ta oli purenud hammastega vintsket praetud kooti , millel oli millegipärast kloostri kokapoisi küürus välimus , ning heitnud selle põlglikult koerte ette ; labane uni . 
585	NA	 Saunas oli talle kõhtu arvatavasti sugenenud hunt , imestas ta unes , ühtaegu imestades kohe ka oma imestuse labasuse üle , see ulus . 
586	NA	 Linnapea võttis vastu välismaa saadikuid , kes olid ninajuureni mässitud karakulli ja nahkadesse , kes liikusid lossi ees tänaval siidist sallide kahinal ja sõrmuste , prosside , kaelakeede kuld ning rubiinid kilisemas iga sammu juures , kuid järsku lendas talle autodafee küljest tala vastu pead ja pärast seda ei olnud ta enam suuteline täitma meeri kohuseid . 
587	NA	 “ Järgmine … Hoolitse kü-kü-külalise … ” kähistas ülepreester Miragaelile ja tõukas veidi kahetsedes tema käe vihaga kõrvale . 
587	NA	 Ta püüdis seejuures lohutada end mõttega , et tegelikult ei ole liiga palju head hea . 
587	NA	 Ent välja kukkus see kokutades , justnagu paroodia , isa muidugi arvas , et ta tegi seda meelega . 
587	NA	 Vanal Aabramil hakkas saunas külm , ta lõdises ja torge tuli taas ta südamesse . 
587	NA	 See – paljukannatanu – jättis löögi vahele . 
588	NA	 Ikka veel ei olnud selge , mis saab homsest müsteeriumist , see tuli tal praegu täiesti valel hetkel meelde . 
589	NA	 Üllatuslikult keeldus isa Isidor kategooriliselt jünger Miragaeli teenetest ja käskis tal kasida saunast kiiremini kui sinine suits . 
590	NA	 “ Variser ! ” hüüdis isa talle koguni sajatades järele , kui vana Aabram kuulis õigesti . 
591	NA	 Vanal Aabramil oli kahju . 
591	NA	 Ta oli just märganud mõtte paisumist inimeses . 
591	NA	 Kuid isa jäi kõigutamatuks ning ulatas viha ülempreestrile , et see teda vihtleks . 
592	NA	 Mitte iial ei praalinud vana Aabram ega rääkinud kellelegi , kuidas ta oli ajast aega seda paika hoolikalt kastnud soolaga ja löönud ümber esemete tantsu , õnnistavad maarohud peos . 
592	NA	 Mitte kunagi niisama igaks juhuks , vaid alati selge tagamõttega . 
592	NA	 Kindlasti mitte kärsitult ega pealetükkivalt , vaid harva . 
592	NA	 Ainult saunaõhtutel , ainult niithaaval lugupidamist enese ja kloostri vastu pärmitades , et mäe vaimud ei tüdineks . 
593	NA	 Saun oli andnud vanale Aabramile tagasi tema reipuse ning ta oli korraga täiesti kindel , et müsteerium toimub ja see toimub tema juhtimise all , vaimud varjasid teda oma kaitsvate tiibade all ega lasknud sündida millelgi kurjal . 
593	NA	 Ta isegi imestas , et oli korraks selles justkui kahelnud , vankuma löönud . 
594	NA	 Tal oli muidugi täielik õigustus kahtlemiseks , nad olid tujukad vaimud – kunagi kaitsnud vastasleeri . 
594	NA	 Kõik ju teadsid , kuidas esimesed asukad , kes Iisaku kloostrit ehitasid , olid vaevalt jõudnud püstitada sarikad , kui surid mustadesse laikudesse , mis ilmusid äkitselt ihule . 
594	NA	 Isegi jõledaid kuuldusi tekkis . 
594	NA	 Kohalikud tantsisid kahjurõõmsalt üle koolnute ja kuulutasid , et nad näinud , kuidas linnast olla tulnud tume pilv , millel See ise ratsutanud kohale jälgima ehitajate kätetööd . 
594	NA	 Ning seda nähes kogunenud maavaimud orust ja mäe pealt , kes kihutanud Selle häbiga tagasi linna . 
595	NA	 Ent saabusid linnast järgmised puusepad ja järgmised müürsepad , ususõnad suus , ning kui nendestki jäid paigale vaid kondid ja mädanenud liha , siis järgmised , kuni vallutasid Iisaku ning ilmsiks tuli hoopis vastupidine : tegelikult olid kohalikud ise need , kes ohverdasid oma palved Sellele . 
596	NA	 Just seal kohas , kuhu püstitati klooster , olid olnud nende mets , nende tammepuud , seal nad palvetasid . 
596	NA	 Just See külvaski palveid kuulda võttes , võibolla isegi sõnu ette sosistades seppade ihudele mustad laigud ! 
597	NA	 Nemad aga seda ei märganud . 
598	NA	 See paradoks pani vana Aabramit alati imestama , kui ta oli veel noor : keegi süüdistas kedagi Selle kummardamises , ent tegelikult asus hoopis ise Selle küüsis . 
599	NA	 Talle tundus neid juhtumeid kohates iga kord , nagu oleks maailm vajunud kummuli . 
600	NA	 Nüüd teadis vana Aabram muidugi ammu , et Sellel leidub igasuguseid nõiaviirukeid , mis panevad nägema maailma vastupidi tegelikule ning nad võisid uimastena tõesti näha nii nagu nägid . 
601	NA	 Nähtud unenägu kumas Sofophilile kui ohtu ja etteheidet täis märk , väga selge oli see unenägu . 
601	NA	 Ihu orjas ta kloostris , mitte hinge ! 
601	NA	 Sofophil teadis , et kui see oli Tema plaan , läbikatsetamine , siis oli see plaan täiel määral oma sünges ilus õnnestunud , Sofophil ei olnud pidanud vastu – ning talle on ette nähtud igavene põrgupiin ja seda täieliku õigusega . 
602	NA	 Liiga pikalt oli ta jäänud vaatama oma linnapeaks olemise päevi , liiga pikalt ! 
603	NA	 Jutt tumedatest laikudest vaibus ajapikku , kuid päriselt ei lakanud kunagi . 
603	NA	 Ikka piidles mõni silmaservast vargsi kloostrielanike nahka . 
603	NA	 Häda , kui kellelgi leidus mõni sünnimärk . 
603	NA	 Kellel neid ei leiduks . 
603	NA	 Siinsamas laval istus Miragael , kelle avalast pilgust , ümarast näost , lotist lõua all , kõigest õhkus sügavat soojust , pehmust , andestust kogu maailmale ja seal leiduvale kurjusele , tal oli kaenlaaluse karvade vahel väike polüübike , mis keerdus nagu hobuseraud . 
603	NA	 Niisugused märgid toovad õnne , nende kandjad on Tema poolt eriliselt ära valitud – ning kas mitte just Miragael ei olnud nende saladus – , ent kindlasti pidi ta taluma sõgedate omavoli . 
603	NA	 Alles siis kui küla hävis leekides – saunast alguse saanud puhastustules – alles pärast küla õnnetut lõppu lakkas see jutt . 
603	NA	 Vana Aabram tundis end diplomaadina , koha äravõitjana Temale . 
603	NA	 Vaimud olid temaga rahul , leplikud . 
604	NA	 Ilmselt ei olnud keldris enam usku Huldeni rahunemisse ; kalade vahelt ujus nähtavale veidi teistsugune olend , suurem , ilmselt nende ülemus , kellele nad kuuletusid ja teed andsid . 
604	NA	 See oli kuidagi tuttav lõust . 
604	NA	 Musta nokkmütsiga ja musta nahkpintsakuga , kannelgi oli tal käes nagu inimesel . 
605	NA	 “ Otsime , mis ? ” küsis lõust ootamatult sõbralikult silma pilgutades . 
606	NA	 Niisuguseks familiaarsuseks ei olnud Jakob Hulden valmistunud ning selle asemel , et korralik mask näole ette tõmmata , ta noogutas juhmilt . 
607	NA	 Hulden tundis olendis ära ennistise lõunalaualise lautomängija , kelle kohta öeldi tutvustuse asemel seda , et ta saabub alati päev varem müsteeriumile . 
607	NA	 Lautomängija ei olnud lauas sõnagi rääkinud , kuid positsioon pidi tal olema kloostri hierarhias kõrge : istepaiga alusel oli ta sisuliselt teine isik otse ülempreestri paremal käel . 
608	NA	 “ Teame , teame , ” kommenteeris ta Huldeni noogutust , laskus põlvele ning vilistas . 
608	NA	 Vile oli nõrk ja ebaühtlane , ent nähtavasti sisaldus selles mingi käsklus , sest klaasjad olendid kogunesid tema selja taha kobarasse ning järgmise vile peale tegid maani kummarduse Jakob Huldenile . 
609	NA	 “ Milleks mulle see au … ” kuulis Hulden end lalisevat . 
609	NA	 Ta jõudis karta sellegi ära , et nahkkuuega võõra käsi on külm . 
609	NA	 Aeg voolas siin ilmselt teisiti kui mujal . 
609	NA	 Seejärel puutusid nende käed kokku . 
610	NA	 Paradoks paradoksiks , kuid see tähendas , et siinsed maavaimud olid kunagi asunud Selle poolel . 
610	NA	 Seega olid nad kavalad ja ohtlikud ning nende vastu ei olnud tark astuda mõõgaga . 
610	NA	 Sest kes mõõga haarab , mõtles vana Aabram raamatu sõnadega , see ka mõõga läbi langeb ; kas ta vähe nägi , kuidas eided vedasid oma taadid tema jutlustelt ära , kui ta käis neid hurjutamas kasinusele ja lihtsusele , muhklik kadakakepp ähvardavalt käes . 
610	NA	 Ta otsustas vaimud enese poole võita . 
610	NA	 Ta teadis , et vaimude tuunusjooneks ei ole niivõrd põhimõtted kui edevus ja praktiline meel . 
610	NA	 Esimese omaduse suhtes aitas meelehea toomine . 
610	NA	 Küpsetades meekooke , puistas vana Aabram ikka koogipuru ka mäge kaunistavate kaharate tammede juurtele . 
610	NA	 Külvas soola , pritsis mürri . 
610	NA	 Teine omadus aga andis vaimudele teada objektiivse tõe , et kui ka vana Aabrami jälge ei märka praegu mitte keegi – ei olnud enam külas neidki , keda muhkliku kepiga taga ajada nagu varemalt – , siis jälg on alles ja kunagi astub seda mööda hiiglase jalg , vajutades teised talla alla nagu kapsaraud , nii nagu varjas Iisakus muud usud ja õpetused vana Aabrami mõte kirikust ja kogudusest ja kloostrist . 
610	NA	 Vana Aabram oli see , kelle poole tasub hoida . 
610	NA	 Oli ülimalt tõenäoline , et vaimud vaatasid ja nägid . 
611	NA	 See oli keeruline töö , vana Aabrami nahk lõhenes sellest laiguline , kestendav , sinna tekkisid ehitades ühel päeval soomused . 
611	NA	 Öeldi , et see on piiri haigus . 
611	NA	 See oli ka põhjus , miks ta ei tahtnud enam tagasi . 
611	NA	 Võibolla oleks ta hukatud . 
611	NA	 Ta nahk nägi välja nagu röövikutest haigestunud põõsas : . 
612	NA	 Papile tekkisid 
613	NA	 Sellest ajast peale ta enamasti vaikis . 
614	NA	 Maavaimud tunnetasid vana Aabrami ülekaalu ja teenisid teda nagu koerad . 
615	NA	 Ent käsi oli soe ja sõbralik . 
615	NA	 Nad panid peod vastamisi . 
615	NA	 Lautomängija naeratas sõbralikult . 
616	NA	 “ Au , ” krimpsutas ta Huldeni kätt surudes oma suunurki . “ Auuuuuuuuuuu ! ” 
617	NA	 See oli ilmselt taas mingisugune märguanne , sest nagu muinasjutus paiskus selle peale lautomängija kuue tagant või koguni hõlmast tema ette hauaristide mets . 
617	NA	 Kuid Hulden ei kartnud , lautomängija käsi oli tal peos . 
617	NA	 Ta märkas , kuidas igast ristist hoidis kinni mõni klaasjas tantslev vaim . 
618	NA	 Ristide kahinal pudenesid vaimud laiali . 
618	NA	 Sakiline vonklev sõjavägi . 
618	NA	 Lautomängija mängis põlvelt kannelt neile taktiks kaasa . 
619	NA	 See muidugi ei olnudki kannel , vaid lauto , Huldeni taipamine töötas praegu kuidagi aeglaselt . 
619	NA	 Ka vaimude ringtants oli aeglane . 
619	NA	 Ta vaatas ennast kõrvalt ja temagi paistis pealtnäha aeglane ja pooleldi tardunud . 
620	NA	 “ Fortepian , Juubali poeg , ” tutvustas lautomängija ennast , “ armeenlane , Ararati mäelt , vanast põllumeeste soost . ” Alles nüüd vabanesid nende käed teineteisest , aeg peaaegu üldse ei liikunud . 
621	NA	 Kas tuli see muusikast , ent mõned klaasjad vaimud hakkasid vähehaaval omandama piirjooni . 
621	NA	 Mida kauem Jakob Hulden vaatas , seda enam hakkas talle tunduma , et jooned muutusid ajapikku teravamaks ja selgemaks ning hakkasid omandama jumet , varjudest olid ilmutumas otse tema silmade all lapsed , poisid , talle meenus poiste hõljuv rännak jõe äärde ja see näis olevat sama ; kuid oli ka tüdrukuid . 
622	NA	 Liiga pikalt oli ta jäänud vaatama oma linnapeaks olemise päevi , liiga pikalt ! 
623	NA	 Tollal olid lauad alati lookas , piimapõrsastega kelnerid jooksid tema ees ja järel , rahvas kummardas maani tema raske jalaastumise ees , mille ta oli aastatega selgeks õppinud , ja kõik austasid teda . 
623	NA	 Tuleneelajad tervitasid teda suust purskuvate valguselontidega nagu lohed raehoone ees . 
623	NA	 Põlvpükstes poisikesed tilistasid imekauneid hümne , kellukesed käes , kuni ta astus trepist üles ja viimasel astmel pöördus rahva poole . 
623	NA	 Vahuveini joad ja raketid purskusid tema sammudest taeva suunas , õhk oli hele , värviline ja märg , kui ta astus . 
623	NA	 Autodafee oli kõrge , paljakskooritud süüalune lamas laual selle ees ja siples jalgadega nagu putukas . 
624	NA	 See kõik tuli meelde . 
624	NA	 Ka viimane mõte , mis oli Sofophilil enne meelemärkuse kaotamist – arutlus sellest , kas läheb süüalune taevasse või põrgusse . 
625	NA	 Kohtupidamise järgi pidi ta minema muidugi kolisedes põrgusse , maa pidi ta neelama , talle ei olnud enam alles jäetud isegi nime – aga samas , kas pole Tema teed äraarvamatud ? 
625	NA	 Kohtu poolt langetatav karistus võis olla vajalik inimeste seas korra pidamiseks , sellega hoiatas kohus järgmisi võimalikke üleastujaid , kuid oletame nüüd , et ülekohut tehti inimestele selle sihiga , et nende silmad avaneksid , et nende hingedesse tuleks raputus ja arusaamine . 
625	NA	 Isegi juba päris esimesele ülekohtule , paradiisiaiast minemapeletamisele järgnes pöörane raputus , südantlõhestav hüüdmine Tema poole , oma patu mõistmine – aga kui nii , kui taevani kisendava ebaõigluse eesmärk on saavutada senisest suurem Tema poole hüüdmine , siis on kurjategija vastupidiselt kohtu eeldusele hoopis heateo tööriist . 
625	NA	 Ka kõige karjuvama ülekohtu nuhtlemine võis olla väär ! 
626	NA	 Sofophil vaikis ikka veel . 
626	NA	 Rahvas vaikis , oodates tema märguannet süüdata takukoonlad . 
627	NA	 Sellal kui kohus langetab Tema nimel oma otsuse , siis samal ajal Tema enese kohtumõistmine tunnistab selle vääraks , sest seda on otsustanud inimesed oma parima sisima äratundmise järgi , iseeneste nimel , oma patu ja ekslikkuse nimel , kuid mitte Tema nimel , lausa teadlikult mitte Tema nimel , sest inimesed , need putukad sibamas väljal teavad , et Temal ei ole nime ja Tema nimi ei ole suhuvõtmiseks , kohus on langetanud oma otsuse Tema tahtmist vaid kilbina ära kasutades . 
627	NA	 Pealegi , kas saab keegi , kas on kellelgi julgust teha maa peal otsustusi Tema eest ? 
627	NA	 Kes teadis Tema tahtmist ? 
627	NA	 Kes teadis , see visaku esimene kivi ! 
628	NA	 Aga kepp , trianglit helisema panev sau ? 
628	NA	 Kus oli see – neljas ? 
629	NA	 Põlemise suits lendas ülespoole . 
629	NA	 Ta lamas tala all maas ja vaatas mitte midagi nägevate silmadega üles ja sai endale Tema , keda ta seni oli südames salanud ja kiitnud suus ; nüüdsest kiitis ta suu teisi , keda ta teenis , ja süda kummardas Tema , ainult Tema poole . 
630	 13 . 	 13 . 
631	NA	 Miragaeli vaikimise põhjal võisid kaksikvennad oletada , et ta ei olnud avaldanud saunalaval oma etteastega piisavalt muljet . 
631	NA	 Kuid see ei olnud nende asi ega huvitanud neid . 
631	NA	 Siin olid kõigil omad toimingud . 
631	NA	 Oli näha , et Miragael saabus leiliruumist higisena ja loputamata . 
632	NA	 Nad olid teda oodanud ja läksid nüüd hanereas vaikides kloostrisse , justkui protsessioon , mis suundumas kesköisele missale . 
632	NA	 Jah , kunagi oli Iisakus missade aeg . 
632	NA	 Kirik oli rahvast tulvil ja palvetati , hardad nuuksed , andekspalumised , vaimustunud pomin Tema suunas isegi südaöösiti ning Tema , suur kõikemahutav Tema kuulas nad ära . 
633	NA	 Kuni arvatavasti tüdines kaeblemisest ja tühiasjade ülestunnistamisest – sest Ta nägi ju igale poole ja südametesse ! – ning tegi sellele lõpu . 
633	NA	 Missad lakkasid , ka päevased . 
633	NA	 Elu muutus vaikseks , rahulikuks , mõtlikuks . 
634	NA	 Fortepian – Hulden raputas pead , niisugust nime ei olnud ta varem kuulnud , vaevalt usutav , et sellist saaks olemas olla . 
635	NA	 “ Kunstnikunimi , ristil on teine nimi … Siin on ainult pärisnimed , nagu Hulden . ” 
636	NA	 Seejärel tõmbas lautomängija mütsinoka silmile , otsekui kardaks oma nime pärast , ning sosistas , nii nagu tema muusika oli meloodiline , oli ka tema hääl rahustav ja uimastav : 
637	NA	 “ Tüdrukud nimelt ei asu pühitsetud mullas , kus poisid , ja on seega määratud igavesele hukatusele . ” 
638	NA	 Samal ajal olid kuked vaikinud maakeral , valitses öö . 
638	NA	 Nüpeldanud pehmeks isa Isidori selja , sai vastutasuks nüpeldatud ka ülempreester . 
638	NA	 Ruigas mõne aja mõnust , seejärel aga tuli tagasi vana teema juurde . 
639	NA	 “ Äkki sa , isa , ikka veidi paotad katet saladuselt – homne müsteerium … ” 
640	NA	 “ Müsteerium , hüsteerium , ” mühatas isa , see oli kõik , sellest ei olnud võimalik midagi välja lugeda . 
641	NA	 Tõepoolest , Hulden märkas nüüd , et riste kannavad – vastupidi arvatule , sest ristid olid rasked ja rauast – üksnes tüdrukud , sellal kui poisid , kes neid embasid , olid ristideta . 
641	NA	 Et ristidel leiduvad ainult naisenimed . 
642	NA	 Need naised olid märkinud maha väga erineva pikkusega elu , mõnikord oli kutsutud taevasse ebaõiglaselt noorena , rohkesti oli ka vanamutte . 
642	NA	 Kusjuures praegu – kui nad tõepoolest asusid tema ees – ei olnud neil omavahel mitte mingit vahet , kõik olid omandanud ühtlaselt tütarlapselikud kontuurid . 
643	NA	 “ Meeste ja poiste ristid , ” kommenteeris lautomängija nähtut , nagu arvaks , et Hulden ei saa aru , “ asuvad kalmistul , ka sinu rist asub seal , poisid kannavad tüdrukute riste ja tüdrukud on neil käevangus , praegu on tüdrukute jaoks õnnis hetk , poisid tulevad nende juurde ja kallistavad … Mis kõige veidram , alguses olid isegi tüdrukud pühitsetud , aga aja jooksul praagiti välja . ” 
644	NA	 Armeenlane Fortepian naeratas , veidi isegi naeris . 
644	NA	 See võis olla osa mingisugusest lavastusest või märguanne , sest selle peale võtsid poisid ja tüdrukud üksteisel kätest kinni ja toimus uus kummardamine , seekord justkui publikule , ning Huldenilegi toodi rist , sellele oli kirjutatud nimi Jeannette ; teise ristiga kõikus talle vastu vaim , nimi Jean ; ehkki poiste riste ei pidanud olema . 
645	NA	 “ Jakob , vaata , kas see rist on sulle tuttav ? ” 
646	NA	 Vaikne rahulik mõtlik kloostrikoridor võttis vennad vastu . 
646	NA	 Pimedad tühjad jahedavõitu ruumid . 
646	NA	 Trepist tuli alla vend Sofophil ja palus nad aupaklikult söögisaali . 
646	NA	 Laual auras küps piimapõrsas , sõrad ahvatlevalt ülespidi , roosatav mahlane ihu . 
647	NA	 Kuidas sai see olla võimalik . 
647	NA	 Hulden luges veelkord üle kõik tähed . 
647	NA	 Ristile oli ebamääraste tähtedega , kuid siiski täiesti eksimatult kirjutatud Jeannette Hulden . 
648	NA	 “ Ma ei ole pealegi püha inkvisitsiooniameti liige , kui sa juhtumisi seda silmas pead oma lakkamatu tüütamisega , ” lausus viimaks isa Isidor . 
649	NA	 “ Ma tean seda , kallis isa , ” kostis ülempreester talle . 
649	NA	 Neil kummalgi helkisid kummalised krobelised sõõrid justkui soomused paljal ihul kuukiirtes . 
649	NA	 Nende liigesed olid pehmed ja siuglevad , kaetud kummalise ornamendiga . 
650	NA	 Kuid muidugi ei olnud see muud kui viirastus täiskuu öös . 
651	NA	 “ Sina ei määri end verega . ” 
652	NA	 “ Ka sina , ka sina ! ” 
653	NA	 “ Ma tänan . ” 
654	NA	 Lautomängija tõmbas sõrmedega kerglaselt üle keelte . 
654	NA	 Muusika väreles ja vaikis . 
654	NA	 Huldenile tundus , et kohe tullakse teda hauataguselt poolelt õnnitlema ja kaisutama ning juba sirutuski käsi läbi õhu taas Huldeni suunas . 
655	NA	 Sa ise mõtled endale selle kõik välja , mõtles Jakob Hulden , püüdes end rahustada . 
655	NA	 Ta oli käinud koolis , isegi mitmes koolis ja õppinud , et viimane asi on nõrkushetk . 
655	NA	 Nõrkushetke just varitsebki vastane , vaenlane , See , alles siis ta ründab . 
656	NA	 Tegelikult ründab ta mitte inimest , mitte liha , vaid tema hirmu Selle ees . 
656	NA	 Hirm on vaenlase tööriist , Trooja hobune tema ihus . 
656	NA	 Liha väriseb , ihu langeb ning just selle kaudu toimub valitsemine . 
657	NA	 Vuntsidega vanaeit tunnistas neid lihavaagna tagant ja luges nad üle , rebides liha oma kondiste sõrmede vahel parajateks tükkideks . 
657	NA	 Ta vaatas igaühele mõtlikult otsa ja raputas enesega aru pidades pead . 
657	NA	 Ta jättis suurema osa piimapõrsast lahti lõikamata , sealjuures kõik paremad palad , mis olid määratud tähtsamatele olijatele . 
657	NA	 Kuid jüngrid seda vist ei märganudki . 
658	NA	 Ent Sofophilile oli see vaatepilt , niisugune mõttetu vahetegemine liig ! 
658	NA	 Nähes jüngreid kogunemas alandlikult söögilaua äärde ning koguni laupäevaõhtust rõõmuvälgatust nende silmis miski vist murdus temas , ta õlad hakkasid vappuma ja ta nuuksatas . 
658	NA	 Ta süütas kandelaabrid , põlvitas kui palverändur ema ette , surus peopesad kokku ja palus lõigata vendadele põrsa küljest rammus koot . 
659	NA	 “ Kus sa , ” susises ema . 
659	NA	 Kuid nähtavasti meenus talle õigeaegselt , et teda ei palu üksnes tema üleannetu poeg , vaid ta asub mungakloostris , mille müüride vahelt võib ta paiskuda esimese etteheitva sõrmeviibutuse peale jõkke , metsa , värava taha . “ Kas sa ka mõtled , poeg … ” 
660	NA	 “ Mõtlen , emake , mõtlen , ” halises poeg masinlikult , mõeldes samal ajal hoopis millelegi muule . 
660	NA	 Kuid ema lõikaski põrsa küljest koodi . 
661	NA	 Lautomängija Fortepiani näole sugenes pühendunud ilme ning kõik peale ühe tüdruku taganesid ringist , paistis , et koguni tõugates seda üksikut Jakobi ette . 
661	NA	 Tekkinud vaikuses kajas keldri kiviseintelt tagasi kümnekordse jõuga Fortepiani fataalne lause : 
662	NA	 “ Jakob , sa saad naise . ” 
663	NA	 See kostis järjest mitu korda . 
663	NA	 Hulden sirutas oma käe naeratades lautomängijale vastu . 
663	NA	 Taas oli tolle käsi soe ja hubane . 
663	NA	 Algas tants . 
664	 14 . 	 14 . 
665	NA	 Kõigi inimeste ristid , kes on Iisaku vaimuga kokku puutunud , on siin keldris , eranditult kõigi , patuste ja patutute , sosistasid tantsusammud . 
665	NA	 See on nende hoiupaik , nad ei asu taevas , nad ei asu maa all , kõpsutasid kingad keldripõrandal . 
666	NA	 Nad on pühitsetud mullast toodud . 
666	NA	 Vanamees on kraapinud nad välja . 
666	NA	 Muidugi ka poiste , muidugi ka poiste . 
667	NA	 Hulden sulges silmad , ta ei tahtnud näha , kuidas tantsijate vahele ilmus ka rist sildiga Jakob Hulden , millele peale kirjutatud tema surmaaeg ; ta nägi seda siiski aimamisi , see kõlbas talle , ent sellegipoolest ei soovinud ta seesugust fataalsust oma ellu . 
667	NA	 Ta unustas oma surmaaja . 
667	NA	 Samal ajal alustasid vaimud õhinaga juba midagi muud , Hulden tundis ära laste algelise mängu ; lautomängija mängis lustakalt viisikest ja lapsed tiirlesid kätest kinni nagu roosiaias , osavalt takerdumata ristidele , neist läbi minnes või üle hõljudes , õhus ringe , ruute , mustreid moodustades . 
668	NA	 Järgmine koletislik mõte ründas Huldenit : aga kui tema rist asub siin , kas see peab siis tähendama seda , et ta on ikkagi seotud selle paigaga – ta ei suutnud kuidagi ka mõttes tunnistada : seotud jäädavalt – siis ikkagi peab temast saama ülempreester Iisakus , isa Aabrami järeltulija ? 
668	NA	 Niisugune oligi õpetatud nõukogu plaan teda arusaamatult siia läkitades ? 
669	NA	 Ei , see ei saanud olla võimalik . 
669	NA	 Selleks peaks olema Jakob Hulden põlualune või täiesti ilma nimeta , ilma vähimagi võimuta , temal aga leidus kätes rammu ja peas mõtteid , igast tema rakust õhkus tarmukust . 
669	NA	 Või oli ta hull või eriskummaline , kes otsustab kolida vabatahtlikult tsivilisatsiooni rambivalgusest ära maailma äärele ? 
669	NA	 Ta ei saanud muidugi teha otsustusi ettepoole , aga kõige järgi otsustades ta ei olnud . 
670	NA	 Siiski see rist ! 
670	NA	 See kõlkus aegajalt ta silmaulatuses nagu õrritus . 
670	NA	 Muidugi , just kõige tugevamad satuvad kõige enam põlu alla , aga – arvestades tema , Huldeni , võimeid ja miks mitte juba ka mõningast positsiooni , on tal võimalik oma vastased kerge vaevaga läbi näha ning astuda vajalikud sammud , ennetada nende salasepitsusi , võita nad , purustada , kasvõi lömastada , kui tal peaks selliseid leiduma . 
671	NA	 Sellegipoolest ta kujutles hetkeks , mis oleks , kui ta oleks nõrk . 
671	NA	 Jalust ära paigutatud ja unustatud . 
671	NA	 Kloostris , mis asub pärapõrgus , piiri taga lokkamas juba teine usk , teine maailm , seal oli rist teistsugune , keel teine , liturgiad kummalised , õigupoolest siit ei läinudki midagi edasi , siin oli lõpp . 
671	NA	 Ainult Tema üksi vaatab tema peale kõrgelt ülevalt , taevalaelt , kirik aga isegi ei tee enam eestpalveid tema eest . 
671	NA	 Siis oleks ta nagu ülempreester . 
671	NA	 Jah , siis oleks ta tõeline Iisaku ülempreester . 
672	NA	 Kuid järsku ta avastas : kõik pöörduks kohe , kui mängu astub üks asjaolu ! 
672	NA	 Niipea kui piirile Iisaku metsade vahel peaksid rivistuma vaenlaste – päris vaenlaste – hordid , vihisevad kaalukausid silmapilkselt vastupidiseks , väikesest saab suur , nurgatagusest keskpunkt , kõik pöördub . 
672	NA	 Kui ähvardab selle teise maailma sissetung , rahurikkumine , muutub Iisaku võitluskantsiks . 
672	NA	 Siin tõstetakse tapper ja võideldakse ennastunustavalt viimses võitluses . 
672	NA	 Niisuguseid juhtumeid olevat ajaloos olnud . 
673	NA	 Teiste rivist nihkus veidi ettepoole üks arglik tütarlaps , talutütreke , hõbedane loor mässitud ümber pea , kes tegi sügava reveransi ja kuulutas müsteeriumi alanuks – või tegi viimast lautomängija – kandes seejärel püüdlikult deklameerides ette järgmised sõnad . 
674	NA	 “ Selgituseks . 
674	NA	 Kirja kirjutaja Sofophil , ” – selle peale kooldus Sofophil söögilaua tagant pooleldi üles , tõmmates välja isegi noa põrsast – “ seesinane Sofophil – oh missuguseid peeni nimesid pannakse selles kloostris meestele , ” – keegi lagistas naerda , ehkki etleja hääl jäi võrdlemisi monotoonseks ega elanud situatsiooni vajalikul määral sisse – “ see peen tegelane on Iisaku preestri juures meeleparandusel mees . ” 
675	NA	 Lause lõppedes vajus hääl otsekui trepiastmeid pidi kukkudes sosinaks . 
675	NA	 Tundus , et käimas on mingisugune lustmäng . 
675	NA	 Lavastamisega paistis olevat isegi mõningat vaeva nähtud , arvatavasti oli etenduse lavastanud lautomängija ise , ent näitleja oli lihtsalt andetu . 
676	NA	 “ Iisaku tütarlastel , ” sosistas tüdruk sõrme tähelepanu äratamiseks ülespoole tõstes , “ keelati tulla kloostrile lähemale kui seitse penikoormat , papp käratas , et naisi ei ole maailma vaja , lapsed sünnivad tänapäeval kookonist ... ” 
677	NA	 Maa kõmiseb ja upub . 
678	NA	 Ilmselt olid ka need etenduse sõnad . 
678	NA	 Kuid nad tulid osavalt – kusagilt mujalt , kuhu ei osanud vaadata , ja lõppesid enne , kui oleks jõudnud märgata ütlejat . 
679	NA	 Ükskõik ; peamine oli see , et repliik suutis lõigata selgitava tütarlapse hääle lõplikult läbi ning see lendles looriga lehvitades nagu lumehelves publikusse . 
679	NA	 Vabaks jäänud järje haaras ootamatult Sofophil . 
680	NA	 “ Tere , Jakob ! ” 
681	NA	 Sofophili etteaste tehniliseks paatoseks oli huulteliigutamise pomin laua tagant , mis pidi imiteerima kirja kirjutamist . 
681	NA	 See tuli välja kohmakalt ja võltsilt , ent paistis , et niisuguse tasemega ollakse kloostris harjunud ja rahul . 
681	NA	 Lõõmavate kandelaabrite vihus oli Sofophil lõpuks ju peaaegu ilus ja traagiline . 
681	NA	 Isegi paberileht oli ta ette lauale laotatud . 
682	NA	 “ Täna oli mul jutuajamine papiga , kus ta muuhulgas tundis huvi , millega Jakob õigustab oma käitumist Iisaku kloostris ... ” 
683	NA	 “ Keppimist kloostrihoones tütarlapsega ! ” 
684	NA	 Siiani toimus kõik tavaliste dramaturgiareeglite järgi , isegi uniselt . 
684	NA	 Kuid viimane lause tekitas keldris kahinaid ja hirmunud segaduse , tütarlapsed peitsid oma pead käte vahele , undrukutesse , mõni julgem poisi rinnale . 
684	NA	 Lause oli ilmselgelt ropp ! 
685	NA	 Mis veel kõige hämmastavam , need siivutud sõnad kandis ette täiesti tuttav , isegi liiga tuttav , niisugune hääl , mis mitte kuidagi ei saanud kuuluda sellesse näidendisse . 
686	NA	 Hakati luurama pingsalt ringi , kuid osutus olevat õigus – hääl oli tulnud hoopis ülalt kõrgelt . 
686	NA	 Jüngrid hakkasid värisema lauas , Tema tuli neile meelde . 
686	NA	 Nad võisid vanduda , see oli papi hääl , papp rääkis nendega . 
687	NA	 “ Et oli tõesti väärt eeskuju kohalikele noortele – tulevastele isadele , ” jätkas Sofophil pominal kirja , silmad maas . 
688	NA	 “ Kui ma vastasin , et võibolla on neil tekkinud armastus , hakkas papp naerma , sa olevat ... ” 
689	NA	 “ Mõne aasta jooksul liiga paljude naistega Tema katuse all armastanud ! ” 
690	NA	 Taas see jube hääl . 
691	NA	 Hulden vangutas pead . 
691	NA	 Hääl , millel kirjutaja – ilmselt siis Fortepian – need sõnad öelda suvatses , ei saanud mingil juhul kuuluda sellele , kes esitas seda võimatut partiid ! 
691	NA	 Ilmselgelt oli ta oma rollist välja langenud ja näidendiga rängalt üle pingutanud . 
691	NA	 Koguni lautokeeled pinisesid sõrmede all heitunult . 
691	NA	 Ent Sofophil kas ei kuulnud uut ärevat pikselist tooni või ei hoolinud sellest , nagu ta vist üldse ei märganud midagi enese ümber ning jätkas rahus . 
692	NA	 “ Selles olen ka mina papiga nõus : kui kaks täiskasvanut lepivad armastuses kokku , siis võtab kumbki vastutuse . 
692	NA	 Kas seekord suudad vastutuse-ikka mittejõudnud Jeannette'i eest vastutust kanda , et iga asi omal ajal sünniks , et sinust ei saaks kurja kuulsusega donžuaani ? ” Seejuures näperdas ta dramaturgi tahtel graatsiliselt punast roosiõit , mis luurootsuga kinnitatud talle rinda . 
693	NA	 Jeannette , pikkade punaste patsidega kahvatu tütarlaps , võttis Huldenil käest kinni – temagi käsi oli kõigest hoolimata soe – ning too ei märganudki , kuidas nad olid sattunud keset ringmängu , ootamatult laulsid teised nende ümber , kes aias , kes aias , Jeannette'il oli imekaunis siidjas loor ja temal , Huldenil , ripnes roos rinnas . 
694	NA	 Ei , see oleks olnud labane ! 
694	NA	 Loor ja roos puudusid , nad hoidsid teineteisel hellalt käest ja tiirlesid . 
694	NA	 Viimaks keset seda tiirlemist sai Hulden lõpuks aru , et justkui tema asukski selle jampsliku näidendi keskpunktis . 
694	NA	 Tehakse talle etteheiteid , inkrimineeritakse talle midagi absurdset , samal ajal jälgivad keldri hinged hinge kinni pidades iga tema sammu . 
694	NA	 Ning tants muudkui jätkus – see oli tema etteaste , kõik need sammud olid talle kirjutatud dramaturgi poolt ette . 
695	NA	 “ Pange tähele , kuidas papi silmadesse ilmub seda öeldes nilbe tuluke , ” seletas Hulden koosviibijaile . 
695	NA	 Ta pidas end seejuures ülal üpris ebaloomulikult , nagu teatri kloun või konferansjee , ta koguni edvistas ja moonutas nägu ning paistis olevat täielikult unustanud , et olgugi tema ümber lapsed , siis on see nii ainult pealtnäha , tegelikult ei ole nad enamasti raasugi nooremad kui Hulden , mõni aga lausa rauk . 
695	NA	 Hinged ju on igavesti noored , olgu nad kuitahes vanad . 
696	NA	 Huldeni lõbusus nakatas ka teisi , isegi kloostrivennad vaatasid teda ammuli sui oma valgusvihkudest , tundes kasvavat igatsust kaugete kohtade , kaugete aegade , koguni kaunite inimeste järele , sest olgugi neil üksteise seltsis hea , olgu lunastus kõikjal , janunesid isegi nemad aegajalt midagi uut , hetki , mil ilmub külaline ja külastab uudne mõte ning see mõjub kui imeline vapustus ; neil olid mõtted omavahel ju vanad kulunud . 
696	NA	 Kuni järsku tuli jällegi hääl taevast ülevalt ja müristas : 
697	NA	 “ Jakob ja Sofophil ! 
697	NA	 Kõik on teil korraldatud seks , kogu müsteerium on ettekääne , et hakata ema sünnipäeval jooma ! ” 
698	NA	 Milline läbinägelikkus , imestasid kloostrivennad , närides vastumeelselt ja isuta piimapõrsast , mida neile Sofophili korraldusel muudkui juurde lõigati . 
698	NA	 Nad olid harjunud sellega , et iga nende samm on justkui peo peal , kõikjal leidusid häälekoridorid hääletus õhus . 
698	NA	 Oli täiesti olemas ka nilbe tuluke . 
699	NA	 Ilmselt meenus vanamutile praelõhnade lummas tema noorusaeg . 
699	NA	 Kuidas ta oli talutütreke , pärast seda perenaine , kuni tema pojast sai õpetatud mees , kõrgseltskonna liige ja lugupeetud inimene . 
699	NA	 Vanaeit muutus rahutuks . 
700	NA	 Kõigutanud oma kribalat ihu veidi aega lautomängija kauge puise kandlemängu taktis , plaksutas vanaeit ootamatult käsi , nõudes vaikust ja tähelepanu . 
700	NA	 Kloostrivennad vaatasid üllatunult tema suunas . 
700	NA	 Vanaeit oli alati üritanud püsida vait , et mitte saada kihutatud kepihoopidega väravast välja nagu koer , aga kas väravastki , kas ei leidunud ka kloostris oma surnuaed ; see oli tema paratamatu saatus . 
700	NA	 Järelikult pidi olema sündinud midagi erakordset . 
700	NA	 Vanaeit osutas kondise sõrmega – kortsus nõiasõrmega – Sofophili otsa ning kudistas : 
701	NA	 “ Minu mõrsja … minu mõrsjake … ” 
702	NA	 “ Sinu astutud samm tekitab tõttöelda kõhedust , ” jätkas Sofophil oma häirumatut pomisemist , pööramata sõgedale vanaeidele ega üldse millelegi ümbritsevale tähelepanu . 
702	NA	 Seejuures tundus , et ta tõepoolest kirjutabki , mitte teeseldes nagu näidendeis tavaks , vaid päriselt , sest tema vasaku käe alt ilmusid paberilehe pinda rikkuma märgid , mis tõepoolest meenutasid mingil viisil kirjatähti . 
702	NA	 Ta vaatas neid ja justkui veeris . 
703	NA	 “ Südames ma seda heaks ei kiida . 
703	NA	 Kui noorel tüdrukul on raskusi ja ta usaldab sind , siis tuleb teda aidata . 
703	NA	 Aga minu arvates – voodiväliselt , sest Jeannette'i jaoks asuvad lahendused mujal kui voodis . 
703	NA	 Kui tüdruk saab oma südameasjust teadlikumaks ehk teisisõnu vanemaks , võimalik , et siis saab rääkida armastusest , mitte praegu . ” 
704	NA	 Kuid vanamooril oli valge loor tõmmatud ümber pea . 
704	NA	 Ta keksles ümber poja nagu tüdrukutirts , volksutas oma lottis silmalaugusid , põllest ilmus tal selge põletatud viina pudel . 
705	NA	 Ega see olnudki eriline üllatus , see vanamutt , eks oli igaüks juhtunud kuulma nende omavahelistest – häälutustest . 
706	NA	 Piisas astuda õigesse koridoriorva , kui kostsid ära kloostri krabinad ja sosisõnad , ka tolle pealtnäha tülitseva õnneliku paari toast , sest mitte miski ei pidanud jääma varjule Tema eest ega ka tema alamate eest ; ning Sofophil oli õnnistatud väga suure häälega . 
707	NA	 “ Südames ma seda heaks ei kiida . 
707	NA	 Kui noorel tüdrukul on raskusi ja ta usaldab … ” kostis uuesti Sofophili veerimine . 
707	NA	 Siinkohal oli tegemist selge lavastusliku õnnestumisega , sest Sofophili sõnavõtt keerati vaiksemaks ning sellest kujunes rabelev , vaibuv , mitte kuidagi end kuuldavaks teha suutev heli , mis astus võitlusse järgmise repliigiga , järgmise häälega , mis astus näidendisse . 
707	NA	 Tekkis lootusetu arusaamatu põiming . 
708	NA	 Dramaturgi tahtel oli tulekul taas papi röögatus , mis selle asendas ja võitis . 
708	NA	 Keegi pappi ei näinud , papp pidi olema saunas , isa Isidor küüris tema selga , kuid tema hääl täitis kogu kloostri . 
709	NA	 “ Jakob on kloostrisse oodatud üksi või koos poegadega , aga mitte ühegi naisterahvaga ! ” 
710	NA	 Ilmselt aga oligi ette nähtud võitlusstseen , järgmisel silmapilgul oli juba jälle hoopis papp vait ja seljatatud , laine paiskus kaljudelt tagasi , mäsles vastupidises suunas ning taas omandas uue hoo Sofophili kiljumine . 
711	NA	 “ Kas teate , mu emandad ! ” 
712	NA	 Varem oli nii , et kui miski muu vanaeide vastu enam ei aidanud , viibutas Sofophil tõrjumiseks salaja ähvardavalt kirvevart , see oli vanaeide enese huvides . 
712	NA	 Ent praegu tõmbus ta miskipärast õnnelikult küüru , silmad ema põllel või viinapudelil , haakis rinda punase roseti , haaras ema oma raudsesse haardesse ning nad lendlesid kui liblikad laiali mööda tuba , kaunid kiletiivalised värvilised kahisevad putukad , parv liblikaid . 
713	NA	 “ Kas teate , mu isandad , emandad ja neitsid , elu on igal juhul leidlikum kui mistahes teater ! ” 
714	NA	 Ta naeris müüride värinal , nõge kukkus laest alla . 
714	NA	 Ta oli kavatsenud lausuda oma mõttetera veidi vähemkohmakas sõnastuses , oli parajad sõnadki juba valmis mõelnud , kuid ta oli purjus , ta suust purskusid liblikad ja tõugud üles lae alla . 
715	NA	 Ent papi hääl tuligi ülevalt . 
716	NA	 Isa Isidor nägi oma silmadega pealt , kuidas see juhtus . 
717	NA	 Tantsusammu sooritas söögisaalis Sofophili ema ; samal ajal tõmbus ülempreestri näoilme lavatsil kuidagi hillitsetuks , ta vaatas niiskel aredal pilgul isa Isidori otsa , pomises lohakalt oma rõõmusõnumi : minust on öeldud , minu sugu saab suureks – ning justkui oleks sõrmitsetud keldris hingekeeltel , haaras teda ootamatu värin , ta muutus kuumusest hoolimata siniseks ning kui isa püüdis teda käsivarrest sikutada , arvates , et tegu on kuutõvehooga , tõmbas ta end hirmuäratava jõuga lahti , nagu oleks kogu maailma kuu tal abiks oma jõuga , ning osutus ootamatult väledaks , kadudes nagu välk . 
718	NA	 Kuu oli vahetanud taevas asendit , valgustades jõe asemel hoopis kirikut . 
718	NA	 Sinnapoole tormas ülempreester . 
719	NA	 Veidi välku ta meenutaski : tema ümber helendas . 
719	NA	 Isa nägi , kuidas helendav kera pages otsejoones mööda tumedat triipu , mille heitis kirikutorni vari keset kuuvihku . 
720	NA	 Ükski maapealne konarus ei vääranud ta teed , ei sundinud kõrvale põikama , ta ei komistanud , ta liikus hüpeldes , kuid mitte mättalt mättale , rohututilt teisele , vaid see oli sisemine hüplemine ning kui ta jõudis kiriku juurde , ei vähendanud ta hoogu . 
721	NA	 Esialgu tundus isale , et ülempreester jookseb kirikust läbi , ta uskus juba nägevat , kuidas kiriku müürid langevad tema püha inspiratsiooni eest ja vajuvad pärast tagasi kokku . 
721	NA	 Hiljem silmas ta musta veidi helendavat täppi karniisidel . 
721	NA	 Ülempreester jooksis mööda kiriku seina üles nagu orav – ta jättis võrdluse lõpetamata , ta lõdises , otsekui oleks ta kohanud prohvetit ja märtrit . 
721	NA	 Preester kadus tornikukke ja enam ei olnud teda näha . 
721	NA	 Kuu muutus veidi punakaks . 
722	 15 . 	 15 . 
723	NA	 Järgmise tegelasena astus kloostrimüsteeriumis üles keegi , kellele oli lavastaja tahtel antud nimeks Taevane Jurist . 
723	NA	 Vastupidi oma nimele ei äratanud ta peale vaadates vähimatki usaldust . 
723	NA	 Kuid hääl oli tal papi oma , polnud võimatu , et sama näitleja mängis mõlemat osa ; tema ei olnud aga nähtamatu , erinevalt papist oli ta vägagi nähtav . 
723	NA	 Ta ilmus keldripoiste seast . 
724	NA	 “ Hurraa !!! ” hõikas põlvpükstes Taevane Jurist , kõvera näoga eblakas sell sissejuhatuseks . 
724	NA	 Kuid ta paigutas sellesse väikesesse repliiki tunduvalt suurema innu kui eelmised näitlejad , lausa sisemise põlemise , mistõttu talle koondus vaevata kogu tähelepanu ning kõik asusid huviga jälgima , kuidas ta tiirleb ümber noorpaari . 
724	NA	 Ta kargles aina kiiremini ja kiiremini ning tema kiituseks võib mainida , et ta oli üpriski andekas kondiväänaja , sest suutis tekitada illusiooni , et teda on mitu . 
725	NA	 Ümber Jakobi ja Jeannette'i , kes selle ootamatu huvi all punastasid ja naaldusid vastu teineteist , justkui oleks niiviisi võimalik peituda , paistis olevat moodustunud tihe inimrõngas , ehkki see oli vaid üksainus tantsiv kooripoiss . 
726	NA	 Siis juba nii kaugele oli arenenud Soodom ja Komorra selles patuses kloostris . 
727	NA	 Ehkki muusika , ehkki lautoviisid kaeblesid nii armsalt ja muutsid hinge imeliselt hellaks , ehkki oli hingamise päev , kangastus Übesele ja Ibusele , kui pilgeni oli täidetud nende armetu , kirikuisade ja rahva poolt unustatud klooster patust . 
727	NA	 Et see on ääretasa . 
727	NA	 Patu paik ja urgas . 
728	NA	 Nad olid juba vanad mehed ega vajanud hullamist . 
728	NA	 Veri ei vemmeldanud neil . 
728	NA	 Kogu aeg tuli arvestada sellega , et kõik on teada . 
728	NA	 Mitte sõnu järele jätta ega tegusid . 
728	NA	 Kaksikvennad vangutasid teineteisele otsa vaadates pead ja keeldusid vanaeide viinast , mis oli jäle nende meelest . 
729	NA	 “ Valmistu detailseks ülevaateks sellest seigast kloostris . 
729	NA	 Jee ! ” kuulis Jakob Hulden Taevase Juristi üürgamist . “ Kas Jeannette'i-nimeline on ka ise reageerinud või näiteks tema vanemad või eestkostjad , õpetajad või mõne mittetulundusühenduse esindaja ja nii edasi . 
729	NA	 Kas ta üldse eksisteerib reaalselt ? ” 
730	NA	 Jah , kas ta üldse eksisteerib ? 
731	NA	 Hetkeks suutis Hulden peatada selle kohutava tantsu , mille oli talle kirjutanud dramaturg , keda ta ei teadnud , ning ta seisis ja vaatas ja nägi : vaid vaimudest kubises kelder ta ümber ! 
731	NA	 Jeannette ei olnud midagi enamat kui klaasjas kala . 
732	NA	 Kuid lauto jätkas mahedalt ja süütult . 
732	NA	 Nad taipasid , et jäledust ei olnud nende ümber . 
732	NA	 Roppuse ja jäleduse allikas saab olla vaid rikutud meel . 
732	NA	 Küürus noorpaar marssis käevangus läbi saali ; üksnes kade või juhm meel võis olla sellest veidrast õnnelikust vaatepildist raske ! 
733	NA	 Kui vend Sofophil kiskus hammastega viinapudeli pealt korgi ja rüüpas esimese pika sõõmu , siis olid nemad kaks järgmised . 
734	NA	 “ Me juba ammu ootasime seda sammu teilt , ” kuulutas Ibune malbelt . 
735	NA	 Ning Übene jätkas pudelit edasi ulatades : 
736	NA	 “ Asjad peavad saama vormistuse , kõik peab olema selge ja arusaadav ning elagu Iisaku klooster . 
736	NA	 Ma ütlesin kohe , et kui naine laevas , siis … ” 
737	NA	 “ Laev põhjas , hahahahaa ! ” üürgas Sofophil laternate värisedes ning haaras ema põlletaskust veel teisegi mulksuva pudeli , ka selles oli põletatud viin , ainult et veidi vähem haljas ja selge . 
738	NA	 “ … kas just seda , kas just seda … ” kekslesid Ivune ja Übene teineteiselt kaenla alt toetades , “ … kes aias , kes aias … ” 
739	NA	 Nad haarasid oma kaisutuseringi ka Migarael Fabrika , kes oli nende saladus , ja karglesid ümber noorpaari . 
739	NA	 Vaimusilmas meenusid neile ammused ajad , mis kihisesid naistest ja elust . 
739	NA	 Klooster paistis sellega võrreldes vangikong . 
739	NA	 Isegi imekspandav , et nad olid nii kaua siin vastu pidanud . 
739	NA	 Aga nad olid valinud vabatahtlikult niisuguse elu , et pääseda pattudest . 
739	NA	 Keegi ei keelanud lahkuda , kuid keegi ei olnud kunagi lahkunud . 
739	NA	 Tõsi , tookord kui klooster põles , siis enne seda lahkus nende seast üks kloostrivend . 
740	NA	 Taevase Juristi tiraadi vältel nihkus kiri , mille oli üleval söögisaalis kirjutanud Sofophil , mingi arusaamatu lavatehnilise nipi abiga keldripõhja Jeannette'i ette ning too laskis Huldenist lahti , et seda lugeda . 
740	NA	 Kuid tal ilmusid pisarad silma , ta suust tuli sügav ohe . 
741	NA	 “ Ei ole saanud niiii kaua aega laua taha , vahepeal ei olnud tinti ja eile hanesulge ... 
741	NA	 Aga selle kirja peale ei oska küll midagi öelda . 
741	NA	 Oh kallllllllllllllllllliiiiikallikallikallikalllllllllllllllllllllllllllllli … ” 
742	NA	 Kogu selle lõputult pika siivutu ohke vältel näis Jeannette piidlevat Jakob Huldenit nagu armunud vasikas . 
742	NA	 Hulden tõmbus kõrvuni punaseks , sest mungana oli ta jäägitult Tema peigmees ega vaadanud iial naise poole seesuguse pilguga , nagu ta vaatas . 
743	NA	 “ Kui noorel tüdrukul on raskusi ja ta usaldab sind , ” ümises Sofophil samal ajal õrnade keelpillihelide saatel – liblikad olid lennanud laiali , kes kummutile , kes kandelaabrile , tõugud uuristanud oma käigud saalinurkadesse , tema ise vabanenud ema embusest , “ siis tuleb teda aidata . 
743	NA	 Aga minu arvates – voodiväliselt , sest Jeannette'i jaoks asuvad lahendused mujal kui voodis . ” 
744	NA	 “ See on küll huvitav lause ... 
744	NA	 Aga tema ema ... ? ” jätkas Jeannette , vaadates niiskete lehmasilmadega Huldenit . 
745	NA	 Kõige hullem oli – aga seda ei saanud Sofophil kurta kellelegi , isegi mitte pihitoolis – kogu kloostrikorralduses just see vanaeit . 
745	NA	 Talle oli tõotatud ta teekonna alguses sellesse tundmatusse paika , et ta pääseb siin ära maailma muredest ja kiusatustest ning laotab end tervenisti Tema jalge ette , ta oli kuulnud Iisaku kohta imelisi lugusid ning alguses nii ka oli . 
745	NA	 Ent ühel päeval saabus vanaeit . 
746	NA	 Sellest hetkest alates ei saanud Sofophil enam üldse keskenduda Tema teenimisele , ikka leidus vanaeidel , kes nimetas end tema emaks , soove , nõudmisi , veidraid abipakkumisi . 
747	NA	 “ See maitseb nagu armulaua viin , ” tunnustas Ibune . 
748	NA	 “ Seda see on ! ” hüüdis Übene , sest seda oli see tõesti . 
748	NA	 Maitse oli ehtne . 
748	NA	 Muidu polnud kloostris sageli aru saada , kas viibid parajasti tühjas ruumis või on õhk tihe silmale nähtamatutest ja käele puudutamatutest vaimudest , see muutus pikapeale kurnavaks . 
748	NA	 Sofophil tõi silmade pilkudes nähtavale ka valge hapendamata leiva ja käskis murda kõigil sellest tema hinge õnnistuseks . 
748	NA	 Rosett oli tulipunane ta rinnas nagu haav . 
749	NA	 Punetav Hulden oli hingepõhjani arusaamatuses , kuidas suutis tühine näitemäng tema , kes ta pidas ennast täielikult sõltumatuks , äraostmatuks , mittemõjutatavaks , märkamatult endasse tõmmata – tema ümber oli nõidus ja imelik lumm . 
750	NA	 Abielluda ? 
750	NA	 Veel hullem , abielluda kloostrisse maetud vaimuga , kes kõigi märkide järgi oli kunagi ammustel aegadel elanud maa peal ja võibolla isegi vanaks . 
750	NA	 Oli kõndinud jalgupidi mööda mulda , seejärel sängitatud surnuaiale , arvatavasti oma seadusliku mehe kõrvale , kuni ülempreester andis korralduse ta mehe kõrvalt pühitsetud mullast välja tirida ja matta keldrisse . 
750	NA	 Miks pidi ta soovima abielluda sellisega ? 
750	NA	 Kuidas tal üldse niisugused mõtted , kui ta oli andnud püha tõotuse ? 
750	NA	 Rasked , võimatud küsimused . 
750	NA	 Huldeni kergenduseks ilmus publiku ette tagasi sissejuhatuse esitanud ja läbipõrumisega lõpetanud näitleja ning nõudis kahinal loori pildudes ja igal sammul reveransse tehes sõna . 
751	NA	 Pagendatud kloostrivenna mimemakihutamise põhjendused olid olnud ülimalt kaalukad , ta tabati sängist raseda naise juurest . 
751	NA	 Selgus , et sellessamas pühas Iisakus , kus oli klooster ja kirik , leidus ka teine koht ja see koht oli mülgas . 
751	NA	 Küla oli see mülgas . 
751	NA	 Mülgas saatis venna juurde oma virvatule , kes unustas kohemaid kõik tõotused , kõik , mille pärast ta elas , trampis taldade alla Iisaku ideaalid ning varises otse Tema silme all kire ja patu kaisutusse . 
752	NA	 Pärast veel see naine sünnitas . 
752	NA	 Muutes niigi taevanikisendava patu mitmekordseks , sest selle asemel , et tõusta hinges ja ihus aina kõrgemale maapealsest hädaorust , nagu teda kannatlikult õpetati Iisakus , vajutas see nurjatu vend oma hinge hoopis allapoole ja idandas maailma juurde kannatuse seemet ja tõukas seda kaugemale vabanemisest , tehes kurja . 
752	NA	 Sest seal , kus teeb tööd Tema , on kannul ka See , varitsemas kirgesid ja pattu . 
753	NA	 “ Ei mingeid naisi , mitte iial ! ” röökisid vaimud papi seest , kui ta vähkres voodil ja sonis paakunud huultega . 
753	NA	 Papp viibis tookord täielikus ahastuses . 
753	NA	 Ta peksis laupa vastu kaminavõret ja kõikjale kuhu ulatus ning jäi haigevoodisse . 
753	NA	 Tundus , nagu oleks kogu tema õpetus Iisakus varisenud tuhaks . 
754	NA	 Näis , et tütarlaps oli vahepeal kulisside taga veidi hinge tõmmanud ja ennast kogunud . 
754	NA	 Lavastaja oli õpetanud talle selgeks ka järgmise repliigi ; tõsi , selle järele puudus igasugune tarvidus . 
755	NA	 “ Selgituseks . 
755	NA	 Kirja kirjutanud Sofophil elab kloostris koos oma emaga ja magavad ühes voodis , ” jõudis teatada tütarlaps , enne kui loori otsa komistas ja enesega lootusetult sassi läks . 
756	NA	 “ Ja üldse , kust tema teab , mida mina võiks tahta ? ” küsis Jeannette siira tütarlapseliku imestusega . 
757	NA	 Pärast seda , kui koperdaja oli viimaks kadunud teiste temasuguste vahele ja lahustunud kollide ja koletiste massis , lootis Jakob Hulden , et viimaks pääseb ka tema midagi ütlema . 
757	NA	 Avaldama arvamust toimuva kohta . 
757	NA	 Dramaturgi osavust arvestades oli publikul ilmselt juba tekkimas eksiarvamus , nagu oleks ta teel mülkasse . 
757	NA	 Tal ei olnud midagi vaese Jeannette'i vastu , ent kuidas sai juhtuda niisugune alandav stseen ? 
757	NA	 Ta tahtis kõigile kinnitada , et ta on munk , et ta on kasin ja süütu , et ta taganeb avalikult oma mõrsjast . 
757	NA	 Kuid tal ei õnnestunud midagi . 
757	NA	 Otsekui tema narrimiseks sekkus taas Taevane Jurist . 
758	NA	 “ Kuidas papp sellest sündmusest teada sai ? ” 
759	NA	 Muud mõtet sel küsimusel ei olnud kui takistada Jakob Huldenit . 
759	NA	 Stseen haises higist ja ülepingutusest , kooripoiss pööritas silmi ning esitas – tõsi küll hea diktsiooniga – sõnastuse poolest enam kui kaootilise küsimuse . 
759	NA	 Kogu tema senine sarm oli kadunud . 
759	NA	 Veel hullem , arvestades , et sama näitleja mängis ka pappi , adresseeris Taevane Jurist seega praegu küsimuse iseenesele ! 
759	NA	 Kõik oli lavastajal segamini läinud ! 
760	NA	 Huldenile hakkas vägisi tunduma , nagu oleks tema roll koos kõige täiega , kõik tema kahtlused , kõik rollimuutused , ka vabanemise püüd ja suutmatusetunne , kõik , kõik kirjutatud tundmatu dramaturgi poolt sellesse näidendisse . 
760	NA	 Ükskõik mida ta tegi , oli selles juba ees . 
760	NA	 Temale ei pööratud vähimatki tähelepanu , jälgiti kooripoissi . 
760	NA	 Ent vaevalt jõudis ta hakata mõistma , et tema sõnad , selgitused , tunded , tema isik ega miski ei huvita selles näidendis mitte kedagi mitte kõige vähemalgi määral , kui järsku pöördus Sofophil süüdistades otse tema poole : 
761	NA	 “ Sa olevat mõne aasta jooksul liiga paljude naistega Tema katuse all armastanud . ” 
762	NA	 Laval valitses täielik kaos ! 
762	NA	 Täielik kakofoonia oli kloostris . 
763	NA	 Ning tüdruk jõllitas teda niivõrd andunult , et tal ei jätkunud enam suus sõnu . 
763	NA	 Ja tüdruk sellal loetles : 
764	NA	 “ ??? 
764	NA	 Üks ? 
764	NA	 Kaks ? 
764	NA	 Kolm ? 
764	NA	 Kuusteist ? ” 
765	NA	 Viimane oli tüdruku tõenäoline arv , tema vanus . 
766	NA	 “ Õudsalt põnev !!! ” karjatas Taevane Jurist . 
767	NA	 Ning nagu pasunavile tuli Jeannette'i suust pikk veniv ulguv hääl : 
768	NA	 “ Kalllllllllllllliiiiiiiiiiiiiiiiiiiiiiiiiiiiiiiiiiiohkalliiiiiiiiiiiiiiiiiii … Kalllllllllllllliiiiiiiiiiiiiiiiiiiiiiiiiiiiiiiiiiiohkalliiiiiiiiiiiiiiiiiiiiiiiiiiiiiiiiiiiiiiitahaksollasinugakoos … ” 
769	NA	 Sellega sai näitemäng läbi . 
770	 16 . 	 16 . 
771	NA	 See oligi see püha triangel . 
771	NA	 Nemad olid pojad ja pühavaimud läbisegi kloostris , nende üle valvas isa . 
771	NA	 Nii lihtne oligi see loomupärane elukorraldus , mida nad siin kloostris oma suutlikkuse piires ellu rakendasid : nad teadsid , et Tema on tipp ja see tipp hoiab kõike koos ja see , kes laseb Temast lahti , vajub põrgusse , teiste hinged tõmbab Tema aga taevasse , jättes ihud maa peale mädanema rõõmuks lilledele ja söögijuurtele , samuti putukatele . 
772	NA	 Sofophil oli juba ees , seisis langetatud päi tornis . 
773	NA	 Kukke mahtus lahedasti ära – sinna oleks võinud mahutada kasvõi elevandi . 
774	NA	 Vana Aabram muutus süngeks : Sofophil haises viinast . 
774	NA	 Siis ikkagi Sofophil . 
774	NA	 Sofophil pidi ometi alles nädala pärast , mitte praegu , aga – siinkohal tegi ta harduses ristimärgi – teadagi või kes teab , Tema teed on imelised ja rada okkaline , vähemalt kummaline ning teisest küljest , kas võiks ka tema ise käsi raamatu peal vanduda , et ta palved ei olnud just niisugused : saada Sofophil , saada lahtisulanud häälepaeltega ja end näruselt tundev Sofophil . 
775	NA	 Papp hiilis vargsi selja tagant Sofophilini ja kattis pihud tema silmadele ; ja Sofophil laskis sel sündida . 
776	NA	 “ Kes on ? ” küsis papp . 
777	NA	 Sofophil vastas resigneerunult : 
778	NA	 “ Isa , mu arm . ” 
779	NA	 Selle peale laskis papp tema silmad lahti ning tuututas : 
780	NA	 “ Meie isa , kes on taevas , pühitsetud olgu Tema nimi , Tema riik , Tema tahtmine … ” 
781	NA	 Kukest paistis kaugele . 
781	NA	 Vanasti oli kui peo peal näha sõõrikujuliselt küla , hiljem selle ahervaremed . 
781	NA	 Ent mitte suurejoonelist vaatepilti imetlema ei olnud nad kogunenud . 
781	NA	 Nad asusid kõige lähemal Temale , mis kloostril iganes pakkuda , ning nende südamed olid avali ja täis otsustavust . 
782	NA	 “ Mis saab sul olla ütelda , mu poeg , ” ütles papp sissejuhatuseks . 
782	NA	 Sofophil langes tema ette põlvili ja tunnistas patte . 
783	NA	 Papp kuulas vaikides . 
783	NA	 Jüngri jutt oli nagu lõppematu kedrus . 
783	NA	 See algas eikusagilt ja viis eikuhugi . 
783	NA	 Kusagil sõnade keskel olid tal ka patud kui sõlmekesed , ilmselt täiesti juhuslikud sõlmekesed , mis hargnesid lahti iseenesest , vajamata kõrvalist abi , tõuget , sekkumist , kokkuvõttes oli kedrus otsast otsani ilus ja sile . 
783	NA	 Sofophiliga läks alati kauem kui teistega , tema puhul ei aidanud muu kui printsipiaalne küsitlemine . 
784	NA	 “ Ma ootasin küll üht teist täna … ” 
785	NA	 “ Miragael Fabrikat , ” pudenes Sofophilil suust . 
786	NA	 Papp raputas pead . 
786	NA	 Kui Sofophil lõpetas , sadas talle näkku rusikahoop . 
786	NA	 Jünger avas üllatunult silmad ja volksutas ripsmetega , ent pööras seejärel alandlikult ette teise põse , nagu õpetatud . 
787	NA	 Kui isa Isidor lõua habemest puhtaks kaapis ning viimaks kloostrimajja jõudis , leidis ta eest korralageduse . 
787	NA	 Kogu vennaskond – lihtsameelsed olendid – magas söögitoa põrandal pärast rasket päevatööd , sauna ja viinapisarat . 
787	NA	 Suud lahti , norinad kurgus . 
787	NA	 Isegi unenäod olid neil õndsad ja tähtsusetud . 
787	NA	 Vähe sellest , nende ümber vedelesid laialiloobitud lihakäntsakad . 
787	NA	 Vanaeit üksi püsis ärkvel , üritades uimasena midagi kokku pühkida . 
787	NA	 Ta silmad olid tuhmid nagu pimedal kassil , võimalik , et ta ei näinudki või siis ei taibanud , mida teeb . 
787	NA	 Üksik pillimees tinistas nurgas kurvavõitu meloodiat . 
788	NA	 Isa läks üllatusest vandesõnu pomisedes vaikselt mööda ja sulgus oma kambrisse . 
788	NA	 Teda ootas ees pingeline päev . 
789	NA	 Kuid unenäod olid neil siivutud . 
790	NA	 Jünger Miragael jälgis poolsuletud laugude vahelt isa Isidori minekut läbi söögisaali ja astus tema kannule . 
791	NA	 Miragaelile tundus sügavalt ebaõiglane , et temaga samasse kohta tuleb inkvisitsioon . 
792	NA	 Tookord ammu , kui ta nägi oma töötoas ära kõik need jampslikud rohelised kuradikesed , kes hüplesid õllevahus , kehad karvased , all kabjad , lõustadel põlglik irvitus rumala inimese üle , kes kardab viirastusi , pärast seda ei jäänud tal järele enam vähimatki austust niisuguste vastu , kes otsisid tonte ja pidasid juurdlusi kurjade vaimude teemal . 
792	NA	 Talle jäi elu lõpuni meelde , kuidas ta paanikasse sattudes puhus vahu tuppa laiali , arvates , et õlu sellest klaarub , ent sellest sai kuradikesi palju , nad asusid ridu korrastades faalanksina pealetungile ning lõid ta põgenema . 
792	NA	 Miragael jooksis röökides tänavale , kuni seoti pingi külge , tropp suus . 
792	NA	 Kogu inkvisitsioon . 
793	NA	 Ärgates – uuele elule ärgates – ei saanud ta väärikust minetamata uskuda tontide olemasolu , ühtlasi mõistis , et inkvisitsiooniametit peab vapustama pidev deliirium dreemens , sest amet oli agar ja kaval . 
793	NA	 Ent miski jäi hinge . 
793	NA	 Hing kriipis . 
794	NA	 Umbes tunni aja pärast tunnistas verine , tuikuv , lõdisev Sofophil kukesilindris : 
795	NA	 “ Ma ei saanud jääda kauemaks … ” 
796	NA	 “ Miks , ” küsis papp rangelt . 
797	NA	 Sofophil üllatus , ta ei teadnud ka ise , miks . 
797	NA	 Ta ei saanud . 
797	NA	 Aga ta ei olnud selle peale isegi mõelnud , ta üksnes ei saanud , hing pakitses , patt nõudis väljapääsu . 
798	NA	 “ Seega juhtis sind siia kirg , ” tegi papp halastamatult vahekokkuvõtte . 
799	NA	 “ Kirg ? ” pudenes Sofophilist . 
800	NA	 Ta ei olnud osanud niisuguse nurga alt isegi mõelda . 
800	NA	 Kindlasti ei olnud see kirg , kirg oli ju patt , tema aga – ta püüdis pihtida ja patust vabaneda , ta süda oli raske , ta otsis kergendust . 
800	NA	 Milline oli ta koorem , millest lootis ta pääsemist ? 
800	NA	 Ta ei märganud koormat oma turjal . 
800	NA	 Ta elu oli lihtne , selge , sirge , sõlmed harunesid iseenesest . 
801	NA	 Siis ikka kirg ? 
801	NA	 See oli nagu uimastus . 
801	NA	 Ta teadis küll , et tegu pole kirega , ja sedagi , et papi ülesanne on suruda teda sõnadega , tahtega , oma meeleteravusega niivõrd nurka , et tal puuduks vähimgi hingamise ruum ja väljapääs ning ta on sunnitud vabastama endast kogu oma ballasti , kõik , mis hoiab teda füüsilisel kujul selles nurgas , nõrk pidi saama tugeva paistuses nii nõrgaks , nii väikeseks , et teda ei olnud enam olemas , siis avaldas pihitool oma mõju , pääsemine nurgast käis alati just nii . 
801	NA	 Sõnad ei olnud selle protsessi juures kaugeltki olulised . 
801	NA	 Kuid alati võttis Sofophil pihiisa sõnu nii tõsiselt , liiga tõsiselt . 
801	NA	 Talle tundus millegipärast , täna eriti , et papp näeb temast läbi , et papp näeb tema südemesse , isegi südame müüridest liigub läbi peatumatult tema pilk . 
801	NA	 Ronib südame seinu mööda üles papp . 
802	NA	 Muidugi ta teadis , et papp on tavaline inimene , paljugi õnnestus hoida tema eest salajas , kuid Tema – Tema suutis kindlasti näha seda kõike . 
803	NA	 Sofophili ees kangastus ühtäkki Tema , ehkki oli pime ja päike ei olnud veel isegi ahetusega enesest märku andmas . 
804	NA	 Pärast ei mäletanud ta enam – ega saanud kirjeldada oma valitsejale – , kuidas Tema välja nägi , kuid tol hetkel seisis ta Tema ees ja pihtis talle . 
805	NA	 “ Ma tegin heateo kloostrile , ” rääkis Sofophil . 
806	NA	 “ Heategusid ei ole tarvis pihtida , ” vastas Tema-papp . 
807	NA	 “ Tean , tean ! 
807	NA	 Aga ma tahan ! ” 
808	NA	 “ Tahtmine on patt , see , kes tahab Teda näha , ei näe Teda … ” 
809	NA	 Ilmselt tahtis siis Sofophil midagi muud , kuidas muidu tema siis praegu Teda nägi . 
809	NA	 Ta seisis Tema ees . 
810	NA	 “ Ma juurisin välja mürgise okka kloostri ihust , ” jätkas Sofophil ning sellest kohmakast lausest kumas talle teine kohmakas lause kusagilt minevikust , aegade hämarusest . 
811	NA	 Ta tõmbas huuled irevile ja muigas . 
812	NA	 “ Elu , kas teate , on põnevam kui teater . ” 
813	NA	 “ Mitte kõrvale kalduda , ” kõlas käsklus . 
813	NA	 Sofophilil pugesid selle peale kõrvad küüru vahele ja ta sosistas peaaegu võidukalt : 
814	NA	 “ Tema , ma avastasin vandenõu … ” 
815	NA	 Isa ei maganud , vaid asus kummargil lahtise laeka kohal . 
815	NA	 Laekast paistis valgusekiir talle näkku . 
815	NA	 Nurgas andis valgust ka lahtine kolle , kuid lampi ega küünalt isa ei olnud süüdanud . 
815	NA	 Öö pimeduses . 
816	NA	 Laekas asus raamat , ainult raamat . 
817	NA	 Isa justkui palvetas raamatu kohal . 
817	NA	 Ta palve oli niisugune , et selles ei olnud sõnu ning seetõttu polnud võimalik aru saada , kas palvetaja on südames siiras või nõiub ja loitsib . 
817	NA	 Õhk oli tema ümber tihe ja paks ning kolle ajas suitsu sisse . 
818	NA	 Miragael tundis aina selgemini , kuidas midagi valet oli siginenud kloostrisse koos isa Isidoriga , mingi vale noot . 
818	NA	 Mingi varisemine . 
818	NA	 Mingi tume jõud , mis seni olid püsinud varjus , olid saanud tänu temale tugevaks ja hakanud tundma , et asub ülekaalus . 
818	NA	 Kas ei olnud ilmne märk sellest ka öine müsteerium . 
819	NA	 Harva , kui vaimud viisid läbi müsteeriumi . 
819	NA	 See oli juhtunud viimati pärast seda , kui küla põles . 
819	NA	 Tookord oletati , et see olla kohalike nõidade kättemaks . 
819	NA	 Nende viimane ohe – sest kui papp hurjutas maavaimusid risti , raamatu ja pühade sõnadega , siis nad taltusid . 
820	NA	 “ Ah seal piiri taga loetakse niisuguseid raamatuid , isa … ” sekkus viimaks Miragael . 
821	NA	 Isa tõstis silmad tema poole , aga ka silmade järgi ei olnud võimalik aru saada , kas ta on üllatunud või mitte . 
821	NA	 Silmades seisis põhjatu hall rahu . 
821	NA	 See muutis Miragaeli kuidagi ebakindlaks . 
821	NA	 Tal ei olnud toetuspunkti , millest haarata . 
821	NA	 Ta just ei kukkunud , kuid veidi ta vaarus . 
822	NA	 “ Seal p-piiri taga ? ” küsis isa sõbralikult . 
823	NA	 Tema hääles leidus mõningane üllatusenoot . 
823	NA	 Vale noot , vale üllatus – Miragael kohmetus veel enam . 
823	NA	 Ta tundis , kuidas temas tärkab vimm , see mees oli tema jaoks arusaamatu . 
823	NA	 Süüdistas teda variserluses , aga mitte ainult sellepärast . 
823	NA	 Kaugeltki mitte ainult . 
823	NA	 See oli vale mees , ta ei sobinud siia kloostrisse . 
823	NA	 Kuid enne kui Miragael jõudis end koguda , et vastata – ta pea oli kuidagi tühi – , asus isa Isidor leebe muigega seletama , justkui naerdes Miragaeli rumaluse üle : 
824	NA	 “ Ega siis lind ei lenda üle piiri , linnu jaoks on maastik ! ” 
825	NA	 Põhimõtteliselt oli tal märkuseks isegi õigus , sest linnud lendasid tõepoolest alatasa sinnapoole ja kui see juhtus , siis jäädi kloostris kuklad õieli jälgima nende lendu ja öeldi : näe , läks linnuke üle piiri ära , tsirr-tsirr ! 
825	NA	 Kuid seda tegid rumalad , mitte Miragael . 
825	NA	 Miragael teadis hästi , et linnud lendavad üle maastiku , mitte piiri , mille tõmmanud inimesed . 
826	NA	 Nähes , et jünger ei ole lahkunud , kinnitas isa Isidor mõne aja pärast : 
827	NA	 “ Ma oleksin mu-muidu … ukse riivi pannud … M-mul ei ole varjata ! ” 
828	NA	 Taas välgatas valgus laekast talle näkku . 
828	NA	 Silmad liikusid – tähendab , luges . 
829	NA	 “ Piir … Piir on nähtamatu … Isa asub teisel pool piiri , mina loori ei näe , aga loori taha ma ka ei näe , mina näen isa , ” seletas Miragael ootamatu palavikulisusega , otsekui tahaks ta midagi tõestada . “ Aga tegelikult näen ma illusiooni ! ” 
830	NA	 “ Võimalik . 
830	NA	 See on teie vabadus . 
830	NA	 Mul ei ole midagi varjata . ” 
831	NA	 Isa Isidor vaatas jünger Miragaelile otsa üpris vaenulikult naeratades . 
832	NA	 Oli ka põhjust , Miragael oli ajanud sõrmed tema halli laekasse ja õngitses raamatut . 
833	NA	 Kuid Miragael Fabrikal puudus kavatsus raamatuga jalga lasta , ta ei olnud varas . 
833	NA	 Vastupidi , tema kripeldav hing oli tulvil püha vaimustust . 
833	NA	 Teda ei pidurdanud seegi , et vastu kõiki tema ootusi ilmus laekast tavaline testament . 
834	NA	 “ Vaadake , isa Isidor , see on testament , ” hüüdis ta raamatut nagu kirvest pea kohale tõstes ja keerutades , “ jah , seda arvan mina ja seda arvate teie minust arvavat , kuid mis ma teile nüüd ütlen – samahästi võib see olla illusioon ! 
834	NA	 Teil oli teine raamat laekas , aga minu jaoks nõidusite selle testamendiks . 
834	NA	 Mis on üldse testament ? ” 
835	NA	 Isa ei vastanud midagi . 
835	NA	 Kuid ilma testamendita tema nägu ei hiilanud . 
836	NA	 “ Las ma loen teile ette selle koha , mida nägin teid lugemas : päike läks mustaks nagu karvakott ja kuu läks kogunisti nagu vereks – kolmteist – ning taevatähed kukkusid maa peale ; orjad ja vabad peitusid koobastesse , Talle viha , suur vihapäev on tulnud ning kes suudab jääda seisma ? ” 
837	NA	 Raamat ei helkinud käes , mitu lehte oli lahti rebenenud ja laperdas nurka . 
837	NA	 Kuid isa ei üritanud neid päästa . 
838	NA	 “ Olgu , testament on praegu justkui minu käes , aga kes seda kinnitab , kas teie ? ” Miragaeli hääles oli kiunuv põlgus . “ Võibolla on tegelikult hoopis mingi muu raamat mul käes , muud nõiasõnad , need ei peagi olema raamatus , nad asuvad üksnes teie peas … Kas ütleb teile midagi sõna inspektsioon ? ” 
839	NA	 Ta tahtis öelda “ inkvisitsioon ” , kuid see sõna ei tulnud üle ta paindumatu keele , ent isa ilmselt luges ta mõtteid – loor oli seega ühepoolne ja teisel poolel ei olnud isegi nahast sirmi kaitseks ees , iga mõte oli näha – , sest kostis : 
840	NA	 “ Meel mul täis on nõiasõnu ja teie neid ei näe , ent milleks üldse inspekteerite , kui teada tohib , armas poeg ? ” 
841	NA	 “ Te ei karda püha inspektsiooni ? ” 
842	NA	 “ Mis-mis … m-ma peaksin kartma ? ” 
843	NA	 Teadagi , selles kloostris ainult kauge külaline , inspektsiooni küünarvars ei olnud piisavalt pikk … 
844	NA	 “ Tondid , vaimud … ” Ise aga mõtles : mis rumalust ma räägin , oleks siis veel , et räägiks papiga ! 
845	NA	 Samal ajal nägi isa , kuidas tema raamat laguneb jüngri halastamatute sõrmede all tükkideks ja lendab nurkadesse laiali , osa lehti sattus koldesse ning haaras seal ahnelt tuld . 
845	NA	 Ruum muutus sellest valgeks ja avaraks . 
846	NA	 Raamatu hävitamist ei olnud ta osanud ka hullemas unenäos ette kujutada . 
846	NA	 Ta hing asus pahupidi ja ta oleks parima meelega praegu öökinud , kuid ta ei tohtinud endast midagi välja näidata . 
846	NA	 Ta silmad olid leebed , nii leebed peas . 
847	NA	 Lootmata kiusajast – keda ta paistis pidavat tondiks – lihtviisil vabaneda , lausus isa Isidor jõudu kokku võttes kuivalt : 
848	NA	 “ Teate , noormees , ma ei ole tonte näinud ega kavatsegi neid näha . 
848	NA	 Muide , soovitan teile sama . ” 
849	NA	 Miragaeli rõõmsaks üllatuseks oli isa tema tegevusest vapustatud . 
849	NA	 Laegas oli ilma raamatuta vana , hall , kulunud , tavaline reisikohver , millel puudus igasugune võlu ja salapära . 
849	NA	 Ka vanal isa Isidoril puudus salapära . 
849	NA	 Koguni sedavõrd oli ta vapustatud , et püüdis vägisi olukorda leevendada . 
850	NA	 “ Jah , ma olen siinsel reisil , ööbin siin selles teie vapustavas kloostris … ” hetke isa puhkas , see oli suur pingutus , “ isand lautomängija pärast , kui te seda silmas peate … Tema on kogu aeg , mis ma mäletan , üritanud … ” takerdumata meenusid talle vajalikud märksõnad ja ilmusid keelele , “ kõndida piiril ja seda ületada , mulle tundub koguni , et ta näeb vaime , suhtleb nendega , kui te mõistate … ” 
851	NA	 Miragael Fabrika mõtles , kas isa tembutab või on tõepoolest nii normaalne , nagu temast paistab . 
851	NA	 See avastus ei rõõmustanud teda . 
851	NA	 Ilmaaegu lõõmas sel juhul leekides testament ! 
851	NA	 Ent korraga kuulis Miragael põlemise silmipimestavas valguses isa suust neid tegelikke sõnu , mida ta oli varem hiilgava palgega lugenud . 
851	NA	 Mis ei olnud illusioon , vaid tõde , ehkki nõiaraamatu tõde , nõidusesõnad ja seetõttu riivatud ja rüvedad . 
852	NA	 “ Ma tahan vihavaenu tõsta sinu ja naise vahele ja sinu seemne ja tema seemne vahele … ” sosistas isa . 
853	NA	 Ta hääl katkes ning ta vajus põrandale , haarates Miragaelil jalgadest , see oli mingisugune haigushoog , isa Isidor tõmbus näost lillaks ning siugles ja tõmbles mööda mööblit nagu langetõbine . 
853	NA	 Hääl , mis ilmus tema suust , koosnes ainult kriuksatustest . 
853	NA	 Ta ei meenutanud enam inimest . 
853	NA	 Miragaelil hakkas jube . 
853	NA	 Isa Isidor vaatas teda nurgast tardunud pilgul ja sisises . 
854	NA	 “ Ma pean roomama oma kõhu peal ja põrmu sööma kogu eluaja , ” kuulis Miragael teda lausuvat , ehkki ta suu oli suletud ja hääl saabus ülevalt , kusagilt väga ülevalt nagu kotka lend . 
855	 17 . 	 17 . 
856	NA	 Näidend lakkas sedavõrd järsult , et Hulden vajus sügavasse pimedusse , Fortepian oli nähtavasti kustutanud küünla ja märkamatult lahkunud . 
856	NA	 Õhk oli tühi , selles ei sisaldunud mingeid olendeid ega nende kontuure . 
856	NA	 Seega ei olnud neid olemas . 
856	NA	 Tegu oli ainult tema isiklike viirastustega . 
857	NA	 Papp – see oli papp , arvatavasti Teda siiski tornikukes ei olnud , see olnuks ka võimatu – papp keerutas sõnu suus nagu tainast ning kordas : 
858	NA	 “ Vandenõu . 
858	NA	 Vandenõu . 
858	NA	 Räägi , Sofophil . ” 
859	NA	 Sofophil tundis mõningase rõõmuga , et oli suutnud viimaks huvi äratada , ning sööstis papi jalgade ette . 
859	NA	 Küürakas valmistus papi tuhvleid kaisutades – täpselt nii nagu kunagi alamad kaisutasid tema tuhvleid – rääkima ülima detailsusega kõigest , mida ta teadis . 
859	NA	 Ta vaatas sügavaimas alandlikuses põrmust üles papi poole . 
859	NA	 Ülempreestri pooleldi huvitatud , pooleldi varjutatud ja tuhmi näkku . 
859	NA	 Ent valitses täielik vaikus . 
859	NA	 Ainult veidi tuult kolises ümber kuke . 
859	NA	 Sofophil võibolla tõesti rääkis , kuid tegi seda kas vaikides või siis otse Temale , igatahes ei kuulnud vana Aabram midagi . 
860	NA	 “ See on kõik ? ” 
861	NA	 “ See on kõik , ” kordas Sofophil vaevukuuldavalt . 
861	NA	 Tema hinges helises kirjeldamatu valgus ning kõik oli nii kerge , nii kirgastunult selge , ta oleks võinud praegu ka tornist alla liuelda ja mitte midagi ei oleks juhtunud . 
862	NA	 Kuid ei olnud kaugeltki kõik . 
862	NA	 Vana Aabram haaras seinalt piitsa , hüpitas seda peos ja küsis : 
863	NA	 “ Mis see on ? 
863	NA	 Kas tunned ? ” 
864	NA	 “ Tunnen , see on Tema vits , ” tunnistas Sofophil pead langetades . 
864	NA	 Pea asus tal madalal , laup konksatas vastu põrandat . 
865	NA	 “ Tõesti , sa oled põrm ja pead jälle põrmuks saama , ” kuulis Miragael tigedat susinat ning tal oli koletu hirm , et isa sööb ta kohe ära . 
865	NA	 Isegi raamat ja pühasõna ei saanud teda kaitsta , ta oli selle põletanud . 
866	NA	 Miragael Fabrika – nii palju kui ta võis enese kohta teha oletusi – oli pärit naisest , oma emast , ema oli teda kandnud ta alguses ja pärast oli tema kandnud oma ema raugaeas , kui ema oli juba väike ja kerge – olgu muld talle kerge – ning sängitas ta põrmu . 
867	NA	 Ei , teda ei söödud kohe : vahe oli vahel , neid eraldas nähtamatu loor , mille – nagu selgus – oli Tema ise püstitanud nende vahele . 
867	NA	 See oligi piir , seeme ja seeme . 
867	NA	 Tal hakkas jäle . 
867	NA	 Kas selleks tehti inimene , et ussid ja maod saaksid temast söönuks . 
867	NA	 See , et nad söönuks said , oli arusaadav , aga seni ei olnud Miragael mõelnud , et nad ka jõu ammutavad sellest ; ja koguni sellise jõu , et nad osutuvad inimestest tugevamaks . 
868	NA	 Kiusatusse ajaja ja karistatu , pattulangenu , paradiisist minemakihutatu , alasti ja oma alastuse häbeneja , uimane ja juhm . 
868	NA	 Nad olid teineteise vaenlased . 
868	NA	 Seega seda piiri ei olnud tõmmanud inimesed , vaid nii palju kui Miragael aru sai , oli Tema ise teinud vahe vahele maole ja naisele ja määranud mehe madudele söögiks , sest nii seisis selles raamatus , mida luges isa ja mille jäänused põlesid heleda leegiga kaminas . 
868	NA	 Illusionistide aeg . 
868	NA	 Silmamooduste . 
869	NA	 Papp oli õnneks halastavas meeleolus , asetas piitsa oma kohale tagasi . 
869	NA	 Selle asemel tõmbas ta laekast veinipudeli ning valas talle koonerdamata suure karikatäie . 
869	NA	 Vein oli tummine ja kange . 
869	NA	 Justkui võluväel ilmus ka hele kala . 
869	NA	 Hea soolane kala , hammustad – see ei lõpe . 
870	NA	 Sofophilil ei tarvitsenud peaaegu paludagi ülempreestrilt , et see teeks veel teise kuldhamba ta emale ; ja kui võimalik , siis väikese krooni ka temale , kui muidugi võimalik , kui see ei osutu liiga raskeks ; ning ta seisis lummatuna kui soolasammas , kui ülempreester nipsutas sõrmedega ja hetkeks tõusis tornis väävlilõhna ja juba oli tal hammas peas . 
870	NA	 Ta püüdis selle õhust kinni . 
870	NA	 See anti talle . 
870	NA	 Sofophil viis hamba emale . 
870	NA	 Hammas liibus kui valatult kohale ning paistis ilus . 
871	NA	 “ Miks sa teed seda minuga ? ” küsis Sofophil seejärel vaikselt . 
872	NA	 Papp ei vastanud ning Sofophilil hakkas kõhe . 
872	NA	 See paistis nagu viimane armulaud , viimne sakrament . 
873	NA	 Ta asus tornis , kuidas ta oli sinna saanud ? 
874	NA	 Aga kuidas ta alla pääseb ? 
874	NA	 Väike laud oli tuulega kukest irvakile tulnud , läbi prao oli näha , et maa asub nii sügaval all , et seda ei olegi . 
874	NA	 On ainult taevas , ringisõudvad sakilised valged pilved . 
874	NA	 Kusagil laulis kukk , ta oli kõrgel , ta oli kaugel , see oli kauguste kukk , siin niisuguseid ei olnud . 
875	NA	 Pappi ei olnud siin . 
876	NA	 Kõige hullem , ta viibis selle sõgeda arusaamatu uidu tõttu pilkases pimeduses , eksinud ja abitu . 
876	NA	 Nagu oleks keegi ta lõksu püüdnud . 
876	NA	 Mida ta oli siia keldrisse otsima sattunud ? 
876	NA	 Eriti kui ta oli otsustanud hoiduda vähimastki sekkumisest ja ainult oodata . 
876	NA	 Ta oli pidanud ennast ülal täiesti valesti , nagu ei oleks ta iial viibinud instrueerimistel ja käinud koolis . 
876	NA	 Kas virvatuli kõndis tal silmade ees , et ta lahkus koridoridest maa peal ja ukerdas pimeduses ? 
876	NA	 Ta ei olnud leidnud mitte midagi , kui mitte arvestada viirastuslikku mõrsjat , kelle meenutamine pani teda võpatama ja kes jääb teda elu lõpuni kummitama , aeg , mis talle antud , oli jooksnud tühja , varsti oli ilmselt juba hommik . 
876	NA	 Ülempreester naeris omas põrgulikus kavaluses kõrgelt ülevalt ta üle . 
876	NA	 Kui uskumatult kavalad olid nad siin kloostris rohmaka naha varjus . 
876	NA	 Jakob Hulden tundis , et ta ei ole enam kaugel nutmapuhkemisest , ta silmad tõmbusid niiskeks . 
876	NA	 See oli läbikukkumine ta elus ; tal oli häbistatud . 
877	NA	 Igaks juhuks liikus ta edasi . 
877	NA	 Kusagil tilkus laest vett , kusagil tõmbas tuul , need olidki ainsad hääled pimeduses ja kõigele leidus seletus ; polnud eespool kohta , millest saaks öelda , et seal on vähempime . 
878	NA	 Ta püüdis tunda rõõmu asjaolust , et kedagi siin ei olnud . 
878	NA	 Et ta oli ihuüksi ja pimeduses . 
878	NA	 Seega ei saanud – objektiivselt võttes – mitte keegi näha teda hullumas ja kartmas neid imaginaarseid viirastusi . 
878	NA	 Seega siis alandust ei olnudki . 
878	NA	 Ta üksnes kujutas seda ette . 
879	NA	 Veel enam , kuidas muidu oleks ta saanud seda kõike enese kohta teada , sattumine pimedasse keldrisse ja äraeksimine oli tõeline õppetund ! 
879	NA	 Kuidas ta muidu oleks kogenud , et tema hing on labürint , selles asuvad pimedad sopid ja mäda , mis igatseb üles mullitada . 
880	NA	 Kuid ta ei olnud kindel , et see mõttekäik tõi talle kergendust . 
880	NA	 Talle meenus hoopis Tema . 
880	NA	 Küllap Ta nägi oma väikest putukat Jakob Huldenit värisemas kloostri all katakombides ja imestas selle üle , sest Hulden oli Tema lemmik , andekas ja lootusrikas Tema teenimisel . 
881	NA	 Aga – siinkohal muutus ta meel üsna raevukaks – kas ei juhtunud samasuguseid ja sadu kordi hullemaid asju ka teistega , kellele oli asetatud veel suuremaid lootusi ja andeid , erinevalt paljudest sõgedatest oli Hulden siiski võimeline aru saama , mis on tõde , mis hullumeelsus ja see oli arstide arvates põhiline erinevus . 
882	NA	 Ta tegi ettevaatamatu liigutuse ning lõi end valusasti vastu midagi kõva ja jahedat . 
882	NA	 Tema ümber olid ristid . 
882	NA	 Ta trampis jalgupidi mullal , haudadel . 
883	NA	 Kuke laulmine oli signaal , mille peale vana Aabram avas silmad ja hõõrus neid rusikatega . 
883	NA	 Pooleldi istuli , haigutades , baldahhiini serva näperdades nagu noor poiss . 
883	NA	 Nii alustas ta kõiki päevi , eriti pühapäevi , hingamise päevi , mil inimene oli juba loodud ja paigutatud paradiisi ussi kõrvale ning varitseda . 
884	NA	 “ Kõigile roomajaile maa peal , kelles on elav hing , annan ma kõiksugu haljast rohtu toiduks , ” lausus Tema , seejärel vaatas kõike , mis ta oli teinud , ja see oli väga hea . 
884	NA	 Siis sai õhtu , mil köeti saun , ja sai hommik , millal mindi kirikusse Tema ette põlvitama . 
884	NA	 Ta ei olnud kunagi isegi haiguse tõttu kirikust puudunud . 
884	NA	 Naljatati , et kuni leiduvad kalendris pühapäevad , on ka vana Aabram igavesti olemas . 
884	NA	 Ta oli kloostri ja kogudusega kokku kasvanud . 
884	NA	 Altari ees seisis ta iga kord nagu Tema tundlasarv oma kogudusele ja puhus igaviku noodi . 
885	NA	 Äkitselt tõmbus tema unerähmane haigutus morniks urinaks ning ta sosistas Temale , keda ta usaldas : 
886	NA	 “ Lase see karikas minust mööda minna . ” 
887	NA	 Kukkus vaibale ja palvetas pika palve . 
887	NA	 Talle tundus , et maa avaneb . 
888	NA	 “ Lase täna veel mul pidada müsteerium , ” ütles vana Aabram pühapilti suu juurde surudes . 
888	NA	 Kergemaks muutus süda , õige veidi kergemaks . 
888	NA	 Mispärast aga tundsid inkvisitsiooni veskid huvi tema vastu ? 
888	NA	 Praegu , mil tal oli oht oma valdusest ilma jääda – mitte niivõrd maapealsest kui taevasest valdusest – , mõistis vana Aabram tõeliselt , kui kokku on ta kasvanud oma Iisakuga , oma kloostriga . 
888	NA	 Korraks ta takerdus , siis suudles veelkord ikooni , sai sellest tuge ja kinnitust ning lõpetas silmi lae poole tõstes meelekindlalt oma palve : veskeid juhatab See ! 
888	NA	 Selle saadikud on siia teel ! 
889	NA	 Oli mitmesuguseid märke , mitmesugust rahvast ilmunud kloostrisse . 
890	NA	 Kas ta oli teinud vea ? 
890	NA	 Ei , ta ei olnud teinud . 
890	NA	 Ta ei olnud pidanud teisi Tema kõrval . 
890	NA	 Ta ei olnud langenud ihulike pattude küüsi , ei olnud himustanud naist ega vara , ei olnud käitunud sobimatult . 
890	NA	 Kõik , kes toodi tema juurde ristimisele ja olid õiged , said ristitud , seda nii enne kui ka pärast tulekahjut , kõik ka laulatas ja mattis , ta oli olnud hea sulane , Temal ei olnud tema suhtes etteheiteid . 
891	NA	 “ Kes tahab , võtku eluvett ilma tasuta , ” sosistas vana Aabram oma palves . “ Aga jätku piir puutumata , rahu rikkumata … ” 
892	NA	 Ta oli kuulnud , et põhjus on piiris ; teda ei huvitanud see kuuldus , ta ei saanud sellest aru ega kavatsenud sellepärast midagi oma elus ega ka kloostrikorralduses muutma hakata , kuid see kuuldus andis talle lõpliku kinnituse , et kuigi ta oli taas sattunud suurde mängu , millest ta oli pärast kõrvetadasaamist hoidunud eemale kogu oma elu , siis selle põhjus ei olnud temas ning temaga tegeldi vaid õnnetu juhuse ja eksituse tõttu . 
892	NA	 Tähtis oli ainult Iisaku ! 
892	NA	 Kui naiivne ta oli arvates , et selles kaugeimas maasopis lastakse tal rahus toimetada oma tegemisi ning tallata maapinda oma jäljetu jälg . 
892	NA	 Kes tõmbab piire ? 
892	NA	 Ikka See , selleks et tarastada oma vürstiriiki , tunda end iseseisvana , eksitada ringi sisse põduraid hingi . 
892	NA	 Ning Tema lõhub piirid . 
893	NA	 “ Lõhu maha piir , mis meid kammitseb , hea Tema ! ” karjatas vana Aabram vaibal . 
893	NA	 Ta palus oma karja eest . 
894	NA	 Jah , sünd kookonist – sa ei vaja sünniks naist , väike ussikuningas ; oma kõhu peal pead sa käima ja põrmu sööma kogu elu . 
895	NA	 Kas teadis ta Tema taustsüsteemi ? 
895	NA	 Kes seda teadis ? 
895	NA	 Kas olid selles olulised valgus ja pimedus või hea ja kuri või midagi muud ? 
896	NA	 Ning tema järgmine küsimus , mis koorus eelmisest , kuid mida esitades ta peaaegu tardus : miks peab olema valgus parem pimedusest ? 
897	NA	 Ta vaatas ärevalt ringi , kas ei ole kedagi näha selles pimeduses . 
898	NA	 Sest seda küsimust ei tohtinud olla . 
899	NA	 Kuid ei olnud muidugi kedagi . 
899	NA	 Ta lõi kergendatult käega . 
899	NA	 Ta avastas , et liigituse aluseks oli tühipaljas juhuslik asjaolu . 
899	NA	 See , mida inimene nägi ja mida ta ei näinud . 
899	NA	 Kui midagi arvas inimene nägevat , siis see tundus talle parem . 
900	NA	 Ja kui juba parem , siis – valgus . 
901	NA	 Aga kui inimene nägi inetut , räpast ? mõtles Jakob Huldeni peas voolav jõgi edasi . 
901	NA	 Kas sellega , kui inimene vaatas inetut , ei vaadanud ta pimedusse ? 
901	NA	 Veel enam , kui ta seda räpast , mida ta nägi , maha ei pühkinud , kas sellega ei aidanud ta kaasa pimeduse võidukäigule . 
901	NA	 Oletame näiteks – ainult oletame ! – , et Sofophil sai vastutasuks suuremeelse teene eest võimaluse esitada oma palve ja see lubati täita ning ta palus üks inimene surma saata : Miragael . 
901	NA	 See soov jahmatas isandaid , kuid nad lubasid selle täita , nagu nad olid talle lubanud . 
901	NA	 Kas nad toimisid niisuguses olukorras valguse või pimeduse valguses ? 
901	NA	 Kas nad sigitasid valgust või pimedust ? 
901	NA	 Hulden ei soovinud kaugemale mõelda , need olid rasked teemad , ta ümber oli selleks liiga palju pimedust ja mitte mingeid tugesid selles , ta peas oli suur jõgi , mis voolas üle kärestike ja mäsles . 
901	NA	 Lisaks kuulis ta ootamatult , kuidas kaks häält teineteisega tülitsevad . 
901	NA	 Nende roojaseid ja täis roppusi sõnu ei soovinud ta meelde jätta . 
901	NA	 Ta pani käed kõrvadele , ent kõrvu ei olnud ning ta kuulis paratamatult edasi . 
901	NA	 Kuidas Sofophil tutvustas ennast alandlikult küüru tõmmates . 
902	NA	 Kuidas Hulden ütles talle häbitu rahuga : 
903	NA	 “ Kas teate , hääled kostavad ! ” 
904	NA	 Kuidas hull küürus mees vastas talle puhtsüdamliku irvitusega : 
905	NA	 “ Kloostris ei ole kellegi ees saladusi . ” 
906	NA	 “ Need on kohati … kuidas ma ütlengi … mõnevõrra imelikud helid , ja sõnad ei ole päris karsked , ” pomises Jakob Hulden , tundes , kuidas ta lööb kõhklema ja kahtleb oma sõnades . 
907	NA	 “ Millest te üldse järeldate , et kuulete reaalsust ? ” jätkas Sofophil elavalt , olles justkui ta kahtluste kaja . “ Kas ei või see olla kõrvade pete ? ” 
908	NA	 Taas hakkas tunduma Huldenile , et ta on jõudnud kohta , mis on vähempime . 
908	NA	 Kusagil tilkus vett , veel oli kulla kõla , kusagil ulus tuul . 
909	 18 . 	 18 . 
910	NA	 Võõraste saabumise põhjus oli – mõistagi – piiris , selles , et Tema vaenlase väed olid piiri taga koondunud ja valmistumas pealetungile ning üksildasest bastionist maailma äärel oli saamas kogu maailma eelpost , kuhu kogunesid Tema kaitsele vapraimad pojad , sangarid ja väed , kusjuures just tänu sellele sündmusele ei olnud vana Aabram elanud asjata , vaid ülima piirihoidjana , tühipaljast juhusest oli ilmutumas paratamatus , lahing õige ja vale , hea ja kurja vahel oli kindlustamas temale ja Iisakule ülistusväärse koha tuleviku annaalides , ehkki sellele ei olnud ta oma alandlikku tööd tehes hetkekski mõelnud . 
910	NA	 Vana Aabrami hinge vallutas kujutluspilt viimsest võitlusest püha maa pärast . 
911	NA	 Korraks oli ta valmis selle pildi ootuses ohverdama isegi hommikuse müsteeriumi võõraste hoolde , et võimalikult võimas oleks see palve , mis kaigub taevalae suunas , ent kui kukk laulis teist korda , muutus ta hing süngeks . 
911	NA	 Kui oletada – kui ainult oletada ! – mingit teist põhjust Iisakus lokkavale segadusele ja ähvardavale ohule kui sõda , siis – ühes suhtes ei olnud vana Aabrami süda päriselt puhas . 
912	NA	 Ta ei uskunud , et sellel võiks olla praegu mingisugust tähtsust . 
913	NA	 Aga siiski , kas ei võinud olla inkvisitsiooni veskilabad tõesti suunatud nimme vana Aabrami ja tema kloostri vastu ; ühe väga vale ettekujutuse ajel . 
914	NA	 Oletame , ainult oletame , et kui ta siirdus ette kandma vandenõust Iisaku kloostris , seisnegu see nõu siis milles tahes – sest soovi korral võis kõike maa peal , koguni kogu maailma pidada vandenõuks – Selle vandenõuks Tema vastu – või väetite inimeste häbituks vandenõuks Tema pilgu all – , siis võibolla ei olnud tema jaoks esmatähtis mitte vandenõu , vaid see sõna ise , mis oli üks parimaid võlusõnu , millega jõuda komisjoni moodustamiseni Iisaku asjades . 
914	NA	 Ning kui juba komisjon , siis märkab ta kloostris ära niisuguse teotuse nagu naine . 
914	NA	 Keelab vanale Aaabramile vanaeide . 
915	NA	 Sooritagem see uskumatu mõttekäik , et libekeelne küürakas tundis end puudutatuna , kui vana Aabram võttis tema ema suurima rõõmuga kloostrisse vastu , kostitas teda , kutsus oma tubadesse , kutsus sauna – tundis kiivust . 
915	NA	 Teenis pappi seda agaramalt . 
915	NA	 Ent kandis kiivust salaja hinges . 
916	NA	 Seda tegu ta ei kahetsenud papi ees . 
916	NA	 Ei palunud andeks oma pattu . 
916	NA	 See oli nii suur patt vist , et ei saanudki paluda . 
916	NA	 See oli surmapatt ja teotus . 
917	NA	 Hulden oli oma otsinguretkel või põgenemisel maa-aluse keldri ja pimeduse eest sattunud – aina kasvava osavusega läbi labürindi ja ristide laveerides – viimaks kohta , kus oli justkui midagi valgustatud . 
918	NA	 Võibolla ei olnud ka , ent ta siiski peatus . 
918	NA	 Talle tundus , et tema ümber olid kapid , kirstud , lauajupid , midagi muud kui ristid , millega ta oli juba hakanud harjuma kui ainsa mööbliga . 
919	NA	 Ta mäletas tagantjärele tema instrueerijate kahetsevaid kaastundlikke pilke , mida hakkas mõistma alles nüüd . 
919	NA	 Nooruse õhinas tundus talle tookord võlvkaarte all ja sammaste vahel hämaruses , et paigad on maailmas kõik ühesugused , mitte ükski neist ei ole hullem Soodom kui teine ning Tema on kõikjal samasugune , ta oli veendunud , et neil – tema õpetajatel – risustavad päid vanamoodsad eelarvamused , hirm võõra ja tundmatu ees . 
919	NA	 Iisaku oli tundmatu , sellest ei olnud tavaks rääkida , Iisaku poolt vaatas vastu pimedus , tema aga oli julge ja ettevaatamatu ning kihutas ummisjalu maailma servale kuulutama tõde , keset kõike seda , mille eest teda delikaatselt hoiatati , ning tal ei olnud enam palju valikuid . 
920	NA	 Ta kavatses vaadata ära kõik , mis veel juhtumas . 
920	NA	 Kloostri elanikud olid silmapaistvalt uimased ja venivad , nende peamine joon oli kohastumus ellujäämisele karmides unustuse tingimustes , kus neil ei olnud loota kellelegi peale nende eneste . 
920	NA	 Vaevalt nad palju mõtlesid või plaanitsesid või olid kurjad . 
920	NA	 Kummati selgus , et klooster ise ei ole sugugi ohutu paik ; kaua ei pidanud enam minema , Tema märk asus sellel kloostril , ta oli avastatud , kaua ei pidanud minema . 
921	NA	 Ta imestas , et koht , mis on vähempime , paistab praegu kui valgus ta meeles pimeduse kõrval ning seda vähempimedat kohta oli ta hakanud taga igatsema – selle asemel et igatseda valgust . 
921	NA	 Kas ta tõesti oli valgust hakanud unustama ? 
921	NA	 Niisuguse lühikese ajaga ? 
922	NA	 Kui vale oli ta ettekujutus ! 
922	NA	 Kui juhm see õnnetu ! 
922	NA	 Kuidas võis tal üldse tekkida niisugune absurdne soov , et sellelt , kes naisetaolise kõlvatu olevuse suunas isegi ei vaadanud , isegi mitte põlgusega , võetakse ära naine . 
923	NA	 Vanaeit tundus vanale Aabramile justkui kõrb , kuivanud kaev . 
924	NA	 Seda imelikum , et ta võttis Sofophili ema vastu , kui see heitis oma pambu ta ette maha ja pesi ta jalad . 
924	NA	 Kummardus maha ega kuulanud süüdistusi , mis tema pea kohal õhku kerkisid . 
925	NA	 Seistes taas ühe järjekordse vähempimeduse ees , avastas Jakob Hulden , et põrnitseb otsa värvitud lõuendile . 
925	NA	 Tema ees olid mitmesugused laigud . 
925	NA	 Need ei olnud maailm ja valgus , vaid värv , millest muutusid silmalaud imelikult raskeks ja vajusid kinni , Hulden ei olnud äkitselt kindel , kas ta näeb seda kõike ilmsi või asub mingis unes . 
925	NA	 Kusagilt sirutus nähtavale tükike käsivart , kusagil sõudis kael , teisalt ilmus pea , oli ka midagi läikivat , võibolla piinariistad ; pikemal silmitsemisel võis pildil märgata isegi korrapära . 
926	NA	 Jah , alguses – päris alguses , saabudes , ukselävel , väraval – oli see vanaeit oma hallide koredate patukahetsejarõivaste ja pikkade vuntside tõttu viinud vana Aabrami eksiteele , meenutades talle meest , poisikest . 
926	NA	 Saabujal oli väga magus nägu , ta liigutused nõtked , kärmed , ta luges soove silmist ja huulilt . 
927	NA	 Hiljem aga , kui vanaeit keeldus tulemast koos vendadega sauna , ei olnud sobiv vastu ööd näidata talle ust ; ehkki kindlasti oleks tulnud süda kõvaks teha . 
928	NA	 Vana Aabram osutus halastajaks , nüüd oli käes tagajärg . 
928	NA	 Ta laskus põlvili liivale , palvetas ja kirjutas sõrmega maa peale . 
928	NA	 Küllap oli küürakal tekkinud sõge ettekujutus , et komisjon annab vana Aabrami kätte tule ja puud ning papp seob vanaeide altarile puude peale , sirutab käe , võtab noa . 
928	NA	 Teeb läbi seesuguse katse . 
929	NA	 Hulden oli vaatepildist lummatud . 
929	NA	 Kild killu haaval ilmus tema silmade all pimedusest elu . 
929	NA	 See oli turvaline , kunstniku poolt tarretatud elu – ta vaatas , kuidas ilmutub valgus . 
929	NA	 Ühtäkki oli pimeduse asemel midagi muud . 
929	NA	 Sellel ei olnud alguses nime , ka mitte selget kuju või piirjoont , ent järkjärgult sai eimiskist miski , vähempimedusest kummaline valguskuma , seejärel aina heledam helk , kuni Huldeni ees avanes nelinurkne värviline stseen , kiskudes ta meeled niisuguse jõuga enese poole , otsekui oleks ta elus . 
930	NA	 Ta ei andnud vanaeidele oma pühas vihas isegi tuba , ehkki neid oli terve tosin . 
930	NA	 Arvas , et see võib oodata päikesetõusu samahästi koridoris rottide krabinat kuulates . 
930	NA	 Ent kuidagi tekkis temas seejärel kartus , et vendadel võivad tulla patused mõtted . 
930	NA	 Kas ta sai olla lõpuni kindel nende kõigi meeleparanduse pöördumatuses . 
930	NA	 Hõõrus rähma silmist , koperdas koridori ning tegi uue vea . 
931	NA	 Nagu näha , osutus see viga saatuslikuks : ta andis Sofophilile korralduse võtta vanaeit vastu ja võõrustada teda hommikuni – oli see ju tema ema . 
931	NA	 Seega siis tema ise andis sellele haisvale räpasele patukookonile – ta oli nii löödud , et ei leidnud nimetamiseks enam sõnu – võimaluse teha karjuvaimat ülekohut Tema silmis ! 
931	NA	 Mitte metsas või koopas , vaid vagade vendade naabruses ! 
931	NA	 Hommikul aga ta kuidagi unustas eide . 
931	NA	 Kui see saabus lauda , siis oli ta nägemine liiga tönts , et seda märgata . 
931	NA	 Nii jäigi eit alles . 
931	NA	 Aegajalt tundus ta isegi vajalik . 
931	NA	 Pesi pesu , nõusid , valmistas süüa , vaikis rumalalt . 
931	NA	 Silm puhkas tal . 
932	NA	 Järgmisena Jakob Hulden juba kohkus . 
933	NA	 “ Asjata rikun teie lummust , kunsti nautimist … ” tuli eestpoolt saagiv hääl . 
933	NA	 Hääl oli kuidagi tuttav . 
933	NA	 Hulden mõtles – kui mitmendat korda – , et ta ei näe mitte maali , vaid läheb hulluks . 
933	NA	 See äratundmine muutis ta pessimistlikuks hommikuse müsteeriumi suhtes . 
933	NA	 Ta lõi kahtlema , kas suudab täita oma kohuseid , mis olid tema peale pandud . 
933	NA	 Kas ta oli üldse enam see tark ja ülbe – ta tundus enesele mälestustes ülbe , seegi viitas meelehaigusele – Jakob Hulden , kes varem . 
934	NA	 Hea oli ainult see , et ta suutis vaadata ennast kõrvalt , oma haigust , see andis lootust . 
934	NA	 Kuid ta oli üksi , üksi , üksi , teised oli ta kaotanud tormis . 
935	NA	 Öiseid ratsanikke ei pidurdanud ka suur sula , mis vastu hommikut algas . 
935	NA	 Kohe kui idakaare veerule ilmus esimene ahetus , kattus taevas paksude sünksiniste pilvedega , päike välja ei tulnudki , selle asemel algas tuisk . 
936	NA	 Hobused kaotasid teineteise silmist ja libisesid kapjadel . 
936	NA	 Kaplan lendas korra käkaskaela üle turja maha , ajades end ägisedes üles . 
936	NA	 Sellal oli teine päästmatult kaugenenud , vaid hetkeks paistis kõrge suletutiga müts käänakul kahe tuisuvaalu vahel . 
936	NA	 Rohkem ei olnud midagi , ainult vaikus . 
937	 19 . 	 19 . 
938	NA	 Pärale jõudes tegutses suletutiga mees energiliselt . 
938	NA	 Ta märkas , et teda on oodatud . 
938	NA	 Kusagilt ilmus lagedale veidi määrdunud sitspõllega virtin , kaasas pooleldi lahtilõikamata põrsakere , tema kannul liipas pidulikult küürakas noormees , kandes maha vaadates ja kavalalt võõra suunas luurates nuge ja joogitopse . 
938	NA	 Võõras juhatati lauda . 
938	NA	 Vaevalt jõudis ta istuda , kui kusagilt tormas lõõtsutades söögisaali ülempreester , mähkunud jalataldadest silmini sügavlillasse rüüsse , mis võis olla pidulik müsteeriumikuub , ent samahästi ka baldahhiini kardin , pööritas lampide valguses otsivalt silmi ning embas teda tuliselt . 
939	NA	 “ Viimaks ometi , viimaks ometi , me peaaegu ei oleks jõudnud oodatagi … Kõik on jahtunud ! ” 
940	NA	 Tal oli äärmiselt kurb hääl , nähtavasti sellest , et kõik oli jahtunud , kogu ettevalmistatud roog . 
940	NA	 Kuid ta naeratas , ehkki veidi hapult . 
941	NA	 Huldeni käes rippus tema poolpimeduses teine käsi . 
941	NA	 Soe ja sõbralik , tuttavlik . 
941	NA	 Ta tundis selle ära , see juhtus juba vähemalt kolmandat korda . 
942	NA	 “ Teie , Fortepian , ” lausus ta üllatunult . 
943	NA	 Võibolla ei oleks ta pidanud üllatuma , vaid olema harjunud . 
943	NA	 Tunnistama , et selle kloostri elukorraldus oligi niisugune . 
943	NA	 Elu toimus siin loiult ringeldes . 
943	NA	 Edenemata , sihita , aina kordudes . 
943	NA	 Koguni maalil tema ees , mis talle hämarusest tükkhaaval tema ette ilmus , paistis asuvat ringmäng . 
943	NA	 Hulk inimesi hoidis sellel üksteisel kätest kinni ja tantsis . 
944	NA	 Kuid lähemal vaatlusel selgus Huldenile , et nad ei hoidnud kinni mitte üksteisest , vaid nende vahel asus alati mingisugune luustik , kes hoidis mõlemast . 
944	NA	 Mehest ja naisest , rikkast ja vaesest , raugast ja lapsukesest . 
944	NA	 Huldeni suust libises imestus ning ta asus täiel määral nautima kunsti , millega oli kohtunud nii ettevalmistamatult , hommikurammestuses . 
945	NA	 Suletutiga mees sõi veidi aega vaikides . 
945	NA	 Teised vaatasid ammuli suudega , kuidas ta lõikab heledat krõbeda koorikuga liha , söandamata läheneda ega ka lahkuda ruumist . 
945	NA	 See andis talle võimaluse jälgida neid täpsemalt . 
945	NA	 Nagu ta oligi oletanud , osutus Tema loomaaed äärmiselt kirjuks . 
946	NA	 “ No miks teie ei söö … ” küsis ta ülempreestrilt . 
947	NA	 See oli näost kaame ning valmis vastama , et on taimetoitlane , ent viimasel hetkel meenus talle , et on sobimatu valetada , eriti praegusel silmapilgul , praegu on see lausa hädaohtlik , ja istus samuti maha sööma . 
948	NA	 Ta silmitses korraks ilma erilise tagamõtteta kaht räbaldunud tegelast , kes ajasid nurgas kohmakalt selga mullaseid vammuseid , ja laskis nad minna . 
948	NA	 Neid tegelasi oli ta näinud külla sisse ratsutades , esimese hooga tundus talle , nagu hüpleks keegi paljalt jõekaldal keset jääd ja lund ja kastaks end tuisuga vette , ent kuivõrd see tundus võimatu , kujutles ta , et tegu on pikast rängast matkast tingitud meelepettega , oli ka alles väga hämar . 
948	NA	 Ent inimesed – või kes nad olid – olid olemas , nad olid koguni kloostrivennad . 
949	NA	 Samamoodi ei pakkunud talle huvi suur punetava näoga tegelane , kes paistis olevat purjus või vähemalt väga rängas kassiahastuses ; terava silmaga märkas ta ära ka põhjuse – lauajala taga seisis tühi viinapudel . 
949	NA	 Midagi niisugust oli sellest kloostrist oodatagi ! 
949	NA	 See mees oli isegi sedavõrd söakas oma ihuveest , et läntsatas võõraga samasse lauda . 
949	NA	 Võõras pidi ta noaga vehkides põrsakorjusest eemale ajama nagu kärbse . 
950	NA	 Ning isa Isidori ei pidanud ta isegi pilgu vääriliseks , ehkki see oli varjuna kaasas ülempreestril . 
951	NA	 Nad silmitsesid pikkamisi lisanduvas valguses maali . 
951	NA	 Sellele ilmusid eredad kollased , sinised ja punased laigud ; oli ka rohelist . 
951	NA	 Maal hakkas iga hetkega aina rohkem elama . 
951	NA	 Kuna valgus ei piirdunud üksnes olemisega valgus kui niisugune , puhas valgus , vaid võttis ette püherdamise värvides , siis näisid värvilaigud olevat sattunud maalil kujutatud stseenidesse juhuslikult , süsteemita . 
951	NA	 Ent tegemist ei olnud sellegipoolest kaosega . 
951	NA	 Kiired pääsesid juba hästi läbi . 
951	NA	 Huldenile tegi mõrkjat valu teadmine , et ta ei saa iial teada , mis ajendas kunstnikku looma seda teost . 
951	NA	 Lautomängija pöördus naeratades tema poole ja küsis : 
952	NA	 “ Nüüd olete juba näinud ja kogenud , ehk ei ole päriselt huvituseta ka see , mida nimelt te olete kogenud seda nähes ? ” 
953	NA	 Küsimus oli puine , Jakob Hulden ei mõistnud , kuhu see sihib . 
953	NA	 Kõigel paistis siin vaatamata kohati ülimale lihtsusele ja labasusele olevat tagamõte . 
953	NA	 Paistis ka , et vastust temalt ei oodatagi . 
954	NA	 Ruumi lae all tõmbus aina nähtavamaks ovaalne laik . 
954	NA	 See oligi ruumi mittepärispimeduse allikas . 
955	NA	 “ Kogenud olen palju , ” kostis Hulden mehhaaniliselt , tundes justkui vastamise kohustust , miski rusus teda . “ Aga kus asume – ma sedagi ei tea . ” 
956	NA	 “ Me oleme kiriku käärkambris , ” vastas lautomängija niisama triviaalselt . 
956	NA	 Justkui vastuseks tema sõnadele värvus ovaal kiiresti tunduvalt heledamaks ja omandas võrdlemisi kindlad piirjooned , midagi meloni- või illuminaatoritaolist . 
956	NA	 Ilmselt algas väljaspool hommik . 
956	NA	 Koguni üks vares või muu tume lind liugles akna eest läbi , jättes hetkeks käärkambri nurka tumeda varju . 
957	NA	 Hundenile paistis – vaevalt küll lautomängija sõnade peale – , nagu oleksid kujud tantsul elavnenud ja stseen omandanud mingisuguse mõtestuse . 
958	NA	 Et valgus jäi kuidagi tuhmiks , võis teha oletuse , et taevas on pilves . 
959	NA	 Pühkinud suu rasvatilkadest salvrätti hooletult kuivaks , noogutas sinise turbanipaelaga võõras tänulikult virtinale , kes tundis end sellest tähelepanust meelitatuna ja sooritas tema ees viisaka reveransi . 
959	NA	 Kuid ilmselt ei olnud talle kunagi õpetatud paremaid kombeid ning tulemuseks oli täiesti siivutu , ennenägematult avar reveranss . 
959	NA	 Selle käigus paljastus vanaeide koheva seeliku kahvaturoosa aluskate . 
959	NA	 Võõras jälgis toimuvat sügava murega . 
959	NA	 Teda küll hoiatati , kuid see oli siiski täiesti uskumatu ja hämmastav vaatepilt ! 
959	NA	 Kas ei asunud nad mitte kloostris ? 
959	NA	 Kas ei olnud see mungaklooster ? 
959	NA	 Kõige karskem mungaklooster Tema kuningriigis ? 
960	NA	 Võõras nägi roosat seelikut ja ta süda tuksus nagu vasar . 
960	NA	 Otse inspektsiooni silmide all ! 
960	NA	 Ta nägu klaasistus . 
960	NA	 Suu ahmis tal vilinal õhku nagu kala , kuivalepüütud kala . 
960	NA	 Ta märkas , kuidas ülempreestri põsed lõid selle jõleduse puudutusest hõõguma nagu poisikesel . 
960	NA	 Ta lõi hooga mitu korda järjest risti , sülgas üle vasema õla ja tundis , kui kohutav see oli . 
961	NA	 Kuid ta otsustas mitte sekkuda . 
961	NA	 Jõledusest hoolimata või vastupidi , lausa tänu jõledusele tegi vaatepilt talle sisimas rõõmu . 
961	NA	 Vanaeide olemasolu võttis tal koorma südamelt . 
961	NA	 Neilt kõigilt , kes olid otsustajad . 
961	NA	 Tänu vanaeide kummardusele nägi ta praegu , et linna jõudnud uskumatud sosinad ei olnudki sosinad , vaid neil leidus ka täiesti reaalne tagapõhi . 
962	NA	 Isegi nii valgeks ja värviliseks muutus korraga ruum , et Hulden tõstis oma vaba käe silmade ette ja hõõrus neid . 
963	NA	 “ Katk , ” lausus lautomängija kuidagi ähmaselt . 
964	NA	 Ent tema kondise sõrme osutus maali suunas oli enam kui selge vihje . 
964	NA	 Maalile oli kinni püütud stseen katkutantsust . 
964	NA	 Hulden oli küll mitmesuguseid jubedaid kirjeldusi kuulnud katkudest , mis heitsid oma siirded vääramatu aplusega üha uutesse ja uutesse küladesse , ilma et selle vastu aitaks ükski palve või kellahelin , maad nuuksusid , rebisid rõivaid , pöörasid silmad pahupidi üles taeva poole , helistasid lakkamatult kelladega , kuid mitte miski ei aidanud , inimesed langesid jalalt . 
965	NA	 Õnneks juhtusid kõik need puhangud kaugel või teistel aegadel , mitte tema lähikonnas . 
965	NA	 Seetõttu oli katku kujutis Huldenile tundmatu . 
965	NA	 Küll aga nagu näha mitte kunstnikule . 
965	NA	 Ta sattus kunagi siia kloostrisse ning maalis selle töö ajaviiteks , enne kui läks teisele poole piiri . 
966	NA	 Aga – aga võibolla ei olnudki too kunstnik siin kogemata ? 
966	NA	 Kas ei võinud tal olla mõte minna siitkaudu ära katku eest , mis kusagil parajasti möllas , ta teadis , et siin oli tsivilisatsiooni poolt rikkumata maanurk , siin oli veel lootust ja siit viis tee edasi . 
966	NA	 Kes teab , võibolla rändas ta eemale ka mälestustest , näiteks võis ta olla kaotanud perekonna . 
967	NA	 Huldenile hakkas tunduma , et ilmselt just nii see oligi : kunstnik põgenes . 
968	NA	 Aga – miks läks ta teisele poole piiri , mida sealt otsis ja lootis leida ? 
968	NA	 Ta oli paratamatult sunnitud imestama kunstniku naiivsuse üle , sest kas siis tema ei teadnud , kui hämmastavalt vähe õnnestub meil vabaneda enesest , oma kohast , oma positsioonist , oma struktuuridest , see on võimatu ! 
968	NA	 Teos oli kaunis ja suure pühendumusega maalitud . 
969	NA	 “ Eks ole , Fortepian ! ” õhkas Hulden , nagu otsides kinnitust oma mõtetele . 
969	NA	 Kuid ta ei olnud ju rääkinud sõnagi ja nõnda ei saanud lautomängija temaga kaasa õhata ; ometi siiski noogutas leplikult . 
970	NA	 Ent midagi muud kui ülimat kombelaiskust ja täielikku ärapöördumist Tema õpetusest ei olnud oodatagi Iisakust , juba teekond siia oli osutunud raskeks ja eluohtlikuks , ilmselt üldse ainult tema ainsana oligi kohale jõudnud , milleks tuli tal siis olla valmis veel sihtkohas ! 
970	NA	 Sihtkoht see oli – Iisaku , siin asus lõpp . 
970	NA	 Edasi oli juba võõras maa , võõras keel , võõrad põllud , ta pidi olema õnnelik , et Iisaku oli veel alles , selle müürid langemata , linnas oli ta kuulnud juba ka teistsuguseid jutte . 
970	NA	 Ta oli jõudnud õigel ajal. 
970	NA	 Viimasel ajal. 
970	NA	 Ta haaras laualt noa ning lõi ootamatu ägedusega selle keset põrsast . 
970	NA	 Võõras mõtles imestusega , kui imelised on Tema teed . 
970	NA	 Tolmunud räbaldunud vigane mees õpetatud nõukogu ees põrmus oli järelikult siiras oma mures . 
970	NA	 Ta oli nõudnud kloostri puhastamist , ümberlõikamist , pühitsemist uute loitsudega . 
970	NA	 Kuid tookord arvati , et ta üksnes vingerdab vääritult nagu kala teesklemise õhinas . 
971	NA	 Nähtavasti oli küürakas sündinud õnneliku tähe all , mis varitses tema saatuse üle . 
971	NA	 Mitmesugused asjaolud langesid soodsalt kokku ning teda ei hukatudki nagu teisi pealekaebajaid , vaid ta saadeti tänuga minema . 
971	NA	 Just niisuguseid sõnu oli linnas tarvis kuulda , mis ta tõi . 
971	NA	 Nad talitasid oma südame vastu ja võtsid patu hingele . Ehkki nad üksteisele seda iial ei tunnistanud , olid nad kindlad , et keelekandja valetas nende ees . 
971	NA	 Et teda huvitas raha , palju raha . 
971	NA	 Et värinal vannutatud meeste ees seisval mehel seisis meeles kõlisev kukkur , mis visati talle jalgade ette ülima pidulikkusega , rõhutades tema tähtsust tõetungla toojana , ilmutamata vähimatki põlastust . 
971	NA	 Küürakas vajus kummargile maha ja paterdas käelabadega mööda põrandat , otsides hämarusest kukrut , ta käed tegid kiviplaatidel kummalist plaginat . 
972	NA	 Nad kujutlesid , kuidas see sõge kloostrivend lööb nüüd ülbelt Iisaku uksed jalaga lahti , nautides oma karistamatust ; ja et nemad olid andnud selleks võimaluse . 
972	NA	 Nad andsid selle võimaluse siiski . 
972	NA	 See oli ohverdus nende meelest . 
972	NA	 Kuid näe – see oli Tema , kes nii korraldas ! 
972	NA	 Võõras oli esimene , kes võis end neist hingepiinadest vabastada . 
972	NA	 Sest Tema näeb , mis on hea ja õige . 
972	NA	 Keegi neist , lihtsurelikest , olgugi nad õpetatud nõukogu liikmed , ei suutnud teda läbi näha . 
972	NA	 Aga nad olid Tema truud ustavad tööriistad ja tegid mitte eneste , vaid Tema tahtmist oma lõpmatus usus ! 
972	NA	 Küürakas ei valetanud ning pidi jääma elama . 
973	NA	 Võõra jaoks asus kõik Tema kätes . 
973	NA	 Ta oli veendunud selleski , et Tema ise ilmutas talle praegu kummitusliku virtina . 
973	NA	 Kummardusi pritsiv vanamoor tühistas oma olemasoluga silmapilkselt kõik süüdistused , mis ta oli enesele vahepeal suutnud välja mõelda . 
973	NA	 Nagu oleksid nad toiminud raha andes võltsilt ja ettevaatamatult . 
973	NA	 Nagu oleks kloostri moraalse olukorra inspekteerimine vaid ettekääne . 
974	NA	 Järelikult valitseb praegusel missioonil õnnistus , mõtles võõras . 
975	NA	 Üpris nihestatud mõtestuse andis stseen Jakob Huldenile . 
975	NA	 Talle hakkas nimelt tunduma , nagu oleks maali tegelaskujudel , vähemalt selle valguse käes , vähemalt selle nurga all langevais värvides koguni mõningaid siinsete asukate jooni . 
976	NA	 Tõsi küll , naisi leidus stseenis rohkem kui kloostris , sellal kui mehi oli maalitud vaevalt viis – kerjus , mõrtsukas , arst , vaimulik ja pagar – , ent kas ei olnud neid tema eest varjatud ? 
976	NA	 Võibolla leidus igal pool kasinuse varjus mõne naise peiduurgas , mõtles ta kibedalt ning talle meenus taas alandav tants vaimuga , kes püüdis teda ilmselt isegi suudelda , sel hetkel oli ta rohkem askeet kui kunagi varem oma elus . 
977	NA	 Hulden tegi ristimärgi . 
977	NA	 Õhk oli tiine emasest elemendist . 
977	NA	 Viis naist oli liiga keeruline seletus , tekitas liiga palju küsimusi . 
977	NA	 Sest miks ainult viis , mitte viiskümmend , mitte viissada ? 
977	NA	 Ta oli ennist näinud liiga palju tüdrukuid keerutavat tantsuringis koos noormeestega ning üht neist oli vägisi pakutud kaasaks temalegi , naisi jätkus selles kloostris nii paljude maalide jaoks , et seda oli võimatu lugedagi . 
977	NA	 Kuid sellest ei järeldunud enamat kui see , et tundmatu kadunud kunstnik oli jätnud viirastused kõrvale , maalides elu , ainult elu ning kas oli siis raske kujutleda näiteks ülempreestrit või ka teda ennast naisena . 
977	NA	 Kas oli üldse sugudel või paljul muul olemuslikku tähtsust , neis värvilaikudes . 
977	NA	 Hulden oli öö jooksul ilmselt haigestunud või langenud ülimasse kurnatusse . 
978	NA	 Kes olema peaks kerjus , kes mõrtsukas , kes arst ? 
978	NA	 Kelle amet on olla vaimulik ja kellel pagar ? 
979	NA	 Lautomängija Fortepian saabus kloostrisse , ta oli kloostris ja lahkus siit pärast pühapäevast müsteeriumi ning kõik teadsid , et ta tuleb tagasi . 
979	NA	 Mängija saabus allavett – seda vaid nad teadsid . 
979	NA	 Miski tõmbas teda vastupandamatult kloostri poole . 
980	NA	 Meeles oli tal midagi , mida ehk ei oleks pidanud . 
980	NA	 Mingisugune tugev oranž kuma . 
981	NA	 “ Papp on hulluks läinud , ” mäletas ta kuulvat , kui parvetajad õngitsesid ta roostikust , vinnasid paati ja kandsid allavett , ehkki see ei saanud olla võimalik . 
981	NA	 Isegi parvetajate sagimine ilmus talle silmade ette , kui ta mõtles alguse peale . 
981	NA	 Lõpuks panid nad talle nimeks Fortepian , sest ta oli veest välja tõmmatud . 
982	NA	 Ta oli nähtavasti kannatada saanud tules : üle tema pealae jooksis arm , mida võis seostada kõrvetusega , sellepärast oli ta sunnitud kandma ruumiski ebaviisakalt peakatet . 
982	NA	 Ning sellele viitas ka ema hukk – nad pidid olema olnud tulele ohtlikult lähedal . 
982	NA	 Ilmselt lõõmas tookord nende lähedal hiigelsuur tulesammas , mis leidis nad üles igalt poolt ja püüdis lõksu . 
982	NA	 Seda kõike arvas ta olevat näinud , kuigi ei saanud seda mäletada . 
982	NA	 Talle tundus , nagu oleksid head vaimud järsku rebinud maha oma palged ja asunud teda jälitama , ees suur punane lont , mis küll pidi olema lapsik kujutelm , alles siis kui ta sai üle vee – aga kuidas ta pääses sinna , see oli suur põgenemine ilma tagasivaatamata – , alles siis kui tema ümber olid teised samasugused pääsenud hinged , sai ta viimaks nii palju rahu , et söandas tagasi vaadata , kartmata hukku ja kivistumist . 
982	NA	 Siis nägi ta , kuidas vaimud , tema head pehmed hoolitsevad vaimud , mis äsja olid tervitanud tema ilmalesündi , sisisevad kaldal tema poole nagu ussid , nende lämbumuses vongeldes tantsimas tuleohvrite klaasjad virvenduvad udukujud , kurvad kaitseta hinged , teiste seas ka ema ja isa ; selle mõtles ta hiljem arvatavasti juurde , sest kas hingedel ilma ihudeta vahet . 
982	NA	 Tema , vastsündinu , karjatas oma esimese karjatuse ja tema maailm langes kokku . 
983	NA	 Ennäe , tuli teine , karge soe maailm selle asemele . 
983	NA	 Selles oli päike . 
983	NA	 Sinnapoole kummardati sealtpeale Iisaku kloostris . 
983	NA	 Tal ei olnud päriselt teada , mis siin juhtus , ning ta ei tahtnudki teada , ent tundus , justnagu oleks kloostrit läbistanud tuli , puhastustuli , patukahetsus , puhtuse ihalus ; igavene puhtuseihalus nagu päike , kättesaamatu müsteerium . 
984	 20 . 	 20 . 
985	NA	 Võõras kohendas turbanit , mis oli kaldunud lihahammustamisel liigselt vasakule kõrvale , laksatas huuli ning pööras oma härjakere loiult ülempreestri suunas : 
986	NA	 “ Oletame – ainult oletame , et sina pead täna selle müsteeriumi . 
986	NA	 Tunnista üles , vanapoiss , sa juba lootsid , et mind ei tulegi ja põrsas … jääb lauale . 
986	NA	 Rahus poole juba äragi sõid , parema poole . 
986	NA	 Minule jätsid kondid . ” 
987	NA	 “ See ei ole õige , ” tunnistas ülempreester kumedalt , silmad maas , mis reetis , et ta valetab . 
988	NA	 “ Niisiis , sina pead selle müsteeriumi . ” 
989	NA	 “ Tõesti , ” lipsas ülempreestril naiivselt suust ning ta valmistus võõrast tänulikult kaisutama , oli juba pooleldi kerkimas pingilt . 
990	NA	 “ Ainult oletame , ” kostis võõras kuivalt ning tegi käega keelava liigutuse , mille peale rippus ülempreester hetke ebamugavas asendis õhus ning laskus vargsi risti lüües kuulekalt tagasi pinki . “ Oletame pealegi ! 
990	NA	 Kuid mida on sul rääkida oma kogudusele ? 
990	NA	 Millist sõnumit jagad sa õnnetutele hingedele enese ümber ? ” 
991	NA	 Et asi oleks selgem , joonistas ta käega kaare läbi toa : seal viibis ainult paar purjus räbaldunud hulgust , kui sedagi . 
992	NA	 “ Kui peaks tulema vaenlane , siis sa … ” 
993	NA	 Ta hammustas keelde , nagu oleks lobisemas midagi keelatut , ent ülempreester jõudis sellegipoolest pomiseda : 
994	NA	 “ Va-vaenlane ? ” 
995	NA	 Võõras vaatas häiritult sinnapoole : hääl tuli hoopis teisalt , mitte millekski vajaliku isa Isidori suust , ülempreester aga ei olnud suutnud jälgida tema kõnest midagi . 
996	NA	 Mõrtsukas vaatas varjamatu ülbusega Jakob Huldenile otsa . 
996	NA	 Tal ei olnud midagi salata või loota , maad ilmusid paitama päikesekiired ning Tema vaatas tema südamesse samamoodi nagu teiste omadesse ja leidis selle vale olevat . 
996	NA	 Mida tal varjata ! 
997	NA	 “ Oletame , et sa viid täna läbi selle müsteeriumi … Seisad meie ees ja silitad meil pead ja kõneled ja meie hüppame põrandal ringis su ees … ” jätkas võõras . 
997	NA	 Ta võttis ette röhitsemise ning tegi seda pikalt ja põhjalikult , tupsutades samal ajal ajaviiteks laudlina narmastega suud . 
997	NA	 Selle pausiga andis ta teistele võimaluse mõtteid koguda . 
997	NA	 Talle ei meeldinud , kui vestluspartner ei jõua jälgida ning ainult teeb näo . “ See on muide vägagi tõenäoline , ” ta teeskles ringivaatamist , nagu otsides kedagi , “ paistab , et muid ordineeritud vaimulikke hetkel ei paistagi olevat . ” 
998	NA	 Ent söögisaalis hakkas kahisema . 
998	NA	 Nad taipasid nördimusega , et võõras tegeleb nende narrimisega . 
998	NA	 Kui labane , primitiivne ettekujutus müsteeriumist . 
998	NA	 Veelgi enam , mis õigust oli tal heita neile ette , et Iisaku söögisaalis ei ole rohkem ordineeritud vaimulikke peale papi . 
998	NA	 Ega siis lihtne kloostrivend tohtinud minna altari aedikusse Teda teenima . 
998	NA	 Iisaku klooster oli korralik klooster , siin valitses samasugune kord nagu igal pool mujal . 
999	NA	 “ Mida otsid sa siit , olemata ordineeritud ? ” küsis Ibune urisedes . 
999	NA	 Ta ei saanud ka ise aru , mida rääkis . 
999	NA	 Kuid niisugust asja ei olnud ammu olnud , et keegi , keda on võetud vastu auavaldustega , istub käed puusas keset söögisaali pingil ja pilkab neid . 
999	NA	 Heidab vahepeal kapaga kuuma vett , siis jälle külma vett neile kaela ja naudib , kui nad lõdisevad . 
999	NA	 Nagunii peab lõpuks ise selle neetud müsteeriumi . 
999	NA	 See oli hullem kui narrimine – see oli teotus ! 
1000	NA	 Kogu aukartus võõra ees oli järsku kadunud . 
1000	NA	 Nemad siin olid Tema mehed , Tema sõjavägi . 
1000	NA	 Võõras ei olnud rohkem Tema mees kui nemad . 
1001	NA	 Aga kes oli niisugusel juhul – kui ta ei olnud ordineeritud – see sinise turbanilindiga võõras ? 
1002	NA	 “ Ah või nii ! ” jätkas Übene oma venna mõtet , paljastades kihvad nagu hundil . “ Varemgi on siin ülbitsejatega Tema rahu taastamise nimel lahinguid peetud . ” 
1003	NA	 Võibolla oli võõras isegi vähem kui nemad – seega siis väga vähe , sest kui tühised olid nemad ! 
1004	NA	 Kas tema südame eesnahad olid üldse lõigatud ? 
1004	NA	 Kas ta vaevus varahommikul tõusma tervitama päikest ? 
1005	NA	 Täna võibolla tõesti ta tegi seda , täna ratsutas ta läbi öö ja tervitas , aga eile , aga linnas ? 
1005	NA	 Übene kõikus ähvardavalt lävel . 
1006	NA	 “ Kõik , kes on söandanud astuda üle läve kurjade mõtetega , oleme vapralt tagasi löönud , isegi kui neil oli kümnekordne ülekaal . 
1006	NA	 Ei ole sa vist teadlik , mis ootab ees Iisaku rahu rikkumise eest , muidu oleksid käitunud kindlasti vaoshoitumalt . 
1006	NA	 Kas taipad ? ” 
1007	NA	 Vend Übese hääl oli niisugune , et kõigile meenus , kuidas ta on niisugustes asjades vilunud , üpriski vilunud ja asjatundja . 
1007	NA	 Sõnad olid vaiksed ja tagasihoidlikud , ent seda kõnekam oli kehade keel . 
1007	NA	 Korraga seisid kõik püsti võõra ees , rusikad ähvardavalt õieli , südamed hõõgumas . 
1007	NA	 Nad olid tõelised Tema mehed . 
1007	NA	 Koguni Sofophil oli minetanud oma libeda valmisoleku ning viibutas pudrukurikat käes . 
1007	NA	 Isegi papp hakkas asetama juba mõningat lootust . 
1007	NA	 Nad tahtsid , nii väga nad tahtsid näha , et võõras kaob tagasi tuisku või lämbub lumehange – hoidku Tema selle mõtte eest ! – ja hommik on samasugune kui kõik Iisaku hommikud . 
1008	NA	 Võibolla oli võimalik hommikut veel päästa . 
1009	NA	 Esialgu ei osanud Hulden seda karvast ja nahkadesse mattunud tahumatut kuju , kes värvilaikude ringmängus etendas kunstniku tahtel mõrtsuka osa , kuhugi paigutada . 
1009	NA	 Katkutantsijal oli silmis kaval kollane tuluke . 
1009	NA	 Kavalus meenutas küürakat , kollane tuli oli iseloomulik ühele teisele ning lõpuks oi ta sunnitud tunnistama , et maali tegelaskuju sarnaneb kõige rohkem hoopis kolmandaga . 
1009	NA	 Kuid Hulden oli ilmselt ära olnud juba ilmatu aja ning jõudnud unustada peaaegu kõik , mis toimus kloostriruumides , sest ta pidi hulk aega pead murdma , kes oli üldse see kolmas vend . 
1009	NA	 Alles suure vaevaga suutis meelde tuletada . 
1009	NA	 Ta avastas , et mõrtsuka põhitooniks pidi olema järelikult midagi muud kui välimus ja miimika – sarnaneja oli kõike muud kui ülbe , ta oli vastupidi väga alandlik . 
1010	NA	 “ Kas ordineeritud on teie arvates sama mis püha ? ” küsis võõras nende käest lihtsalt ja segadusseajavalt . 
1010	NA	 Ta pea oli püsti , suletutt lehvis . 
1010	NA	 Isegi üllatust ei olnud ta hääles , mitte vähimatki kartust . 
1011	NA	 Ka tema käitus kui tõeline Tema mees . 
1012	NA	 See oli sõnamõõga ristamine . 
1013	NA	 Ilmselt oli sarnasuse aluseks ühesugune positsioon : küllap ka mõrtsukas oli sündinud millekski muuks kui mõrvadeks , tema ülbus vaid krobeline koorik , poos , alaväärsus , mitte tema sisim olemus , oli ka mõrtsukas kannataja ja ohver ning vajanuks kloostrit , meeleparandust . 
1013	NA	 Viimaks kõneles Hulden lautomängijale : 
1014	NA	 “ Oletan , et kõige rohkem rahul on siinse kloostri eluga üks kaksikvendadest , see , kes räägib vähe ja kõige rohkem teha suudab . 
1014	NA	 Ta ei mõtle , vaid tegutseb , hommikune päikesetõus leiab ta alati jões tervitamas . 
1014	NA	 Ta ei püstita intriige ja viljatuid mõttehooneid ja see on Talle meelepärane ja ma palun väga , et kui võimalik , kui vähegi võimalik , siis palun ta alles jätta … ” 
1015	NA	 Ta imestas , miks ta nii räägib . 
1015	NA	 Misjaoks ta palub . 
1015	NA	 Mis on toimumas , et ta seda tegema peab . 
1015	NA	 See muutis ta kurvaks . 
1015	NA	 Ta ei olnud enese peremees praegu , kõneles võõraga ja sunniviisil . 
1016	NA	 Võõra plaan õnnestus täiuslikult . 
1016	NA	 Ilmselt olid nad harjunud kõiges joonduma oma ülempreestri järgi . 
1016	NA	 See aga vaikis . 
1017	NA	 Targalt , kavalalt vaikis – mõistis küllap , et võõra lause oli üksnes soojendus , esmane sondeerimine , millele tõelised mõõgahoobid järgnevad alles pärast tõsist taplust . 
1018	NA	 Taplust aga ei tulnudki . 
1018	NA	 Kas siis mingi brutaalne räbaldunud jõuk , kes kujutleb end Tema sõjaväeks , saab sõna vastu ! 
1018	NA	 Vaid kaheksa sõna ja kloostrivennad asusid segaduses nagu lambakari . 
1018	NA	 Tekkinud haudvaikuses saatis võõras kõvera põlgliku muige söögisaali seinal rippuva dekoratiivse liniku suunas , millele tikitud edvistavate lehvikuga tähtedega kiri “ Vale vajub , tõde tõuseb ” , mis oli kloostri deviis . 
1018	NA	 Seejärel heitis ta jala demonstratiivselt haigutades üle põlve ning kujutles , kuidas ta võiks õpetada nad praegu endale vastu vaidlema , kui viitsiks . 
1018	NA	 Paneks nad märkama , kuidas tema vastuküsimus peaaegu ei haakunudki Ibuse esitatud küsimusega , ja näitaks , kuidas selle pareerimiseks piisab tühisest trikist , näiteks võib käed lae poole sirutada ja hüüatada : püha inimese ülesanne ei ole ometi kloostrikorraldus ! 
1019	NA	 Haakumine oli väike ja seda suurem segadus sellest tuli . 
1019	NA	 Nad olid oma südametes sunnitud tunnistama , et ordineeritus ei ole tõepoolest tingimata seotud pühadusega . 
1019	NA	 Mitte kõik Tema teenrid ei suutnud püsida pühas osaduses . 
1019	NA	 Ning ajaloost oli teada ka vastupidiseid juhtumeid , mil täiesti tavaline erak või kerjus osutus lõpuks pühameheks ning surres ei lagunenud tema põrm , vaid muutus igaveseks reliikviaks . 
1020	NA	 Võõras heitis neile lühida põlgliku pilgu . 
1020	NA	 Kas nad söandasid vastu vaadata , ei söandanud . 
1020	NA	 Nagu käsiraamatus . 
1020	NA	 Olid täiesti löödud . 
1020	NA	 Rusikad rippusid tema ees lõdvalt maa poole ; kus olid nende paljastatud südamed nüüd ? 
1020	NA	 Ainus , kes oleks võinud vastata , oli papp , kuid tema vaikis . 
1021	NA	 “ Ma näiteks olen kogenud siin usku , mitmesugust usku , paljusid erinevaid usu ilminguid ja väljendusi , ” loetles Hulden pooleldi tühisõnaliselt . 
1021	NA	 Miski sundis teda ütlema neid sõnu . 
1021	NA	 Ta oli nagu viinamari tõrres , meistrite paljaste jalataldade hüpelda ja tallata . 
1022	NA	 Praegu küsitles teda keegi , keda ta ei näinud . 
1022	NA	 Keda ta ei kuulnud ega tundnud ära . 
1022	NA	 Ta ei pääsenud eest , kiusaja oli kleepunud tema külge nagu riie , nagu vari . 
1022	NA	 Küsiti ja tema vastas . 
1022	NA	 Lihtne , lihtne , õudne . 
1023	NA	 “ Aga mis on kokkuvõttes see usk ? ” 
1024	NA	 “ Sellest ei ole ma aru saanud , ” kuulis Hulden end ütlevat . 
1025	NA	 Õõvastudes oma lausest , selle fataalsest kõlast , ruttas seejärel parandama . 
1026	NA	 “ See on kindlasti usk , õige usk , selles ei ole mingit kahtlust ! 
1026	NA	 Ma võin seda vanduda ka kõrgeima kogu ees . 
1026	NA	 Ka oma südame ees , käsi raamatul . ” 
1027	NA	 Ta märkas , kuidas surmatantsijate jalgade ees lookleb pikk nagu elujoonis valge linik , millele püüdlike pintslitõmmetega kirjutatud tarkusetera “ Tõde tõuseb , vale vaob ” , ning tal tekkis seda nähes kujutlus , et ta sattunud libedale jääle , talle tundus praegu peaaegu tõeliselt , et ta libiseb ja kukub . 
1027	NA	 Et fataalsus on käivitunud ning lautomängija esindamas tema jaoks siin ja praegu tõde : mängija nägu oli kipras , suunurgad pingul nagu keeled pillil , teda ei näinud Huldeni vastus rahuldavat . 
1028	NA	 Võõras raputas oma sinisesse salli mähitud pead . 
1028	NA	 Loiult , võibolla ka veidi etteheitvalt . 
1028	NA	 Seejärel muutus ta lahkeks ja viipas seltskonna naeratades põrsa jäänuste juurde . 
1028	NA	 Mõningase vastumeelsusega astus Sofophil üksinda lähemale , ülejäänud seisid kartlikult nurgas , luurates altkulmu , mis hakkab edasi saama . 
1029	NA	 Kell nihkus , päev kerkis . 
1029	NA	 Nad olid aovalgel aegsasti oma palved palunud , nad olid soovinud päevalt õnnistust ja õiglase meele jätkumist , polnud võimalik ette kujutada , et Tema jätab nende palvetele vastamata . 
1030	NA	 “ Mis on sinu usk , ülempreester ? 
1030	NA	 Kõrgele kirikukogule ei ole see saanud mõistetavaks . ” 
1031	NA	 Ülempreester suvatses vaikida . 
1031	NA	 Ning kõrget kirikukogu see põrmugi ei huvitanud . 
1032	NA	 Ta pööras mõttes silmad ja südame ülespoole ja ootas märguannet . 
1032	NA	 Ta uskus , et õigel ajal ilmub õige sõna ta suhu . 
1033	NA	 Hulden tahtis vaadata usku , kuid selle asemel nägi ta lootust ja armastust , talle viirastus Jeannette'i tedretäpiline segaduses nägu . 
1033	NA	 Talle tundus seda nähes , et Jeannette vaatab teda nagu paratamatus ja teretab aegade tagant . 
1033	NA	 Talle lõi silmade ette pimedus ristide vahel . 
1033	NA	 Nähtavasti oligi juhtunud see , mida ta kartis , öine katsumus oli söövitanud tema meelde augu . 
1034	NA	 Ta nägi , kuidas Jean tõukab Jeannette'i enesest eemale ning see Jean on samal ajal tema . 
1034	NA	 Miski kõrbes , põletas . 
1034	NA	 Ta oli pime , ta tundis ennast samamoodi kui eksamite ristküsitluses , käärkambris ordineerimist oodates , läbides kohustuslikku nõiaproovi , nagu suurimas kimbatuses , ta vaatas heitunult kõrvale . 
1034	NA	 Ta oli siiski endistviisi maali juures ja vaatas selle sisse . 
1034	NA	 Lautomängija asus tema kõrval . 
1034	NA	 Lae all oli hele piklik ümmargune laik . 
1035	NA	 Tundus , nagu oleks ta sammumas otseteed põrguväravasse . 
1035	NA	 Kas ma olen hull , küsis ta eneselt , jah , ma olen hull , talle tundus , nagu astuks temagi mööda seda pehmet lõhnavat muru , millel tallavad katkutantsijate jalatallad . 
1035	NA	 Ta läks kerjuse juurde ning alles lähedalt , väga lähedalt sai ta aru , kes see on . 
1035	NA	 Ta ei teadnud või ei mäletanud enam selle jüngri nime , kuid see oli sama , kes avas talle värava , kui ta saabus . 
1035	NA	 Esimene , keda kohtas . 
1035	NA	 Kes talle ei meeldinud . 
1036	NA	 Kelle tõttu andis ta oma tulevases raportis võibolla liiga ulatuslikke ja ebaõiglaseid hinnanguid Iisakule . 
1037	NA	 “ Kui säärane isik saab vabalt ringi liikuda ja vähe sellest , pidada kloostris ema oma voodis , siis on õhkkonnal selge paralleel Soodomaga . 
1037	NA	 Jah , möönan , ” korraks katkes Huldeni lõng , sest korraks tundus hinnang talle liiga karm , ent küürakas ei meeldinud talle tõepoolest , “ võibolla on olemas tavasid igasuguseid – aga mina oleksin soovinud näha midagi traditsioonilisemat . ” 
1038	NA	 Ta märkas , et räägib ja mõtleb mineviku kategooriates . 
1038	NA	 Justkui oleks tegu millegi möödunuga . 
1038	NA	 Nagu ta ei peaks enam kunagi kohtuma selle küürakaga , vahtima tema vistrikesse uppunud reetlikku lõusta . 
1039	NA	 Kerjus oli osav . 
1039	NA	 Mõlemad käed olid tal suletud luukerede käte vahele , kuid see teda ei pidurdanud , ta suutis hoida ka hammastega mütsi , millesse püüdis almuseid ja münte . 
1039	NA	 Kullakangid rändasid tema eest mööda , kuid tema seda justkui ei märganud , ta rehkendas kogu aeg ainult oma väikese maailma mõõtmetes , kuhu ei mahtunud midagi . 
1039	NA	 Tasku oli täis paarist närusest lõngast , riideräbalast , halva kõlaga vaskmündist . 
1040	NA	 Kui võõras mäletas , siis oli Iisaku süüdimääramisel antud otsustava tõendi tähendus millelegi , mis tutvumisel osutus sedavõrd kirjeldamatuks jaburduseks , et puhkes isegi väike skandaal . 
1040	NA	 Tõendit üritati auväärsele nõukogule serveerida ülima pidulikkusega , kuid see sisaldas üksnes võltsi alandlikkusse rüütatud tühja loba . 
1040	NA	 See ei haakunud mitte millegagi . 
1040	NA	 Vaimulike süsimustad rüüd asusid kõike seda õnnetul kombel veel tuhandekordselt võimendama . 
1040	NA	 Tekkis surnumatja surmtõsidusse rüütatud piinlik olukord . 
1040	NA	 Kuni lõpuks ei pidanud keegi pühadest isadest vastu , haaras jalgade alt kollase kirjarulli ja luges kõmistades ette kaebuse originaali . 
1041	NA	 Ent originaal muutis asja ainult hullemaks . 
1041	NA	 Uskumatu , kuid oma päriskujul suutis kaebekiri üle trumbata isegi referaadi . 
1041	NA	 See oli veel tühisem , veel ilgem , veel ebaloogilisem . 
1041	NA	 Eheda tigeduse maskeraad ridade vahel , mille jaoks ei leidunud sõnu ; ehkki kirja oli pandud see sõnadega . 
1041	NA	 Autor süüdistas mungakloostri juhtkonda küla väljasuretamises naiste eemaldamise kaudu , mis tulenevat mingisuguse vähetuntud kirjakoha – ma tahan visata sind ja su ema , kes sind ilmale toonud , teisele maale , kus te ei ole sündinud , ja sinna peate te surema – väärtõlgendusest ülempreestri poolt . 
1042	NA	 Kaebusi tuli ette sageli , kuid haruharva lõid paljukogenud mustades vammustes mehed kahtlema , kas sõna taga on üldse inimene . 
1042	NA	 Mõni väitis end kaebajat ka ihusilmaga näinud olevat , kuid keegi ei mäletanud ei tema nime ega välimust . 
1042	NA	 Kõigil oli õõnes tunne , nagu oleks neid puretud , kui nad raske südamega langetasid Iisakule süüdimõistva otsuse . 
1042	NA	 Neil hakkas külm , kiriku võlvide all ulus tuul . 
1042	NA	 Viirastusid kabjad ja sarved , karvased jalad . 
1042	NA	 Neile hakkas tunduma , et võibolla katsetas praegu See oma mõjujõudu nende peal ja tantsis rõõmust , et nad vääratasid . 
1042	NA	 Nüüd siin , nende inimeste keskel oleks võõras peaaegu rõõmust nutma puhkenud , nähes , kuidas pordik naine oli tõepoolest rikkumas kloostri rahu ja pühadust , vanamoor , maskeeritud virtina rüüsse . 
1042	NA	 Turbanilindiga mees pööras nilbe tiirase naise suunas põlglikult külje ning tegi ristimärgi . 
1043	NA	 Leplikult seljatoele – talle oli toodud keldrist nahast seljatoega troonitool – laskudes ja habet sügades põrnitses tükk aega mõtlikult lauale . 
1043	NA	 Nuga ja läikivat kaussi enese ees laual . 
1043	NA	 Talle hakkas silma , kuidas virtina selja tagant usaldas viimaks välja astuda see , keda ta sealt lootis leida : küürakas . 
1044	NA	 Riidetükil , mida Hulden vaatas , võibolla ei olnudki olemas selget siledat pinda , mis eraldaks seda kloostri õhust ja elust , vaid see oli mingisugune laukataoline kobrutav ollus . 
1044	NA	 Ta tundis rohu lõhna , tuul kiigutas kõrsi ja rõivaid . 
1044	NA	 Isegi hääli võis kuulda , hingamist . 
1044	NA	 Kerjus ja mõrtsukas kindlaks tehtud , libises Hulden edasi . 
1044	NA	 Talle ei valmistanud vähimatki raskust tuvastada Miragael Fabrika asukohta sellel maalil . 
1044	NA	 Tegemist oli valge torbikmütsi alla varjunud paksu punetava näoga asjamehega , kes oli võtnud koha mugavalt sisse surmatantsu keskosas . 
1044	NA	 Ametilt oli Miragael kas lihunik , habemeajaja või pagar . 
1044	NA	 Temast mööda libisedes pilgutas Hulden äratundmise märgiks isegi silma ning võrukaelast pagar pilgutas talle vandeseltslaslikult vastu . 
1045	NA	 Erinevalt muudest olenditest , kes kogunenud Iisakusse , ei olnud Miragael Fabrika kaugeltki mitte heidik , vaid oma nime poolest Huldenile isegi väga tuttav . 
1045	NA	 Tal oli liigagi hästi meeles sellenimelise skandaalse tegelase raamat või ümberjutustus nimega “ Metafüüsika ” , milles üritati veenda lugejaid , et Tema on õhk . 
1045	NA	 Hiljem raamat unustati , seda ei kirjutatud ümber nagu korralikke käsikirju , olgu Ta tänatud , ent Hulden sattus õpingute käigus millalgi seda lugema ja hõlmade vahele peitma , ilmselt sellepärast , et mittesoovitav tõmbab ligi kõigest hoolimata , kõigest hirmsamini : justnimelt õhk . 
1045	NA	 See oli muljetavaldav raamat , mis sööbis hinge . 
1046	NA	 Muidugi , ta ei tihanud loota , et Miragael teab tema suuri tegusid kantslites , sest need algasid alles ammu pärast seda , kui ta oli lõpetanud oma võidukäigu . 
1046	NA	 Kuid mingis suhtes olid nad võrdväärsed . 
1047	NA	 Kloostris oli Miragael raamatu maha vaikinud , ainult Sofophilile , kes oskas kuidagi märkamatult talle naha vahele pugeda , oli ta õnnetuseks oma teooriat kirjeldanud ning sellega kivi paigast veeretanud . 
1047	NA	 Sofophil oli kirjaoskamatu , pealegi olid siinsesse kaugesse maakolkasse jõudnud vaid mõned üksikud raamatud , mis ülempreester tõi omal ajal reisipambus enesega , ning “ Metafüüsikat ” ei olnud kindlasti nende hulgas ; tema neitsilikus rikkumata hinges kajasid Miragaeli sõnad iseäralikult . 
1047	NA	 Udustes targutustes , mis jätkusid aastaid , muutudes kordkorralt aina udusemaks ja tüütumaks , sai Sofophilil kuulda maailma loomisest ja koostisest , kujutledes nende põhjal ei tea mida , sest tal puudus vundament , mille põhjal teha otsustusi . 
1047	NA	 Aimamata , kui rikkalik on tegelikult maailma varalaegas , kui palju olemas tarkusi ja nendest kootud raamatuid , asus Sofophil lõputu aja nende hullutavate lugude siiras lummuses . 
1047	NA	 Ta kuulas ehavalguses kaamena , kuidas inimeste maapealne eksistents on venitatud nööri kombel pikaks ning kõik nad , absoluutselt kõik kuni kõrgeima paavstini välja , on selle pika-pika nööri külge riputatud nagu märg pesu väljal kuivamas kahe puu vahel või nagu surmatants , missugune maal leidus nende kiriku käärkambris , kuni see kõik lakkas – kuidagi järsult , ilmutuslikult . 
1047	NA	 Miragael oli kutsunud teda harjumuspäraselt tervitama videvikku , Sofophil aga kannustas hobuse ja sõitis linna . 
1048	NA	 “ Vaata , Sofophil ! 
1048	NA	 Päike tõuseb ja päike loojub ning läheb tagasi oma paika , kust ta jälle tõuseb ! ” püüdis seletada Miragael oma teooriat , ent ilm muutus tema sõnadest tumedaks , ähvardavad sajupilved sõudsid üle laotuse . 
1048	NA	 Polnud enam aru saada , kas päike oli loojunud või kattis kõueilm ta kinni , välgud sähvisid , nooled valgustasid maad , need olid tugevamad kui päike , hirmsamad kui öö ning Sofophil mõtles : see ei saa olla õige asi . 
1049	NA	 Siin pesitseb kuri Iisakus . 
1049	NA	 Siin asub kurja juur . 
1049	NA	 Tark kuningas puistab õelaid ja laseb ratta neist üle käia . 
1049	NA	 Mu poeg , pane tähele mu tarkust , pööra oma kõrv minu arusaamise poole , et tallele panna head nõu ja et su huuled võiksid säilitada teadlikkust , kuulis Sofophil selles pimeduses öeldavat . 
1049	NA	 Ta silmad avanesid neist sõnadest . 
1049	NA	 Ta mõistis , et Miragael ei ole kloostri vaim . 
1049	NA	 Vaid vastupidi , Miragael Fabrika asus koguni allpool teisi , sest ilmselt oli ta kas juba lasknud või kohe laskmas lahti Tema küljest . 
1050	NA	 Selle kloostri oli Miragael valinud rännuaastaist väsides oma vanaduspäevade rõõmuks . 
1050	NA	 Ta tegi seda sellepärast , et siin oli au sees päike , mis paistab ühtviisi õige ja vale peale . 
1050	NA	 Kas saab siis tühipaljas inimene , kes on õhk , teha olulisi valikuid ja langetada tähtsaid otsuseid oma piiratuse pinnalt , kas küünib ta nägema Tema otsuseid ; seesugune ettekujutus oleks kõrk ja ülbe ! 
1050	NA	 Tema arvates oli õige , et Tema näeb ise , mis õige ja vale . 
1050	NA	 Sellest piisas täiesti . 
1050	NA	 Miragael tahtis olla viimane ja kõige tühisem . 
1051	NA	 Aga ta ei olnud . 
1051	NA	 Miragael oli viimane , ent viimastest saavad esimesed . 
1051	NA	 Iisakus oli Miragael loomupärase tagasihoidlikkuse tõttu oma raamatu menust mõistagi vaikinud , jättes enesest mulje , et ta on samasugune tundmatu või äpardunud vend nagu nad kõik . 
1051	NA	 Kuid vaid paar aastat möödus , kui juba kogu klooster imetles iga tema sõna ja pidas temast hardunult lugu . 
1051	NA	 Kunagi , kui ta veel õpetas ülikoolides , langesid tudengid talle loengute eel jalgade ette ja anusid õnnistust , see oli ka üks põhjus , miks ta loobus . 
1052	NA	 Peale selle : ei olnud kaugeltki tähtsusetu , et siia Iisakusse oli kokku voolanud ka teisi väsinuid . 
1052	NA	 Sest siit ei läinud teed enam edasi . 
1053	NA	 Ta vaatas Iisakut . 
1053	NA	 Oli rahulik õhtu ja ta leidis , et see oli hea . 
1054	NA	 “ Kuid me ei tohiks ka Übest hukka mõista … ” jätkas Jakob Hulden käed seljal rohuväljal uidates vannutatud meestele oma kaitsekõnet , mida keegi ei palunud ega ka oodanud temalt . 
1054	NA	 Ta oli tuntud osavate rünnakute poolest , milles ta oli oma noores elus mitugi korda sädelenud , kaitsjana ei olnud ta pooltki nii osav , kuid ta ei saanud sinna midagi parata , et Übese vaikne rahu oli avaldanud talle muljet ning et juhtumisi teadis ta ka seda , et juhtunusse oli segatud Übene ainult eksituse tõttu ; õiglase mehena oli ta kohustatud sekkuma . 
1055	NA	 Nimelt , nagu juurdlus hiljem tuvastas , valmistas Sofophili kirja tema eest kaasjünger Übene . 
1056	NA	 Kiri ise oli jampslik , keskendudes Miragaeli seisukohtade eest hoiatamisele . 
1056	NA	 Selles oli toodud eraldi rõhuga välja punkt , milles pidavat Miragaeli usk olema iseäranis kahjutoov ja ohtlik : Miragaeli õpetuse järgi olevat Tema pöörane loodusjõud , mis teinud inimese enese näo järgi , ka inimene olevat õhk , tuli , päike , aga see on vale , sest inimene on luu ja liha . 
1057	NA	 “ Sellega , et inimene olevat õhk , tuli , päike , aga see on vale , sest inimene on luu ja liha – sellega on näidanud Sofophil sõrmega kogu Iisaku kloostri peale , sest juurdlus on tuvastanud , et kõik peale ülempreestri asuvad siin uskumises , et inimene on kui mitte päike , siis vähemalt väike soe pehme päikesekiir ometi . ” Umbes niisugune oli see kiri . 
1057	NA	 Miragael oli tundunud Sofophilile ilmselt kerge saak . 
1057	NA	 Ta õnnetu ja rumal ei olnud osanud hingeski aimata , et Miragael Fabrika metafüüsikaraamatut kasutati laialdaselt õpetlaste ringkonnas ja see oli hinnatud ja kuulus oma seisukohtade poolest . 
1058	NA	 “ See üllas jünger sooritas oma teo vastutuleku korras , öelda võib , et isegi haledusest … Kuidas ta võis teada , et niisugused on tagajärjed , kiri ei nõudnud tingimata inspektsiooni kohalesaatmist – tegemist on õnnetu asjaolude kokkulangemisega , mida tuleks otsuse langetamisel kindlasti arvesse võtta … Übene mõtles ainult sellele , et vahest leevendab mõtete ülesmärkimine kurvastust ja hirmu küürakal , aitab ravida haavu tema hinges . 
1058	NA	 Kaastunne vigase vastu ei saa olla süüd raskendav asjaolu , vastupidi , minu arvates kindlasti pehmendab see … ” 
1059	NA	 See kõik oli õnnetu juhus . 
1059	NA	 Kindlasti ei oleks midagi niisugust juhtunud , kui ülempreester ei oleks pillanud kord hommikulauas unesegust repliiki , et vennaskond ei ole koht võõraste jaoks . 
1059	NA	 Loomade jaoks ei ole vennaskonda . 
1059	NA	 Inimese sõpradele ja alamatele olenditele vennaskond ei laiene . 
1059	NA	 Et vennaskonna moodustavad ainult inimesed , kaksteist inimest , kes on sulnid nagu kuu . 
1059	NA	 Tükk aega torises papp , hõõrudes oma kõrvetada saanud küljekohta salviga , võttis argumenteerimisel järjekordselt appi päikese ja kuu , hüppas isegi tule , õhu , tuule juurde , helistas püha trianglit , lõpuks sulgus oma ruumi , pärast leiti surnuaialt hauda kaevamast ; ta oli öösel halvasti maganud . 
1060	NA	 Kuid ta noomis täiesti õigustatult , vanaeit oli hurjutamise täielikult ära teeninud , sest oli talle kuuma leent kuuele loksutanud . 
1060	NA	 Pealegi oli see tema klooster , tema vennaskond , tema reeglid kehtisid siin . 
1061	NA	 Tantsulised kepslesid murul nagu lambad väljal ning paistsid aina rõõmsamad , aina muretumad . 
1061	NA	 Nad olid õnnelikud ega märganud teda . 
1061	NA	 Et ta neid vaatab . 
1062	NA	 “ Aga küürakat see muidugi ei vabanda … Sellal kui tõelised vennad käivad hommikuti liivas püherdamas , uluvad , on vagad ja pühad , laskmata ühelgi patusel mõttel enese üle võimust võtta , asub see küürakas , nagu teame , voodis koos emaga … Jääb igaveseks teadmata , mida mõtles või kaalutles Sofophil … ” 
1063	NA	 Või ei hoolinud nad sellest , las ta vaatab . 
1063	NA	 Sealpool maali pinda neil ilmselt muresid kaasas ei olnudki . 
1064	 22 . 	 22 . 
1065	NA	 Võõras asus veidi unisel pilgul lõbustama end sellega , et ajas pilguga taga ülempreestri pilku . 
1065	NA	 Seda kätte saamata – küllap tahtmatagi kätte saada – esitas oma küsimuse : 
1066	NA	 “ Mis on sinu usk ? 
1066	NA	 Ei ole ma sellest aru saanud ! ” 
1067	NA	 Ülempreester haukas äärmise pühendumusega liha , ehkki hambad olid tal vanad ja nürivõitu . 
1067	NA	 Võõras raputas kahetsevalt pead ning lausus : 
1068	NA	 “ Ma tõepoolest ei oska öelda , kas sa saad tänase müsteeriumi . 
1068	NA	 Sa oled väsinud , magamata , su silmaalused on kottis . 
1068	NA	 Kuid olgu , praegu me nagunii seda küsimust ei suuda otsustada . 
1068	NA	 Lõppude lõpuks , kellel on meelevald seda sündmust määrata ? ” 
1069	NA	 Ta püüdis kõnelda rahulikult ja asjalikult , kuid vaatas seejuures kuidagi pinevalt isa Isidori otsa . 
1070	NA	 “ Miks sina ei ütle ainsatki sõna , isa ? ” lipsas tal ebakindlalt suust . 
1070	NA	 Hambad lõikusid huulde , ta tundis soolast metalset maitset nõrgumas suhu . 
1070	NA	 Isa Isidor õnneks ei vastanud . 
1070	NA	 Kuid ta muigas halvaendeliselt . 
1071	NA	 Kuidas läheb ta altari aedikusse , olemata pühitsetud ? 
1071	NA	 Kas on kindel , et tema peale ei lange Tema viha ja piksenool ? 
1071	NA	 Ta kartis Teda kogu oma kartusega . 
1072	NA	 Eriliselt masendas teda see , et käskjalad ei paistnud olevat Iisakusse kohale jõudnud . 
1072	NA	 Ta ei märganud kusagil seda noort vaimulikku , kelle kirikukogu läkitas tema eel kobestama pinnast tema missioonile . 
1073	NA	 Kas maali ringtantsijad olid üldse suutelised muredeks ja vapustusteks , võibolla asus nende nägudel igavene muutumatu naeratus ? 
1073	NA	 Jakob Hulden ei teadnud seda ega soovinud ka välja uurida , vaid vastupidi , tänas Teda selle eest , et tal puudus säärane teadmine ja kogemus , ta kavatses elada veel pika elu enne kirgastumist , koos kõigi nende väikeste murede ja õnnetustega , mis talle määratud , olgu Tema selle eest juba ette tänatud . 
1073	NA	 Jäi veel määrata tal ainult vaimulik isa . 
1074	NA	 See küürutas abitult oma kahe luukerest kaaslase vahel , pea ripnemas rinnale nagu tundes jubedaid põrgupiinu , ta püsis püsti vist üldse vaid nende käsivarte najal , tantsis nende käte vahel rippudes , ise peaaegu samasugune kui luukere , sinakas siidpalakas paljastamas piitsõhukest käsivart , mida määris haiglaslik verenire . 
1074	NA	 Miks oli see nii ? 
1074	NA	 Mis oli kunstnikku sedavõrd vapustanud Iisakus ? 
1074	NA	 Ka seda ei tahtnud Hulden teada , talle piisas täiesti sellest , mida ta teadis juba niigi . 
1074	NA	 Kuid talle tundus , et võibolla tundis kunstnik piiritaguse teise usu hingust , kuhupoole ta oli teel oma põgenemises , võibolla juhtisid ta kätt kohalikud maavaimud , kõigest oli näha , et ta oli püha isa portreesse paigutanud oma ahastuse usu kaduvuse pärast , ülempreestri usk ei olnud Iisakus kaugeltki mitte täielikku võitu saanud , Tema kuningriigi lipp ei lehvinud siin uhkelt tuules , vaid pigem küürutas maa poole oma nõrkuses ja raskes koormas . 
1075	NA	 Pretendente sellele rollile leidus mitmeid , isegi rohkem kui tarvis : isa Isidor , lautomängija , ka tema ise . 
1075	NA	 Kõik nad , kes saabunud mujalt siia , nagu ka usk toodud taevast ülevalt . 
1075	NA	 Kõik nad kangastusid mingil moel selles tegelases . 
1076	NA	 Ta ei teadnud , kes peaks see olema . 
1076	NA	 Kas see on tema või ta kaaslane siin keldris või – lõpuks võis olla see siiski ka ülempreester ise . 
1077	NA	 Isa Isidori kõver muie seisis nagu liim võõral silmade ees . 
1077	NA	 Kui tal oleks olnud aega ja võimalust , siis oleks ta püüdnud valmistada ette ohvrit ja lepitada sellega Teda , kuid ta oli jõuetu ja halvatud . 
1077	NA	 Aega oli vähe järel ; aina märgatavamalt nihelesid ülempreester ja jüngrid nurkades , kuhu nad olid pugenud tema eest nagu hiired . 
1077	NA	 Nende elavnemise põhjuseks ei olnud päris kindlasti küürakas veiderdaja , kes püüdis endale parajasti tähelepanu keset põrandat . 
1078	NA	 Küürselg trumpas virtina , ehkki see paistis selles elemendis maailma parim , ilma vähimagi pingutuseta üle kummarduse sügavuses . 
1078	NA	 Ta paindus ootamatult sügavasti , nina kolises vastu paljaid varbaid ning lihaliud ei vääratanud ta väljasirutatud peopesal – võõras tundis , et ta peab tegutsema ning seda võimalikult kiiresti . 
1078	NA	 Talle näis , et nad tunnevad tema ebakindluse ära ja ammutavad sellest jõudu . 
1078	NA	 Tal justkui ei olnudki enam järel autoriteeti ja võimu , millega ta sisse astus . 
1078	NA	 Kusagilt tulid tugevad võnked , talle tundus , et keegi on hädas . 
1078	NA	 Ta seisis vastamisi millegagi . 
1078	NA	 Vendadega , kloostriga ? 
1078	NA	 Kuid need olid nähtavad . 
1078	NA	 See miski tundus olevat midagi muud , midagi hullemat . 
1078	NA	 Millele ta ei saanud vastu . 
1078	NA	 See imes temast jõudu nagu laugas . 
1079	NA	 Küürselg rabas samal ajal pealtvaatajaid sellega , et sooritas lihaliuaga hüppe või tantsusammu mööda põrandat . 
1079	NA	 Vanaeit haakus küüraka küünarnuki külge , pildudes hulgaliselt reveransse , knikse , passaaže , sekka tantsusammud – ka see ei pannud teda värahtama ! 
1080	NA	 Lõpuks tegi Hulden loogilise otsuse , et vähemalt iseenese võib ta kandidaatide hulgast välja jätta , vaatleja . 
1080	NA	 Teda ei saanud kunstnik maalida , nad ei olnud siin kohtunud . 
1081	NA	 Kui just ei olnud maalitud teda tantsiva vaimuna ; ent talle ei tundunud see mingil moel tõenäoline , ta ju ei tantsinud , ka vaimuna mitte . 
1082	NA	 Või järsku on nii , et lihast ja luust inimene ning vaim asuvad sedavõrd eraldi , et nad ei kohtugi omavahel ? 
1083	NA	 Ta vaatas instinktiivselt ringi , ega keegi ei märganud ta mõtet . 
1083	NA	 Midagi niisugust , nii kisendavat hereesiat ei olnud ta iial lugenud . 
1084	NA	 Etteaste oli veniv ja primitiivne , kaks taaruvat klouni . 
1084	NA	 Ilmselt oli arvestatud vanaeide oskuste järgi . 
1084	NA	 Kuid seejärel oli sunnitud võõras ümber mõtlema : ühesugune repertuaal kordus minutist minutisse . 
1084	NA	 Tants oli skandaalselt ühekülgne . 
1084	NA	 Siin võis peituda mingisugune riugas . 
1085	NA	 Võõras hakkas märkama , et paar tantsib kogu aeg mööda mingit vaevuaimatavat sipelgarada . 
1085	NA	 Iga ring algas tema juurest , seda tähistas alandlik kummardus , ning rullus siis ikka ja jälle ühe kindla orva suunas , saadetuna ebamäärastest sõrmeviibutustest , mis lähemal vaatlusel ei olnudki nii ebamäärased . 
1085	NA	 Kui sealne asukas end liigutas – taibates ilmselt esimesena , mis kavas – , vahetas oma trassi ka sipelgatee . 
1085	NA	 Tundus , nagu ootaksid nad vaid võõra käsku , et teda kinni võtta . 
1085	NA	 Nõnda mitu korda järjest.Kuni külalisel hakkas igav . 
1085	NA	 Talle meenus ennistine hoiatus , kui ta teele saadeti : 
1086	NA	 “ Kui reetis , siis võib reeta edasi . ” 
1087	NA	 Haigutades , peaaegu tukkudes näitas võõras seejärel sõrmega Sofophili peale . 
1087	NA	 Et vaid nürimeelne tants ometi kord lakkaks , millest jõud muudkui kahanes temas . 
1088	NA	 Lakkaski – küür pudenes vanaeide vangust , paindus varmalt allapoole , kaardus servaga põrandani ja tardus tema ette nagu sild . 
1088	NA	 Võõras patsutas sellele sõbralikult nagu hobuseturjale . 
1088	NA	 Ülempreestri nägu moondus , kuid ta ei lausunud sõnagi . 
1089	NA	 Lautomängija vaatas Huldenile kaastundlikult otsa ja võttis tal käest . 
1089	NA	 Ilmselt talutas ta Huldeni natuke maalist kaugemale , sest taas oli mullast põrand nende all . 
1089	NA	 Päikese ähmases valguses paistsid võrsed mullast kerkimas . 
1089	NA	 Need olid niisked valkjad varred nagu ussid , mis püüdlesid üles päikese poole . 
1089	NA	 Ent päike asus alles peaaegu laes . 
1090	NA	 Nendes soojades pehmetes patsutustes koges Sofophil viimaks seda , millest ta oli siiani kogu aeg pidanud ilma olema – arusaamist . 
1090	NA	 Kogu ta elu , tema kõiki samme oli pandud kloostris naeruks , isegi siis , kui neid pealtnäha kiideti . 
1090	NA	 Kõik , mis talle tõotati , maeti seejärel alati unustuse liiva alla , nagu ta ei olekski inimene , kes tunneb , tahab , teab . 
1091	NA	 Ta arvas juba , et kordub see mis alati , nimelt – talle oli visatud üle õla lubadus , ent juba samade sõnadega oli talle ka valetatud . 
1092	NA	 Kuid Tema ise nägi praegu , et see ei olnud nii ! 
1092	NA	 Võõras sai aru . 
1092	NA	 Kuigi ta võibolla alguses ei mäletanud enam nende lubadust , võibolla ta ise ei olnudki lubajate hulgas , siis oli talle kindlasti räägitud Sofophilist ja tema palvest ja tal tuli kõik meelde . 
1093	NA	 Sofophili süda juubeldas õiglusest ja rõõmust . 
1094	NA	 Ta minetas ülearuse pehmuse ja magususe , mis teda senini ümbritses . 
1094	NA	 Neid kõiki , kellest ta pilk üle libises , oli ta pidanud lakkamatult ümmardama . 
1094	NA	 Paistis , nagu ootaksid nad temalt praegugi liudade ettekandmist , ehkki alles oli see toimunud . 
1094	NA	 Sea jäänused seisid neil kaussides ja sõrmede vahel . 
1095	NA	 Ah , nad olid julgenud võtta tema tantsu vastu naerulagina ja rütmiliste plaksutuste saatel , nagu oleks ta koomiline tola oma vendade ja nende ülemuste ees ! 
1096	NA	 Nad olid tekitanud talle iga tantsusammuga aina lootusetuma tunde . 
1097	NA	 Tema ema vihkasid nad kõik . 
1097	NA	 Sofophil võdistas selle mõeldes oma vigast õlga . 
1097	NA	 Vaene ema , mäherdusi kannatusi ja alandusi oli tulnud tal taluda ! 
1097	NA	 Kuidas oli papp teda meelitanud ja sõimanud ja ta ei tohtinud sõnagi vastu lausuda ! 
1097	NA	 Pidi hambad ristis kannatama ära kõik . 
1098	NA	 Ta vaatas uhkelt ümberringi . 
1098	NA	 Glasuuri alt vaatas hambaid irevile ajades must hunt söögisaalis . 
1099	NA	 Vahest Miragaeli oleks ta mõningase vimma saatel võinud isegi edasi teenindada , tegi ta lepliku möönduse , sest teda ei olnud enam palju jäänud välja kannatada . 
1099	NA	 Ent nüüd oli sellega lõpp . 
1100	NA	 Kuid edasi juhtus midagi arusaamatut . 
1101	NA	 “ Pööra pahupidu tasku ! ” lajatas võõra käsklus Sofophili susinasse . 
1102	NA	 Miragael oli ikka alles vahistamata . 
1102	NA	 Sofophil asus täielikus jahmatuses . 
1102	NA	 Ta hakkas varmalt taskuid rebima , näidates , et nendes ei ole midagi peale tühjuse . 
1103	NA	 “ Tühjus , isa , ” kinnitas ta , “ tuul . ” 
1104	NA	 Kuid selle asemel et teda rahule jätta , kutsus võõras etteheitvalt pead vangutades kaksikvennad enese juurde , rivistas nad koos nende mullaste labidate , hangude ja rõivastega üles nagu sõjaväe ning osutas sõrmega Sofophili peale , kes seisis keset kandelaabrite halastamatut valgust . 
1105	NA	 Teda ei usutud ! 
1106	NA	 “ Tühjus ? ” küsis võõras rangelt ja nookas lõuaga kaksikvendade suunas . 
1107	NA	 “ Tühjus , ” tunnistas Sofophil veelkord . 
1107	NA	 Nagu oleks tal kunagi olnud raha ! 
1108	NA	 Võibolla kunagi tal oligi , miks peaks olema linnapea ilma rahata , kuid sellega oli ammu lõpp , Miragael oli võtnud temalt ta viimase , ta süda oli puhas ja kerge selles suhtes . 
1109	NA	 Ibune ja Übene haarasid küürakal kummastki kaenlaalusest ja raputasid ta pahupidi nagu vaadi . 
1109	NA	 Jalad siplesid lae all . 
1109	NA	 Küüraka nägu värvis tumepunaseks , ilmselt valgus sinna veri ja sooned ei jõudnud seda vastu võtta . 
1109	NA	 Ta ähkis nagu vähk . 
1109	NA	 Taskust pudenes põrandale vaskmünt . 
1110	NA	 “ Raha ? ” kajas mitmest suust . 
1111	NA	 “ Raha … ” kajas läbi kloostri . 
1112	 23 . 	 23 . 
1113	NA	 Kloostris valitses haudne vaikus . 
1113	NA	 Kellelgi ei olnud siin raha . 
1113	NA	 Ainult papi voodialuses laekas võibolla veidike , nii palju , et maksta kinni küladest tellitud sool ja vürtsid . 
1113	NA	 Aga nad said hakkama ka vürtsideta . 
1114	NA	 Võõras vaatas parastavalt Sofophili otsa . 
1114	NA	 Jünger laiutas abitult käsi . 
1115	NA	 “ Ei olnud … See pani ! ” 
1116	NA	 Ta osutas konksus sõrmega täis vihkamist Miragael Fabrika peale . 
1117	NA	 Sofophil pani täiesti mõttetult tähele , kuidas ülempreester istub ja isa Isidor istub tema vasakul käel , vasaku õla taga nagu vaim , nagu hing – ning võõras isa Isidori ei näinud . 
1118	NA	 “ Aeg rääkida , aeg armastada … ” ütles isa Isidor malbelt , oma kõige avatuma naeratuse saatel ning laksutas keelt . “ Mu armsad , kätte on jõudmas Tõelise Tema müsteerium , jaa ! ” 
1119	NA	 Ta teadis , et oodata tuleb veel vaid veidi . 
1119	NA	 Juba ilmusid lodjad randa , tuues endaga kootidega mehed neilt kaugeilt maastikelt , mis jäänud silmapiiri taha . 
1119	NA	 Nendega oli kaasas nende Tõeline Tema , keda nad kummardasid niitudel ja väljade peal ja kes rääkis raamatu sõnadega . 
1120	NA	 Taas oli pool isa Isidori näost varjatud pimedusse , märkas Miragael Fabrika . 
1120	NA	 See võib võtta endale ju mistahes kuju , kuidas ta ometi laskis ennast petta ! 
1121	NA	 Sellal kui tema , Miragael , kahetses taga raamatu põlemist ning tundis põletavat valu oma hinges , seda , kuidas ta põleb igavestes hukatuses ja põrgupiinades , oli ta tegelikult lennutanud tulle tõelise nõiaraamatu . 
1121	NA	 See paljunes , nõiad ja nõiakesed asusid nurkadest teele . 
1122	NA	 Vana Aabrami varahommikusel palvel , karjatusel päikesetõusu poole , mis eelnes tema vaikimisele , oli iseäralikku edu : piiri tagant tõusis sõidule vanker . 
1122	NA	 Seda juhtis elevant . 
1122	NA	 Elevanti juhtis Tema . 
1122	NA	 Aga see sai olla ainult teine Tema . 
1122	NA	 Piilurid tõid selle kohta kloostrisse äreva teate . 
1122	NA	 Hobused hirnatasid , justkui tundes vere lehka . 
1122	NA	 Selle nimi olevat Tõeline Tema , öeldi . 
1123	NA	 Võõra läbinägevad , kõike läbi nägevad silmad peatusid Miragael Fabrikal , kes tinistas saali hämaras kauguses lautokeeltel . 
1124	NA	 Miragael palvetas oma nurgas ja tema palveid võeti nähtavasti kuulda , ta nägi , kuidas ümberringi on kõik kärisemas lahti liigestest ja luudest , kuid teda ei puudutatud . 
1125	NA	 “ Ma tean , et ei pannud raha sinna see kloostrivend , ” lausus võõras vaikselt , peaaegu vaikides ja mornilt , nagu oleks miski maailmas vahepeal teiseks muutunud . 
1125	NA	 Vares lendas akna tagant läbi . 
1125	NA	 Teine vares , seejärel terve parv vareseid , kaarnaid ja ronki . 
1126	NA	 Kas sõda ? mõtles ta ning see vaikne aimdus sundis teda kiirustama . 
1127	NA	 “ Mina – mina ise panin . ” 
1128	NA	 Miragaeli kummalisest mängust haljendasid aasad ja kaunilt läikis kastepõld taamal . 
1128	NA	 Tema ümber kogunesid head vaimud . 
1128	NA	 Oli ju papp õngitsenud nad välja nende haudadest , nende pühitsetud mullast ja toonud siia – ihule ligemale , Tema ihu juurde , koguduse mulla peale kloostrisse . 
1128	NA	 Ta tundis , kuidas nad tulevad talle abiväeks võitluses , kuulates ta laulu . 
1129	NA	 Võitlust veel ei olnud , võitlust võibolla ei olnud tulemaski , ent vaenlane oli astumas kloostri müüridele – olematutele müüridele , sest müürid olid kloostril üksnes taevas , mitte maa peal . 
1129	NA	 Äkitselt raputas lautomängija Huldenit õlast , nagu oleks ta jäänud tukkuma , ning kurjustas : 
1130	NA	 “ Vaata , vana Aabram on ärganud ! 
1130	NA	 Ta on pesnud end saunas ! 
1130	NA	 Tulelont on Sofophili kätte pääsenud ! 
1130	NA	 Tule , isa ! ” 
1131	NA	 Sofophil vaatas võõrast segaduses , vaevalt olles üldse võimeline midagi mõtlema . 
1131	NA	 Kui , siis ainult seda : isand naljatab ! 
1132	NA	 Ent miski selles naeratuses tundus tume . 
1132	NA	 Ta laskus põlvele , seejärel vajus igaks juhuks pikkamisi maha ja suudles võõra jalga – nagu tänutäheks . 
1133	NA	 “ Sina panid ? 
1133	NA	 Sina panid ? ” kordas ta hõlma külge klammerdudes . 
1134	NA	 Ent võõras käskis tal püsti tõusta ning naeratus jäi tumedaks . 
1134	NA	 Sest selles maailmas – maailm ei olnud veel muutunud – oli ta ikka veel süüdlane . 
1134	NA	 Puhtaks klopiti isegi Sofophili rõivad ja turi , et ta oleks võimalikult kena . 
1135	NA	 Sofophil seisis kahvatult langetatud päi . 
1135	NA	 Kuidas oli alles paar tundi tagasi tornis olnud teisiti kõik ! 
1135	NA	 Lihtne ja väärikas ! 
1135	NA	 Kuldhammas ! 
1135	NA	 Kuidas viskles elu ! 
1135	NA	 Nüüd aga oli ta klopitud kenaks üksnes selleks , et kuulata otsust : 
1136	NA	 “ Sa oled valetanud jüngri peale vaskmündi osas … Sa oled soovinud jüngri hukku … Sa oled mõrtsukas … ” 
1137	NA	 Sofophil heideti Ibuse ja Übese poolt sõna lausumata suurde hauda , mida nad olid hoolega kaevanud kogu selle nädala , viimane , mis temast näha , olid siplevad jalad , ning virtin , kes oli paljastatud alatu kombinatsiooni peamine süüalune , heideti talle järele ja ikka veel oleks mahtunud inimesi , sedavõrd suur oli auk maas . 
1137	NA	 Veel äraviimise ajal läikis uhiuus kiiskav hammas virtinal suus nagu irvitus , nagu kõige pühaduse tühjakspanu . 
1138	NA	 Need linnud , seda need lendasid nii etteheitvalt ja käratsedes , mõtles turbanilindiga võõras . 
1139	NA	 Surnuaial pühitsetud mullas irdus hing pikkamisi ihu küljest ja kadus taevasse . 
1139	NA	 Lõplik õndsus saavutati surres . 
1139	NA	 Tema juba ootas oma saaki . 
1140	NA	 “ Head teed sul minna ! ” hüüdsid jüngrid surnud kaaslasele ja lehvitasid talle järele , mustad hõlmad tuules valla . 
1141	NA	 Nad asusid kusagil mujal , ent ikka seisis surmatants Huldenil silme ees , osalt lahustudes värvilaikudeks , aga enamasti tervikpidid . 
1142	NA	 “ Aga keda siia maetakse , kui küla enam ei ole ? ” küsis Hulden väsinult , ta oli juba palju pidanud rääkima . 
1143	NA	 “ Küla ei ole , kuid kaugemad maad on alles . 
1143	NA	 Inimesed ikka sünnivad ja surevad ning peavad siin laulatusel käima , lapsi ristima . ” 
1144	NA	 “ Ma ei ole näinud ei ristimisi ega matuseid . ” 
1145	NA	 Lautomängija vaatas teda siira imestusega . 
1146	NA	 “ Kas tõesti ? 
1146	NA	 Neid toimetatakse kirikus päevast päeva , kas sa siis ei näe üldse mitte midagi , isa ? ” 
1147	NA	 Hulden pidi tunnistama , et kui tal oleks tulnud kirjeldada kiriku välimust , siis kas ta sedagi oleks suutnud . 
1147	NA	 Saabunud öösel , päevad veetnud maa poole silmi pöörates . 
1147	NA	 Kas oli ta üldse kirikut vaadanud või märganud ? 
1147	NA	 Siis märkas , et Fortepian hoiab ikka veel kinni tema teisest käest . 
1147	NA	 Ta rebis oma käe vabaks ning pistis jooksma ! 
1148	 24 . 	 24 . 
1149	NA	 Kõik hinged olid omavahel vennad ja õed . 
1149	NA	 Jean ja Jeannette , tema vanemad . 
1149	NA	 Jean unustas alati ära , et oli tema isa ; ta üldse unustas palju , ajuti paistis , et ta on unustanud kõik , absoluutselt kõik , aeg jooksis temast läbi nagu liiv sõelast ja tema külge ei jäänud midagi . 
1150	NA	 Selles mõttes oli ta eriti täiuslik ja puhas hing . 
1151	NA	 Üksildane vapustunud hing püüdles maa alt väljapääsu , igatsedes päikesevalgust ja taevatähti . 
1151	NA	 Tema kõrval asusid teised , kuid vaevalt ta neid nägi või märkas . 
1151	NA	 Nad olid ühesugused ja samad . 
1151	NA	 Ta nõjatus millelegi jahedale hämaruses ja märkas , et see on raudrist ega heitunud sellest , vaid koguni muigas selle üle . 
1152	NA	 “ Nüüd ma tean , et sa kardad , ” kuulis ta Jeannette'i ütlemas , kui ta jooksis kõikmõeldavatel käänakutel , oksarägus end ära lüües maja sisemuse suunas . 
1152	NA	 Jeannette'i hääl ei jäänud jooksmisele vaatamata temast maha , pigem muutus tugevamaks ja nõudlikumaks . 
1153	NA	 Jakob Hulden tõstis silmad ja vaatas . 
1154	NA	 “ Ma teen su soo väga paljuks nagu tähti taevas , ” lausus Jeannette oma kauneima naeratusega tema ees ja sirutas talle käe . 
1154	NA	 Puudutus oli külm , kuid meeldiv . 
1154	NA	 Jakob Hulen seisis tardununa ta ees . 
1154	NA	 Ma olen nõiutud , mõtles ta rumala naeratusega . “ Ma vannun iseenese juures , ma teen su soo suureks nagu liivarand , ” jätkas Jeannette , püüdes sõrmedega naljatades kinni ta rinnast punase roseti . 
1155	NA	 See oli kiusaja , kuid ilmselt oli see kütkestav ja meeldiv kiusaja nagu sireenide laul , sest Huldenile tundus järsku , et ta ei püüagi selle eest põgeneda . 
1155	NA	 Ta ei kartnud surma , pimedust , valu , ta ei kartnud midagi . 
1155	NA	 Pealegi oli rahu ta hinges ja ta tundis , nagu oleks ta tõusnud elule – täiesti ilma enese pingutuseta ja soovita , otsides hoopis midagi muud neist rõsketest keldritest katakombidest . 
1156	NA	 Ent selles rahulikus õnnelikus elus , mis oli saabunud Huldenisse , ei jõudnud ta oma jooksuga siiski väga kaugele , sest juba tuli käänukoha taga uks ja uksest välja paiskudes oli ta keset lumehange pikali . 
1156	NA	 Ta vaatas üles . 
1156	NA	 Lautomängija kipras nägu ei ilmunud talle vastu , nagu ta miskipärast arvas . 
1156	NA	 Hoopis kiriku torn sirutus taevasse . 
1156	NA	 Pilved olid väga madalal , seega ei olnud tippu näha , kuid pikk sihvakas must torn viskus nagu tundlaots otse Tema suunas . 
1157	NA	 Süsimust sünge torn nagu etteheide inimestele nende väiklase elu ja südametunnistuse pärast . 
1158	NA	 Ta kujutles , kuidas torni tipus , mis jäi tal nägemata , istub Tema ülalpool pilvepiiri ja vaatab oma kõikenägeva halastava pilguga alla . 
1158	NA	 Tal hakkas külm . 
1158	NA	 Ta kloppis rõivad lumest puhtaks , avastades , et viibib särgiväel , ning hakkas kergelt lõdisedes minema kloostrihoone suunas . 
1158	NA	 Ta astus kellegi jalajälgedesse , mis paiknesid veidi liiga pika vahemaa tagant ja sundisid teda hüplema . 
1158	NA	 Kuid see oli lihtsam kui sumbata hangedes . 
1158	NA	 Eriti kuna ka kingi ei olnud tal jalas , ta oli paljajalu . 
1159	NA	 Ta sumpas kergelt nagu muskushirv . 
1159	NA	 Ning ka nüüd , praegu , selles uues elus , mis tal oli , tundus talle , justkui oleks keegi hoidmas ta kätt . 
1159	NA	 Ei ta mõrsja , kelle ta oli jätnud ukse taha , kuhu ta kuulus , ei ka Fortepian . 
1159	NA	 Kuid ometi keegi , kes teda armastas , viimaks ta taipas , et see pidi olema Tema ise . 
1159	NA	 Tema teda armastas . 
1159	NA	 Ta imestas , et Tema ei tulnud tal kohe meelde . 
1160	NA	 Tal oli nähtavasti väga külm , sest talle ilmus viirastuslik nägemus , nagu sammuks ta alla mäest . 
1160	NA	 Ning tal oli imeliselt hea tunne , see sai tulla ainult külmast , sest ta nägi , et tema kõrval sammub ülempreester , kes juhatab teed ja talutab teda lõa otsas . 
1161	NA	 Talle tundus , et seda olukorda on ta kunagi varem juba läbi elanud . 
1161	NA	 Tema , Hulden , särgiväel ja paljajalu kahlamas lumehanges . 
1162	NA	 Tõepoolest , alles mõned päevad tagasi ta külmetas , kui hobune heitis hinge . 
1162	NA	 Ta ei leidnud teed . 
1162	NA	 Lumi tuiskas , tuul rebis kasuka seljast , lumi mattis saapad , ta lõdises külmast lagedal väljal ja loobus isegi hüüdlemast Tema suunas . 
1162	NA	 Talle tundus , nagu oleks tal süda must . 
1162	NA	 Nagu oleks tal süü hingel , ehkki ei olnud . 
1163	NA	 “ Näe , siin on tuli ja puud , ” ütles ülempreester ta kõrval ja tal hakkas soe . 
1163	NA	 Must süda seisis ta taga kui torn . 
1163	NA	 Ta läks mööda väikest jalgrada maja poole , eemale kirikust ning kuidagi mõttetu ja tühine tundus talle praegu kogu see võidujooks kantslite poole . 
1163	NA	 Milleks talle tung altari aedikusse kuulutama sõna , milleks kõnelda rahust ja õnnest kõrvadele , mis ei kuule ; ülempreester kõndis ta kõrval , ta vasema õla taga ja oli äsja pidanud kirikus oma müsteeriumi . 
1164	NA	 Ent vana Aabram ei teadnud Huldeni nägemusest midagi . 
1164	NA	 Müsteeriumi asemel , mis oleks teda lohutanud , asus ta täielikus segaduses , hullumise äärel . 
1164	NA	 Ta vanad silmad pidid nägema , kuidas nende all hukati inimesi ! 
1164	NA	 Vanaeidest ei olnud tal võibolla kahju , tal ei olnud aega ega tahtmist sellele mõelda , kuid jünger . 
1164	NA	 Ta kitkus õnnetult – siiski ainult vaimusilmas – oma habet ja tagus pead vastu põrandat ning jälestas ennast . 
1165	NA	 Alles praegu märkas ta , ja nüüd oli juba hilja , kuidas Tema oli saatnud talle katsumuse , aga ta ei läbinud seda , ei tundnud isegi ära . 
1166	NA	 Miks ta ei astunud vahele , omaenese kloostris ? 
1166	NA	 Kuidas ta ei kaitsnud oma õpilast , liha oma lihast ? 
1166	NA	 Kas oli siis võõras tõepoolest nii võimas , lummav ja hirmuäratav , ei olnud ! 
1166	NA	 Ta oli kõhetu kortsus mehike ! 
1167	NA	 Vana Aabram tundis , et tema südamesse on ilmunud taak , mida ei ole võimalik maha pesta , ükskõik kui põhjalikult ja kui karges vees loputab ta ennast edaspidi jões . 
1167	NA	 Kogu ta vaevaga püstitatud elu oli kokku varisenud ja nurjunud . 
1168	NA	 Süüdi oli selles õnnetu juhus , et ta ei olnud õigel ajal tundnud ära naist , et ta oli pidanud vanamoori hetke vältel poisikeseks ja õhk väreles nende vahel . 
1168	NA	 See irvitas ta kõrval . 
1168	NA	 Ta põgenes vankudes oma tuppa ja viskus voodile , tõmbas isegi sirmi ette . 
1168	NA	 Hommikuti , mil ristluud valutasid tukkumisest ebamugaval puulavatsil , õõtsutas ta põlvitades edasi-tagasi oma keha ja laskis kuumal voolata ihuliikmetesse , kamina kuumus sulatas vaikselt ta kangestunud ihu ; kolle asus sealsamas . 
1168	NA	 Isa Isidor lendas tema vasema õla taga . 
1169	NA	 Ent Hulden sammus endistviisi koos ülempreestriga kirikuteed . 
1169	NA	 Aegajalt nad tõmbasid hinge , et plaksutada . 
1169	NA	 Kas seegi oli ainult nägemus , kuid hoovil etendati neile etendust . 
1169	NA	 Mingisugused inimesed , kes olid võõrad – arvatavasti elasid nad jõude kaugemates külades – , saabusid neile jõe poolt salkadena vastu . 
1169	NA	 Alguses tundus , et nad voorivad kirikusse , et saada osa müsteeriumist , et vanad ajad on tagasi tulnud , kui kirikus oli rahvast , kuid siiski mitte . 
1169	NA	 Keegi , keda nad ümbritsesid suure austusringiga , sammus okaskroon peas tummalt jõe äärest kiriku juurde . 
1169	NA	 Tema nimeks oli Aabram . 
1169	NA	 Jõe ääres aga kallati ta enne üle ristiveega . 
1169	NA	 Teises peaosas esines eesel . 
1169	NA	 Aabram üritas eesli seljas sõita , kuid see kõigutas rahva vaimustunud hüüete saatel pead nagu vurri kaela otsas ja seisis tõrkudes , kuni jünger maha ronis . 
1169	NA	 Tema naine samal ajal aga sünnitas saunas . 
1170	NA	 Tulelondid haarasid juba maju . 
1170	NA	 Varandust päästes – ja väiksemad lapsedki olid majades , nende käest ilmselt tuli läkski lahti – jäi mõni kokkukukkuvate sarikate alla . 
1170	NA	 Ahastus kisendas taevani . 
1170	NA	 Jünger oli kadunud , ilmselt jäänud tulle . 
1170	NA	 Eesel seisis nukralt väljal ; see võis olla ka jäär . 
1170	NA	 Tigedad heitsid temagi tulle . 
1171	NA	 Ent äkki olid maavaimud vastutasuks nakatanud papi ? 
1171	NA	 Sest miks muidu seisis kirik pärast Iisaku ülesehitust inimtühjana , ainult paar venda esimeses pingireas , needki vaid kohusetäiteks , sest muidu said nad papiga kokku kloostriruumides kogu aja , sel polnud vahet . 
1171	NA	 Ning elu oli püha , iga päev pühapäev , iga paik pühakoda . 
1172	NA	 Võibolla oli nii , et kui papp sundis nad teenima ennast , siis sundisid nemad omal kombel , oma allaheitlikkusega , olles madalaimad , olles viimased , lõppkokkuvõttes teenima ennast papi ; sest viimastest saavad esimesed ? 
1172	NA	 Nemad saatsid talle ka soomused selga , et tal ei oleks enam tagasiteed . 
1172	NA	 Sest tasakaal valitses maa peal . 
1173	NA	 Ent kaugele Hulden ei jõudnud , talle tuli vastu käratsedes ja hullates inimjõuk , hulk kaltsakaid , käes hangud ja viglad . 
1173	NA	 Nad olid kui koobaste elanikud – tulid koopast , vidutasid silmi , tundsid päikese eredust . 
1173	NA	 Talle tuli see tuttav . 
1173	NA	 Ilmselt asus ta ikka maali mõju all , sest talle tundus , et käratsejad on maha astunud maalilt , mida ta vaatas . 
1174	NA	 Lähemal silmitsemisel olid nad muidugi teistsugused – nad ei olnud kindlasti mitte luukered , kuid nad ei olnud enam ka nagu elusad tantsijad nende vahel . 
1174	NA	 Niisuguseid maalil olema ei pidanuks , ent nähtavasti meeldis Huldenile kuidagi selle maali jätkumine , võimalik , et ta oli sellega ära harjunud . 
1174	NA	 Tundus , nagu peaks ta isegi loomulikuks , et maal asub varjuna ta saatel ning vaevalt ta korraks seisatub , kui laotub uuesti ta ette . 
1175	NA	 Lähemal silmitsemisel tundus sarnasus veelgi suurem . 
1175	NA	 Ta nägi inimeste hulgas nii luukeresid kui ka kunstniku poolt joonistatud arhetüüpilisi tegelasi . 
1175	NA	 Võibolla nad ei olnudki kumbagi eraldi , kuid nad olid justkui kahe vahepealsed . 
1175	NA	 Sellega sümboliseerisid nad talle kloostrit . 
1175	NA	 Eks oli ta kohanud kloostris samuti vahepealsust , mitte absoluuti , mõtles ta leplikult : ka siin olid inimesed arhetüüpide lahjad segatud vormid ja samas vaimud kasvatanud luudele ka liha . 
1175	NA	 Mõlemad olid tema vaimusilmas ebamäärased . 
1175	NA	 Samasugused olid ka tulijad . 
1176	NA	 Ta ei kartnud neid . 
1176	NA	 Nemad aga ei paistnud teda märkavatki . 
1176	NA	 Nad sammusid puust ja kaltsudest kujusid kandes rõõmsas rongkäigus temast mööda . 
1176	NA	 Algas see väikese ja vaikse harda tulemisena , kuid inimesest möödudes lõid rongkäigu kohal loitma värvid ja kangad . 
1176	NA	 Keegi korraks pillas ebalevalt : “ Jean ! ” , justkui tahaks teda või pigem kedagi enese seast tervitada , olemata eneses päriselt kindel , ent see oli ka kõik . 
1176	NA	 Selja taha vaadates leidis ta kiriku ukse avatuna ja inimesed voolasid sinna sisse , arstid , sadulsepad , parisnikud , isegi mõrtsukad võibolla , sest patud saavad andeks ka kõige tühisemad . 
1177	NA	 Inkvisitsiooni ratsu valjastati kiiresti ja papp tõmmati kui tomp nööriga hobuse turja külge kinni , et ta ei kaoks . 
1177	NA	 Kuid temal ei olnudki mingit soovi kaduda . 
1178	NA	 Jakob Hulden avas kiriku rauast ukse . 
1178	NA	 See kääksatas ning mõned lähemalolijad pöörasid pead tema suunas . 
1178	NA	 Kuid tema ilmumine ei tekitanud neis üllatust . 
1179	NA	 Miragael rääkis ja lautomängija saatis teda kandlel . 
1180	NA	 Tal oli imelik mõelda , et üks neist on Iisaku kloostri vaim , kes seda ise ei tea , ja teine arvab , et on tema seemnest eostatud poeg . 
1181	NA	 Ning et tema , Hulden , on tema arvates Jean , kes seda ise ei tea ? 
1182	NA	 Kes ta oli , kas Jakob või hoopis preester Jean , kellest oli mälestus , et ta oli tõeline elu vaimulik , munk , kes leidis enesele naise ja külvas seemne , kelleks näis teda pidavat Jeannette ? 
1183	NA	 Naised maalil ? 
1183	NA	 Iga mehega näis kaasas olevat ka naine ning nad olid peaaegu kõrvuti ja teineteise vastu naaldunud , ainult pikk sirge vikatiga mees nende kahe vahel . 
1184	NA	 Miskipärast tundus Huldenile praegu , et see , mis on ümberringi ja milles ta rähkleb oma rähklemisi , on temast suurema hing , aga see on segaduses ja kannatav hing , eksimiste hing ning seega ei saa olla Tema hing , vaid peab olema kellegi teise hing . 
1184	NA	 See ei ole ka Selle hing , sest tema nurjatu ei kannata . 
1185	NA	 Inimene peab koolduma pühakoha järgi ja pühakoht valgus täis uusi inimesi , mehi , naisi , lapsi , kilkeid . 
1185	NA	 Huldeni meelest oli see hea . 
1185	NA	 Ta oli vaim vaimude hulgas , hing hingede keskel ja ta oli kodus , üks kapuutsi alla mattunud naine nihkus vargsi oma hämarast taganurgast ja istus tema kõrvale pingile , see oli Jeannette . 
1186	NA	 Tundis koguni imestust , kuidas üks väike ja tähtsusetu muudatus ruumis , nagu põgus retk Iisaku kloostrikülla , võib paigutada inimese täiesti teistsugusesse asendisse maailma ja selle ilmingute suhtes . 
1186	NA	 Struktuure , milles inimene oleles , sellel teisel territooriumil ei leidunud , sealsed struktuurid aga leidsid talle niisugused asupaigad , mida ta ei teadnud üldse olemas olevat . 
1187	NA	 Tuli lahvatas kiriku võlvide alla . 
1187	NA	 Lautomängija käes oli tulelont ja ta mängis meloodiat , see tuli oli ta kannel , kandlest tõusis tõrvik ja muusika ei lakanud . 
1187	NA	 Sest aega ei paistnud olevat . 
1187	NA	 Nad olid kõik noored , vabad , õnnelikud . 
1187	NA	 Isa Isidor astus maha altariristilt ja tuli nende sekka , nad tervitasid teda huiletega , ehkki võibolla ei olnud see kirikus kohane . 
1188	NA	 “ Üks inimene tegi suure söömaaja ja kutsus paljusid , ” lausus isa Isidor ning astus pikkamisi , püstipäi , alasti kiriku haigutavast mustavast uksest välja , soomused sätendamas seljal . 
1188	NA	 Keegi ei vaadanud tema suunas . 
1188	NA	 Keegi ei vaadanud ka seda , kus asub piir ja mis on selle taga peidus . 
1189	NA	 “ Me oleme siin kogunenud kõik vaimud , ” jätkas Miragael Fabrika , “ ja see on hea . 
1189	NA	 Koguduses on siiski vaid vaimud lehvimas , mitte kehad , mis lohistavad end maa peal ringi ; täisulik vaim on koguduses , nii palju on igaüks koguduses , kui ta on täiuslik , ühisosa , erinevus on Selle töö . ” 
1190	NA	 “ Ma pühitsen selle mulla Tema väega ja kuulutan paiga nende ühishauaks , vahest aitab sellest ? ” 
1191	NA	 “ Vahest aitab sellest ! ” hüüti särasilmil ja kahisedes igalt poolt . 
1192	NA	 Ta üllatus – nad olid olnud seal ja teeninud päikest ja Teda teretanud hommikuti , kuid nende silmades ei olnud sära . 
1192	NA	 Nad arvasid , et oli , vähemalt ajuti oli , kuid neil hetkedel valgustas ilmselt Tema helk nende silmi taevast ülevalt ja tõi päike sinna killu – sära paistis silmades vaid selle tõttu , et teised olid veel tuhmimad . 
1192	NA	 Nad olid siiski , seda ise hinges uskumata , olnud . 
1193	NA	 Aga nad olidki eraklikud , maailma silmis justkui koobas oli Iisaku . 
1194	NA	 Kaksikvennad ilmusid oma rännakult ja ootasid süüa . 
1194	NA	 Istusid laua taha , klõbistasid nugadega . 
1194	NA	 Kas see oli nende vaba , muretu , Teda teeniv elu ? 
1194	NA	 Kaksikvennad tundsid end ebamugavalt ja vaatasid nõudlikult ringi . 
1194	NA	 Miragaeli otsa ei taibanud nad vaadata . 
1194	NA	 Tema ei olnud pakkunud neile kunagi midagi peale keeruliste paradoksaalsete lausete . 
1195	NA	 “ Te viskasite oma toitja mullaauku , ” ütles Miragael neile . 
1196	NA	 Kaksikvennad urisesid vastuseks nagu Üaakalid . 
1196	NA	 Kloostri oleksid nad pistnud põlema , sest räägiti , et selles kummitab , kuid Miragael ütles : 
1197	NA	 “ Kummitab tõesti , seda ei tarvitse ümber lükata . 
1197	NA	 Kuid ma olen kuulnud , et kummitavad teie eneste esivanemate hinged seal . 
1197	NA	 Nad on tõstetud välja pühitsetud mullast ega saa asu . ” 
1198	NA	 Nad möödusid kahest kinnituisanud korjusest , üks oli hobune , teises tundis suletutiga mees külgtasku järgi ära kaplani ja paljastas pooleldi näritud kontide ees pea . 
1198	NA	 Mõtles elu kaduvusest ja mõttetusest . 
1198	NA	 Ta pealage lõhestas pikk põletatud arm . 
1199	NA	 “ Tema arm olgu kõikidega . 
1199	NA	 Mine rahus , ” lausus ta pikaldaselt , isegi naeratas , sidus papi hobuse turja küljest lahti ja laskis ta vabaks . 
1199	NA	 Lubas endale väikese puhkuse enne pikka teed ning vaatas häitsmeid lõõgastades järele , kuni papp ukerdas oma teed . 
