par_nr	head	sentence
1	 Püha Graal - 1984 	 Püha Graal - 1984 
2	NA	 Indrek Hargla 
3	NA	 Berenger St-Jean-de-Colé ei määranud 1984. aasta 13. mai hommikuks ühtegi kohtumist , ei tundnud huvi börsiteadete vastu ega lugenud poliitilisi ettekandeid , ta nõudis , et talle ei ühendataks ühtegi telefonikõnet ja et mitte kedagi tema juurde ei lastaks . 
3	NA	 Mitte kedagi , kes ei tuleks otse kuninga juurest . 
3	NA	 Ta arvestas , et marssal — ja see peab olema marssal de Bonaguil — jõuab kohale ennelõunal ja arreteerimised ei alga enne õhtut , kui tema on juba isoleeritud , maailmast ära lõigatud ja musketäride valve all . 
4	NA	 Ta istus oma lossi rõdul , jõi väikeste sõõmudega jaava kohvi , suitsetas pikki peenikesi sigareid , ja lehitses aeglaselt riigilehe hommikunumbrit . 
4	NA	 Esilehekülge täitis Guillaume'i pilt ja lömitav artikkel kuninga tarkusest , headusest ja rahvaarmastusest . 
4	NA	 Kui Berenger'l oleks olnud mingeid kahtlusi oma saatuse suhtes , oleks pidanud artikkel neid vaid õhutama . 
4	NA	 Aga tal ei olnud . 
4	NA	 Juba ammu ei suutnud ükski Prantsusmaa kuningas astuda ainustki sammu ilma tema või tema eelkäija teadmata . 
4	NA	 Ei ühtki salaplaani ega poliitilist manöövrit polnud võimalik kuningal teha ilma , et ordu poleks sellest teada saanud . 
5	NA	 Mis antud juhul ei muuda midagi . 
5	NA	 Kuningas on kuningas ja tema kuningriik püha . 
6	NA	 Teist lehekülge täitsid nagu alati mõttetud ja tühised teated õukonnast — seal oli pikem lugu Anjou' hertsogi esiklapse raskest silmaoperatsioonist Badenis ( jääb nägijaks ) ; lõbusalt pilav artikkel krahv Beaudolais' äpardunud duellist ( ilmselt liigse veinisõõmu tõttu oli krahv duellil komistanud ja püstoli käest pillanud ) ; sõnumeid printsess Juliette'i mesinädalatest Uus-Indias ja muud seesugust . 
6	NA	 Berenger ei lugenud lehte , ta lihtsalt sirvis seda huvita , maitses kohvi ja ootas . 
7	NA	 Rõdult avanes kaunis ja meeliülevdav vaade Hautefort'i pargile , sinikollasele liiliamerele otse lossi ees , mille keskel lehvis maheda juulituule käes punase ristiga lipp , graniidist müürile ja tihedale alati varju pakkuvale tammesalule , mis ulatus kuni väravateni . 
7	NA	 Taamal kõrgus kabelitorn , kuhu aastasadu maetud St-Jean-de- Colé'sid . 
7	NA	 Neid , kes polnud langenud kaugetes maades , kes ristisõdades , kes Inglismaal , kes kolooniates . 
7	NA	 Neid , kes olid surnud kodumaa pinnal , käes mõõk , meeltes Prantsusmaa ja huulil jumala nimi . 
8	NA	 Berenger silmitses just nukra uhkustundega kabelit , kui kuulis selja tagant hästi vaikset köhatust . 
9	NA	" "" Mis on , Valmy ? "" küsis ta leebelt . "
10	NA	" "" Telefon , "" kostis Valmy ettevaatlikult . "
11	NA	" "" Ma ju ütlesin , et ... "" alustas Berenger . "
12	NA	" "" Kuningas , "" vastas Valmy napilt . "
12	NA	" "" Kuningas helistab teile , monsignor . "" "
13	NA	" "" Kas ta helistas juba ammu ? "" küsis Berenger edasi istudes ja pead pööramata . "
14	NA	" "" Ei , just praegu . "
14	NA	" Ma ütlesin , et te olete hõivatud , aga ta nõudis siiski teid kohe telefonile . "" "
15	NA	" "" Nõudis või palus ? "" "
16	NA	" "" Nõudis , "" kostis Valmy pärast hetkelist kaalumist . "
17	NA	 Mis olekski olnud kummaline , kui Berenger poleks juba teadnud . 
17	NA	 Mitte kunagi varem pole Guillaume oma suurmeistrit nõudnud telefonile ; ta on alati palunud — jah , kuninglikult küll , aga siiski palunud , oodates oma hetke ja rünnakut samm-sammult ette valmistanud . 
17	NA	 Nüüd kuningas nõudis . 
18	NA	 Aeglaselt Berenger tõusis , pikk sitke kogu , hallis siidülikonnas , rüütlirühiga , laiaõlgne , lühikeste heledate juustega . 
19	NA	" "" Ma räägin kuningaga , Valmy , "" ütles ta . "
20	NA	" "" Üks hetk , monsignor . "" "
21	NA	 Kuni Valmy raske musta aparaadiga kohale jooksis , hoolikalt kaablit järele andes , kustutas Berenger sigari ja rüüpas veel ühe lonksu kohvi . 
21	NA	 Vaistlikult silus ta käega üle juuste , otsekui oleks ta olnud päriselt majesteedi vastuvõtul . 
21	NA	 See oli kummaline segu austusest ja vastikusest , mida ta Prantsuse kuninga Guillaume'i vastu tundis . 
21	NA	 Guillaume oli kuningas , noor veel , aga siiski Püha Prantsuse Impeeriumi kuningas , Katoliku usu kaitsja , kogu kristliku maailma monarhia helgeim tipp , nagu olid seda olnud kõik Prantsuse kuningad juba Philippe IV aegadest alates . 
21	NA	 Aga oli ka teine Guillaume , keda Berenger põlgas ja vihkas : rahvakuningas , kodanlaste kuningas , Fronde'i kuningas , reformide kuningas , demokraatlik kuningas , kes mehkeldas Generaalstaatidega , lõhkus impeeriumi feodaalset võrgustikku , ei mõistnud Poussini maale , võõrandas aadlike maid riigile , kärpis maaisandate privileege , taipamata või soovimata aru saada , et end populismile ohvriks tuues saeb ta oksa , millel ise istub . 
21	NA	" Berenger vihkas seda rahvakuningas Guillaume'i , kes on ilmunud Pariisi tänavatele isegi teksapükstes , lühikeste käistega särgis ja päikseprillides , Guillaume'i , kes on mänginud avalikult jalgpalli , seda kodanlaste vääritut mängu , Guillaume'i , kes kõneleb "" parlamentaarsest printsiibist "" ja on nõustunud Flandria provintside iseseisvumisega , loovutanud Burgundia hertsogite iidsed tiitelmaad kaupmeestele valitseda ... "
21	NA	" Guillaume'i , kes mitte kunagi ei oleks vastanud püssidega Louvre'i ees vehkivate kodanlaste räuskava massi "" Vabaduse , vendluse ja võrdsuse petitsioonile "" Louis XVII hajameelse haigutusega "" Aga miks ometi ? "" , vaid entusiastliku hüüatusega "" Oh , aga muidugi ! "" "
21	NA	 Jah , seda Guillaume'i Berenger St-Jean-de-Colé , Templirüütlite ordu suurmeister , põlgas ja vihkas kogu hingest . 
21	NA	 Ometi polnud sellest tema hääles märkigi , kui ta telefonitoru võttis , Valmy'le tänutäheks noogutas ja aupaklikult sõnas : 
22	NA	" "" Jah , monsieur ? "" "
23	NA	" "" Berenger . "" "
23	NA	 Kuninga hääl kaugel Pariisis oli külm ja kalk . 
23	NA	" "" Ma pidin teie kannupoisiga vaidlema , et teiega rääkida saada . "" "
24	NA	" "" Ma karistan teda , monsieur . "" "
25	NA	" "" Ma kardan , et teil pole selleks aega , suurmeister . "" "
25	NA	 Viimane sõna oli öeldud irooniaga , mõnitavalt . 
25	NA	 Isegi verega päritud prantsuse kuningate kuulsat sarkasmi kasutas Guillaume valel aadressil , alati oma kõige truumate aadlike kohta , mitte kodanlaste suhtes . 
26	NA	" "" Ma olen teie majesteedi teenistuses , "" kostis Berenger end irooniast mitte häirida lastes . "
27	NA	" "" Oh , ka selleks pole teil enam aega . "" "
27	NA	 Tundus , et kuningas itsitas sealjuures . 
28	NA	" "" Majesteedil on mulle kiireloomuline ülesanne ? "" "
29	NA	" "" Kui nii võtta , kui tõesti nii võtta , siis isegi võiks öelda , et jah , on . "" "
29	NA	 Kuningas tõepoolest itsitas ! 
30	NA	" "" Ma kuulan , Teie Kõrgus . "" "
31	NA	" "" Ja mis teil muud üle jääbki , eks ole ? "
31	NA	" Muuseas , ega te ei aima , mispärast ma helistan ? "" "
32	NA	" Ei , ma ei aima , ma tean , mõtles Berenger ja ütles : "" On see ehk seoses uue parlamendihoone ehitamisega ? "" "
33	NA	" "" Otseselt mitte . "
33	NA	 Kaudselt , ainult kaudselt . 
33	NA	 Ja teie Graali templi pärast ma ka ei helista . 
33	NA	 Kuulake siis hoolega , Berenger ! 
33	NA	 Mul on siin üks paber , millele ma hiljuti alla kirjutasin ja siis lõi Strasberg sellele ühe suure ja raske pitsati alla , riigipitsati . 
33	NA	" Teate , mis paber see on ? "" "
34	NA	" "" Ei , majesteet , ei tea . "" "
35	NA	" "" Vaadake , Berenger , see on selline paber , ma ütleksin isegi , et see on lausa kuninglik käsk . "" "
36	NA	" "" Kas tõesti , monsieur , "" vastas Berenger , olles kindel , et Guillaume tema hääles kõlavat irooniat tabada lihtsalt ei oska . "
36	NA	" Siiski jättis ta lisamata , et tema arvates võiks see paber vabalt olla ka "" l'Humanité "" aastatellimus . "
37	NA	" "" Jah , on küll . "
37	NA	 Ma käsin selle paberiga ... 
37	NA	 Moment , palju kell on ? 
37	NA	" Ahhaa , siis palun , Berenger , kas te ei läheks akna juurde ja ei vaataks oma ilusa lossi väravate poole ? "" "
38	NA	" "" Ma seisan rõdul , majesteet , ma näen siit hästi Hautefort'i väravaid . "" "
39	NA	" "" Enchante , seda parem , siis kindlasti näete , et nende ette on saabunud üks korteezh ? "" "
40	NA	 Jah , Berenger nägi nüüd . 
40	NA	 Tema vahtkond oli jooksnud väravate juurde ja avas neid parasjagu , et lasta lossiteele pikk must sedaan , mille järel veeres kuninglike musketäride värvides veoauto . 
40	NA	 Kõik täpselt nii , nagu ta oli ette kujutanud . 
40	NA	 Mustal sedaanil lehvis kuningriigi julgeolekuteenistuse pealiku , marssal Bonaguil' lipp ; veoautotäis musketäre kandsid oma sinikollaseid taktikamundreid ja olid relvastatud vintpüssidega . 
40	NA	 Jõudemonstratsioon . 
40	NA	 Kuningas pidi teadma , et Berenger ei hakka vastu , et ta ei anna käsku tulistada kuninga jõude . 
41	NA	" "" Nägite , Berenger ? "
41	NA	 Nüüd ma ütlen teile , mis paber see on , millele ma alla kirjutasin . 
41	NA	" See on vahistamiskäsk . "" "
42	NA	 Berenger vaikis , pigistas kramplikult telefonitoru ning jälgis aeglaselt ja ähvardavalt lähenevat korteezhi . 
43	NA	" "" Bonaguil loeb selle teile ette . "
43	NA	 Vahistamiskäsu loeb ette . 
43	NA	 Prantsusmaa süüdistab teid reetmises , suurmeister . 
43	NA	 Ja teie templirüütlitega on nüüd lõpp . 
43	NA	 Paneme poe kinni . 
43	NA	 Te vaikite ? 
43	NA	" Mõistan , olete jahmunud . "" "
43	NA	 Kuningas Guillaume kõkutas naerda . 
43	NA	 Templirüütlite suurmeister aga vaikis tõesti jahmatusest . 
43	NA	 Prantsusmaa kuningas ei suuda öelda isegi paari lauset ilma oma matslust paljastamata . 
43	NA	 Prantsusmaa süüdistab mind reetmises ? 
43	NA	 Mitte Prantsusmaa , vaid kuningas , ja nii oleks öelnud iga teine peale Guillaume'i . 
43	NA	 Minu templirüütlitega on lõpp ? 
43	NA	 Need on majesteedi templirüütlid , Püha Trooni ja tema vasalli paavsti poolt loodud ordu , mis aastasadu on tegutsenud Pax Franconica auks ja kuulsuseks . 
43	NA	 Jah , see kuningas pole tõesti muud kui üks vürtspoodnik . 
43	NA	" Templirüütlid pole pood , neid ei saa "" kinni panna "" . "
44	NA	" "" Te süüdistate mind reetmises , majesteet ? "" küsis Berenger siiski külmalt . "
45	NA	" "" Jah . "
45	NA	" Te olete Prantsusmaa maha müünud , te olete salasobinguis tema vaenlastega , te olete kelm , vandenõulane ja reetur ! "" prahvatas Guillaume , suutmata oma raevu taltsutada . "
46	NA	" "" Ma kaitsen ennast , "" sõnas siis Berenger . "
46	NA	" "" Ma annan end teie voli alla , ent ma hakkan ennast ja ordut kaitsma . "" "
47	NA	" "" Te ähvardate mind ? "" kriiskas kuningas . "
48	NA	" "" Ei põrmugi . "
48	NA	 Lihtsalt märgin , et mul on õigus kaitsele . 
48	NA	 Teie ründate ja mina kaitsen . 
48	NA	 Ja mina võidan , majesteet . 
48	NA	 Prantsusmaa võidab ja teie kaotate . 
48	NA	" Lihtsalt tahtsin , et te teaksite seda . "" "
49	NA	" "" Te võite endale osta kas või kõik Prantsusmaa advokaadid , Berenger St-Jean-de-Colé , aga see ei päästa teid . "" "
50	NA	" "" Ma vajan ainult ühte , "" tegi suurmeister oma teise löögi . "
50	NA	" "" Ainult ühte , majesteet . "
50	NA	" Minu advokaat on Henri de Lauzun . "" "
51	NA	" "" Oi kui kahju , "" kostis vastuseks kuninga õel itsitamine . "
51	NA	" "" Kui kahju , sest ka teie seneshalli kohta on välja antud vahistamiskäsk . "" "
52	NA	" "" Tõesti kahju , "" sõnas Berenger vääramatult . "
52	NA	" "" Juhuslikult pole de Lauzun enam templirüütlite seneshall . "
52	NA	 Üleeile ma vabastasin ta sellest ametist ja kohustusest . 
52	NA	 Tal on nüüd Pariisis erapraksis , ta on lihtsalt üks advokaat . 
52	NA	" Ma kardan , et sellistel tingimustel on teie vahistamiskäsk tühine ja kehtetu allakirjutamise hetkest . "" "
53	NA	 Ja nüüd oli kuningas mõned sekundid vait . 
53	NA	 Lahingu avalöök oli antud . 
53	NA	 Guillaume teadis nüüd , et Berenger oli valmis olnud . 
53	NA	 Marssali korteezh veeres lossi ette ; Bonaguil astus autost välja , musketärid haarasid relvad ja rivistusid . 
53	NA	 See oli eriüksus , treenitud võitlema omasuguste kõrilõikajatega . 
54	NA	" "" Hüvasti , Berenger , "" sisistas siis kuningas . "
54	NA	" "" Ma ei näe teid enne kui tapalaval . "
54	NA	 Ma ei tahagi teid enne näha . 
54	NA	 Vereimejaga on lõpp tehtud . 
54	NA	 Ärge arvake , et teid aitavad Vareilles' tankidiviisid või Guildenstrandi langevarjurid . 
54	NA	" Nad kõik saavad kohe vahistatud . "" "
55	NA	" "" Hüvasti , Teie Majesteet , Louis Guillaume Saint-Mary Alencon de-Cadec Bourbon , hüvasti , "" vastas suurmeister . "
55	NA	 Kuningas katkestas ühenduse , samal hetkel valgusid rõdule musketärid ja veidi süüdlasliku ilmega marssal . 
55	NA	" Ta tahtis midagi öelda , kuid Berenger vangutas nukralt pead ja lausus : "" Ära vaevu , Luc , pole mõtet seda mulle ette lugeda . "
55	NA	" Kuningas ise viis mind asjadega juba kurssi . "" "
56	NA	 Marssal kehitas õlgu . 
56	NA	" "" Me oleme kõik vaid tema teenrid ja selles pole midagi isiklikku , eks. "
56	NA	 Mul on käsk su käed raudu panna , Berenger . 
56	NA	" Täiesti ülearune abinõu , ma tean , aga siiski pean sind paluma . "" "
57	NA	 Suurmeister sirutas hämmingus käed ette . 
57	NA	" "" Milleks ? "" "
57	NA	 Küsis ta . 
57	NA	" "" Kuhu on mul siit põgeneda ? "" "
58	NA	" "" Ma kardan , et sa ei saa siia jääda . "
58	NA	 Kuningas ei lubanud koduaresti ... 
58	NA	" Mul on tõesti kahju , Berenger , aga ma pean su Bastille'sse viima . "" "
59	NA	 Rappudes ülejäänud osa päevast veoauto kastis , käed raudus ja üleoleval ilmel musketäride püssitorusid silmitsedes , mõtles Berenger St-Jean-de-Colé , et kuninga kodanikuvabaduste kampaanial on ka omad head küljed . 
59	NA	 Vähemalt ei hakata teda piinama . 
60	NA	 Henri de Lauzun — tuliuue Pariisi advokaadibüroo omanik — lubati Berenger' juurde järgmise päeva õhtul . 
60	NA	 Tema ülikond oli kortsus , punased juuksed sassis ja näost paistis magamata öö . 
60	NA	 Advokaat virutas paberitest pungil portfelli lauale , põlvitas ja suudles suurmeistri kätt . 
61	NA	 Berenger naeratas talle julgustavalt ja osutas silmadega toolide poole . 
61	NA	 Tema kamber koosnes kahest toast ega erinenud palju Pariisi kehvemast korterist . 
61	NA	 Trellitatud aknad avanesid õue poole , sisustus oli askeetlik , ent talutav . 
62	NA	" "" Tegelikult ei peaks ma siin olema , vaid korrus allpool , "" lausus Lauzun . "
63	NA	" "" Sa oled täpselt siin , kus sa pead olema , "" vastas Berenger . "
63	NA	" "" Vabaduses on sinust meie üritusele rohkem kasu ja selle pärast ei pea piinlikkust tundma . "
63	NA	" Sinu eemalolek ordust on ainult ajutine . "" "
64	NA	" "" Kuidas ma tahaksin sind uskuda ! "
64	NA	" Paraku on asjaolud traagilised . "" "
65	NA	" "" Hea küll , kanna mulle ette . "
65	NA	 Sa näed , et raadiot , televiisorit ega ajalehti mul siin pole . 
65	NA	 Mitte et neist just palju kasu võiks olla . 
65	NA	" Valgusta mind , mis toimub . "" "
66	NA	" "" Arreteerimised . "
66	NA	 Üle kogu maa . 
66	NA	" Ile de France'i pretseptoorium on täies koosseisus — peale Reynard'i — Bastilles's . "" "
67	NA	" "" Ja Reynard ? "" "
68	NA	" "" Ta lasti maha . "" "
69	NA	" "" Lollpea ! "" käratas Berenger allasurutud häälel . "
69	NA	" "" Ma ju käskisin mitte kellelgi vastu hakata . "
69	NA	" Kui rumal ! "" "
70	NA	" "" Ta suri auga . "" "
71	NA	" "" Musketäri kuulist langemine pole templirüütlile mingi au ... "
71	NA	" Olgu , räägi edasi . "" "
72	NA	 Lauzun tõmbas hinge ja kobas paberite järele . 
72	NA	" "" Me lasime momendi käest . "
72	NA	 Eile õhtul oleks olnud õige aeg , siis kui sinu arreteerimine teatavaks tehti . 
72	NA	 Provence'is ja Dauphine'is olid kõige suuremad rahutused ... oli tulistamisi . 
72	NA	 Toulouse'is ja Marseilles's oli rahvas tänavatel , kuigi uudistes sellest midagi ei ole . 
72	NA	 Anjou'd pildusid üliõpilased Pariisi tänaval tomatitega . 
72	NA	 Linnas oli miiting , mille musketärid laiali ajasid . 
72	NA	 Aga eile õhtul oli kogu maa segaduses ja just siis oleks õige aeg olnud . 
72	NA	" Vareilles' tankid oleksid jõudnud Pariisi kahe tunniga ; me oleksime viinud rivist välja kaardiväe juhtkonna , ja rahvas , või vähemalt mingi osa sellest lõuna pool , oleks meiega kaasa tulnud . "" "
73	NA	" "" Kodusõtta ? "
73	NA	" Kuninga vastu ? "" "
74	NA	" "" Seda on varemgi juhtunud . "" "
75	NA	" "" Aga praegu pole 1936. aasta . "
75	NA	" Lauzun , Lauzun ... "" ohkas Berenger . "
75	NA	" "" Sa oled mu advokaat . "
75	NA	 Anna andeks , aga ära tegele poliitikaga . 
75	NA	" Või kahtled sa minus ? "" "
76	NA	" "" Ei hetkekski . "" "
77	NA	" "" Aga kahtled ju . "
77	NA	 Me peame arvestama , et see kuningas mängib suuresti rahvarämpsu toetusele . 
77	NA	 Praegu ta julgeb , sest on rahva seas populaarne . 
77	NA	 Rohkem , kui meie . 
77	NA	" Kui palju vendi on välismaale põgenenud ? "" "
78	NA	" "" Minu hinnangu järgi umbes üks neljandik . "
78	NA	" See oli nende vaba valik ? "" "
79	NA	" "" Nii ma lubasin . "
79	NA	" See on oluline , et mitte kõiki ei arreteeritaks korraga . "" "
80	NA	" "" Nad ei läinud mitte rõõmuga . "" "
81	NA	" "" Saan aru . "
81	NA	 Aga see on praegu meie ainus tee . 
81	NA	" Jätka , palun . "" "
82	NA	" "" Juriidiliselt on meie olukord mitmetahuline . "
82	NA	 Templirüütleid pole kunagi varem likvideeritud , nii et kuninga juristid alles otsivad õigeid võimalusi . 
82	NA	 Põhimõtteliselt annaks see meile ju aega , aga propagandaga on juba alustatud ja see on üsna vastik . 
82	NA	 Kõik puha väljamõeldised muidugi , aga pori jääbki ju kõige rohkem külge loopides . 
82	NA	 Kuningas allkirjastas sinu süüdistuskokkuvõtte ja sai sellele kohe paavsti kaasallkirja . 
82	NA	 Puhas formaalsus muidugi . 
82	NA	 Mis on praegu oluline , on see , et ordu eksisteerib veel kui juriidiline isik . 
82	NA	 On välja antud arreteerimiskäsud kõigi Prantsusmaa templirüütlite kohta in corpore , ent ordu likvideerimine on tehniliselt keerulisem . 
82	NA	" Ja neil on vaja teha seda puhtalt , et saada diplomaatiline nõusolek samasuguse aktsiooni läbiviimiseks välismaal ja et ... "" "
82	NA	 Lauzun kõhkles hetke . 
82	NA	" "" Ja et pääseda ligi pankadele Helveetsias . "" "
83	NA	" "" Mis nendes süüdistuses veel on ? "" "
84	NA	" "" Kõiksugu väljamõeldisi . "
84	NA	 Me kavandame vandenõu kuninga kukutamiseks . 
84	NA	 Me oleme riisunud Prantsusmaa riigikassat ja saadud raha protsentide peale välja laenanud . 
84	NA	 Me oleme riigi rahast tühjaks imenud ja tegeleme liigkasuvõtmisega , samal ajal kui kuningal pole raha , et ehitada koole , haiglaid ja kasarmuid . 
84	NA	 Me oleme müünud riiklikke saladusi Hispaaniale ja Brandenburgile . 
84	NA	 Me oleme korraldnud salamõrvu . 
84	NA	" Oma initseerimisriitustel sunnime me rüütlikandidaate pederastlikku vahekorda . "" "
85	NA	" "" Puudub veel , et me sülitame ristile ja kummardame Bafometti , "" muigas Berenger . "
85	NA	" "" Ühesõnaga , neil pole midagi kindlat ? "" "
86	NA	" "" Seni veel mitte . "
86	NA	 Aga aja jooksul nad joonistavad midagi kokku . 
86	NA	" Kui me oleksime andnud kohe vastulöögi ... "" "
87	NA	" "" Lauzun ! "" peaaegu käratas Berenger . "
87	NA	" "" Milles meid süüdistatakse ? "
87	NA	 Riigireetmises . 
87	NA	 Kui me oleksime alustanud kodusõda , rünnanud kuningat , tõstnud mässu , siis ei küsi enam keegi , mis nendes süüdistustes täpselt oli . 
87	NA	 Siis me olemegi mässajad , kes ei allunud oma kuningale . 
87	NA	 Tõstes relva kuninga vastu , tõstame me relva ka Prantsusmaa ja ordu harta vastu . 
87	NA	 Me oleksime võitnud mõned lahingud , me oleksime ajanud riigi pankrotti ja jõudnud siis patiseisu . 
87	NA	 Aga ikkagi kui mässajad . 
87	NA	 Kuningas jutlustab Generaalstaatidele vabadusest ja võrdsusest , tehes meid patuoinaks kõigi riigi hädade eest . 
87	NA	 Meie oleme vastutavad kaotuste eest Dalmaatsias ja Lousianas . 
87	NA	 Rahvas tõuseb meie vastu ; Brandenburg , London ja Madrid müüvad meid maha — lõpuks . 
87	NA	 Sest kaotades Prantsuse trooni , kaotame ka autoriteedi välismaal . 
87	NA	" Me oleme tugevad ainult koos trooniga , sest me oleme osanud end teha talle vajalikuks . "" "
88	NA	" "" Troon ei vaja meid enam . "" "
89	NA	" "" Ja troon eksib siinjuures rängalt . "
89	NA	 Aga sellele kuningale pole mõtet seda seletada . 
89	NA	 Guillaume'i nõunikud on kodanlased , kes ei tea isegi oma vanavanaisa nime , kuid meie mäletame oma sugupuud tagasi Charlemagne'i aegadesse . 
89	NA	 Rahvakuningas ! 
89	NA	" Talle pole mõtet rääkida , et kui mitte suurmeister Jacques de Molay pingutused , ei oleks Philippe IV 1306. aastal kunagi suutnud nii hästi ära kasutada Habsburgide nõrkust ja kuulutada Prantsuse kuningas Rex Christianissimus'eks , tehes nii lõpu naeruväärsele alemannide impeeriumile , millele mingi vääritu vürst kunagi sõna "" püha "" juurde kleepis . "
89	NA	 Kui mitte de Molay , poleks Philippe iialgi suutnud muuta paavsti Prantsusmaa sõltlaseks , ja paavst oleks endiselt Roomas . 
89	NA	 Püha jumal , Pax Franconica poleks sündinudki ! 
89	NA	 Kas on mõtet rääkida sellele kuningale , et kui mitte meie poleks ostnud inglastelt tagasi Gascogne'i 1340.aastal , klaarinud suhteid inglastega Flandrias , oleks mõni inglise kuningas pretendeerinud Prantsuse troonile ja valla päästnud Prantsusmaa jaoks hukutava sõja , mis oleks kestnud kas või sada aastat ! 
89	NA	 Twdorid ja Glyn Dwr'id ingliase troonil ei oleks praegu Prantsuse vasallid . 
89	NA	 Kas mitte meie ei aidanud maha suruda hugenotte ? 
89	NA	 Kas mitte meie ei korraldanud alianssi ja Katoliiklikku Liigat , et purustada igaveseks Brandenburgi ja Saksi ketserid ? 
89	NA	" Milleks rääkida "" rahvakuningale "" , et ainult meie raha ja veenmisjõu tõttu suutsid Euroopa monarhid ühineda Prantsuse trooni püüdlustega revolutsioonide lämmatamiseks ? "
89	NA	 Kes seisid Pariisi barrikaadidel rahvarämpsu vastu ? 
89	NA	 Ja kes on hoidnud alemannide vürstid lahus ja eraldi , siis , kui see on vajalik olnud ? 
89	NA	 Ilma meieta oleksid alemannid koondunud ühe valitseja alla ja purustanud Pax Franconica . 
89	NA	 Ja nii edasi , ja nii edasi . 
89	NA	" Meie tegime Prantsuse trooni selleks , mis ta on , ent meid ei oleks ilma Prantsuse troonita . "" "
90	NA	" "" Ma tean seda , "" nõustus Lauzun noogutades . "
90	NA	" "" Aga vaikselt ja tasahilju tehtud heategusid kiputakse tihti unustama . "" "
91	NA	" "" Vaikselt ja tasahilju ? "
91	NA	 Ei , vastupidi — me oleme tegutsenud liialt avalikult ! 
91	NA	 Neetud ! 
91	NA	 Kõik teavad ja tunnevad templirüütleid . 
91	NA	 Meid pildistatakse ajakirjade esikaantele ... 
91	NA	 Oh , see neetud edevus ! 
91	NA	" Me oleme unustanud esimeste templirüütlide kõige olulisema printsiibi — sellel , mis on tehtud salaja , on suur jõud . "" "
92	NA	" "" Mida saab üldse tänapäeval teha salajas ? "" "
92	NA	 Advokaat ohkas . 
93	NA	" "" Siiski . "
93	NA	 Me oleksime pidanud rohkem kasutama avalikkust tühiste asjade ülistamiseks , et olulisi asju nõnda varjata . 
93	NA	" Nagu ütles meie suurmeister Roland des Containgnourt : "" Ära kunagi lase oma raha üle lugeda ! "" "
93	NA	 Ahnuse pärast on ennegi valitsejad rumalusi teinud . 
93	NA	 Aga olgu , meil pole mõtisklusteks aega ! 
93	NA	" Mida nad tahavad , mida kuningas tahab ? "" "
94	NA	" "" Raha , "" ohkas advokaat veelkord . "
95	NA	" "" Mitte ainult . "
95	NA	" Ta tahab meiega igaveseks lõpu teha ; tahab igaveseks kaotada rüütelluse alustoe trooni alt ja viia riik "" demokraatlike reformide teele "" . "
95	NA	 Teda toetab suuresti rahvamass , sellele ta tugineb , mitte seisustele . 
95	NA	 Rahvaga aga on manipuleerida lihtne , kuid ohtlik . 
95	NA	" Rahvas tahab efekte , verd ja dramaatikat , ning kui ta neid ei saa , muutub kärsituks . "" "
96	NA	" "" Me peame kuninga ümber veenma . "" "
97	NA	" "" Hilja , "" lõikas suurmeister järsult . "
97	NA	" "" See on lastetuba . "
97	NA	 Guillaume on absoluutselt mõttetu kuningas . 
97	NA	 Prantsusmaa ei vaja teda . 
97	NA	 Aga ta on visa , ülbe ja jultunud ning sellepärast ohtlik . 
97	NA	" Me ei veena teda ümber . "" "
98	NA	" "" Ta ei pääse Helveetsia pankadele ligi . "
98	NA	" Nad võivad mõne aasta jooksul konfiskeerida kõigi orduvendade maad ja varandused , ent summad kokku lüües saavad nad aru , et raha peab olema palju , palju rohkem . "" "
99	NA	" "" On pangandus ja on helveetsia pangandus , "" muigas Berenger mornilt . "
99	NA	" "" Need vennad , kes kunagi seal mägede vahel esimesed pangad püsti panid ja — ümberpööratud kujul — templi risti oma lipule seadsid , oleksid otsekui praegust olukorda ette näinud . "
99	NA	 Kuningas ei saa mitte ühtegi sou'd , kui ta just Helveetsiat ei okupeeri — aga ka see ei annaks talle suurt midagi . 
99	NA	 Pealegi lööks see segi rahvusvahelised rahaturud ja hävitaks meie , õigemini Guillaume'i diplomaatilise autoriteedi , niipalju kui tal seda veel üldse järel on . 
99	NA	" Nii et Helveetsia pangad on meie garantii . "" "
100	NA	" "" Kui me ei suuda teda ümber veenda , "" noogutas Lauzon , "" võime ta ära osta . "
100	NA	 Paari kuu pärast põrkub ta ordu likvideerimisel juriidiliste takistuste ja Helveetsia pankade vastu . 
100	NA	" Siis on aeg küps kompromissideks . "" "
101	NA	" "" Kahtlen . "
101	NA	 Ta tahab verd . 
101	NA	 Ta tahab anda poliitilist hoopi ja konfiskeerida raha . 
101	NA	 Ta üritas mind telefonikõnega enne arreteerimist provotseerida vastuhakule , aga lõi mööda . 
101	NA	 Ärritunult lobises ta välja , et tahab mind näha tapalaval . 
101	NA	 Nii et see pole ainult väljapressimine , Lauzun . 
101	NA	 Midagi peab neil olema . 
101	NA	 Mingi kindlam süütõend , midagi , mille peale nad mängivad . 
101	NA	 Rahade liikumist ei saa nad tõestada , ent äraostetud kohtunikud võivad finantsdokumentides näha just seda , mida kuningal vaja on . 
101	NA	 Riigireetmise tõestamine on tahtmise asi — neil võivad olla mõned salalindistused minu kohtumisest Hannoveri vürstiga või muud sellist . 
101	NA	 Aga see kõik on võrdlemisi udune . 
101	NA	 Ei , neil peab olema midagi kindlat , midagi julma ja järsku . 
101	NA	 Muidu poleks Guillaume söandanud . 
101	NA	 Me peame teadma , mis see on . 
101	NA	" Uuri see välja , Lauzun . "" "
102	NA	" "" Ma üritan , suurmeister . "" "
103	NA	" "" Hästi . "
103	NA	 Veel üks asi . 
103	NA	 Meil on vaja liitlast . 
103	NA	 Kedagi , kes poleks seotud orduga , keegi , kes poleks aadlik , ent oleks nii kuninga kui rahva jaoks suur autoriteet . 
103	NA	 Pooljumal . 
103	NA	 Me ei tohiks teda ära osta , ma tahan , et see mäng oleks puhas . 
103	NA	 Mõtle , kes see võiks olla . 
103	NA	" Täna on teda veel raske leida , ent kui shokk üle läheb ja propaganda muutub rutiinsemaks , rahvas väsib ja hakkab küsima , et kas tõesti on vaja meid hävitada , vaat siis võiks sel mehel olla juba piisvalt julgust meid toetada . "" "
104	NA	" "" Kuidas ? "" "
105	NA	" "" Vaata punkt "" üks "" . "
105	NA	 Otsi üles , mis neil on . 
105	NA	 Jäta mind nüüd palun üksi , ma pean puhkama . 
105	NA	" Need ajaloolised päevad on mõnevõrra kurnavad . "" "
106	NA	" "" Berenger ? "" "
106	NA	 Advokaat kraamis oma paberid kokku ja vaatas tõsiselt oma suurmeistrile silma . 
106	NA	" "" Meil on ju plaan ? "
106	NA	" Me ju võidame . "" "
107	NA	" "" Jumala abiga , mu armas Lauzun , jumala abiga . "" "
108	NA	 Prantsusmaa kuningas Guillaume Saint-Marie Alencon de-Cadec Bourbon tundis end sel päeval meeletult üksi . 
108	NA	 Varahommikul oli ta käinud ratsutamas , vaimustumata kiirusest ja värskest õhust , oli olnud rõhutud ihukaitsjatest ja saabuvast äikesest raskest õhust , milles oli raske hingata . 
108	NA	 Ka tema hobune tunnetas ratsaniku ärevust ja atmosfääri rõskust , lasi tuimalt ja rõõmuta galoppi . 
108	NA	 Kohe pärast hommikusööki oli Constance põgenenud oma ruumidesse , saates mehe poole vaid pahura pilgu , milles peegeldus põlgus üksinda veedetud ööde eest . 
108	NA	 Siis oli Bonaguil tüüdanud teda mõttetute detailidega arreteerimiste käigust , suutmata kuningat petta , et operatsioon kulgeb plaanitust palju aeglasemalt ja vähemate tulemustega . 
108	NA	 Kantslerid ja kardinalid ja nõunikud kiitsid marssalile vaid takka , targutasid juriidilistest peensustest . 
108	NA	" Nad ei vaadanud talle silma , vaid oma paberitesse , vältisid kuninga pilku ning jahvatasid , et ennetada küsimust — "" Kus on raha ! "" "
108	NA	 Generaalstaatide president Goujon pidas sütitava kõne palavast armastusest , mida rahvas oma kuninga vastu tunneb , ent seegi ei suutnud peletada Guillaume'i tuska . 
108	NA	 Ta oli operatiivnõupidamise laiali saatnud , oli eraldunud lossi Tuileries' tiiba , kus ta oli end alati kodusemalt tundnud . 
108	NA	 Siia oli ta lasknud sisustada ajastu moenõuetele vastava kabineti , loobunud liigsest luksusest ja Poussini maalidest , mida tema eelkäijad olid üle Louvre'i kuhjanud . 
108	NA	 Guillaume vihkas Poussini , seda klisheeantiiki vihtunud kunstnikut . 
108	NA	 Kunagi puhastab ta kindlasti kogu lossi sellest kõntsast , kunagi ... 
108	NA	 Siis kui on sobiv aeg . 
109	NA	 Nüüd aga kanti ette , et vana Le Mercier on juba kolmandat päeva taotlemas audientsi ja lubanud näljastreigi välja kuulutada , kui teda kohe kuninga juurde ei lasta . 
109	NA	 Muidugi ei tahtnud Guillaume vana ajaloolast staabi koosseisus näha , sest see tema õpetaja oli ainuke , kes julges talle neil päevil veel tõtt rääkida . 
109	NA	 Aga mitte tõtt polnud talle praegu vaja ; kuningas vajas mõistmist , et keegi siiralt ja südamest toetab tema võitlust , ega ei teeks seda mitte kasuahnusest või kohusetundest . 
109	NA	 Jah , kõik nad tahtsid templirüütlite raha , uskusid , et kuningas jagab saaki nendegagi ja sellest johtuski nende pühendumus ja usinus . 
109	NA	 Aga tegelikult , sisimas ja sügaval , oli neil ükskõik , kas see kõrgfeodaalkorra igand imeb endiselt Prantsusmaa verd või mitte . 
109	NA	 Nad olid nõus aadli privileegide kärpimisega , kuni see ei puudutanud nende endi pärusmaid ; nad olid nõus kodanikeõiguste ja dekoloniseerimisega seni , kuni kuningas ei saada laiali õukonda . 
109	NA	 Nad ei näinud seda , mida nägi kuningas . 
109	NA	 Et on vaja astuda ajaloost tänapäeva . 
109	NA	 Nad uskusid , et kuningas teeb kõike seda trooni kindlustamiseks . 
109	NA	 Nad uskusid , et kuningas usub tsentraliseeritud monarhia vajadusse Prantsusmaal ... 
109	NA	 Mon dieu , mõtles Guillaume , ka mu naine usub sellesse . 
109	NA	 Berenger' kõrvaldamine on nende jaoks vaid üks järjekordne õukonnaintriig , favoriidi ebasoosingusse langemine . 
109	NA	 Nad ei võta seda viimase takistuse kõrvaldmisena Prantsusmaa ja kogu Euroopa viimisel uude ajastusse . 
110	NA	 Kuningas leidis , et on joonistanud paberilehele võllapuu ja sellesse kõlkuma mehikese . 
110	NA	 Ärritunult kortsutas ta paberi kokku ja viskas minema , et siis kohe uus haarata . 
110	NA	 Nüüd tuli mehike suurem ja kangekaelselt üritas Guillaume kriipskujule Berenger' nägu joonistada . 
110	NA	 Ta irvitas , kui talle tundus , et need kõrged kulmukaared ja peen nina on tal nüüd lõpuks õnnestunud . 
110	NA	 Siiski tundus talle , et ta oskab ka paremini . 
110	NA	 Ta haaras suurema paberi järele ja püüdis nüüd juba hoolikamalt Berenger' näojooni järele aimata . 
110	NA	 Kuidagi see rahustas — näha vihatud vaenlast abitult paberisse köidetuna võllas siplemas . 
111	NA	 Guillaume ei pooldanud hukkamisi , talle ei meeldinud nendel osaleda , kuid Berenger' puhul ta teadis — tuleb teha erand . 
111	NA	 Tuleb teha suur ja rahvarohke hukkamine , tuleb teha meediasündmus . 
111	NA	 Berenger' mahalaskmine peab minema telepildis üle kogu maailma , jõudma helesiniselt ekraanilt luubi tagant kolooniatesse , jõudma kõigi edumeelselt mõtlevate inimesteni . 
111	NA	 Kuigi kahtlemata ei avalda mustvalge kitsuke telepilt rahvale sellist muljet , nagu tegelik sündmus Pariisis . 
111	NA	 Sinna tuleb kokku ajada massid , see peab olema nagu Prantsusmaa meistrivõistluste finaalmäng , mõtles kuningas , kui tabas silmanurgas punase tulukese vilkumise . 
111	NA	 Kabineti ukse juures vilkuv tuli andis märku , et keegi tahab kuninga audientsile pääseda . 
112	NA	 Ärge segage mind , ma tahan üksi olla , mõtles Guillaume . 
112	NA	" Või ei , tegelikult tahan ma olla koos oma rahvaga staadionil ja näha , kuidas "" St Germaine "" purustab mõne Brandenburgi lollaka klubi . "
112	NA	" "" St Germaine "" oli kuninga lemmikmeeskond , aga ta ei saanud seda nii tihti välja näidada kui tahtis ; ei saanud kanda kuninglikul tribüünil sinist klubisärki ja röökida koos rahvaga : "" Rossy , Rossy ! "" "
113	NA	 Tuli ei kustunud . 
114	NA	 Tigedalt vajutas ta kommutaatori nupule . 
114	NA	" "" Jah , Remy , mis seal jälle on ? "" "
115	NA	" "" Majesteet , see on le Mercier , ta karjus minu peale , lubas näljastreigi välja kuulutada . "
115	NA	" Ta väidab , et tal on midagi väga tähtsat . "" "
115	NA	 Ülemkammerteenri hääl oli tulvil nördimust . 
116	NA	" "" Kas on kunagi olnud midagi sellist , millega le Mercier on tegelenud ja mis pole talle väga tähtis ? "
116	NA	" Olgu , las tuleb . "" "
117	NA	 Las tuleb , las ta õiendab minuga , las noomib . 
117	NA	 Äkki on tal siiski mõte ? 
117	NA	 Olgu , kuidas on , aga le Mercier pole loll , ta pole mulle kunagi pugenud . 
117	NA	 Ta on üks tüütu ja agar vanamees , kuid see-eest on ta vähemalt siiras . 
118	NA	 Kabineti uksed löödi valla ja mustas ülikonnas lühike hallide lokkidega vanamees lausa lendas sisse . 
118	NA	 Ta lips oli viltu ja nägu leemendas higist , kogu ta olek pakatas solvumisest ja ärritusest , olles samas demonstratiivselt teadlik , et tal on õigus seda kuninga juuresolekul näidata . 
118	NA	 Kuningliku Prantsuse Ajalooakadeemia rektor , kõikvõimalike ordenite kavaler , markii Raoul Marechal le Mercier , kuninga kunagine eraõpetaja , Prantsuse kuningriigi väljapaistvamaid teadlasi ja mõtlejaid , üks austatumaid mehi maal , lausa värises nördimusest , mille tõttu tema kummardus majesteedile oli pigem lühike episood teel ukse juurest lauani ja siis tooli prantsatamisel . 
118	NA	 Luba küsimata ja taludes endal Guillaume'i kannatlikku pilku valas ta endale karahvinist vett , jõi selle ära , siis veel teisegi klaasi ja lõpuks , hingeldades , suutis öelda : 
119	NA	" "" Guillaume , Guillaume , Guillaume ... "
119	NA	" Kolm päeva ! "" "
120	NA	" "" Mis kolm päeva ? "" ei saanud kuningas aru . "
121	NA	" "" Kolm päeva ei lasta mind juba sinu juurde ! "" käratas vanamees . "
121	NA	" "" Kolm päeva tegutseb riigis mingi salanõukogu , kuhu mind pole kutsutud . "
121	NA	 Kolm päeva võtab kuningas vastu pöördelisi — ja ma ütleksin riigi jaoks lausa hukatuslikke otsuseid — ja markii le Mercier ? 
121	NA	 Kus on markii le Mercier ? 
121	NA	" Ta istub kodus , teda ei lasta oma kuninga juurde , nagu ei olekski ta riiginõukogu liige , nagu polekski Louis oma surivoodil teda vannutanud kandma oma poja eest hoolt ja lausa nõudnud temalt oma viimaste hingetõmmete juures , et ma peale passiksin , et poiss mingeid lollusi ei tee . "" "
122	NA	" "" Raoul , kogu minu lugupidamise juures ... "" "
123	NA	" "" Palun , majesteet , "" tõstis le Mercier käe , "" palun , ära katkesta mind ! "
123	NA	 Las ma lõpetan . 
123	NA	 Ma olen Riiginõukogu liige . 
123	NA	 Mul on õigus kuningale nõu anda . 
123	NA	 Seaduslik õigus . 
123	NA	 Ja kohustus ! 
123	NA	 Aga sellest olulisem veel on Louis'le antud sõna . 
123	NA	 Miks sa ei kutsunud mind oma salanõukokku ? 
123	NA	" Millega sa hakkama oled saanud , Guillaume ? "" "
124	NA	" "" Templirüütlite asja korraldab operatiivstaap . "
124	NA	" Saa palun aru , et ma ei vaja akadeemilist dispuuti , vaid energilist tegutsemist , ning mulle pole vaja riiginõukogult mingeid lisavolitusi . "" "
125	NA	" "" Akadeemilist dispuuti , mon dieu ! "" hüüatas le Mercier . "
125	NA	 Värisevi käsi koukis ta taskust filtrita sigarette , ei vaevunud ootama , kuni kuningas talle oma massiivsest arkebuusikujulisest tulemasinast tuld pakub , vaid krapsas tikke ja süütas sigareti kolmandal katsel . 
125	NA	 Kibedet suitsu välja puhudes ja läkastades — le Mercier tõmbas alati Berry' segatud tubakat , mitte puhast asumaade oma — suutis ta lõpuks rahuneda . 
126	NA	" "" Akadeemilist dispuuti , "" kordas ta siis , kui kuningas oma vana õpetajat peaaegu et hella pilguga jälgis , kannatlikult tema suitsetamisrituaali lõppu oodates . "
126	NA	" "" Kas sa tahad öelda , et mul pole midagi peale pikkade teaduslike traktaatide Prantsusmaa jaoks pakkuda ? "
126	NA	" Kas sa väidad , et minu nõuanded on ebavajalikud ? "" "
127	NA	" "" Ei . "
127	NA	 Aga me tegeleme julgeolekut puudutava operatsiooniga . 
127	NA	 Salanõukogu — nagu sa seda nimetad — koordineerib arreteerimisi , valmistab ette protsessi . 
127	NA	" Sinna kuuluvad inimesed , kel on vahetult voli käsutada niisugusi jõude . "" "
128	NA	" "" Ja kes seal siis on ? "" muigas vanamees tigedalt . "
128	NA	" "" Las ma arvan . "
128	NA	 Musketäride kapten Montmorency , kindlasti ; marssal Bonaguil , Guojon , see vürtspoodnik ; kantsler Strasberg ; Van Houdjink . 
128	NA	 On mul õigus ? 
128	NA	 Muidugi on ! 
128	NA	 Needsamad sinu semud , kellega tee koos jalgpalli vaatate , mehed , kes teavad ajaloost sama palju kui mina veterinaariast . 
128	NA	" Ja kes on sinu peanõuandja ? "" "
129	NA	" "" Erwin , "" ütles kuningas ettevaatlikult ja muiet alla surudes . "
129	NA	 Ärritunud le Mercier oli teda alati lõbustanud . 
130	NA	" "" Van Houdjink ! "
130	NA	 Muidugi ! 
130	NA	 See flandria raamatupidaja ! 
130	NA	" Hugenott ! "" "
131	NA	" "" Ta on Prantsuse Kuningriigi rahandusminister ja võttis katoliikluse juba kümme aastat tagasi vastu . "" "
132	NA	" "" Hugenott jääb hugenotiks ! "" raius le Mercier . "
132	NA	" "" Olgu . "
132	NA	" Nüüd on sul võimalus kuulata minu nõuannet . "" "
133	NA	" "" Ja milline see oleks ? "" "
134	NA	" "" Lõpeta see operatsioon ! "" pahvatas le Mercier . "
134	NA	" "" Võta tagasi kõik oma käsud , lase Berenger' vabaks , jäta templirüütlid rahule ! "" "
135	NA	 Kuningas tõusis aeglaselt , pead sinisest suitsusambast mööda vedades , pani käed seljale ning kõndis mööda kabinetti ringi . 
135	NA	 Vanamees süütas uue sigareti ja jälgis kuningat mornil pilgul . 
135	NA	 Lõpuks seisatas Guillaume ühe seinal rippuva kuldraamis foto ees . 
135	NA	 Le Mercier teadis seda pilti hästi , sellel oli jäädvustatud templirüütlite suurmeister Berenger , kuningas Guillaume ise ja tema nõbu , Hispaania kuningas , noor ja rõõsailmeline Charles Antoine . 
135	NA	 Nad seisid Bayonne'i raudteejaama ees , taamal elegantselt kiiskamas hispaania ja prantsuse värvidega maalitud esimene vedelküttel töötav vedur maailmas , voolujooneline iludus , mis kohe asub sooritama esimest raudteereisi San Sebastiani , Püreneede ja Biskaia lahe vahel , et ühendada kahte kuningriiki raudse sidemega mööda iidset palverändurite teekonda Santiago de Compostelasse . 
135	NA	 Juba Guillaume'i isa oli asunud ehitama rohkem raudteid , palganud teadustööde hoogustamiseks insenere . 
135	NA	 Oli loodud kahe riigi vaheline kuninglik konsortsium raudtee ehitamiseks , kuid alles siis kui Berenger St-Jean-de-Colé eestvedamisel olid templirüütlid tunnistanud , et tegu on püha ja olulise üritusega ning doteerinud projekti kuussada miljonit luidoori ... 
135	NA	 Jah , kuussada miljonit luidoori , mis olid tekkinud suurmeistri sõrmede vahele otsekui õhust võlutult ja mida kuningad poleks ealeski suutnud ühe korraga välja käia , jah alles siis olid ehitustööd nõiaväel edenema hakanud . 
135	NA	 Raudtee ja uut tüüpi rongid oli valminud kolme aastaga . 
135	NA	 Enam ei tossuta Euroopas auruvedurid , vaid vuravad hõbedased kiirrongid , Pariisist Calais'sse jõuab seitsme tunniga , kuningas reisib nüüd alati oma erarongis , mitte rappuvas ja kolisevas pikas bussis . 
135	NA	 Kuninga alamad reisivad kiiremini ja mugavamini . 
135	NA	 Ja Berenger pole iial kuuesaja miljoni luidoori eest ühtki teenet palunud . 
136	NA	" "" Ei , "" lausus Guillaume . "
136	NA	" "" See on võimatu . "" "
137	NA	" "" Miks ? "" nõudis le Mercier jonnakalt . "
138	NA	" "" Esiteks — kuningas ei võta kunagi oma käsku tagasi . "
138	NA	 Teiseks , ma ei soovi seda . 
138	NA	" Templirüütlitega , nende impeeriumiga , tuleb lõpp teha . "" "
139	NA	 Esmakordselt oligi ta seda Bayonne'is tajunud , selgelt ja üheselt , kui oli naeratades Berenger' kätt surunud . 
139	NA	 Kuussada miljonit luidoori oli olnud templirüütlite jaoks vaid tilk , mille kadumist nad ei märkagi . 
139	NA	 Nad kinkisid kuningale raudteed , mõelda vaid ! 
139	NA	 Et siis taas eralduda oma maavaldustesse , korraldada rüütliturniire , pidada oma salakoosolekuid , meelitada prantsuse parimaid sõjaväelasi oma ordusse , jutlustada rüütellusest , kammitseda Prantsusmaa vaba mõtlemist oma feodaalsete luuludega . 
140	NA	" "" Ma teadsin , et sa tuled mind ainult keelitama , Raoul , "" jätkas kuningas , kui jõudis pildi juurest laua juurde tagasi . "
140	NA	" "" Seda oleks sa teinud ka operatiivstaabis . "
140	NA	" Otsused on juba tehtud , mehhanism on käivitunud , seda ei saa enam tagasi pöörata . "" "
141	NA	" "" Guillaume , "" ohkas le Mercier , "" sa oled teinud suure vea . "" "
142	NA	" "" Ma olen toiminud Prantsusmaa parimate huvide kohaselt . "
142	NA	 Ma lõikan tema ihult mädapaise . 
142	NA	 Me ei saa jätkata reforme , kui templirüütlid minu rahakotti hoiavad . 
142	NA	" Ja rahvas toetab mind . "" "
143	NA	" "" Rahvas , rahvas , "" osatas markii . "
143	NA	" "" Rahvas toetab sind alati , kui sa ütled , et võtad Berenger'lt ja annad neile . "
143	NA	 Sa loodad liiga palju rahvale , mitte seisustele , Guillaume . 
143	NA	" Tule , kuula mind palun , kuula mind kordki ära ja katsu mõista . "" "
144	NA	" "" Mul pole mingiteks loenguteks aega , "" sõnas kuningas tõrksalt . "
145	NA	" "" See pole loeng . "
145	NA	 Ma tahan , et sa näeksid asju laiemalt kui lihtsalt päevapoliitilises plaanis . 
145	NA	" Ja sa oleksid neid juba varem näinud , kui sa tugineksid oma otsustes rohkem seisustele , kirikule , kuulaksid oma kuninglikku verd . "" "
146	NA	 Guillaume tegi mingi suurejoonelise sarkastilise zhesti . 
147	NA	" "" Jajah , kuninglikku verd , "" jätkas vanamees . "
147	NA	" "" Kõik vastused on seal olemas . "
147	NA	" Ma ei räägi praegu sinu reformidest , sest usun , et need tulevad nooruslikust keevalisusest ning lõpuks seab elu ise sind lihtsate faktide ette ... hoolitsus oma alamate eest on kiiduväärne , ent pööbli tahe jääb pööbli tahteks . "" "
148	NA	 Kuningas tõstis sõrme . 
148	NA	" "" Mulle meeldib neist mõelda kui mitte pööblist ja minu alamatest , vaid kui Prantsusmaa kodanikest . "
148	NA	" Prantslased olgu Prantsusmaa , mitte kuninga subjektid . "" "
149	NA	" "" Olgu peale , "" ei lasknud markii end segada . "
149	NA	" "" Mitte selles pole praegu asi . "
149	NA	 On midagi , mis on püha , mis moodustab riigi selgroo , ja selleks , Guillaume , ei saa olla mingid kodanlikud ideoloogiad , kodanikuõigused , vabaduspetitsioonid , vaid ainult monarhia , usk ja ustavus neile . 
149	NA	 Ilma kuningata poleks Prantsusmaad , ilma Avignoni-Pariisi liiduta poleks katoliiklikku usku . 
149	NA	 Ma tean , et usuasjad sind eriti ei huvita ja sa lased nendega rohkem tegeleda kardinalidel ja paavstil ... mis siis ikka , seegi on kuninga õigus . 
149	NA	 Ent ma ei taha kõrvale kalduda . 
149	NA	 Ma tahan , et sa mõistaksid , et poliitika , mille punus Philippe IV 1306. aastast alates , on andnud meile Prantsusmaa , Euroopa ja maailma sellisena , nagu nad praegu on . 
149	NA	" Ja templirüütlitel on olnud selles oluline , ma ütleksin isegi , et määrav roll . "" "
150	NA	" "" Mulle on seda õpetatud , "" naeratas kuningas ülbelt . "
150	NA	" "" Aga see on ajalugu . "
150	NA	" Sel pole enam tähstust . "" "
151	NA	" "" Ka Philippe IV oli reformaator , "" jätkas markii . "
151	NA	" "" Ja veel millise inspiratsiooniga reformaator ! "
151	NA	 Temal õnnestus — templirüütlite abiga — ühendada Prantsuse kroon ja katoliku usk , tema angazheeris krooni teenistusse templirüütlid , mõistes , millise ainulaadse , novaatorliku rahvusvahelise organisatsiooniga on tegu . 
151	NA	 Temagi oleks võinud Jacques de Molay põletada ja üritada rüütlite varandusele käppa peale panna , ent vaevalt oleks see tal õnnestunud ja vaevalt ta sellega midagi saavutanud oleks . 
151	NA	" Tema ajast alates on fleur-de-lys'i kõrval väike punane rist ja templirüütlite lipul kuninglik liilia ... "" "
152	NA	" "" Mitte enam kauaks , "" irvitas kuningas . "
153	NA	 Le Mercier raputas pead ja rääkis kiiresti edasi . 
153	NA	" "" Kui meile ajalugu midagi õpetab , siis seda , et autonoomsed , kuid trooniga ustavusvandega seotud templirüütlid , on osutanud Prantsusmaale neid teeneid , milleks pole olnud võimelised diplomaadid , väejuhid ega pankurid . "
153	NA	 Nad on Prantsuse emissarid , suursaadikud ja — kui tarvis — ka salakuulajad . 
153	NA	 Nemad hoidsid ära sõja Plantagenet'de ja Valois'de vahel , mis oleks Prantsusmaa rüütelkonna ja kuningavõimu võinud paisanud sada aastat tagasi . 
153	NA	 Nemad on korraldanud meie suhteid Briti saartega ja nii , et seal pole iialgi tekkinud ühtset kuningavõimu ja et London ümbritseti Glyn Dwr'i dünastiaga Wales'is ; Stuartite ja meie Auld Alliance'iga Skottiast ning iirlaste omavalitsusega . 
153	NA	 Glyn Dwr'id , Theodore'id ehk Tudorid Londonis on meie kuulekad sõbrad ja vasallid , kõnelevad prantsuse keelt ja seda tänu templirüütlite rahapumbale . 
153	NA	 See tasakaal on püsinud sajandeid — hoolimata revolutsioonidest ja sõdadest . 
153	NA	" Sa tõukad templirüütlid eemale Prantsuse troonist ja nad kaovad ka Saartelt . "" "
154	NA	" "" Georges on minu sõber , "" vastas Guillaume mornilt . "
155	NA	" "" Aga järgmine kuningas ? "
155	NA	 Aga Skottia Jacques ? 
155	NA	 Brandenburgi Louis ? 
155	NA	 Meie parimad ja olulisemad saadikud Brandenburgis ja Londonis on olnud alemannid ja inglased , mitte prantslased . 
155	NA	 Templirüütlid aitasid maha suruda protestantide mässe ja jätkuvalt hoida nende kirikuid Avignoni ja Pariisi küljes . 
155	NA	" Minu monograafia , mida sa vist pole viitsinud lugeda , armas Guillaume , räägib , et ainult tänu templirüütlite rahakotile ja veenmisjõule likvideeriti hullu Henri VIII reformatsioonikatsed Inglismaal , ja mis veel olulisem — tänu templirüütlitele ei sattunud Briti saared isolatsiooni mandrist , mis oleks neid sundinud otsima uusi sidemeid muu maailmaga , ja nad oleks abi leidnud väliskaubandusest , meresõidust , avastusretkedest ja koloniseerimisest . "" "
156	NA	" "" Sa vaatad minevikku , "" sõnas kuningas . "
156	NA	" "" Mina vaatan tulevikku . "" "
157	NA	" "" Sa ei vaata , sa ei näe tulevikku . "
157	NA	 Sa purustad meie suhted Madridi , Briti saarte , Brandenburgi ja Itaalia riikidega . 
157	NA	 Sa rikud tasakaalu , sa peaksid hakkama looma uusi alliansse , kuid sa oled muutunud paariaks . 
157	NA	 Võib-olla osalt see sul õnnestubki , ent siis oled sa pööranud maailma etteaimamatu arengu teele . 
157	NA	" Tugev Prantsuse monarhia , Rex Christianissimuse eestvedamisel ja Templiordu toel on taganud tänapäeva poliitilise tasakaalu . "" "
158	NA	" "" On see kõik ? "" "
159	NA	 Vanamees lihtsalt maigutas suud . 
160	NA	" "" Sa ei öelnud mulle midagi uut , Raoul . "
160	NA	 Seda kõike ma tean . 
160	NA	 See on ajalugu . 
160	NA	 Las ma räägin sulle nüüd tulevikust . 
160	NA	 Templirüütlid on rikkad ja seda tänu liigkasuvõtmisele ja pangapidamisele prantsuse rahva arvelt . 
160	NA	 Nende raha oskab rahvas paremini kasutada ja rahval on sellele rahale õigus . 
160	NA	 Me võtame nende üüratud maavaldused ja jagame maa rahvale ning riigimõisadele . 
160	NA	 Sama tehakse ka välismaal — jah , ma tean , et alguses aeglasemalt , ent siis meie edukal eeskujul juba rõõmsamini . 
160	NA	 Templirüütlite relvalaod lähevad musketäride , kuningliku kaardiväe ja rahvuskaardi kätte ; kõik nende turkopoleed ja seersantvennad liituvad kaardiväega . 
160	NA	 Nad ei hakanud vastu — tõtt-öelda oli see üllatus , kuid meeldiv , kui järele mõelda , sest näitab , kui vähe oli Berenger'l tegelikult autoriteeti . 
160	NA	 Nii et mis välja tuleb ? 
160	NA	 Templirüütlite ressursid lähevad riigile , kes kasutab neid otse ja ilma ebavajaliku orduta . 
160	NA	 Ja ära tule mulle rääkima , et troon seeläbi nõrgemaks jääb . 
160	NA	 Nende ordu kuulus ju riigile ? 
160	NA	 Kui mina selle likvideerin , kuuluvad kõik tema varandused mulle . 
160	NA	 Lihtne ? 
160	NA	" Ja hämmastav , et ükski kuningas varem selle peale ei tulnud . "" "
161	NA	 Le Mercier raputas lootusetult pead ja süütas järgmise sigareti . 
161	NA	" "" Ja raha ? "" küsis ta siis . "
161	NA	" "" Kui kaugel sa sellega oled ? "" "
162	NA	" "" Rahaga tegeletakse . "
162	NA	 Van Houdjink uurib praegu nende finantsskeeme ... 
162	NA	 Varsti on see meil käes . 
162	NA	 Pole ordut , pole ka rahal peremeest . 
162	NA	" Helveetsia pangad toovad selle mulle kuldkandikul , "" lausus kuningas enesekindlalt . "
162	NA	 Liialt enesekindlalt . 
163	NA	" "" On pangandus ja on helveetsia pangandus , "" vastas Le Mercier . "
163	NA	" "" Vähe sellest , et sa hävitad prantsuse rüütelluse ja sõjaväe alustoe , sa ei saa selle eest isegi raha . "
163	NA	 Sa alustad pikki kohtuprotsesse ja takerdud juriidilistesse nüanssidesse . 
163	NA	" Ordu likvideerimine võtab aega ja sa oled rumal — anna mulle andeks — väga rumal , kui sa arvad , et nad vastulööki ei kombineeri . "" "
164	NA	" "" Nad ei hakanud vastu . "
164	NA	" Ja nüüd on juba hilja . "" "
165	NA	 Markii lõi tüdinult käega . 
165	NA	" "" Sa oled ikka veel pime . "
165	NA	 Olgu peale , ma olen sind hoiatanud . 
165	NA	 Ma ei hakka sind enam veenma . 
165	NA	 Ma kardan , et sa kaotad . 
165	NA	" Sul peab olema nende vastu midagi väga kindlat , mingi ühene süütõend . "" "
166	NA	 Kuningas mõtles hetke , naeratas siis , avas laualaeka ja viskas hooletult vanamehe ette ühe paberi . 
166	NA	" "" Kuidas oleks vastuhakuga kuninga soovile anda võim Prantsusmaal prantslaste kätte . "
166	NA	" See on ju mäss ? "" "
167	NA	 Le Mercier lahkus Louvre'ist endamisi tigedalt pomisedes . *** 
168	NA	 Avalikkuse jaoks märkamatult oli kuningas enne kuulsat templirüütlite kohtuprotsessi algust andnud edikti , et riigireetmissüüdistustes ei või kohtus kaitsjana esineda keegi muu kui Prantsuse kuninga alam . 
168	NA	 Edikti viimane lõige sätestas , et riigi julgeoleku seisukohalt tuleb sellised protsessid ka võimalikult kiiresti lõpule viia . 
168	NA	 Uurijate ja kohtunike käitumine , nende arrogantsus ja maneerlik üleolek , ei tekitanud Berenger's mingeid illusioone . 
168	NA	 Templirüütlitelt pinniti ülestunnistust . 
168	NA	 Nad on vandenõus Prantsuse riigi vastu , on varastanud riigi raha , nad on vastu astunud kuningale . 
168	NA	 Nad on reeturid . 
168	NA	 Üle terve riigi oli arreteeritud kolm tuhat venda ja enamik neist polnud sugugi Bastille's , vaid maakonnavanglates , kus ülekuulamist toimetasid Sardiiniast , Korsikalt või Normandiast uurijad — karmid mehed , kes sülitasid tiitlite peale ja kohtlesid aulike vendi kõige tavalisemate mõrtsukatena . 
168	NA	 Imbusid kuuldused esimestest ülestunnistusest . 
168	NA	 Ka peksmistest ja piinamisest . 
168	NA	 Katoliku kirik paavstiga Avignonis eesotsas oli ordust lahti öelnud . 
169	NA	 Berenger'd nad ainult hirmutasid . 
169	NA	 Tema elutingimused Bastille's jäid järjest kehvemaks . 
169	NA	 Lauzuni lubati kliendi juurde harvemini . 
169	NA	 Süüa anti kaks korda päevas . 
169	NA	 Ülekuulamistel kostis kõrvalkambritest valukarjatusi . 
169	NA	 Suurmeistri ülekuulaja oli keegi pealtnäha viisaka välimusega provaanslane Peca . 
169	NA	 Kõneka sisustusega ülekuulamiskambris ajas ta kuue seljast , kääris käised , võttis prillid eest ning tema kiilaspeal olid näha allasurutud raevust laienenud veresooned . 
170	NA	" "" Te sunnite oma riitustel noori rüütleid astuma pederastlikku vahekorda ! "" "
171	NA	" "" See pole tõsi . "
171	NA	" Ja see pole ka korrektne küsimus . "" "
172	NA	" "" Te olete reetnud oma kuninga ! "" "
173	NA	" "" Ei iial . "" "
174	NA	" "" Te valmistate ette vandenõud kuninga kukutamiseks ? "" "
175	NA	" "" Ei . "" "
176	NA	" "" Salakoosolekutel olete arutanud võimuhaaramist . "" "
177	NA	" "" Mitte kunagi . "" "
178	NA	 Keegi röögib naaberkambris , röögib valust , nagu väänataks tal sõrmi . 
179	NA	" "" Kes ordus peab arvet kuningalt varastatud raha üle ? "" "
180	NA	" "" See küsimus eeldab , et templirüütlid on varast ... "" üritab Lauzun sekkuda . "
181	NA	" "" Sina , "" prantsatab raske rusikas lauale , "" oled vait . "
181	NA	 Tema — vastab . 
181	NA	" Selge ! "" "
182	NA	" "" Me pole midagi varastanud . "" "
183	NA	" "" Meil on ülestunnistused teistelt teie vendadelt , et te olete käskinud neid lahti ütlema oma kuningast . "" "
184	NA	" "" See on vale . "" "
185	NA	" "" Tõestage seda ! "" "
186	NA	" "" Teie tõestage . "" "
187	NA	" "" Meil on juba tõendused . "" "
188	NA	 Berenger kehitab õlgu . 
189	NA	" "" Te olete kavatsenud mürgitada Anjou' hertsogi . "" "
190	NA	" "" Ma pole seda iilagi kavatsenud . "" "
191	NA	" "" Tema söögist on leitud mürki . "" "
192	NA	" "" Ma pole tema kokk . "" "
193	NA	" "" Teid on kuuldud ütlemas : "" Me peame sellest kuningast vabanema . "
193	NA	" "" "" "
194	NA	" "" Ma pole kunagi midagi sellist öelnud . "" "
195	NA	 Siis jäävad advokaat ja tema kaitsealune kaheks tunniks pimedusse ja kõrvalkambris keegi ainult röögib , röögib , röögib . 
195	NA	 Ja nii kümmekond päeva järjest . 
196	NA	 7 . juunil ülekuulamist ei olnud . 
196	NA	 Lauzun sai tunniks oma kaitsealuse juurde . 
196	NA	 Suurmeistri nägu oli auku vajunud , ta oli jäänud kõhnemaks , kuid ikkagi mitte kaotanud rüütlirühti , kindlameelset pilku , ja ehkki ta käed värisesid kurnatusest ( Lauzun tundis seda huulte all ) , näis Berenger rõõmsameelne . 
197	NA	" "" Kohtuistung on määratud 15. juunile , "" teatas advokaat . "
197	NA	" "" Meile on jäänud nädal . "
197	NA	" Kuningas ei kavatse venitada . "" "
198	NA	" "" Mis neil on ? "" "
199	NA	" "" Neil on ülestunnistusi . "
199	NA	" Kohtunikel on teada kuninga tahe , ent näopäästmiseks vajavad nad siiski midagi lihtsat ja ilusat , millest kinni hakata . "" "
200	NA	" "" Ja selleks on ... "" "
201	NA	" "" Jätkuvalt sinu keeldumine rahastada uue Generaalstaatide hoone ehitamist . "
201	NA	 Nad on sellele külge õmmelnud võrdlemisi veenva skeemi , et keeldumine on osa pikemast vandenõust jätta kuningas rahata ja prantslased poliitilisest esindusõigusest . 
201	NA	" See paber on kuninga käes , sinu keeldumine ... ja Van Houdjink oskab näidata , et raha , mida sa kuningale ei andnud , oli tegelikult riigi oma . "" "
202	NA	" "" Ametlik casus belli , "" ümises Berenger . "
202	NA	" "" Tegelikult oligi rahanõue van Houdjinki plaanitud , sooviga meid pankrotti ajada , Generaalstaatide hoone oli lihtsalt algus . "
202	NA	" Tuli mul Colbert välja ! "" "
203	NA	" "" Olgu , kuidas on , aga rahvas on raevunud . "
203	NA	" Pariislased , sa ju tunned neid . "" "
204	NA	" "" See on kuninga poolt muidugi efektne käik , "" möönas Berenger ohates . "
204	NA	" "" Pööbel tuleb sellega kaasa . "
204	NA	 Midagi sellist võis kahtlustada . 
204	NA	" Ja meie kaitse peab vastu ? "" "
205	NA	 Advokaat laiutas käsi . 
205	NA	" "" Kohtunikud teavad , millise otsuse nad peavad langetama . "
205	NA	" Kui kuningas oma kaardid peenelt välja mängib ; kui pariislased kisavad kohtuhoone akende taga : "" Berenger — varas ! "
205	NA	" Tempel purustada "" , ja seda samasuguse entusiasmi ja verejanuga nagu nad näiteks jalgpallivõistlustel skandeerivad , siis ... "" "
206	NA	" "" Pariislased tahavad alati verd , neid ei muuda miski . "
206	NA	" Välismaa ? "" "
207	NA	" "" Lahtiütlemine ordust ja altkäemaksud , ei mingit poliitilist tegevust . "
207	NA	 Vastutasuks varjupaik . 
207	NA	 Kõik teavad , et Guillaume ei pääse Helveetsia pankadele niipea ligi . 
207	NA	 Aga summad on suured . 
207	NA	 Samas nad hoomavad Guillaume'i resoluutsust ja pühendumust . 
207	NA	" Stuartite pakkumine on kõige jumekam ... "" "
208	NA	" "" See oleks pakkumine kaotajatele . "" "
209	NA	" "" Ja me oleme kaotamas . "
209	NA	" Tõenäoliselt . "" "
210	NA	" "" Me pole veel võitnud . "" "
211	NA	" "" Lõpuvile on lähenemas , kuningas juhib kolm- null , kohtunik on ära ostetud , "" muigas Lauzun mornilt . "
211	NA	" "" Mis võimalusi ... "" "
212	NA	" "" Stopp ! "" lausus Berenger äkki ja langetas käe endise seneshalli õlale . "
212	NA	" "" Stopp . "" "
213	NA	 Mõnda aega valitses kambris vaikus . 
213	NA	 Siis suurmeister küsis . 
213	NA	" "" Kuidas selle pooljumalusega on , keda ma palusin sul otsida ? "" "
214	NA	" "" Le Mercier ütles , et avalikuks konfrontatsiooniks kuningaga on ta liiga nõrk . "
214	NA	" Liiati kardab ta infolekke ilmsikstulekut ... "" "
215	NA	" "" Le Mercier on tubli mees , rüütel . "
215	NA	 Aga ta on akadeemik . 
215	NA	" Pealegi veel markii . "" "
216	NA	" "" Ma olen rääkinud — salaja — kümnekonna Prantsusmaa tublima inimesega ; Prantsuse patriootide ja ordu sõpradega . "
216	NA	 Nad kardavad . 
216	NA	" Või vähemalt seni , kuni meil pole midagi kindlat pakkuda . "" "
217	NA	" "" Ma arvan , et meil on , "" sõnas Berenger . "
217	NA	" "" Saab olema . "
217	NA	" Sul tuleb üles otsida Euroopa parim dokumendivõltsija . "" "
218	NA	" "" Just nii , suurmeister . "" "
219	NA	" "" Teiseks , "" naeratas suurmeister , "" on aeg mängu tuua Püha Graal . "" "
220	NA	 Advokaadi nägu väljendas mõistmatust . 
221	NA	" "" Üsna otseselt on aeg mängu tuua , "" jätkas Berenger . "
221	NA	" "" Meil on ju olemas paber , milles kuningas lükkas tagasi meie ettepaneku ehitada Pariisi keskele Graali Tempel . "
221	NA	 Meile oli see vajalik puhtpopulaarsetel eesmärkidel ... 
221	NA	" Niipalju kui ma seda ka ei vihkaks , aga meiegi peame ajaga kaasas käima ja imidzhile mõtlema , tähelepanu köitma ja nii edasi . "" "
222	NA	" "" See oli ju surnult sündinud projekt ? "" "
223	NA	" "" Jah . "
223	NA	 Mis tulebki asjale kasuks . 
223	NA	 Kuidas vihane Guillaume oma kuningliku resolutsiooni sõnastaski ? 
223	NA	" "" Prantsusmaa ja mina ei vaja teie idiootlikku karikat . "" "
223	NA	 Mida olekski loota kuningalt , kes põlgab Poussini maale . 
223	NA	" Oli nii ? "" "
224	NA	 Advokaat noogutas , ilmselt endiselt segaduses olles . 
224	NA	" "" Ent Püha Graal , Sangreal , see on ju ... "" "
225	NA	" "" Just nii , mu armas Louzon , see on müüt . "
225	NA	" Või kuidas võtta ? "" "
226	NA	 Berenger St-Jean-de-Colé nõjatus ebamugavas toolis seljatoele ja meenutas . 
226	NA	 Jah , müüt . 
226	NA	 Enam pole keskaeg ja katoliiklik sümboolika ning müstitsism ei huvita masse . 
226	NA	 Ei huvita ka usuasjades leiget Rex Christianissimust Guillaume'i . 
226	NA	 Ometi on legendid visad kaduma ja aeg-ajalt spekuleeritakse ikka veel selle üle , kas templirüütlite valduses on Püha Graal , karikas , millest Kristus pakkus Viimasel Õhtusöömajal veini ja millesse koguti pärast ristilöömist tema veri . 
226	NA	" Graal , mis annab surematuse ja mille otsimine on inimliku pingutuse jumalikuim , ülim vorm. Nagu seisab Robert de Boron'i raamatutes "" Joseph "" ja "" Estoire del Saint Graal "" tõi Joosep karika Inglismaale koos Maria Magdalenaga , asutas selle hoidmiseks Glastonbury kloostri ning sealt on karikas sattunud kuningas Arthuri müütidesse . "
226	NA	 Ent on ka palju teisi legende ja müüte , ja üks levinumaid nende seast väidab , et karika leidsid templirüütlid ja see on siiani nende valduses . 
227	NA	 Ordul tõepoolest oli karikas . 
228	NA	 Selle ajalugu on ähmane , kuid Pühalt Maalt ta teiste aarete seas ära toodi . 
228	NA	 See asus Küprosel ja sattus sealt koos Jacques de Molay'ga Pariisi . 
228	NA	 Ükski ordu dokument ei maini karika algupära ega omista sellele religioosset , veel enam müstilist tähendust . 
228	NA	 Kaks korda — 1567. ja 1910. aastal on suurmeister lasknud teha karika kohta analüüsi . 
228	NA	 Viimase sisu on lühidalt , et maagilist ja tervendavat elujõudu omav Graal on legend , milles on segunenud kristlikud müüdid ja paganlik viljakusekultus . 
228	NA	 Iseäranis on Graali legendi levikut õhutanud keldi folkloor . 
228	NA	 Ordu valduses olev hõbekarikas on küll selgelt Püha Maa päritolu , ilmselt juudi käsitöö , ent puuduvad igasugused tõendid , et seda oleks kasutanud Jeesus Kristus . 
228	NA	 Pigem võib tegu olla de Molay' lauahõbedaga . 
228	NA	 Siiski pole templirüütlid väga innukalt avalikkuse ees karika päritolu kommenteerinud , lastes pühal müüdil ordule aeg- ajalt maagilist salapära heita . 
228	NA	 Mitmed kuningad on karikat käes hoidnud ja uurinud , mõned sellest isegi joonud ( mis pole neid loomulikust surmast sammuvõrdki kaugemale viinud või tervendanud ) , ent nemadki pole söandanud välja tulla lõpliku väitega , et see ongi Püha Graal . 
228	NA	 Parem on lasta hõljuda legendil , kui demonstreerida , et Graalil pole maagilist jõudu . 
228	NA	 Siiski oli Berenger otsutanud ehitada Pariisi Graali Templi ja karikas seal välja panna . 
228	NA	 Lõppeks ei kuulu karika elustav jõud ju katoliiklikku kanoonikasse , kuna inglise kirik oleks siis ju vanem kui rooma oma ja enda imidzhi eest tuleb võidelda . 
228	NA	 Guillaume oli — mõistetavatel põhjustel — projekti otsustavalt ära keelanud . 
229	NA	" "" Ma ei näe , kuidas Graal võiks meid aidata , "" sõnas nüüd Lauzun . "
230	NA	" "" Mitte Graal üksi , "" vastas Berenger . "
230	NA	" "" Vaid ka dokumendivõltsimine ja mees nimega Michel Rossy . "" "
231	NA	" "" See itaallane ? "
231	NA	" See pajats ? "" "
232	NA	" "" Ainult tema . "
232	NA	 Ta on rahva jaoks pooljumalus . 
232	NA	 Pealegi veel impulsiivne ja aus . 
232	NA	 Pea meeles , et rahvas tahab dramaatikat , tsirkust ja verd . 
232	NA	 Kuningas arvestab rahvaga , kuningas toetub rahvale . 
232	NA	 See teebki ta tugevaks , ent ühteaegu nõrgaks . 
232	NA	 Pariisi pööbel — temas on läbi aastate peitunud suurem jõud kui Louvre'is . 
232	NA	" Ma arvan , et hakkan kuningaga selles osas üksmeelele jõudma . "" "
233	NA	" "" Dramaatikat ja tsirkust ? "
233	NA	 Seda on kuningas küllalt korraldnud . 
233	NA	" Ent verd ? "" "
234	NA	" "" Ka verd saab , "" ütles Berenger kindlalt . "
234	NA	" "" Mine nüüd , ma tahan palvetada . "" "
235	NA	 1984 . aasta 13. juuli , reede . 
235	NA	 Päev , mille kuningas Guillaume oli juba ette ajaloolisena ära märkinud . 
235	NA	 Prantsusmaa astub täna uude ajastusse , kuigi ta ise seda veel ei tea . 
235	NA	 Kuningas ei pööranud hommikul tähelepanu oma naisele , kes nutetud silmadega palvetas . 
235	NA	 Ta ei uskunud halbu endeid . 
235	NA	 Ta uskus oma nõunikke , uskus Bonaguil'd , et mingit mässu pole karta , Pariis on kõrgendatud valve all ja kõik templirüütlite üksused on desarmeeritud ; kuningas uskus Van Houdjinki , et raha saadakse Helveetsia pankadest kätte — kui ordu on likvideeritud ja tema finantsasjad ümber korraldatud . 
235	NA	 Ja uskus ka vana Le Mercier'd , et täna on pöördeline päev Prantsusmaa ajaloos . 
236	NA	 Kuningas võidutses , kuningas rõõmutses . 
236	NA	" "" Vive la France ! "" ümises ta mõttes , kui oma venna Anjou' hertsogi saatel mööda Louvre'i koridore liikus , seintel Bourbonide ja Valois'de portreed teda jälgimas . "
236	NA	 Luksusauto ja mootorratturite spaleer toimetavad nad nüüd hukkamispaika . 
237	NA	 Berenger St-Jean-de-Colé' hukkamispaika . 
238	NA	 Pariisi tänavad olid sel päeval elevil ; rahvast oli linna kokku sõitnud kaugemaltki , palju oli turiste , iseäranis inglasi , kuna avalikud hukkamised olid Saartel keelatud , mis britoonide verejanu muidugi ei vähendanud . 
238	NA	 Hotellid olid nädalaid ette välja müüdud ja rongidele oli kohti võimatu saada . 
238	NA	 Rikkamad eurooplased olid kohale vuranud muidugi oma autodega ja tahtsid tänavaid ummistada , mistõttu Boulogne'i ehitati kiirparklad . 
239	NA	 Algselt hukkamiskohaks valitud Ile St. Louis tuli väikse mahtuvuse tõttu ära muuta ja nii pidi Berenger surema oma viimaste kuude kodu , Bastille'i ees väljakul . 
240	NA	 Guillaume nautis iga hingetõmmet , kui ta seisis lahtises kabrioletis ja skandeerivale rahvamassile tervituseks lehvitas . 
240	NA	 Musketäride mootorrattad veeresid aeglaselt auto kõrval . 
240	NA	 Bonaguil oli soovitanud veidi ohutumat marsruuti , kui mööda Rue de Rivoli'd otse Bastille' väljakule , ja muidugi soomustatud autot , ehk isegi tanki , ent Guillaume oli need mõtted maha laitnud . 
240	NA	 Ta uskus pariislasi , täna ta uskus ja usaldas neid ning isegi salamõrvari kuul ei hoiaks ära pöördumatut . 
240	NA	 Berenger' hukatakse täna . 
240	NA	 Vägisi üritas kuningas väärikat ja tõsist nägu ette manada ; lahke ja võidutsev naeratus ehk ei sobi nii sünge sündmusega . 
240	NA	 Sellest hoolimata ta teadis — Pariis pidutseb täna . 
241	NA	 Berenger ärkas 13. juulil kohutava peavaluga . 
241	NA	" Valulained ründasid ta kolpa ja kusagilt selle tagant kohises kohtuniku hääl , "" süüdi , surma ... mahalaskmise läbi ... "" ja siis tema enda , "" ei , teie ausus , ma ei kavatse armu paluda ... ma ei tunnista ennast süüdi . "" "
242	NA	 Sõnu öelda on kerge , teada , et täna sa sured , raskem . 
243	NA	 Tema keha teadis seda ette , teadis ja tundis , kuidas kuulid rebestavad naha , rebivad lõhki koed ja liha , purustavad siseelundid . 
243	NA	 Ajule on see teadmine raske , talumatult raske , mõistus protesteerib sellise teadmise vastu , sellest ka valu . 
244	NA	 Kohtus oli lihtsam . 
245	NA	 Kõigepealt see ainuke ja õige kaitse — sa ei tunnista end süüdi mitte millestki . 
245	NA	 Sa pole reetnud Prantsusmaad , tema kuningat ega rahvast , sa pole Prantsusmaad ostnud ega müünud , sa pole võtnud tema raha . 
246	NA	" "" Kas te tunnistate ennast süüdi ... ? "" "
247	NA	" "" Ma olen süütu . "" "
248	NA	 Jah , kohtus oli lihtsam . 
248	NA	 Ka surmaotsus oli ainult sõnad , millega see veninud farss pidigi lõppema . 
248	NA	" Berenger mäletas hästi üha kaastundlikumaks muutunud kohtunikku , kelle pilgust võis lugeda : "" No tunnistage end süüdi , Berenger , kasvõi milleski tunnistage end süüdi , siis ehk ... "" ning üha verejanulisemaks muutunud kuninglikku süüdistajat , keda vääramatu võidu eelaimus sundis tagant aina jõhkramalt ründama . "
249	NA	" "" Kas te tunnistate end süüdi , et olite vandenõus Prantsuse kuninga vastu ? "" "
250	NA	" "" Ei , teie ausus . "" "
251	NA	" "" Kas te tunnistate end süüdi , et varastasite kuningale kuuluva raha ? "" "
252	NA	" "" Ei . "" "
253	NA	" "" Kas te tunnistate end süüdi , et te keeldusite andmast kuningale temale endale kuuluvat Prantsuse riigi raha , et ehitada Generaalstaatide uus Palee ? "" "
254	NA	" "" Mul polnud seda raha . "
254	NA	 Me tahtsime prantsuse rahvale kinkida Püha Graali Templi . 
254	NA	" Nii kiiresti polnud võimalik — rahandusmaailma olusid teades — seda summat hankida . "" "
255	NA	" "" Templit ? "" "
256	NA	" "" Me nimetasime seda Püha Graali Templiks . "
256	NA	" Dokumentides on selles lähemalt , küsige kuninga käest . "" "
257	NA	" "" Teie olete süüpingis ! "
257	NA	" Me küsime teie käest . "" "
258	NA	" "" Kuningas ei soovinud templit . "" "
259	NA	" "" Sest rahvale pole vaja uut pühakoda , vaid rohkem poliitilisi õigusi . "
259	NA	" Kas tunnistate end süüdi , et olite vandenõus koos Prantsuse riigi vaenlastega , et seista vastu kuninga reformidele tõhustada rahva esindatust riigivalitsemises . "" "
260	NA	" "" Ma pole osalenud üheski vandenõus . "
260	NA	" Ma olen kuninga ustav alam . "" "
261	NA	" "" Ma väidan , et see on vandenõu Prantsuse rahva ja kuninga vastu . "" "
262	NA	" "" Ma ei kommenteeri teie väidet . "" "
263	NA	 Aga lõpuks mängis süüdistaja kõik oma kaardid välja — templirüütlite keeldumine rahastada Generaalsteetide Paleed , salakohtumised Hannoveri vürstiga ja Ottomanide saadikuga , Louisiana kaotus mässajatele , aina tühjenev riigikassa ja templirüütlite täienevad arved Helveetsias . 
264	NA	 Berenger ei vaielnud vastu , ta ainult eitas , laskmata süüdistajal minna detailidesse . 
265	NA	 Fotoaparaadid plõksusid , telekaamerad surisesid , kogu Prantsusmaa ja maailm jälgis templirüütlite ordu purustamist . 
265	NA	 Kusagil — Berenger' oli selles kindel — jälgis seda heitlust ka Michel Rossy . 
266	NA	 Kohtusaalis nägi ta aeg-ajalt teiste oma potentsiaalsete liitlaste nägusid , nägi ka vana le Mercier'd — ilmselt ainsat templirüütlit Prantsusmaal , keda pole vahistatud , sest keegi ei tea salajasest riitusest Hautefort'i kabelis , nägi markiid vaevuga pisaraid tagasi hoidmas , ent Berenger ei süüdistanud teda milleski . 
266	NA	 Le Mercier'l on oma ordu heaks veel üks tähtis ülesanne täita . 
266	NA	 Teised vaatasid teda kaastundliku pilguga , otsekui andeks paludes . 
266	NA	 Kuningas tahab verd ja ta peab seda saama . 
267	NA	 Veri ja Püha Graal on alati koos käinud . 
268	NA	 Kõigest hoolimata Berenger' pea valutas , keha ei kuulanud sõna ning vangivalvurite hoolitsus tundus pigem mõnitamisena . 
268	NA	 Kõik toimus nii , nagu ta oligi seda ette kujutanud — rikkalik hommikusöök , ähmis preester , Bastille' komandant , notar , viimane soov ja kõik see läbi sinaka uduvine , nagu poleks see sina ise , nagu ei toimuks miski sinu endaga . 
269	NA	 Ta sõi tuimalt ja isuta , rohkem mingist ebamäärasest kohusetundest . 
269	NA	 Ta pihtis kiiresti , korrektselt ja asjalikult , rüütli kombel , kelle jaoks pihtimine on rutiin enne lahingut . 
269	NA	 Ta kordas notarile üle oma testamendi põhipunktid , mis oli Lauzuni käes , ega teinud välja notari jahmatunud ilmest , sest tema meelest testamenteeris Berenger juba kuninga vara . 
269	NA	" Siiski pidas mees paremaks kohusetundlikult küsida : "" Abikaasa , lapsed ? "
269	NA	" Kas nemad jäävad välja ? "" "
270	NA	" "" Ma olen munk , "" vastas Berenger ning notar punastas ja vabandas . "
271	NA	" "" Viimane soov ? "" küsis Bastille' komandant ja Berenger palus sigarit . "
272	NA	 Bastille' ette väljakule oli ehitatud spetsiaalne hukkamismüür , selle kõrvale kuninglik tribüün . 
272	NA	 Ülejäänud nähtavat osa väljakust täitsid istekohad jõukamatele kodanikele , nende taga oli pööbel . 
272	NA	 Lõputu pariislaste , prantslaste ja turistide mass . 
272	NA	 Telekaamerad , musketäride turvajõud , liilialipud , kõrgel õhus kuninglikes värvides dirizhaabel . 
273	NA	 Valvemeeskond talutas Berenger' väljakule . 
273	NA	 Tema on esimene . 
273	NA	 Siis tuleb veel kümme templirüütlit , ordu juhtkond ja kindralid . 
273	NA	 Sõbrad . 
273	NA	 Need , kes midagi omaks ei võtnud ja nõustusid koos oma suurmeistriga täna Prantsusmaa heaks surema . 
274	NA	 Berenger kissitas ereda valguse käes silmi ja tundis , kuidas rahvahulgast käis läbi ohe , millele järgnes hauavaikus , et mõne minuti pärast saaks alata tseremoonia . 
274	NA	 Hukkamistseremoonia , mõtles Berenger . 
274	NA	 Nad ei julge mind isegi ilma tsirkuseta tappa . 
274	NA	 Veri ja dramaatika tulevad hiljem . 
274	NA	 Praegu on kõige tähtsam mitte tunda peavalu , mitte kokku vajuda , vaid püstipäi minna ... sinna , müüri ette , kuhu juhatavad mind sõdurid . 
275	NA	 Ta astus mööda treppe alla , nägi ähmaselt enda ees telliskivimüüri , sinna valmis pandud mikrofoni ja preestrit . 
275	NA	 Seal seisis ka kirjutuspult mingite paberitega . 
275	NA	 Ilmselt ülestunnistus ja armuandmispalve . 
275	NA	 Kas kuningas on tõesti nii loll ? 
275	NA	 Kirjutaks ta alla , oleks orduga lõpp . 
275	NA	 Prantsusmaa jääks ilma oma aust ja jõust . 
276	NA	 Valjuhääldist kostsid mingid sõnad , kellegi monotoonne hääl luges midagi ette , ent Berneger ei suutnud keskenduda . 
276	NA	 Ta otsis pilguga kuninga loozhi eest üht heledat ülikonda . 
276	NA	" Jah , seal see oligi , ustav Lauzun , valges suveülikonnas , nii kohatu hukkamisel , märgiks , et "" saadetis "" on teel . "
277	NA	 Pariisi timukas Godfroi Gennard toimetas nüüd Berenger'ga edasi . 
277	NA	 Timukas oli äärmiselt viisakas , palus tal jalge ette vaadata , et ta ei komistaks . 
277	NA	 Selgitas , et vastavalt kohtuotsusele lasub just temal see kohustus Berenger' kõigi prantsuse kuninglike seaduste kohaselt teise ilma saata . 
278	NA	" "" Kas te , palun , ei tutvuks nüüd armuandmispalve sisuga . "
278	NA	" See esitatakse otsekohe kuningale . "" "
279	NA	 Berenger' lasi pilgu üle rahvahulga . 
279	NA	" "" Ma ei saa ju neid etendusest ilma jätta . "" "
280	NA	" "" Ma pean teid siiski paluma . "" "
281	NA	 Suurmeister astus kirjutuspuldi ette , kõik kaamerad edastasid sel hetkel teda suures plaanis ja ilmselt vaheldumisi kuningliku loozhiga . 
281	NA	 Ta vaatas teksti , ent ei lugenud seda . 
282	NA	" "" Ma olen süütu , "" teatas ta siis õlgu kehitades Gennard'ile . "
282	NA	" "" Mul pole kuningalt millegi eest armu paluda . "
282	NA	" Kui , siis ainult jumalalt . "" "
283	NA	" "" Mikrofoni , palun . "
283	NA	 See lindistatakse . 
283	NA	" Teie viimane sõna , monsignor . "" "
284	NA	 Tsirkus . 
284	NA	 Kohe tuleb dramaatika ja veri . 
285	NA	 Sajad tuhanded inimesed üle Euroopa vaatasid , kuidas pikk ja rühikas Berenger St-Jean-de-Colé mikrofoni ees seisatas , oma küünarnukilt timuka toetava käe eemale lükkas ja siis — nagu oleks tegu kõige harilikuma kõnega — kergelt köhatas . 
286	NA	" "" Öelda seda , mis on vale , on kuritegu nii jumala kui inimese ees , "" sõnas siis Berenger rahuga . "
286	NA	" "" Mitte keegi meist pole reetnud ei jumalat , kuningat või oma maad . "
286	NA	 Mind on saadetud kõrgema kohtumõistja ette ning jäägu tema karistada , kui ma pole olnud piisavalt vapper , omakasupüüdmatu ja jumalakartlik võitluses Prantsusmaa eest . 
286	NA	" Elagu Prantsusmaa , elagu templirüütlid , elagu kuningas ! "" "
287	NA	 Bastille' väljakut täitis vaikus . 
287	NA	" Ainult timukas Gennard sosistas Berenger'le kõrva : "" Ma esitlen teile nüüd isa Balzac'i ; tema on teie viimane teelesaatja . "" "
288	NA	 Preestri ladinakeelne pomin ei jõudnud suurmeistrini . 
288	NA	 Tema pead täitis paks udu , milles kuskilt kaugemast sopist immitses uudishimu . 
289	NA	" "" ... "
289	NA	 Berenger St-Jean-de-Colé quam de hoc saeculo migrare iussisti , in pacis ac lucis regione constituas et Sanctorum tuorum iubeas esse consortem . 
289	NA	 Per Christum Dominum nostrum . 
289	NA	" Amen . "" "
290	NA	" "" Amen , isa , kas te usute Püha Graali ? "" "
291	NA	" "" Kuidas , mu poeg ? "" "
292	NA	" "" Pole tähtis . "
292	NA	" Ma olen nüüd valmis . "" "
293	NA	" "" Jumala palge ees küll . "" "
294	NA	" "" See polnud küsimus , isa . "" "
295	NA	 Isa Balzac eemaldus kiiresti endale risti ette lüües . 
295	NA	 Tavaline preester kuskilt Pariisi kirikust , mitte kardinal , kes seisusekohaselt oleks pidanud tema hingele viimase palve lugema . 
295	NA	 Ta annab ka selle kuningale andeks . 
296	NA	 Timuka pea pöördus nüüd kuningliku loozhi poole . 
296	NA	 Silmanurgast tabas Berenger , et väljakule oli end asutanud trummilööjate salk . 
296	NA	 Tsirkus jätkub , kuid mitte enam kauaks . 
297	NA	 Guillaume oli meelekindlus ise , kui ta tõusis , et rivistuvale hukkamiskomandole käsk anda . 
297	NA	 Valitud mehed , Bonaguil ise valis nad eriüksustest välja , sellised , kes lasevad täpselt , kiiresti ja ükskõik keda . 
297	NA	 Ta tõusis , tundes endal kümneid kaamerasilmi , ja see oli hea , sest tänase päeva kangelane on ikkagi tema , kuningas , mitte see Berenger . 
297	NA	 Väljak tardus vaikuses ja ootuses , hukkajad seisid tikksirgelt , püssid käes , trummarid valmistusid põristama , tuhanded ja tuhanded inimesed üle maa hoidsid hinge kinni . 
297	NA	 Guillaume seisis ja nautis hetke . 
297	NA	 Ei , hukkamistel , tseremoniaalsetel hukkamistel on siiski oma võlu . 
297	NA	 Kuningliku õigusemõistmise tahte lõplikkuses ja vääramatuses näiteks . 
297	NA	 Iga detail preestrist trummideni süvendab pühalikkust . 
297	NA	 Tema all loozhis istusid Prantsusmaa väljapaistvamad isikud — kunstnikud , teadlased , sportlased , kirjanikud , aadlikud , sõjaväelased , filosoofid . 
297	NA	 Ka nende osalus annab praegusele hetkele kordumatu tähtsuse . 
297	NA	 Inglased on rumalad , et keelasid avaliku hukkamise , püssikuul kuskil kambris või võllapuu vanglahoovil ei asenda legitiimsust , mida hukkamisele suudavad anda ainult riigi koorekiht ja rahvamassid . 
298	NA	 Guillaume nägi , et Berenger keeldus silmasidemest . 
298	NA	 Samal hetkel tõusis kuninga käsi , et hooletu viibutusega kustutada maailmast templirüütlite suurmeister ja saata ta jumala juurde . 
298	NA	 Ta pilk , täis halvasti varjatud vihkamist , ei tabanud kerget liikumist all loozhis . 
298	NA	 Ta ei näinud , et markii le Mercier kammerteener oli isandale toonud mingi ümbriku , mille vana teadlane nüüd hämmeldunult avas . 
298	NA	 Kuningas ei näinud , kuidas le Mercier nägu jahmatuses kivines , ta püsti tõusis , sammukese kuninga poole tegi , kuid siis otsekui ümber mõeldes hoopis enda kõrval istuva Michel Rossy , Prantsuse jalgpallimeeskonna kapteni ja maailma parima kesktormaja poole pöördus . 
299	NA	" Samal hetkel , kui kuningas lausus mikrofoni : "" Nüüd ! "" ja langetas laskmise alustamise märgiks käe , kargas Rossy , pikk ja peaaegu et rüütellik kogu püsti . "
299	NA	 Ta hüüdis midagi , kuid trummarid juba tegutsesid ja tema hääl kadus surmakuulutavasse põrinasse . 
300	NA	 Tapamüüri ees seisev Berenger , kellele tundus , et kõik juhtub kellegi teise , mitte tema endaga , nägi enda ees hukkajate kindlaid , kalke nägusid , vaatas otse püssitorudesse , ent ometi jõudis ta märgata talle lehvitavat seneshalli Lauzuni ja tuules lehvivate mustade lokkidega Michel Rossy'd . 
301	NA	" "" Mu jumal , ma tulen , "" pomises suurmeister , kui üheksast püssitorust pritsis üheaegselt tuld ja tina . "
301	NA	 Ta uskus veel vaimusilmas nägevat seinalt rasket kahekäemõõka kangutavat viieaastast poisikest , kes ilmselt oli ta ise , kuigi ta ei mäletanud seda , ning aeglaselt , ent vääramatult läbi õhu lähenevat püssikuuli , mis kohe — selles oli ta kindel — on just see , mis läbistab ta südame . 
302	NA	 Tal oli õigus , ent ta ei saanud kunagi teada , et ka ülejäänud kuulid tabasid südant , et tema rindkere kisti lõhki , kui õõnsana kõlav kogupauk rebestas Bastille' väljaku vaikuse ja et ta seisis peale tabamust veel kolm sekundit püsti . 
303	NA	" Neid kolme sekundit , mida teleekraanid veel aastaid aegluubis näitasid , täitis ka Michel Rossy meeleheitlik karje : "" Pidage , majesteet ! "" "
304	NA	 Kui rahvamassid endiselt hinge kinni pidasid , oli Rossy juba jõudnud hüpata üle tõkke ja tõusmas kuninglikku loozhi , mida kaitsvad musketärid polnud Prantsuse rahva ebajumala seesuguseks rünnakuks ette valmistatud . 
304	NA	" Mõne hetkega oli "" St Germaine'i "" kesktormaja kuninga ees , vehkis paberi ja mikrofoniga ning sealt üle väljaku ja üle Euroopa kõlasid tema sõnad : "
305	NA	" "" Majesteet ! "
305	NA	 Majesteet ! 
305	NA	 Siin on dokument ... 
305	NA	" Püha Graal ! "" "
306	NA	 Musketärid olid astunud sammu , ent nähes , et kuningat ei ähvarda mingi oht , nad peatusid , pealegi julgemata Rossy'd puudutada . 
306	NA	" Ja enne kui ähmis kuningas jõudis midagi ette võtta , röögatas Rossy : "" Arsti ! "
306	NA	 Arsti templirüütlile ! 
306	NA	 Ta hukati ebaõiglaselt , ta on süütu ! 
306	NA	 Siin on dokument , et Berenger tahtis kinkida üheksasada miljonit luidoori Püha Graali Templi staadioni ehitamiseks ja kümne staadioni ehitamiseks üle maa ja panna mängu Püha Karika , Graali , kõigi kristlike rahvaste vahel . 
306	NA	" Arsti ! "" "
307	NA	 Arsti järgi polnud enam vajadust . 
307	NA	 Berenger' surma võis tuvastada loozhiltki . 
308	NA	" "" Prantslased ! "" röögatas Rossy uuesti . "
308	NA	" "" Sellel dokumendil on kuninga allkiri ja tema sõnad : "" Prantsusmaa ja mina ei vaja teie idiootlikku karikat . "" "
308	NA	" Ja siis , pärast lühikest hingetõmmet : "" Püha Graali tempel on staadion ! "" "
309	NA	" Ja siis lausus surnukahvatu kuningas need kuulsad kaks sõna , mis teda igaveseks rahva mällu jätsid , troonilt tõugatava kuninga sõnad , millest aimdus juba kuninglik vaist oma lootusetu saatuse suhtes : "" Jah , aga ... "" "
310	NA	 Ent juba selleks hetkeks oli Guillaume fikseerinud hetkeks kangestunud rahvamassi , tema armsatest pariislastest , nii impulsiivsetest ja kirglikest , läbinud värina , ettevalmistuse massiliseks ühes taktis õõtsumiseks , et siis solidaarse massina edasi paiskuda ; oli tajunud — jällegi selle kuningatele ainuomase vaistuga — külmalaine , mis tekkis tema ja õukondlaste vahele ja mis sinna alati tekib , kui kuninga kohale on kirjutatud tagandamise märk . 
310	NA	 Ja veel oli märganud kahjurõõmsat , ent tulevikku suunatud naeratust oma venna , Anjou' hertsogi näol . *** 
311	NA	 Esimese Püha Graali võitis loomulikult Prantsusmaa , alistades finaalis Brandenburgi . 
311	NA	 Kõik kolm vastuseta jäänud väravat lõi Michel Rossy . 
311	NA	 Püha Graali Templi Staadionil ulatasid talle templirüütlite karika kuningas Philippe VII ja suurmeister Henri de Lauzun . 
311	NA	" Pagendatud Guillaume "" Jah aga ... "" püüdis sel päeval Sardiinia lahesopis kala . "
311	NA	" Pariisi tänavatel ja üle Prantsusmaa skandeeris juubeldav rahvamass : "" Vive la France , Vive les Templars , Vive le Roy ! "" "
311	NA	 Staadioni ees seisis Berenger' marmorkuju , kes hoidis ühes käes jalgpalli ja teises Karikat , Püha Graali , mis oli kinkinud talle surematuse . 
312	NA	 Indrek Hargla 
