par_nr	head	sentence
1	 Maailm , mis on hea 	 Maailm , mis on hea 
2	NA	 piret bristol 
3	 Esimene osa 	 Esimene osa 
4	NA	 Märjad lehed kleepusid ratta külge , kui auto paigalt liikus . 
4	NA	 Vaatasin ringi . 
4	NA	 Koht oli tundmatu . 
5	NA	 Buss tiirutas valgustamata tänavatel . 
5	NA	 Aeg-ajalt näis , otsekui sõidaksime tuldud teed tagasi . 
5	NA	 Siis läks valgemaks ; valgus oli punakaskollane ja meenutas teatrit . 
6	NA	 Laterna valgel paistis kõik teist värvi ; sinised kottpüksid mu jalas olid lillad , pruun üleõlakott kollane . 
6	NA	 Viimastel päevadel peaaegu ununenud hambavalu tuli tagasi ; kui ühiselamusse jõudsin , läks keel kogemata vastu närvi ja ma oigasin . 
6	NA	 Uks sulgus mu järel raskelt . 
6	NA	 Selja taha jäid inimtühjad kõnniteed ja arvutute valendavate sammastega hooned . 
7	NA	 Toas istusid Jooga ja naiivse ilmega noormees , kes ennast kättpidi tutvustas . 
7	NA	 Jooga ei olnud end nähtavasti mitu päeva pesnud . 
7	NA	 Tema tumedad juuksed ripnesid võidunud dressipluusil nagu jääpurikad . 
7	NA	 Jooga silmitses mind ainiti . 
8	NA	 Seejärel tõstis ta mõlemad käed mu näo ette ja liigutas neid sujuvalt . 
8	NA	 Tundsin soojust . 
8	NA	 Hammas ei valutanud . 
8	NA	 Pilk langes võõrale , kes meid ammuli sui vaatas , ümmargune nägu nõutu . 
8	NA	 Ebalev naeratus muutis ta lapselikuks . 
9	NA	 Jooga sülle hüppas must kass , keda varem toas ei olnud . 
9	NA	 Jooga hoidis teda ettevaatlikult . 
10	NA	 “ Kas sa endale uut nime ei taha ? ” küsis Jooga noormehelt . “ Näiteks võiksid olla Franck , ” pakkus ta . 
10	NA	 Kass hüppas maha ja Jooga süütas küünla . 
10	NA	 Küünitasin sellelt suitsule tuld võtma . 
10	NA	 Jooga tahtis mind tagasi hoida , kuid ei jõudnud . 
11	NA	 “ See toob kindlasti õnnetust , ” ütles ta . 
12	NA	 Mul läks südame alt külmaks . 
13	NA	 “ Kas ma sinu toas ei saaks kohta ? ” küsis noormees . 
14	NA	 Kala tulekule eelnesid tavaliselt lohisevad sammud koridoris . 
14	NA	 Seekord saabus ta hääletult . 
14	NA	 Tema pikk , kergelt kühmus kuju nõjatus uksepiidale , nagu kukuks ta ilma toeta otsekohe ümber . 
14	NA	 Kala muigas mõrult ja ütles : 
15	NA	 “ Härra on valinud võimalikest halvima seltskonna . ” 
16	NA	 Noormees võttis prillid eest ja hakkas neid taskurätikuga hõõruma . 
17	NA	 “ Mina olen Sugulane , ” ütles ta ja sammus väljasirutatud käega Kala juurde . 
18	NA	 “ Mina olen maalt ja Joogaga võrreldes korralik inimene , ” ütles Kala lahkelt . “ Ei , ma ei taha süüa ega juua . 
18	NA	 Mul on gripp , ja ma ennustan , et varsti teil kõigil . 
18	NA	 Mul on saatanlikult külm . ” 
19	NA	  
20	NA	  
21	NA	 Heitsin magama kolme paiku öösel , aga hommikul ei jaksanudki tõusta . 
21	NA	 Märkasin , et magan samade riietega , millega olin tulnud . 
21	NA	 Ma ei olnud Jooga toas , kus seisid varem minu asjad : aknapoolsesse kappi olid ootamatult siginenud võõrad riided . 
21	NA	 Kapinurgas hunnikus märkasin oma sinist seelikut ja aluspesu . 
21	NA	 Riiete vahelt paistis helepunane villane rätik . 
21	NA	 Pöördusin Jooga poole , et saada selgitust . 
21	NA	 Tema pilk sundis mind vaikima . 
21	NA	 Korjasin oma riided võõraste hulgast kokku ja toppisin kotti . 
22	NA	 Kotist pudenesid välja õunad ; poetasin need masinlikult lauale , neid veeres maha veel ja veel . 
22	NA	 Lahtise rõduukse ees lehvis must ja rebenenud kardin ; akna taga ja toanurkades luuras pimedus - oktoobrikuu , viinakuu . 
23	NA	 Keerasin ennast tekkidesse . 
23	NA	 Ma ei teadnud , kas on päev , õhtu või hommik ; oma poolteadvelolekus kuulsin vahel tuttavaid , aga mõnikord päris võõraid hääli . 
23	NA	 Need tundusid rääkivat minust . 
23	NA	 Kui kuulmist pingutasin , hääled kadusid . 
23	NA	 Asemele tulid värvilised pildid , nende järel tuim valu liikmetes ja lõualuus . 
24	NA	 “ Tahaksin sellele mehele midagi öelda . 
24	NA	 Võib-olla muutuks ta korralikuks , kui talle naine võtta , mis sa arvad , Madis ? ” 
25	NA	 Keegi tuli sammude lohinal ja räntsatas kõrvalvoodisse . 
26	NA	 “ Tal tuleks siit ühikast võimalikult kiiresti jalga lasta , ” vastas tume hääl pahaendeliselt . 
26	NA	 Inimene kõrvalvoodis niheles ja mähkis end üleni teki sisse , nii et paistma jäi ainult pikk hele juuksekahl . 
26	NA	 Ta rögises ja ägas . 
27	NA	 “ Meil on käsk sind mitte sisse lasta . 
27	NA	 Jooga isiklik käsk . ” Seda ütles mulle pikk mees , keda ei olnud enam toas . 
28	NA	 “ Mina pole ammu kellessegi armunud olnud . 
28	NA	 Vaeseke ! 
28	NA	 Harjub ära , hakkab meeldima . ” 
29	NA	 “ Vanasti oli nii , et kui haige olid , siis kadus suitsuisu täiesti , aga keppimisega polnud mingeid probleeme , kuigi ise ei jaksanud voodist tõusta . 
29	NA	 Nüüd on vastupidi . 
29	NA	 Sugufunktsioon kaob , aga suitsuisu jääb . ” 
30	NA	 “ Mine ära , Ronald . 
30	NA	 Meie toas ei suitsetata . ” 
31	NA	 Tuikusin rõdule . 
31	NA	 Tuba oli tühi , laual laialilaotatud konspektid ja raamatud . 
31	NA	 Udu kattis linna . 
31	NA	 Läksin toast välja . 
31	NA	 Koridoris ei põlenud tuli . 
31	NA	 Põrkasin pimeduses kellegagi kokku . 
31	NA	 Taganesin käsikaudu tuppa ja viskusin voodile . 
31	NA	 Ase oli soe . 
32	NA	 “ Kas ma segan ? 
32	NA	 Ega neiu ei tahaks tantsima tulla ? ” 
33	NA	 “ Ma ei oska tantsida . ” 
34	NA	 “ Mina olen Ronald . 
34	NA	 Tule , tule . 
34	NA	 Ma õpetan sind . ” 
35	NA	 Koridoris mängis vaikne muusika . 
35	NA	 See näis tulevat eikusagilt . 
35	NA	 Tantsisime kolm tantsu . 
35	NA	 Ronald kadus pimedusse ja hõikas : 
36	NA	 “ Jooga ! 
36	NA	 Ma pean midagi üles tunnistama ! 
36	NA	 Tantsisin sinu pruudiga . ” 
37	NA	 Eristasin uste piirjooni ; ühe ukse all oli paari sentimeetri laiune pragu , kust paistis valgust ja varjude liikumist . 
37	NA	 Jooksin oma tuppa , peitsin pea patja ja jäingi magama . 
38	NA	 “ Ausalt öeldes olen juba väsinud mängimast ühikapsühholoogi , ” seletas Kala . “ Oleks parem , kui ta võimalikult kiiresti leiaks endale mõne teise varjualuse . 
38	NA	 Ei tea . 
38	NA	 Las magab . ” 
39	NA	 Hakkasin vaikselt nutma . 
39	NA	 Tume kogu tuli kapi taha ja istus korralikult üles tehtud kõrvalvoodile . 
39	NA	 Tema punaseruudulise flanellsärgi värvid hõõgusid pimeduses . 
40	NA	 “ Ära pane tähele . 
40	NA	 Sa võid minu voodis magada . 
40	NA	 Ma ise magan praegu mujal . 
40	NA	 Ma ei sega sind . 
40	NA	 Soovitan lihtsalt sul siit ära minna , kui kosunud oled . 
40	NA	 Joogat tuleb võtta kui paratamatust . 
40	NA	 Minul ei ole talle mingisugust mõju . ” 
41	NA	 Palavik tõusis ööseks kolmekümne üheksani . 
41	NA	 Pea valutas . 
41	NA	 Jooga ei tulnud seda ravima . 
41	NA	 Unes kõndisin mööda treppe , valge marmor ja igihaljad põõsad varjamas seda , mis jäi käänaku taha . 
42	NA	 See meenutas pilti , mille joonistas onupoeg , et mind rõõmustada , kui mu isa oli surnud ja keegi ei rääkinud minuga . 
42	NA	 Olin kaheteist aastane - onupoeg juba täiskasvanu , kes kandis triibulist pintsakut ja pikki juukseid . 
42	NA	 Selliseid riideid kandsid kõik , kes õppisid kunstiinstituudis . 
42	NA	 Ja nagu kõik , nii õmbles ka onupoeg riided ise . 
42	NA	 Tema kõrge kontsaga kingi vaadati meie väikeses linnas itsitades . 
42	NA	 Onupoeg joonistas vesivärvidega tumerohelise aasa , mille serval asus loss . 
42	NA	 Lossi piiras liikumatu sügise-eelne park . 
42	NA	 Niisket muru oli äsja niidetud . 
42	NA	 Hekid ja roosipõõsad . 
42	NA	 Ühtegi hinge polnud näha . 
42	NA	 Lossi ümbritses kõrge aed . 
42	NA	 Keset muruplatsi oli kiik , millel kiikus lehvivate punaste juustega tüdruk . 
43	NA	 Unes ma tüdrukut enam ei kohanud ja ka kiik oli maha võetud , ainult kaks posti seisid rohus ; aga sinna ma poleks pääsenud , sest väravad olid kinni . 
43	NA	 Tumedalehelised tammed poetasid tõrusid . 
43	NA	 Need olid punakad ja veeresid kõrinal sillutisel . 
43	NA	 Oleksin tahtnud suurte kääridega lõigata peenardelt roose , et tunda , kui jäigad ja okkalised need on . 
43	NA	 Siis istusin juba väikeses kohvikus Pirital . 
43	NA	 Ükskõik millisest aknast ka välja ei vaadanud , igal pool oli liiv ja ei ühtegi inimest . 
43	NA	 Arooniamahl klaasis tegi suu paksuks , oli külm , kange ja sogane . 
43	NA	 Müürileht bussipeatuses oli kuude kaupa reklaaminud Onu Bellat ja mingeid undergroundbände . 
43	NA	 Sellele kontserdile polnud enam mingit võimalust minna . 
43	NA	 Suvi oli tühjalt ja mõttetult mööda jooksnud . 
44	NA	 Olin ennast töölt lahti võtnud . 
45	NA	 See oli kummaline aeg , nagu pärast isa surma ja matuseid , kui aeg otsekui peatus ja mingid tunded ei olnud mõeldavad . 
45	NA	 Oli aimus , et midagi peaks tegema , aga teha ei osanud ja keegi ei andnud nõu . 
45	NA	 Kogu lapsepõlve olin kuulnud räägitavat oma tulevikust kui millestki kindlast - see oli seotud ülikooli ja Tartuga , kuigi protesteerisin selle vastu ägedalt . 
45	NA	 Aga isa oli surnud ja oli arvata , et midagi on muutunud . 
46	NA	 “ Praegu on lein . 
46	NA	 Punaseid pükse ei tohi kanda ! ” ütles ema , kui õuest kelgutamast tulin . 
47	NA	 Võib-olla ei tohtinud ka pilte joonistada ; naerda küll ei tohtinud mitu aastat . 
48	NA	 Olin läinud ülikooli kaugõppesse . 
48	NA	 Varjasin ema eest , et tegin eksameid , et mind päevasesse üle viidaks . 
48	NA	 Tuli kirjutada avaldus , et saada ühiselamukoht ja stipendium . 
48	NA	 Mul ei olnud kolmesid . 
48	NA	 Ema sai teada alles päeval enne esimest septembrit . 
48	NA	 Oli juba hilja midagi muuta : töökoht oli läinud , antud teisele . 
49	NA	 Lõpuarvest oli järel viiskümmend rubla , kui Tartusse hääletasin . 
49	NA	 Isast järele jäänud hoiuraamatuid ei olnud ma isegi näinud . 
49	NA	 Polnud enam aega neid otsida . 
49	NA	 Tartus selgus , et ma ei saa ühiselamukohta ega stippi , kuigi olin ülikooli tulnud ainult selleks . 
50	NA	 Ühel pimedal ööl sattusin ühiselamusse . 
50	NA	 Olin juba nädal aega ringi hulkunud ja ööbinud kõikvõimalikes urgastes . 
50	NA	 Ühiselamu ei olnud filoloogide oma , kus elasid teised meie kursuselt . 
50	NA	 Üheksakorruselises tornis teisel pool jõge elasid füüsikud , keemikud ja kehakultuurlased . 
51	NA	 Tegelikult ei olnud mul aimugi , kuidas sattusin elama tuppa numbriga 654. 
52	NA	 Olin haigena mitu korda tõusnud , et lahkuda . 
52	NA	 Aga ma ei teadnud , kuhu minna , ning Kala või Madis tõid mind alati 654 tagasi . 
52	NA	 Madis - sama , kes soovitas mul ära minna - hirmutas mind natuke , sest mäletasin Jooga sõnu kellestki Madisest , kes olevat vampiir . 
52	NA	 Kuigi ma ei saanud temast aru , näis olevat õigem Madisest eemale hoida . 
52	NA	 Madis tuli aga ise igal võimalusel juttu rääkima . 
52	NA	 Igaks juhuks ma ei vastanud talle . 
53	NA	 Enamasti magasin Madise voodis , aga kui Madis ise seal magas , kolisin kõrvalreformile , mis oli Kala oma . 
53	NA	 Kala ei teinud numbrit , kui mu sealt leidis , kuigi Madise jutu järgi oli see seni rangelt keelatud : Kala voodis magas ainult Kala ise . 
54	NA	 Voodeid oli kapi taga neli : kaks alumist ja kaks ülemist nari . 
54	NA	 Kahest küljest piirasid magamisnurka seinad , ülejäänud küljed moodustusid raamaturiiulitest , mida võis näha igas ühiselamutoas . 
54	NA	 Ainult siin oli neid tunduvalt rohkem . 
54	NA	 Magamistuppa pääses kahe riiuli vahele jäetud kitsast pilust . 
54	NA	 Toa valgemal poolel olid laud ja kolm tooli , ja nagu kõigis teisteski tubades , neli seinakappi . 
54	NA	 Ühest leidsin oma asjad . 
55	NA	  
56	NA	  
57	NA	 “ Vähemalt püsib see filoloog üsna sümpaatselt vait , ” nentis kare hääl , mille omanik oli mind kunagi Jooga toas sõimanud . 
57	NA	 ( “ Igasugused naised olgu viie minuti pärast toast kadunud ! 
57	NA	 Vähe sellest , et sa kasse pead , Jooga , nüüd oled sa hakanud ka filolooge pidama . 
57	NA	 Ole lahke , pea keda tahes , aga jumala pärast , tee seda mujal ! 
57	NA	 Kas ta siis ei lähegi ära ? ! 
57	NA	 Kus on kirves ? 
57	NA	 Jooga , sa tahad tappa saada ; aga kõigepealt peksan ma need naised siit välja ! ” Tamur kolistas rõdul tühja taaraga , kostis millegi purunemise klirin . “ Ma võin ka Tallinnast 20 sõpra siia kutsuda ja neile õlut pakkuda ning öelda , et nad võivad ära minna just siis , kui ise heaks arvavad . ” ) 
58	NA	 Madise sõbralik nägu ilmus kappidevahelisse prakku , vaatas minu voodi poole - panin silmad kinni - ja kadus . 
58	NA	 Hääled muutusid vaiksemaks . 
59	NA	 “ Seni , kuni ta suudab talle midagi pakkuda , huvitab ta Joogat . 
59	NA	 Tal on Jooga senistest naistest kõige ilusam keha , ” kuulsin Madise sosinat . 
59	NA	 Kedagi ega midagi ei olnud näha . 
59	NA	 Lamp eestoas kustus . 
59	NA	 Valitses hämarus . 
59	NA	 Mõnikord liikus läbi udu mõni kogu , et sekund hiljem varjuks muutuda , seejärel eimillekski . 
60	NA	 Kuid põrand oli puhas - kusagilt oli meelde jäänud tuhka ja poriseid jälgi täis põrand ning pudelikildude hunnik nurgas . 
60	NA	 Maas prahi hulgas helkis peenraha , väikesi naelu ja kirjaklambreid . 
61	NA	 “ Ma ei taha süüa . 
61	NA	 Isegi kotlettide lõhn ajab mul südame pahaks . 
61	NA	 Kõik kohad valutavad . 
61	NA	 Eile öösel olin ühikavalves , hommikuks olin omadega täiesti läbi , ” ohkas Kala ja pööras teise külje . 
62	NA	 “ 644-s jälle joovad . 
62	NA	 Nägin raamatukogus Joogat : ülikonnas , mantlis , kaabus . 
62	NA	 Tahtis raha laenata , aga ma ei andnud , ” vastas Madis . 
63	NA	 “ Tabagu teda katk nii lipsuga kui trussikute väel ! ” siunas Kala . “ Mulle on ta ka viis rubla võlgu . 
63	NA	 Ta on siin kõigile kõvasti sitta keeranud , mitte ainult sulle - olid sa Gerda või mis su nimi oligi . ” 
64	NA	 Pühapäeval läksin linna jalutama . 
64	NA	 Olin veel väga nõrk . 
64	NA	 Puudelt langesid viimased lehed . 
64	NA	 Tänavad tundusid imelikult lagedad . 
64	NA	 Linna kohal rippusid rasked pilved . 
64	NA	 Alles mõne nädala eest õhukesed ja läbipaistvad varjud olid tumedad ja liikumatud . 
64	NA	 Jõe pruun vesi oli tõusnud kaldaäärsete puude alumiste oksteni . 
64	NA	 Ülikooli peahoone oli suletud , samuti apteegid . 
64	NA	 Süda läks pahaks , külmavärinad tulid tagasi , palavik tõusis . 
64	NA	 Istusin tükk aega telegraafis , et saada sooja . 
64	NA	 Ma ei olnud mitu nädalat emale helistanud . 
64	NA	 Kellega sa ühes toas oled , uuris ema ; kas stippi oled juba saanud . 
64	NA	 Valetasin , et olen ; toas elab peale minu kolm tüdrukut meie kursuselt . 
64	NA	 Raha sai otsa ja kõne lõppes . 
64	NA	 Justkui väga kindel pind oleks äkki jalgade alt tõmmatud . 
65	NA	 Tuba oli hämar . 
65	NA	 Põles punane lambike ja Madis istus ninapidi koos võõra tütarlapsega . 
65	NA	 Väljusin koridori ja süütasin sigareti . 
65	NA	 Neiu tuli varsti välja ja ütles minust mööda minnes : 
66	NA	 “ Võid tuppa minna . ” 
67	NA	 “ Kas sa lähed minu pärast ära ? ” 
68	NA	 “ Ei , mul oligi aeg . 
68	NA	 Tädipoja käest saab vahel häid linte . ” 
69	NA	 “ Madis on oma onutütrest rääkinud , ” ütlesin vabandavalt . 
69	NA	 Hiilisin vaikselt tuppa . 
69	NA	 Laual oli suur korvitäis sügisjoonikuid . 
70	NA	 Nädala jooksul käisin kolmes loengus : pedagoogikas , tänapäeva eesti keeles ja väliskirjanduses . 
70	NA	 Kahes viimases jäin loengu keskel magama ; käsi kirjutas automaatselt konspekti üksikuid sõnu . 
70	NA	 Pärast oli kõik loetamatu ja absurdne . 
70	NA	 Read tormasid üksteisele otsa ja osadel sõnadel puudus lõpp või algus . 
70	NA	 Kõndisin sihitult mööda ülikooli raamatukogu . 
70	NA	 Mõte mistahes tegevusele oli vastumeelne . 
70	NA	 Paiguti kartsin , et varisen kohvikus , tualettruumis või garderoobis kokku . 
71	NA	 Arstipunktis oldi sõbralikud ja kirjutati välja retsepte . 
71	NA	 Süda oli valuvaigistitest paha . 
71	NA	 Õhtuti muutus hambavalu väljakannatamatuks . 
71	NA	 Visklesin voodis valust oimetuna , sel ajal kui Kala või kolmas meie toa elanik Konspiraator eestoas õppisid . 
71	NA	 Mulle pakuti süüa , kui õhtuti koolist või raamatukogust saabusin . 
72	NA	 Ma ei rääkinud endast . 
72	NA	 Võib-olla tegid nad oletusi , kuid keegi ei küsinud midagi . 
72	NA	 Pidin ise oma probleemidega hakkama saama . 
72	NA	 Kõigil oli eraelu ; mina ei tahtnud oma isiklikku elu mäletada . 
72	NA	 Tuli oodata . 
73	NA	 Hakkasin suitsetama . 
73	NA	 Konspiraator jättis suitsupaki tavaliselt aknalauale . 
73	NA	 Võtsin sealt päeva jooksul paar sigaretti . 
74	NA	 “ Sa vist ei oska seda eriti hästi , ” arvas Konspiraator , kellega koos rõdul suitsu tegin , “ sisse tuleb tõmmata , vaat' niimoodi . 
74	NA	 Aga võib-olla sööksid sa hoopis meelsamini kommi ? ” Ja ta kraamis taskust lagedale paki karamelle . 
75	NA	 Mõnikord tahtsin olla surnud . 
75	NA	 Mõtlesin , et kui niisugusel moel - suitsetamisega - ennast tõestada tahan , olengi peaaegu surnud . 
75	NA	 Suits kannab mind ära ; muutun osaks linna alatasa katvast udust . 
75	NA	 See oli suur muutus . 
75	NA	 Ema hakkab mind miilitsaga taga otsima . 
75	NA	 Minu kohta avatakse toimik . 
76	NA	 Teadsin , et tahe kannaks mind miilitsate ja ema eest kaugele , ent kõige hullem oli see , et ma ei tahtnud . 
76	NA	 Olin väsinud . 
76	NA	 Ma ei suutnud ühes hetkes mitmele asjale mõelda ega talunud pingutusi . 
76	NA	 Olin ajas kinni : polnud mõtet põgeneda millegi eest , mis ajas liikus . 
76	NA	 Ettearvamatus tõmbas mind ligi . 
77	NA	 Tabletid mõjusid : valu kadus . 
77	NA	 Muutusin uimaseks ja tajusin ümbrust nagu paksu klaasi tagant paistvana . 
78	NA	 Ilmus rõõsa näoga noormees , jope seljas , silmad punased : 
79	NA	 “ Tere . 
79	NA	 Kas mäletad mind veel ? ” 
80	NA	 “ Sugulane ? ” 
81	NA	 “ Jooga kutsub mind Franckiks . 
81	NA	 Tahtsin tegelikult midagi küsida - aga mitte siin . 
81	NA	 Ega sa tahaks meie tuppa tulla ? 
81	NA	 Elan siin kõrval . 
81	NA	 Praegu pole teisi . ” 
82	NA	 Franck kandis liibuvaid teksaseid , mis mõjusid ta jalas veidralt vanamoodsaina . 
82	NA	 Istusime voodile ; voodi kõrval oli uhiuus pruun öökapp . 
82	NA	 Sel oli neli sahtlit ja külje peal tabalukk . 
82	NA	 Franck pani mu pilku tähele . 
83	NA	 “ Ostsin endale mööblit . 
83	NA	 Kõik imestasid . 
83	NA	 Ei taipa , mis neil viga on . ” 
84	NA	 Uurisin kappi eest ja tagant . 
84	NA	 Olin ühikas elanud kõigest kuu , aga teadsin , et siin ei olnud kombeks mööblit osta . 
84	NA	 Asjad toodi elaniketa tubadest , kui vaja oli . 
85	NA	 “ Ma ei saa inglise keelega hakkama , ” kurtis Franck , “ õppejõud sõimab . 
85	NA	 Ma ei taha enam loengusse minna . 
85	NA	 Teised kõik saavad aru , aga minu jaoks räägib ta liiga kiiresti ja ma ei jõua midagi ... 
85	NA	 Kas sina ei oskaks mind aidata ? ” 
86	NA	 “ Ma ei tea . 
86	NA	 Ma ei oska üldse inglise keelt . 
86	NA	 Aga sa hakka hoopis saksa keelt õppima . ” 
87	NA	 Sugulane noogutas innukalt . 
88	NA	 “ Mul oleks vaja vanemaid , kes mind suunaksid , ” ütles ta nukralt , “ aga isal pole minu jaoks aega ja võõrasema ma ei huvita . 
88	NA	 Ja siinsed inimesed on ka nii imelikud . 
88	NA	 Kas tead , et kui meile esimese septembri aktusel üliõpilaspiletid kätte jagati , siis Joogale plaksutati ? 
88	NA	 Ja vilistati . 
88	NA	 Terve saal ! 
88	NA	 Eks see oli , kui nii võtta , üsna alandav . 
88	NA	 Üks hästi väike kõhn isik sorakil juustega läks vudinal piletile järele . 
88	NA	 See oli küll naljakas . 
88	NA	 Kõik teadsid , et see on Jooga . ” 
89	NA	 Sugulane keeras kapi lukust lahti ja tõi välja karbi sprotte ja saiakäntsaka . 
89	NA	 Kui endale saia lõikasin , libises nuga mu käes . 
89	NA	 Lõikasin endale kogemata üsna valusalt sisse . 
89	NA	 Rebane läks näost valgeks . 
90	NA	 “ Kas sul sidet on ? ” 
91	NA	 Ta sidus sõrme ettevaatlikult kinni ja oli kuidagi kohmetu . 
92	NA	  
93	NA	  
94	NA	 Madis seisis peegli ees : 
95	NA	 “ Otsustasin uuesti habet kasvatama hakata . 
95	NA	 Kas sa tõepoolest ei taha midagi süüa ? ” 
96	NA	 “ Ei . ” 
97	NA	 “ Ma tulen mingil ajal veel . ” 
98	NA	 “ Jätan siis ukse lahti . ” 
99	NA	 Kustutasin laetule ja heitsin uuesti voodisse . 
99	NA	 Kell oli pool kaksteist , kui Madis tuli , käes pann ja kartulikott . 
99	NA	 Mõtlesin , kas ta jääb kauaks niimoodi ühiselamu ja eraka vahet käima . 
99	NA	 Ta oli dusi all käinud . 
99	NA	 Erakas ei olnud veevärki sees . 
99	NA	 Teesklesin magajat . 
99	NA	 Madis läks kartulipanniga kööki . 
99	NA	 Ajasin end üles . 
99	NA	 Ta oli ukse lukustanud . 
99	NA	 Lootsin , et ta läheb kuhugi mujale neid kartuleid sööma . 
99	NA	 Palavikku oli täpselt kolmkümmend kaheksa . 
99	NA	 Kapis ei olnud enam ravimeid : küllap sõi neid ka Kala . 
99	NA	 Oli juba teine november . 
99	NA	 Ma ei hakanud kokku arvama , kui kaua selles toas olin elanud . 
99	NA	 Läksin 644. 
99	NA	 See oli tuba , kus elas Jooga . 
100	NA	 “ Kas teil on - “ 
101	NA	 Mulle ei tulnud järsku meelde , mida tahtsin küsida . 
102	NA	 “ On , on , ” vastas keegi tooniga , mis ei ennustanud midagi head . 
103	NA	 “ Midagi palaviku mahavõtmiseks , ” kogelesin . 
104	NA	 Jooga tõusis ja tuhnis riiulis , nii et paberid lendasid . 
104	NA	 Tõstsin need põrandalt : numbrid ja arusaamatud graafikud . 
105	NA	 “ Teeb suu lahti ja võtab sisse . ” 
106	NA	 “ Ära siin oksele hakka , ” soovitas kõrgi ilmega ilus poiss . 
107	NA	 “ Ise koristab , kui paki maha paneb , ” arvas Jooga , “ eks ole , Ivo . ” 
108	NA	 Ivo muigas . 
108	NA	 Riides oli ta kallimalt kui keegi teine . 
108	NA	 Tal olid lühikesed tumedad juuksed , mis tulepaistel läikisid , ja pruunid säravad silmad . 
108	NA	 Ta ei olnud seda nägu , et elab ühiselamus . 
109	NA	 Ka Jooga oli juuksuris käinud . 
109	NA	 Pöetud pea andis talle paipoisi ilme . 
109	NA	 Tema ümmargune nägu oli tibake rumal ega meenutanud sugugi kuulsa Võrumaa nõia lapselast , kelle ta väitis enese olevat . 
109	NA	 Tegin 644-st kiiresti minekut . 
109	NA	 Ma ei maganud ega olnud päris ärkvel , kui ukse taga hääli kuulsin arutlevat . “ Vahest võtab ta und , ” oletas Jooga . 
109	NA	 Avasin uimaselt ukse ja seisin vastamisi Jooga ja Ivoga . 
110	NA	 “ Vahetab kesta , ” soovitas Jooga , “ tahtsin sulle lihtsalt klaasi madeirat pakkuda . ” 
111	NA	 Panin teised riided . 
111	NA	 Kui ust lukustada tahtsin , otsisin asjatult võtit . 
111	NA	 Jooga oli selle tasku poetanud . 
111	NA	 Sirutasin käe ja ta loovutas võtme vastumeelselt . 
112	NA	 Laualina asendas 644-s päevinäinud päevatekk . 
112	NA	 Tuba nägi välja samasugune kui meie oma . 
112	NA	 Laud asus akna all , sellal kui meil oli see tõstetud seina äärde . 
113	NA	 Laual oli pudel ning kolm puhast pitsi . 
113	NA	 Mul oli tunne , et minu kulul plaanitakse teha halba nalja . 
113	NA	 Ivo ja Vladimir - pikk heledapäine poiss , kes samuti 644-s elas - tulid panni , kartulite , munade ja sibulatega . 
114	NA	 “ Filoloogi ei maksa kartulitele ligi lasta , ta ei oska neid nagunii koorida , ” õpetas Jooga teisi . 
115	NA	 “ Siis teeb võileibu , ” ütles Ivo . 
116	NA	 “ Ärge Filoloogile liiga tehke , ” hoiatas Jooga panniga kööki siirdudes . 
116	NA	 Ma ei hakanud pead murdma , mida ta taotleb . 
116	NA	 Läksin oma tuppa ja keerasin ukse lukku . 
117	NA	  
118	NA	  
119	NA	 Järgmisel päeval jäin raamatukogus õpikute taha magama . 
119	NA	 Peale ärkamist nägin kõike läbi vine ; mõni vastutulija ütles tere , aga ma ei tundnud kedagi ära . 
119	NA	 Sõin kohvikus tahvli sokolaadi ja enesetunne paranes . 
120	NA	 644 ust avades tekitasin korraliku tuuletõmbuse . 
120	NA	 Vladimir istus laua taga ja kirjutas . 
120	NA	 Ma ei olnud temaga iial rääkinud . 
120	NA	 Küsisin : 
121	NA	 “ Kuidas elad ? ” 
122	NA	 Õlakehitus . 
123	NA	 “ Kuidas Jooga elab ? ” 
124	NA	 “ Jooga läks ülikooli looduskaitseringiga matkale . 
124	NA	 Ta ütleb sulle ilmselt veel mõndagi põnevat . ” 
125	NA	 “ Eks ma siis oota . ” 
126	NA	 “ Mina juba kuulsin . ” 
127	NA	 Panin suitsu põlema . 
127	NA	 Küsisin : 
128	NA	 “ Millest see tuleb , et siin kõik nii närvilised on ? ” 
129	NA	 “ Mida või keda sa mõtled ? ” 
130	NA	 “ Minu arust on siinne elulaad ebanormaalne ... “ 
131	NA	 Vladimir osutas toolile . 
131	NA	 Istusin . 
132	NA	 “ Elulaadi iseenesest saab aktsepteerida , ” ütles ta sõnu venitades ja vaatas mulle pilkavalt otsa . “ Närvilisusel on palju põhjusi . 
132	NA	 Näiteks kui minul on homme kontrolltöö ja teine tahab juua , ja tegelikult tahan ka mina vaikselt juua , siis lendab kontrolltöö kahtlemata kuradile . 
132	NA	 Sugulane ei suuda siin muidugi olla , aga temagi muutub . 
132	NA	 Ta ei tunne kombeid . 
132	NA	 Alguses ta ülbitses , aga talle astuti nina peale . 
132	NA	 Rollist kinni pidada polegi eesmärk . 
132	NA	 Roll on mõnikord vajalik , et mõnest olukorrast kergemini pääseda . 
132	NA	 Kui soovite : selle rolli nimi on väikekodanlikkus . 
132	NA	 Oskus kõigiga hästi läbi saada . ” 
133	NA	 “ Aga Jooga ei saa ju ! 
133	NA	 Ta tahab kõiki mõjutada , aga ise ei saa aru , kui teda mõjutatakse . ” 
134	NA	 “ Mis sellest siis on , kas saab aru või ei saa ? 
134	NA	 Mida see muudab ? ” 
135	NA	 “ Loll on ikka targast õnnelikum . ” 
136	NA	 “ Ja mis siis lahti , las ta olla õnnelik . 
136	NA	 Löö talle käega . 
136	NA	 Igaüks on oma õnne sepp . 
136	NA	 Mis on sulle kõige tähtsam ? ” 
137	NA	 “ Praegu ainult see , et siin õpin , ” vastasin . 
138	NA	 “ Mis teil Joogaga õieti juhtus ? 
138	NA	 Ta oli täiesti endast väljas . ” 
139	NA	 “ Õhtul kutsus ta mind siia veini jooma . 
139	NA	 Läksin oma tuppa ja heitsin magama . 
139	NA	 Siis keerati uks korraks lahti ja uuesti kinni tagasi . 
139	NA	 Arvasin , et Kala , kes oli ühikavalves , käis toast midagi võtmas . 
139	NA	 Siis taipasin , et keegi on toas . 
139	NA	 Kala oli Jooga sisse lasknud . ” 
140	NA	 “ Kes oli selleks ajaks paras pump , ” märkis Vladimir . 
141	NA	 “ ” Suudlen ainult korra ja lähen siis ära , ” ütles Jooga . 
141	NA	 Keerasin selja ja olin vait . 
141	NA	 Kui üle õla vaatasin , oli Jooga juba särgi Madise voodile visanud ega kavatsenudki lahkuda . “ Sa ei olegi veel läinud ? ” imestasin . 
141	NA	 Jooga ronis minu juurde ülemisele narile . 
141	NA	 Kui ta ennast oli mugavalt sisse seadnud , lükkasin ta alla . 
141	NA	 Ta kukkus seljaga vastu alumise reformvoodi serva . 
141	NA	 Ta võis kõvasti haiget saada . ” 
142	NA	 “ Mis ta sulle ütles ? ” tundis Vladimir huvi . 
143	NA	 “ Ma pean suitsu saama , ütles ta , kui oli voodite vahelt oma riided kokku korjanud . 
143	NA	 Lamasin teki all ja ootasin , mis edasi juhtub . 
144	NA	 “ Kus võti on ? ” küsis Jooga ja raputas tagajärjetult ust . 
145	NA	 “ Ei tea . ” 
146	NA	 “ Hea küll , anna võti siia . ” 
147	NA	 “ Ütlesin , et ei tea . 
147	NA	 Sul pidi ju muukraud olema . 
147	NA	 Eks mine samamoodi kui tulid . 
147	NA	 Rõdu kaudu saab ka . ” 
148	NA	 Jooga lõhkus kapis ja tormas siis kahvliga ukse kallale . 
148	NA	 Varsti viskas ta kahvli kappi tagasi , raius lukku noaga ja vandus . 
148	NA	 Uks ei avanenud . 
149	NA	 “ Igatahes viimane kord sul siia tulla , ” ütlesin . 
150	NA	 ” Mulle pohui , viimane või mitteviimane , tead , käi kus ... kurat ! 
150	NA	 Seda sa veel kahetsed ! ” Kui Jooga väga närviliseks muutus , susises ta nagu uss . 
150	NA	 Ma ei kavatsenud sel moel kätte maksta . 
150	NA	 Jooga korjas rabinal oma riided kaenlasse , nagu ei oleks aega neid selga panna , ja kadus rõdule . 
150	NA	 Piilusin talle järele . 
150	NA	 Härmas rõdudel ei olnud enam kedagi . 
150	NA	 Küllap oli 644 rõduuks lahti . 
150	NA	 Keerasin meie oma riivi ja jooksin rätikut käigult haarates vannituppa . 
150	NA	 Ennast pestes meenus , et tuba jäi lukustamata . 
150	NA	 Jooga võis tulla ja selle kättemaksuks kinni keerata . 
150	NA	 Olin vanni läinud öösärgi väel . 
150	NA	 Lippasin märjalt tuppa . 
150	NA	 Kala pidi valvest tulema pool kuus . 
150	NA	 Ta käib seal kolmel ööl nädalas . ” 
151	NA	 Vladimir viirutas pastakaga ruudulist vihikulehte enda ees laual . 
151	NA	 Lehele oli tekkinud üksildane ja süngeilmeline kalju keset merd . 
152	NA	 “ Kala saabus tegelikult pärast kümmet . 
152	NA	 Olin talle hoidnud ühe oma kahest sigaretist . 
152	NA	 Kala näis ärapahandatuna , isegi tema nina paistis pikem ja teravam . 
153	NA	 “ Täna öösel oli siin täielik hullumaja . 
153	NA	 Igasugused tüübid jalutasid ringi . 
153	NA	 Läksin seitsmendale magama . 
153	NA	 Mingil ajal ärkan üles ega saa millestki aru . 
153	NA	 Õigemini äratatakse . 
153	NA	 Kaks roheliste plekkidega kaltsudes tüüpi , värvipotid ja pintslid käes , tulevad koputamata sisse ja ütlevad , nagu oleksid omas kodus : “ Meil on vaja rõdule minna . ” Mul jäi suu lahti , ei osanud isegi sõimata . ” 
154	NA	 “ See kulus sulle ära , ” leidsin . “ Kas see , mida sa ise õhtul tegid , oli eetiline ? ” 
155	NA	 “ Kas ma panin Jooga siia luku taha või ? ” imestas Kala süütult , kui olin sündmustest ülevaate andnud . 
156	NA	 “ Vähe sellest . 
156	NA	 Hiljem sattusid siia kaks tüüpi , kes tulid just 644-st . 
156	NA	 Nad kirjeldasid , kuidas sinna ilmus porgandpaljas Arnold Kala - rõdu kaudu - ja suitsu nõudis . 
156	NA	 Mul õnnestus tüübid suurivaevu välja visata . 
156	NA	 Ilmselt olid nad needsamad vargad , kellest siin kõik räägivad . ” 
157	NA	 644-st naastes ütles Kala : 
158	NA	 “ Jooga kaebas sinu peale . 
158	NA	 Oli teine üleüldse õnnetu ja norgus . 
158	NA	 Aga siia tuppa ma teda enam ei lase . 
158	NA	 Saadab täiesti suvalised tegelased öösel meie tuppa ! 
158	NA	 Nüüd vaata , et midagi kadunud ei ole ! ” 
159	NA	 See oligi kõik . ” 
160	NA	 See oli kõige pikem lugu , mida olin kellelegi ühiselamus rääkinud . 
160	NA	 Mul hakkas piinlik . 
160	NA	 Mööda Vladimiri joonistatud merd purjetas viikingilaev . 
160	NA	 Vladimir paistis leebe ja heatahtlik . 
160	NA	 Ta ringutas ja pani minu järel ukse kinni . 
160	NA	 Ta oli tõesti väga pikk mees . 
161	NA	 Õhtul vaatas Sugulane üle ukse : 
162	NA	 “ Ma sõidan nüüd ära . 
162	NA	 Juba poole tunni pärast . 
162	NA	 Koju . 
162	NA	 Tohib õuna võtta ? ” 
163	NA	 “ Võta , võta . ” 
164	NA	 “ Ma ei saa midagi teha , et ma millegipärast kogu aeg kole näljane olen . ” 
165	NA	 “ Võta veel , ära häbene . ” 
166	NA	 “ Tahtsin küsida , kas sa sprotte tahad ? ” Sugulane tõi selja tagant välja käe kahe kalakonserviga . 
167	NA	 “ Kas sul pole sprottidega midagi teha või ? ” küsis Konspiraator hämmastunult . 
167	NA	 Seni oli ta vaikselt laua taga õppinud ega olnud millegagi märku andnud , et on märganud Sugulase ruumisviibimist . 
168	NA	 “ Sinu nimi oli vist Franck ? ” küsis Konspiraator oma tavalise veidi nasaalse häälega . 
168	NA	 Tema prilliklaasid välgatasid ; kui ta rääkis , olid näha tühikud ülemises hammastereas . 
168	NA	 Olin kuulnud , et Konspiraator on mitu aastat vangis istunud . 
168	NA	 Polnud midagi , mis kuuldust tõestanuks või ümber lükanuks . 
168	NA	 Konspiraatori käel oli tätoveering . 
168	NA	 Kui ta särgiväel oli - nagu praegu - , võis näha , et ta on võrdlemisi lihaseline . 
168	NA	 Juuksed olid tal juba peast ära minemas . 
169	NA	 Sugulane ehmatas . 
170	NA	 “ Aitäh , ” naeratas Konspiraator oma hambutut naeratust , “ vastutasuks annan head nõu . 
170	NA	 Sa oled päris ilus poiss . 
170	NA	 Ära siia tuppa nii tihti tule . 
170	NA	 Kala on meil , noh , tead küll Kala ? 
170	NA	 Vaat' tema ja Madis , neile just sellised ilusad poisid nagu sina meeldivadki . 
170	NA	 Kas sa ise pole sellest aru saanud ? 
170	NA	 Ole ettevaatlik . 
170	NA	 Jah , sama Madis , kes elab erakas - prillidega . ” 
171	NA	 Konspiraator süvenes taas õpingutesse . 
172	NA	 “ Kas see on tõsi , mis ta räägib ? ” sosistas Sugulane ärevalt . 
172	NA	 Kehitasin õlgu . 
172	NA	 Tegelikult käskis Kala tõepoolest Sugulasele hirmu naha vahele ajada - kõik olid poisist tüdinenud . 
173	NA	 “ Nojah , ma siis lähen , ” ütles Sugulane . 
173	NA	 Konspiraator toetas pea lauale . 
173	NA	 Ta ei olnud mitu ööd ühiselamus ööbinud . 
173	NA	 Ta kuulus nende väheste hulka , kes kunagi ei kurtnud rahapuudust või seda , et kontrolltöö on tulemas . 
173	NA	 Tal oli alati suitsu . 
173	NA	 Minu nähes ei teinud ta midagi muud peale õppimise . 
174	NA	 Kuid mõne päeva pärast tõi ta tuppa tüdruku . 
175	NA	 Alguses nad lihtsalt õppisid koos ja neiu lahkus hilisõhtul . 
176	NA	 Kalalt kuulsin , et see on mingi õppejõu tütar . 
177	NA	  
178	NA	  
179	NA	 “ Ma ei suuda ikka veel harjuda , et siin toas Filoloog elab , ” tunnistas Tamur 644-st - sama mees , kes mind kunagi sõimas . 
179	NA	 Tal olid kongus nina ja silmadele langev tukk ja mõnikord jättis ta mulje mehest , kes on asunud võitlusse kogu maailmas valitseva ebaõiglusega . 
180	NA	 “ Eks võta ta siis enda tuppa , ” soovitas Kala . 
181	NA	 “ Olen näinud n arvu naisterahvast , kes on Joogaga maganud . 
181	NA	 Juba see fakt räägib enese eest ! ” ütles Tamur . 
182	NA	 “ Ma ei maga enam Joogaga ! ” protesteerisin . 
183	NA	 “ See ei puutu asjasse . 
183	NA	 Milleks isiklikuks minna ? ” 
184	NA	 “ Sina tõid selle teema sisse ! ” 
185	NA	 “ Mina ? 
185	NA	 Ühesõnaga , mul on neist naisterahvastest juba kindel pilt kujunenud . 
185	NA	 Lisaks kindlale pildile Joogast . 
185	NA	 Muuseas , Filoloog , kas teie Joogaga viisite rõdult minema tühja taara , sel ajal kui meie Vladimiri ja Tarmoga kolhoosis olime ? ” 
186	NA	 “ Mina seda ei teinud . ” 
187	NA	 “ Aga Jooga , see türakummardaja , küll . ” 
188	NA	 “ Hea küll , Tamur , ” ütles Kala ja vinnas oma luise kere püsti , “ kus toas me kaarte mängime , kas meil või teil ? 
188	NA	 See tähendab , kas Jooga on praegu seal ? ” 
189	NA	 “ Läks paari tunni eest mingit naisterahvast pulkama , ” ütles Tamur ja marssis uksest välja , õnnistanud mind õela pilguga . 
190	NA	 “ Kas tahad kartuleid koorida ? ” küsis Madis . 
190	NA	 Olin magamata ja mitte eriti näljane , kuid võtsin noa , sel ajal kui Madis liha tükeldas . 
191	NA	 Õhtul kella üheksa paiku algas lumesadu . 
191	NA	 Seisin kuuenda korruse köögis , kus lambipirn oli läbi põlenud . 
191	NA	 Süüa tehti sellepärast seitsmenda korruse köögis , mis oli kõige lähemal . 
191	NA	 Maantee oli äsjasadanud lumest hele ja isegi nii kõrgelt vaadates krobeline . 
191	NA	 Lund muudkui langes . 
192	NA	 “ Gerda , kuule . 
192	NA	 Võiksid pooleks tunniks jalutama minna , ” ütles Konspiraator , kes oli tüdrukuga voodisse pugenud . 
192	NA	 Kala käis vahepeal korra toas , aga noori nähes tegi minekut . 
192	NA	 Ta istus 644-s , kuhu laekusin minagi . 
193	NA	 “ Mind pagendati . ” 
194	NA	 Heitsin ühte alumistest vooditest , mis näis olevat vaba . 
194	NA	 Tukkusin ja nägin isegi und . 
194	NA	 Unes võtsin Franckil kaela ümbert kinni ja suudlesin teda . 
194	NA	 Ruum oli täis muusikat ja varjusid . 
194	NA	 Laua taga , akna külge kinnitatud kõikuva lambi all istus brünett tütarlaps nimega Merit . 
194	NA	 Ta kuulas hajameelselt noormeest , kes näis olevat sama purjus kui ta isegi . 
194	NA	 Vajusin voodile . 
194	NA	 Pea käis ringi . 
194	NA	 Franck vaatas uduse pilguga põrandale ; tal olid kõrvaklapid peas . 
195	NA	 Ärgates sain aru , et kuuldud hääled olid tõelised : Jooga oli saabunud ja vaidles kellegagi . 
195	NA	 Aeg-ajalt kostis naise naeru . 
195	NA	 Varsti kuulsin , et Jooga tuikus oma voodisse ; kas üksi või kahekesi , seda ei suutnud ma kindlaks teha . 
196	NA	 Kell lähenes neljale , kui 644-st lahkusin . 
196	NA	 Konspiraator ja Kala õppisid veel . 
197	NA	 “ Kas Jooga jäi Magnusega jooma ? ” küsis Kala . 
198	NA	 “ Ei , ta jäi magama ja ajas ka mulle oma norskamisega une peale , ” ütlesin ja kiskusin riided seljast . 
198	NA	 Ronisin paljalt linade vahele . 
198	NA	 Ma ei märganud , millal teised magama heitsid . 
199	NA	 Ärkasin selle peale , et uks langes kõva pauguga sneprisse . 
199	NA	 Kell oli kümme . 
199	NA	 Ilm oli sombune ja hämar . 
199	NA	 Ma ei olnud eriti virge . 
199	NA	 Andsin endale vaikimisi korraldusi : esimene liigutus - kittel selga , teine - kella vaadata , kolmas - spiraal teekannu . 
199	NA	 Ukse lahti tegemine oli viga . 
199	NA	 Magnus tormas koputamata sisse , nõnda et magav Kala oleks pidanud püsti kargama ja tulija läbi sõimama . 
200	NA	 “ Kus on Madis ? ” karjus Magnus , kes oli vähemalt kahekümne kolme aastane ja meist kõigist vanem . 
200	NA	 Magnus oli kuuldavasti ühikavanem ja õppis kolmandal kursusel . 
200	NA	 Olin näinud teda sageli kas sisenemas või välja tulemas uksest esimesel korrusel , millel rippus kummaline silt : “ Videoteek ” . 
201	NA	 “ Tsst ! 
201	NA	 Kala magab ! ” 
202	NA	 “ Mne pohui , magab või ei . 
202	NA	 Mulle on Madist vaja , ja ruttu ! ” 
203	NA	 “ Madis magab oma erakas . ” 
204	NA	 “ On see kindel ? ” 
205	NA	 “ Eks mine ja vaata . 
205	NA	 Ta elab lähedal . ” 
206	NA	 “ Ei viitsi . 
206	NA	 Ma tean , kus ta elab . ” 
207	NA	 “ Ma tean , et sa tead . ” 
208	NA	 “ Jah ? 
208	NA	 Mida sa veel tead ? ” 
209	NA	 “ Ma tean kõike . 
209	NA	 Ka sinu kohta . ” 
210	NA	 “ Huvitav , mida sa minu kohta tead ? ” 
211	NA	 “ Miks ma peaksin seda ütlema ? 
211	NA	 Kas sa ei tea , et info maksab ? ” 
212	NA	 “ Millega mina maksta võin ? ” küsis Magnus vaikselt ja huvitatult . 
212	NA	 Ta paljastas naeratades teravad valged hambad . 
212	NA	 Kala voodi nagises . 
212	NA	 Magnus kadus . 
212	NA	 Kohv oli jahtunud . 
212	NA	 Loengutesse polnud enam mõtet minna . 
212	NA	 Need olid alanud kaheksast . 
212	NA	 Läksin hoopis arsti juurde , sest keegi rääkis , et arstitõendiga saab sessipikendust . 
213	NA	 “ Teil on kehvveresus , ” ütles arst , “ teid peab haiglasse panema . 
213	NA	 Tehke uus vereanalüüs . 
213	NA	 Kohe täna . 
213	NA	 Esimesest detsembrist on haiglakoht vaba . 
213	NA	 Tahate te akadeemilist või ? ” 
214	NA	 Ma ei olnud selle arstiga kohtunud , enne oli teine . 
215	NA	 “ Ma ei imesta - sellise vere puhul . 
215	NA	 Millal te viimati vereproovi käisite tegemas ? 
215	NA	 Siis , kui sisse astusite ? 
215	NA	 Saate nädalaks koolist vabastuse . 
215	NA	 Siis tulete tagasi . ” 
216	NA	 Sadas laia märga lund . 
217	NA	 “ Teil on väga vedel veri , ” ütles õde , kes vereproovi võttis . 
217	NA	 Läbi aknaklaasi nägin , et igal pool poodides olid järjekorrad . 
217	NA	 Sillutisekivid Raekoja platsil olid sulalumest libedad . 
218	NA	 “ Miks sa kogu aeg naeratad ? ” küsis Vladimir , kellega ühiselamusse sisenedes kokku põrkasin . 
219	NA	 “ Miks see teid kõiki nii väga häirib ? ” 
220	NA	 Vladimir kergitas sõrmega mu kübara serva : 
221	NA	 “ Sarnaneb maskile . ” 
222	NA	 “ Nagunii lähen varsti haiglasse . ” 
223	NA	 “ Miks ? ” 
224	NA	 “ Kehvveresus . ” 
225	NA	 “ See on ju hirmus haigus , ” ütles Vladimir ja läks . 
226	NA	  
227	NA	  
228	NA	 Viskasin riided seljast ja läksin dusi alla . 
228	NA	 Läbi veesolina kuulsin samme toaukse taga . 
228	NA	 Päris kindel ma selles ei olnud . 
228	NA	 Tuba oligi tühi . 
228	NA	 Keerasin ukse enda järel lukku ja hakkasin riietuma . 
228	NA	 Kleidilukku kinni vedades kuulsin koputust . 
229	NA	 “ Tuled just sel ajal , kui riidesse panen . ” 
230	NA	 “ Anna andeks . 
230	NA	 Lähen siis ära , ” ütles Vladimir . 
231	NA	 “ Võid sisse tulla . 
231	NA	 Lõpetan kohe . ” 
232	NA	 “ Kus meeskond siis on ? ” 
233	NA	 “ Ei tea . 
233	NA	 Koolis . 
233	NA	 Käisin dusi all . ” 
234	NA	 Sidusin juuksed kokku ja värvisin peegli ees huuled ära . 
235	NA	 “ Hakkad kuhugi minema ? ” 
236	NA	 “ Ei . ” 
237	NA	 Mul oli millegipärast tunne , et midagi peab juhtuma , tuleb õnnetus , olen üksi ega suuda eest ära joosta , põgeneda . 
237	NA	 Ma ei tahtnud minna haiglasse . 
237	NA	 Teadsin , et ei harju sellega : seal saan ainult aknast välja vaadata , kui sedagi . 
238	NA	 “ Miks te Tamuriga kogu aeg vaidlete ? ” küsis Vladimir . “ Kas te ei saa teineteisest aru ? ” 
239	NA	 Öösel kell kaks koputati arglikult . 
239	NA	 Kala magas sügavalt . 
239	NA	 Koputaja ei tüdinenud . 
239	NA	 Olin tasa : las Kala avab , kui tahab . 
240	NA	 Võtit keerati väljastpoolt . 
240	NA	 Madise hääl ja pudelikõlin . 
240	NA	 Teesklesin , et ärkan : 
241	NA	 “ Mis kell on ? ” 
242	NA	 “ Olen poliitiline pagulane , ” sosistas tütarlaps - toosama , kelle juures seitsmendal Kala mõnikord magas . 
242	NA	 Nüüd Kala üles ei aetud . 
242	NA	 See oli mõistetav , sest Kala oli karsklane . 
242	NA	 Polnud just arukas teda selleks äratada , et veini juua . 
242	NA	 Tütarlapsel oli rõõmsa hulkuri välimus ja pealtnäha oli ta kaine . 
243	NA	 “ Toakaaslane viskas ta välja , ” ütles Madis . “ Kas sa ka veini tahad , Gerda ? ” Tal oli pudel kuuerublast margiveini . 
243	NA	 Libistasin ennast asemelt alla . 
243	NA	 Tütarlaps jõi moepärast . 
243	NA	 Ta noomis heatahtlikult Madist , et see vaeva ei näe , et ennast füüsikateaduskonda taastada . 
243	NA	 Madis andis lubadusi . 
243	NA	 Oli ilmne , et ta ei kavatsegi neid täita . 
243	NA	 Vähemalt mitte niipea . 
244	NA	 Seegi juhtus nüüdsama . 
244	NA	 Nagu õhtu ja öö ja järgmine päev ja järgmine õhtu Toomemäel haiglas . 
244	NA	 Ilm muutus ootamatult jäiseks , nagu ei oleks ma veel õiget talve näinudki ja näeksin seda ainult selleks , et mõista : kõik , mis veel aset leiab , juhtub minuta - näen üksnes raagus puid , varemeid ja varemete kohal kraaksuvaid vareseid . 
244	NA	 Maja teisel poolel , kus pole varju , on päike nii hele , et lumi hakkab silmadele . 
244	NA	 Kuid seda tuleb mul ette kujutada . 
244	NA	 Meenusid septembri alguse varajased päikesetõusud ja ukse juures hõõguv tulipunane reflektor - haigla oli võrdlemisi jahe 
244	NA	 - 
244	NA	 ; nelja magaja nohin teisel pool kappi ; pikad jalutuskäigud Emajõe ääres ja seegi , et jooksin mööda nimetuid tänavaid , punased sukad jalas , pikk sinine seelik tolmust hall . 
244	NA	 
244	NA	 Äkki oli selge , mida poleks tookord tohtinud teha . 
244	NA	 
245	NA	 Nägin und , milles otsisin tablette hambavalu vastu . 
245	NA	 Suures tühjas akvaariumis lamas surnud lestakala . 
245	NA	 Silitasin tema karedat selga . 
245	NA	 Siis saabus pimedus . 
245	NA	 Olin raha ja rongipiletita Tartusse sõitmas . 
245	NA	 Kandsin kerget kotti . 
245	NA	 Minu vasakul käel kõndis ema . 
245	NA	 Rong tuli . 
245	NA	 Sõitsin Tallinna . 
245	NA	 Seal istusin ümber ja sõitsin Pärnusse . 
246	NA	  
247	NA	  
248	NA	 Valetasin , et pean raamatukokku minema , ja arst andis mulle neljandal haiglapäeval linnaloa . 
248	NA	 Kleiti selga pannes leidsin , et olen jäänud kõhnemaks . 
248	NA	 Jooksin Toomemäelt alla , lumi sätendas puuokstel ja jalgade all . 
249	NA	 Lifti juures tuli vastu habetunud Madis : 
250	NA	 “ Mõtlesin uut elu alustada . ” 
251	NA	 Sõitsime koos kuuendale korrusele . 
252	NA	 “ Kahju , et sind ei olnud . 
252	NA	 Siin oli vahepeal põnev . 
252	NA	 Reedel mõtlesin õppima hakata , aga olen siiamaani joonud . 
252	NA	 Üle kahekümne viie rubla on võlgu . 
252	NA	 Teab , kuidas neist lahti saada . 
252	NA	 Eile õhtul sai õlu otsa . 
252	NA	 Toas ei ole kedagi . ” 
253	NA	 “ Tahtsin ennast pesta . 
253	NA	 Haiglas on vesi külm . 
253	NA	 Köetakse vähe ; saame vist kõik jõuluks koju . ” 
254	NA	 Kasuka voodile visanud , läksin rõdule suitsu tegema . 
254	NA	 Päike loojus , värvides Hiinalinna punaseks . 
254	NA	 Kammisin märgi juukseid , kui Madis uuesti silmapiirile ilmus . 
254	NA	 Ta võttis riiulist tsiviilkaitse õpiku ja lehitses seda . 
254	NA	 Saabus Kala . 
255	NA	 “ Tead , Madis , kui sul midagi teha ei ole , miks sa pead seda siis just siin tegema ? ” küsis ta . 
256	NA	 “ Kui kaua keevad kuus muna ? ” küsis Madis . 
257	NA	 “ Sina nad sööd , sinu munad , ” ütles Kala leigelt . 
258	NA	 “ Konspiraatori munad . ” 
259	NA	 “ Mirjam oleks vast vihane , kui talle ütleksime , et Konspiraatori munad ära sõime . ” 
260	NA	 “ Ma saaksin temast täiesti aru , ” ütles Kala ja läks ust paugutades minema . 
260	NA	 Otsustasin arsti nii kaua veenda , kuni ta mu nädalavahetuseks ühiselamusse lubab . 
261	NA	 “ Teie veri ei ole veel korras , pühapäeva lõunaks olge kindlasti tagasi . 
261	NA	 Mis teil seal ühikas parem on ? 
261	NA	 Reisite ringi , ennast tuleks kiirabiga ära viia , ” imestas arst . 
261	NA	 Kavatsesin teda kuulda võtta . 
261	NA	 Mul ei olnud aimugi , mis ühiselamus toimub ja kas seal on üldse võimalik ööbida . 
261	NA	 Oli pime , kui Toomelt alla laskusin - päike loojus varakult . 
261	NA	 Teed olid libedad . 
261	NA	 Läksin , kott üle õla , ühiselamu poole : kiiret ei olnud , keegi ei teadnud mind oodata . 
261	NA	 Ma ise ei teadnud , mis mind ootab . 
261	NA	 Nautisin ebakindlust , sest ka miski kohutav ei olnud kindel ega võib-olla võimalikki . 
261	NA	 Elu oli muutunud juhuslikumaks , kui see oli olnud iial varem . 
261	NA	 Juhuslikkus ei jätnud ruumi ebameeldivustele . 
261	NA	 Olin igas mõttes tabamatu . 
261	NA	 Ma ei tahtnudki teada , mida toob järgmine päev , ja oli , kui oleks mu soovi kuulda võetud . 
262	NA	 Konspiraator ja Mirjam riietusid parajasti . 
263	NA	 “ Võid endale kohvi keeta , ” ütles Konspiraator , “ nägemiseni pühapäeval . ” Taipasin , et nad lahkuvad nädalavahetuseks . 
263	NA	 Vaatasin aknast välja . 
263	NA	 Oli hakanud tuiskama . 
264	NA	 644 oli pime , laual hubises nõrgalt küünal . 
264	NA	 Vladimir kuulas muusikat . 
264	NA	 Istusin , kuni kassett läbi sai ja makk välja lülitus . 
264	NA	 654-s vaatas Madis televiisorit . 
264	NA	 Heitsin pikali ja hakkasin Saltõkov-Stsedrini “ Ühe linna ajalugu ” lugema . 
264	NA	 Varsti koputas Vladimir : 
265	NA	 “ Kas sul on üks suits ? ” 
266	NA	 Madis , kes ei suitsetanud , irvitas : 
267	NA	 “ Et saaks varsti jälle küsima tulla . ” 
268	NA	 Vladimir ei tulnud rohkem küsima . 
268	NA	 Olin kindel , et ta sõitis koju . 
268	NA	 Kuulatasin samme koridoris . 
268	NA	 Kell üksteist oli maja vaikne , nagu võis juhtuda ainult nädalavahetustel . 
268	NA	 Enamik rõdusid , kust muidu kumas valgus , olid pimedad . 
268	NA	 Õhk rõdul oli jäine , kuid tuisk oli lakanud . 
269	NA	 Tundsin ennast rahutuna ; muusika , mis 644-s mängis , tuli ühtelugu meelde . 
269	NA	 Seisin kaua dusi all , sest und ei tulnud . 
269	NA	 Siis keerasin end paljana tekkidesse ja jäin magama . 
269	NA	 Ärkasin kaheteist paiku hommikul . 
269	NA	 Unenägu oli realistlik ja sellest oli raske toibuda . 
269	NA	 Leidsin rahakotist saja- ja viiekümnerublaseid rahatähti , kokku paari tuhande rubla ringis . 
269	NA	 See näis ettemaksuna millegi jälgi ja alandava eest . 
269	NA	 Jalutasin Raekoja platsil ja silmitsesin kaupluste vitriine . 
269	NA	 Raha põles taskus . 
270	NA	 Panin riidesse ja tegin kohvi . 
270	NA	 Otsustasin jätta raamatukogu järgmiseks päevaks . 
270	NA	 Koridorist kostis hääli . 
270	NA	 644-s mängis sama muusika , mida oli kuulanud Vladimir . 
271	NA	 Tamurit ümbritsesid kümned lõbusad küünlaleegid . 
271	NA	 Laial taldrikul lainetas roheline küünlarasv . 
271	NA	 Õllepudelikorkides põlesid eriti väikesed tahid . 
272	NA	 “ Eile põletas siin Vladimir küünalt , ” ütlesin istudes . 
273	NA	 “ Rõõmuks piisab vähesest . ” Tamur ulatas “ Ekstra ” -suitsu ja pakkus ka tuld . 
274	NA	 “ Miks tal selline nimi on : Vladimir ? ” 
275	NA	 “ Tegelikult on ta Indrek , aga kolhoosis pandi talle Vladimir nimeks , ” ütles Tamur . 
275	NA	 Paistes näoga väike heledapäine Martin tuli , kaabu pisut mõlkis . 
276	NA	 “ Sa pole vist maganud ? ” oletas Tamur . 
277	NA	 “ Nägin koguni unenägusid . ” 
278	NA	 “ Rääkisin just oma unenägu , ” ütlesin ja itsitasin tobedalt . 
278	NA	 Vähemalt näis seda arvavat Martin , kes jälgis meid kriitilise muigega . 
278	NA	 Tamur kiskus froteekäterätikust narmaid välja , et uusi küünlatahte keerata . 
279	NA	 “ Jäid heast pildist ilma . 
279	NA	 See rasv läks neil nii tuliseks , et süttis üleni . 
279	NA	 Tuba oli üleni valget suitsu täis . 
279	NA	 Nad viskasid taldriku rõdule ; seal see nüüd põleb . 
279	NA	 Jooga ärkas kogu selle mäsu peale ka lõpuks üles , ” rääkis Madis , kes pärast mind oli 644-s käinud . 
279	NA	 Tamuri ja Martini arusaamatu jutt füüsikast oli mind 644-st minema peletanud . 
279	NA	 Tegin rõduukse lahti : taldrik põles lumisel rõdul ilusa leegiga . 
280	NA	 Pühapäeva lõunaks jõudsin haiglasse . 
280	NA	 Palat oli veel tühi . 
280	NA	 Öökapi sahtel ei tahtnud avaneda . 
280	NA	 Kui selle viimaks liikuma sain , leidsin paki , mis koosnes õuntest , sokolaadist ja väikesest suitsupaberil evangeeliumist . 
280	NA	 Selle vahel krabises raha : kokku sada rubla , muinasjutuline summa . 
281	NA	 Mitte keegi poistest mind ei uskunud , isegi mitte Tamur , kellele jutustasin unenäo . 
282	NA	 “ Aga miks just sulle ? 
282	NA	 Kuidas see ikkagi sinna sai ? ” ei jäänud Vladimir rahule . 
283	NA	 “ Paistab , et oled langenud järjekordse kampaania ohvriks , ” leidis harilikult sõnakehv Tarmo , kes kandis tugevaid prille ning habet , mis varjas poolt nägu , “ siin on ka palju vaeseid , ja me kõik oleme haiged . ” 
284	NA	 “ Pakkuge parem suitsu . ” 
285	NA	 “ Võta mask maha , siis annan . 
285	NA	 Tee tõsine tööinimese nägu pähe , ” soovitas Vladimir . 
286	NA	 “ Hea lugu ikkagi , ” ütles Tarmo ja pakkus tuld . 
287	NA	 Uks prahvatas lahti . 
287	NA	 Kõik hakkasid naerma , sest Tamur oli alasti . 
287	NA	 Ta tõmbas jahmunult käteräti niuetele . 
288	NA	 “ Mõtlesin , et Jooga õllega on kohal . 
288	NA	 Selle asemel Filoloog . ” Ta kadus kapi taha , ilmudes sealt varsti , ainsaks kehakatteks trussikud . 
289	NA	 Tamur nööpis särki kinni , kui Jooga ja Martin pudelikõlinal saabusid . 
289	NA	 Kustutasin koni ja tõusin . 
290	NA	 “ Sa ei jäägi meiega veini ja õlut jooma ? ” imestas Jooga . 
291	NA	 “ Ei , pean viieks haiglas olema . ” 
292	NA	  
293	NA	  
294	NA	 Aga ükskord oli ka viimane päev . 
294	NA	 Kaasas kaks karpi arsti antud tablette ja suunamiskiri kaheks kuuks profülaktooriumi , mis asus sama ühiselamu kolmandal korrusel , astusin tuppa numbriga 644. 
295	NA	 “ Kust sa sellist defitsiiti said ? ” küsis Madis ravimikarpe uurides . 
296	NA	 “ Oled terveks saanud , ” ütles siilipeaga Martin . 
297	NA	 “ Ilmutus , ” ütles Vladimir . 
298	NA	 Käisin juuksuris ja ostsin endale valge kampsuni . 
299	NA	  
300	NA	  
301	NA	 Algasid talvised eksamid ja arvestused . 
301	NA	 Toalakke tõmmati riietest meisterdatud nukud , pudel varruka küljes kõlkumas . 
301	NA	 Valepoodu pidi rippuma laes sessi lõpuni , et toaelanikel hästi läheks . 
301	NA	 Meie mees meenutas Kala . 
302	NA	 “ Et ta siit jälle mingit vihjet välja ei loeks , ” muretses topise tegija Konspiraator . 
303	NA	 Jooga ja Martin ei paistnud sessist hoolivat : neid võis näha koos minemas ja tulemas , üks tume , teine hele . 
303	NA	 Kus nad päevade ja ööde kaupa viibisid , seda teadsid ainult nemad ise . 
303	NA	 Martin rääkis segast juttu tehisintellektist ja programmidest , mis tootsid programmide tootmiseks mõeldud programme . 
303	NA	 Vladimir oli närviline ja hakkas haigeks jääma . 
304	NA	 Laenasin kõrvaltoast harja , muutsin vanad püksid põrandalapiks ja nühkisin meie röövlikoopale sarnaneva toa puhtaks . 
304	NA	 Vladimir käis sel ajal viit rubla laenamas . 
305	NA	 Olin dusi alt tulnud , musta kleidi selga saanud ja keerutasin peegli ees , kui tuli Jooga , kes imestas : 
306	NA	 “ Kuhu sina , Gerda , siis ennast ehid ? ” 
307	NA	 “ Raamatukokku . ” 
308	NA	 Jõudsin tagasi õhtul . 
308	NA	 Minuga üheskoos sisenesid majja Tamur ja Vladimir ühemõtteliselt kõlisevate kottidega . 
308	NA	 Keskööl marssis tuppa purupurjus Madis . 
309	NA	 “ Ma olen väga kaine , aga mis siis . 
309	NA	 See pole oluline . 
309	NA	 Gerda , kas ma võin sinu voodisse heita ? ” 
310	NA	 “ Maga seal või terve öö . ” 
311	NA	 Läksin 644 , mõistes , et rahulikust unest nagunii midagi välja ei tule . 
311	NA	 Purjus Vladimir oli jutukas ; kaks alumist voodit olid vabad . 
311	NA	 Heitsin pikali ja ärkasin alles pool kuus . 
312	NA	 “ Madis kukkus voodist alla ja täiesti täisnurkselt koos madratsiga noortele selga , ” teatas laua taga õppiv Kala . 
312	NA	 Ta ei olnudki veel magama heitnud . 
313	NA	 “ Kukkusin jah , aga mis siis , ” kostis kapi tagant Madise hääl . 
314	NA	 Teekannus keesid munad . 
315	NA	 “ Võiksid Konspiraatori üles ajada , oled voodile lähemal , ” ütles Kala mulle . 
315	NA	 Sikutasin magavat Konspiraatorit jalast . 
315	NA	 Ta ei teinud kuulmagi . 
315	NA	 Olin lubanud ka 644 rahva äratada , aga uks langes minu taga sneprisse . 
315	NA	 Tagusime Kalaga senikaua ukse taga panni , kuni kõigist kuuenda korruse tubadest pahaseid hääli hakkas kostma . 
316	NA	 “ Paraku tean ma küll palju , aga kõik on just see , mida iial eksamitel tarvis ei lähe , ” tunnistas Kala , kui Konspiraator oli kooli läinud . 
317	NA	 Pärastlõunal tõid poisid kuuse . 
317	NA	 Hakati tegema ettevalmistusi Tamuri sünnipäevaks . 
317	NA	 Sinna polnud mind keegi kutsunud . 
317	NA	 Läksin linna ning jalutasin õhtuni Toomemäel , hakates aeglaselt ühika poole lonkima alles siis , kui päris külm hakkas . 
317	NA	 Sadas lund ; peitsin ennast ühe puu tagant teise taha , et mitte ehmatada hiliseid möödujaid . 
317	NA	 Kellega ma pidingi kokku saama ? 
317	NA	 Ta võinuks hiirvaikselt istuda puu taga ja lumme oksendada , tundes end ometi tabamatu ja julgena . 
317	NA	 Parki oli asja ainult lindpriidel ja joodikutel . 
317	NA	 Olin noor - ning need vanaaegsed leebed valud , lai märg lumesadu . 
318	NA	 Koridoris mängis muusika , vastu tuli inimesi . 
318	NA	 Mõni tantsis . 
318	NA	 Kui Konspiraatori ja Mirjami kapitaguses seltskonnas ümber riietusin , vaatas sinna Jooga , käes õllepudel : 
319	NA	 “ Sa ei tulegi meie sekka ? ” 
320	NA	 “ Oota , vahetan riided , ” naersin heast meelest . 
320	NA	 Ajasin püksid jalga ja tõmbasin kampsuni selga , seejärel heitsin Kala voodile . 
321	NA	 “ Puhkad enne otsustavat heitlust õllega ? ” küsis Konspiraator . 
322	NA	 Tamurit ei olnud näha . 
322	NA	 Jooga tantsis tundmatu naisega . 
322	NA	 Tamur mängis 644-s püstoliga . 
323	NA	 “ Sünnipäevakink ? ” 
324	NA	 “ Jah . ” 
325	NA	 “ See on minu poolt , ” andsin Tamurile paki säraküünlaid . 
326	NA	 “ Aitäh . 
326	NA	 Sa oled päris meeldiv inimene . ” Tamur haaras kitarri ja hakkas laulma . “ Tule istu põlve peale . ” 
327	NA	 Õõtelevisioonist tuli järjeulmekas , aga kuidas ma ka hommikul selle sisu ei püüdnud meenutada , ei mäletanud ma midagi peale selle , et Vladimir , Kala ja Madis tulid filmi vaatama ja minu käsi oli sel ajal Tamuri kaela ümber . 
327	NA	 Väga kergelt - ma ei söandanud ennast liigutada , kartes , et Tamur saab aru , kui väga mulle meeldib ta süles istuda . 
327	NA	 Olin läinud kutsumata sünnipäevale , joonud palju , targutanud , armunud vastutustundetult ja pealiskaudselt , et ainult unustada hirm hommiku ees , ja see õnnestus . 
328	NA	  
329	NA	  
330	NA	 Läksin mööda halli koridori . 
330	NA	 Vasakul ja paremal mustasid sektsioonide ukseavad . 
330	NA	 Ei kostnud mingeid hääli . 
330	NA	 Astusin ühest august sisse ja koputasin . 
330	NA	 Halli suitsu pilves istusid viis inimest . 
330	NA	 Seinte ääres vedeles tühje õllepudeleid . 
330	NA	 Laual oli täis veinipudel . 
330	NA	 Olin väsinud . 
330	NA	 Istusin Tamuri kõrvale . 
330	NA	 Käsi värises , kui klaasi võtsin . 
330	NA	 Tamuri sõrmed libisesid üle kitarrikeelte . 
330	NA	 Ta juuksed olid salkus ja poos hooletu . 
330	NA	 Hoidsin vaistlikult tema lähedusse . 
330	NA	 Vladimir parandas makijuhet , heledad juuksed turris . 
330	NA	 Aeg-ajalt heitis ta mulle oma ümmargustest silmadest uurivaid pilke . 
330	NA	 Jooga õpetas teda poolihääli . 
330	NA	 Ivo nägu oli paistes . 
330	NA	 Ta muigas küüniliselt . 
330	NA	 Seltskonnas viibis ka võõras : lühikest kasvu uskumatult kõhn , räpase roti välimusega poiss , kes paistis kõigist paar aastat vanem olevat . 
330	NA	 Tema hajameelne naeratus oli vastuolus tülpinud ilmega . 
330	NA	 Tema pea oli pesemata nagu kõigil ; ebamäärast värvi heledad juuksed olid sama ilmetud nagu nooruki vesised silmad . 
330	NA	 Teda kutsuti Hirmuks . 
331	NA	 “ Mina tahan igatahes süüa , ” tähendas Tamur . 
331	NA	 Teised ümisesid nõusolevalt . 
331	NA	 Aknast paistis hall detsembrihommik . 
332	NA	 “ Filoloog , toeta näljaseid tudengeid , ” ütles Tamur ja pani kitarri käest . 
332	NA	 Tema ette lauale pudenesid kõlinal kopikad ja mõni rubla . 
332	NA	 Tamur toppis raha taskusse . 
333	NA	 “ Tule siis ka sööma ! ” hüüdis ta , kui oma toa poole leekisin . 
334	NA	 “ Oodake , panen ukse lukku . ” 
335	NA	 Sõitsime liftiga alla . 
335	NA	 Läbi sopilise koridori jõudsime ukseni , millel rippus silt : “ Söökla ” . 
335	NA	 Kõrvaluksel oli veel uhkem silt “ Videoteek ” . 
335	NA	 Tamur ulatas mulle kandiku : 
336	NA	 “ Võid ühe saada , võid ka kaks . 
336	NA	 Miks nii tagasihoidlikult , Filoloog , ainult ühe piimaga ? 
336	NA	 Ma maksan kõigi eest . ” 
337	NA	 Kogunesime kassaaparaadi juurde , kui Tamur kopikaid lugema hakkas . 
337	NA	 Arve oli pikk vähemalt pool meetrit . 
338	NA	 “ Ärge unustage , et see on minu sünnipäev . 
338	NA	 Saan täna ikkagi kahekümne aastaseks , ” ütles Tamur . 
338	NA	 Ta istus laua otsas . 
338	NA	 Jooga tõusis . 
339	NA	 “ See mees , kelle nimi Tamur on , saab täna kakskümmend aastat vanaks , ” alustas ta õõnsa häälega . “ Löögem kefiiriklaasid kokku . 
339	NA	 Ja kellel pole kefiiriklaasi , löögu piimaklaasiga . ” 
340	NA	 Kõrvallaudadest heideti pilke . 
340	NA	 Kandsin pikka musta kleiti . 
340	NA	 Jooga pidas söögipalve . 
340	NA	 Kui poisid üles läksid , peatas mind lifti juures Magnus . 
341	NA	 “ Mul on sulle üks jutt , ” teatas ta . “ Mul on hea meel sind näha . 
341	NA	 Mis sa arvad sellest , kui ma sind mõnel õhtul “ Vana Tallinnat ” jooma kutsun ? ” 
342	NA	 “ Ei tea . 
342	NA	 Miks mitte . ” 
343	NA	 Poisid olid läinud . 
343	NA	 Sõitsin tühja liftiga üles . 
343	NA	 Kui toa poole läksin , nägin 644 ukse lähedal kahtlustava pilguga koristajamutti . 
344	NA	 “ Ah seal ongi siis see punker , ” ütles ta kurjakuulutavalt . 
345	NA	  
346	NA	  
347	NA	 Mitte keegi ei teinud arvestust ära . 
347	NA	 Õhtul koputas Tamur . 
347	NA	 Olin üksi toas . 
347	NA	 Kuivatasin parajasti nõusid , seljaga Tamuri poole . 
348	NA	 “ Kallis Gerda , ega sul suitsu ei ole ? ” 
349	NA	 “ Pakk “ Aegnat ” on kapis . 
349	NA	 Võta ise . ” 
350	NA	 “ Kas teie istusite köögis pingi katki ? ” päris Tamur ja tema väga punastel huultel eksles kummaline naeratus . 
351	NA	 “ Mis pingi ? ” 
352	NA	 Tamur kallutas mu pea taha ja libistas leivanoaga üle kõri . 
352	NA	 Ma ei teinud katsetki lahti rabelda . 
352	NA	 Seisime seljaga ukse poole . 
352	NA	 Keegi vaatas sisse ja läks ära . 
352	NA	 Tamur ei lasknud lahti . 
353	NA	 “ Mul on hea tuju , ” ütles ta , “ sain täna füssa praksid tehtud . ” Ta tõmbas noaga ebakindlalt üle mu kaela , nagu ei teaks , mida edasi teha . 
353	NA	 Ta ei tajunud , kui tugevalt tõmbab ; mina ei teinud häält . 
353	NA	 Tamur oli natuke närviline . 
353	NA	 Veidi tugevam vajutus ja ma võpatasin eemale . 
353	NA	 Minuti pärast tuli veri välja . 
353	NA	 Tamur oli kaine - ma ei tundnud lõhnu . 
354	NA	 Enne aastavahetust sõitis Tamur Tallinna . 
354	NA	 Avastasin , et kell on seisma jäänud . 
354	NA	 Tamuri asemel ilmus tema sõber Ivo , kes jäigi sessi ajaks ühiselamusse . 
354	NA	 Ivo ilmutas minu eksamite ja elu suhtes ootamatut huvi . 
355	NA	 “ Ta ei jaga füüsikast midagi , ” torkas Vladimir . 
355	NA	 Tamuri sünnipäevast oli koridori jäänud suitsunurk . 
356	NA	 “ Tähtis on julgeda aru saada , ” kuulutas Ivo pidulikult . 
357	NA	 “ Miks sa niisugune oled ? ” ei jätnud Vladimir mind rahule . 
358	NA	 “ Missugune ? ” 
359	NA	 “ Kui sa tulid , olid kogu aeg vait ja naeratasid . 
359	NA	 See mõjus võrdlemisi monotoonselt . 
359	NA	 Kui sa kogu aeg oleksid niisugune olnud nagu nüüd , siis oleks sul hoopis rohkem menu olnud . ” 
360	NA	 “ Missugune ma siis olen ? ” 
361	NA	 “ Räägid natuke rohkem . ” 
362	NA	 “ Tohib ? ” küsisin , kui Vladimir tõi välja paberkoti pirukatega . 
363	NA	 “ Enne lõika seda , ” näitas Vladimir oma kaelale , “ tee üks kriips . ” 
364	NA	 Jooga tuli suitsu pommima . 
364	NA	 Tal polnud viimasel ajal raha ja ta üritas vahelduva eduga teiste kulul elada . 
365	NA	 “ Võid mürki võtta , et ei paku . 
365	NA	 Mine osta , ” soovitasin . 
365	NA	 Vladimir kägistas mind natuke . 
365	NA	 Ma ei teinud seda märkama . 
366	NA	 “ On ikka apaatne , ” ütles Vladimir . “ Jooga , kas ta sinu all ka selline oli ? ” 
367	NA	 “ Jumal paraku , ” ohkas viimane koridori pidi kaugenedes . 
367	NA	 Läksin oma tuppa . 
368	NA	 Seal olid aga Konspiraator ja Mirjam , kes vaatasid mind häiritult . 
368	NA	 Pidasin paremaks uksest välja taganeda . 
368	NA	 Läksin Madist otsima . 
368	NA	 Mulle tuli vastu Magnus oma harilikus valges vestis . 
368	NA	 Tal olid pikad juuksed , mida ta kandis hobusesabaks seotuna seljal . 
369	NA	 “ Ma röövin sind lihtsalt ära . 
369	NA	 Hoolimata sellest , et olen purjus . 
369	NA	 Hoolimata abielusõrmusest , ” näitas ta oma käele ja tõmbas mu lifti . 
369	NA	 Mul ei olnud mahti vaadata , millise korruse nupule ta vajutas . 
369	NA	 Numbri järgi toauksel taipasin , et tegu on üheksandaga . 
370	NA	 Väike puhas tuba oli tihedalt asju täis . 
370	NA	 Voodi asus eesriide taga ja oli suur ja mugav . 
370	NA	 Voodi kohal rippus ristsõna : meeter korda meeter . 
370	NA	 Kõik jutustas toaelaniku heast majanduslikust olukorrast . 
370	NA	 Magnus võttis kapist kolmveerandi peal “ Vana Tallinna ” ning otsis klaasid . 
370	NA	 Need ei olnud tavalised sööklast näpatud jooginõud , mida muidu igas toas võis kohata . 
370	NA	 Olin ettevaatlik . 
371	NA	 “ On reeglipäraseid ja ebareeglipäraseid inimesi . 
371	NA	 Sina kuulud viimaste hulka . 
371	NA	 Sellepärast me praegu siin istumegi , ” rääkis Magnus . 
372	NA	 “ Aga Jooga ? ” 
373	NA	 “ Jooga maailmavaate määrab praegu see , et tal mitte midagi ei ole . 
373	NA	 Et on äärmiselt vähe vahendeid , et end kasvõi korralikult täis juua . 
373	NA	 Kui mina hakkaksin oma raha maha jooma , siis jooksin ennast vist surnuks . 
373	NA	 Nii tulebki välja , et ei ole lihtsalt mõtet raha alkoholile - ja ka söögile - surnuks lüüa . ” 
374	NA	 “ Muuseas , ka mina istun praegu purgis , ” teatas Magnus salapäraselt . “ Purk on vett täis , vee nivoo kord tõuseb , kord langeb . 
374	NA	 Kui keegi purki kõigutab . 
374	NA	 Vahel olen servale üsna lähedal , mõnikord õnnestub endal vee taset tõsta . 
374	NA	 On ka väliseid mõjutajaid , mille olemusest me midagi ei tea . 
374	NA	 Väljaspool purki on vabadus . ” 
375	NA	 “ Miks mitte teine purk ? ” 
376	NA	 “ Ei tea . 
376	NA	 Millegipärast oled just sina selle visiooniga seotud . ” 
377	NA	 “ Miks sa purgis oled ? ” 
378	NA	 “ Kui sa hästi uurid , võid need põhjused teistelt jutu sees välja noppida . ” 
379	NA	 “ Kui nad purjus on . 
379	NA	 Siis kuuleb mõndagi . 
379	NA	 Muidu on nad kinnised . ” 
380	NA	 “ Jah - harva kohtab kedagi , kes ei vastaks kahesõnaliste lausetega . 
380	NA	 Sinul muide seda kommet ei ole . ” 
381	NA	 “ Ma ei tea kellestki midagi . 
381	NA	 Olen siin elanud ainult mõne kuu . ” 
382	NA	 “ Sa ei tea tõesti veel pooli asjugi . 
382	NA	 Kuidas sa üldse siia sattusid ? ” tundis Magnus huvi . 
383	NA	 Rääkisin talle , et tundsin Joogat , aga siis jäi 644-s kitsaks - tuli minna 654. 
384	NA	 “ Nüüd ma tean . 
384	NA	 See oli mulle oluline . 
384	NA	 Ilma minuta poleks Jooga praegu midagi . 
384	NA	 Ta vist ise ei teagi , mille kõige eest ta peaks mind tänama . ” 
385	NA	 “ Tema arvab , et sina sõltud temast . 
385	NA	 Vähemalt annab mõista . ” 
386	NA	 “ See supp keeb siin , ütleme , kevadest saati . 
386	NA	 Sina sattusid siia sisse nüüd , ” ütles Magnus ärritatult . 
387	NA	 “ Kas ma olen mingis supis ? ” 
388	NA	 “ Oled küll . ” 
389	NA	 “ Tamur lõikas mulle enne oma sünnipäeva kaelale armi . ” 
390	NA	 “ Ja keegi ei tea , kuidas oleks võinud minna ja kuidas nüüd läheb . 
390	NA	 Ma ei kujuta ette , kes temasugusega näiteks abielluda viitsiks ? 
390	NA	 Appi , pael ! 
390	NA	 Kes see Vladimir on ? 
390	NA	 See pikk ja blond ? 
390	NA	 Tarmo ... mulle tundub , et tal on närvid üsna sassis . 
390	NA	 Merit saab bravuuriga paljudest asjadest üle . 
390	NA	 Et mitte nutma hakata . 
390	NA	 Tamur , jah , on omamoodi raske juhtum . ” 
391	NA	 “ Miks ? ” 
392	NA	 “ Ah ! ” lõi Magnus käega . “ Muuseas , mida sa suvel teed ? ” 
393	NA	 “ Mida ma teen poole aasta pärast ? ! ” 
394	NA	 “ Ahah . 
394	NA	 Ma võtan selle arvesse , eks. ” 
395	NA	 “ Pean nüüd oma tuppa minema . ” 
396	NA	 Magnus kobas püksitaskus ja võttis sealt midagi . 
396	NA	 Keerutasin vaigust käbi kohmetult sõrmede vahel . 
397	NA	 “ Hoia teda . 
397	NA	 Ta on sinu sõber , ” ütles Magnus ja saatis mu ukseni . 
398	NA	  
399	NA	  
400	NA	 “ Filoloog ! 
400	NA	 Kas sa jooma ei taha hakata ? 
400	NA	 Mis sa teed siin üldse ? 
400	NA	 Eksameid ? ” hõikas Tamur , kes jõudis tagasi jaanuari alguses . 
400	NA	 Tema kannul tuli Vladimir , kes oli niivõrd purjus , et komistas igal sammul . 
400	NA	 Raputasin pead ja läksin tuppa . 
400	NA	 Tamur oli varsti kohal . 
401	NA	 “ Kas sa kavatsed täna öösel oma voodis magada ? ” küsis ta . 
402	NA	 “ Seda küll . 
402	NA	 Võid näiteks rõdule minna või põrandal magada . ” 
403	NA	 “ Hirm magab minu voodis . ” 
404	NA	 “ Sa , Gerda , võta ta enda juurde , ” pistis Kala vahele . 
405	NA	 “ Pole paha mõte . 
405	NA	 Mul pole midagi Filoloogi kõrval magamise vastu . ” 
406	NA	 “ Muidugi . 
406	NA	 Meil ongi siia tuppa veel kedagi vaja , siis on kuus inimest täis , ” ütlesin Kala naisele vihjates , sest temagi oli hakanud Kala juures ööbima . 
407	NA	 “ No tänan , ” arvas Kala . 
408	NA	 Magasin juba , kui läbi une kuulsin , et keegi , kes ei olnud Kala , heitis tema voodisse . 
408	NA	 Ta niheles tükk aega rahutult , nii et ka minu ülemine reform õõtsus . 
409	NA	  
410	NA	  
411	NA	 Mida Hirm ühiselamus tegi , sellest ma aru ei saanud ; ühel päeval püüdis ta mind koridoris suudelda . 
412	NA	 “ Ära seda tee , ” andsin talle nõu . 
412	NA	 Sellest peale tegi ta iga kord närvilisi vihjeid , kui 644 läksin . 
412	NA	 Ühel õhtul aga vajus ta meie tuppa koos Jooga ja tundmatu õlise pilguga noormehega . 
413	NA	 “ Oli teil asja ka ? 
413	NA	 Kui ei , siis võiksite mind üksi jätta . ” Tundsin ennast tugeva ja otsustusvõimelisena . 
413	NA	 Jooga võttis istet : 
414	NA	 “ On sul midagi süüa ? ” 
415	NA	 “ Leib on laual . ” 
416	NA	 Jooga hakkas rahulikult kuumal reflektoril leiba praadima . 
416	NA	 Hirm järgnes tema eeskujule , endal üleolev nägu peas . 
416	NA	 Sõlmisin käed kuklale , sisendades endale , et olen tugev ja rahulik . 
416	NA	 Mõtlesin , et lugudele ühiselamus ei tule iial lõppu , ei õnnelikku ega õnnetut . 
417	NA	 “ Oh , Hirm on nii naiivne ja loll . 
417	NA	 Ta tahab muuseas igast naisest , kes talle tähelepanu pöörab , endale naist teha , ja alati ( mis veel naiivsem ) mõtleb ta seda tõsiselt , ” rääkis Tamur . 
418	NA	 “ Tean seda isegi . ” 
419	NA	 “ Einoh , see ei puutu minusse , mis sul ja Hirmul ... einojah . ” 
420	NA	 Tamur mõtiskles : 
421	NA	 “ Kas pole jama : kunagi oli Kala naistevihkaja ja joodik , nüüd on seitsmendal naise juures . 
421	NA	 Olid ilusad ajad ... 
421	NA	 Mina olen naistevihkaja nagu ennegi ; Madisel läheb naistega ikka samamoodi , tähendab mitte kuidagi . 
421	NA	 Kunagi lõi ta külge Magnuse praegusele naisele , aga see ikaldus tal ka . ” 
422	NA	 “ Ma ei ütle , et tahaksin seda teha , aga neid kõiki oleks väga lihtne välja naerda . ” 
423	NA	 “ Sellepärast ma sinuga meeleldi räägingi , et ma tean seda . 
423	NA	 Neid inimesi ei ole siin palju , kes mind oskaksid välja naerda . 
423	NA	 Sina oled selleks suuteline , ” ütles Tamur . 
424	NA	 “ Ma ei viitsi seda lihtsalt teha , ” ütlesin rahulolevalt . 
425	NA	 “ See polegi oluline . 
425	NA	 Vaata : võiksin mängida siin liidrit . 
425	NA	 Paljud , kes siin praegu enda arust pomod on , ei ole peale selle midagi . 
425	NA	 Nad pole võib-olla iialgi millelegi sellisele mõelnud , millele mina ... 
425	NA	 Ent sellepärast neid vihata ? 
425	NA	 Igaüks on siiski eelkõige inimene . 
425	NA	 On iseküsimus , kas ta suudab ennast arendada ja nii edasi . 
425	NA	 Üldreeglina on mul alati kõigist endast mingil moel nõrgematest kahju . 
425	NA	 Näe , olen purjus ja hakkan jälle lobisema . 
425	NA	 Olen seda alati teinud - mis teha , olen juba lapsest saadik niisugune . ” 
426	NA	 Tamur vaatas mulle otsa endale iseloomuliku virvendava pilguga . 
426	NA	 Oleksin tahtnud teada , kuidas ta seda tegi . 
426	NA	 Ta hakkas vaikselt naerma . 
426	NA	 Naersin vastu . 
426	NA	 Mul oli peaaegu hea meel , kui Jooga meid katkestas : tuli tuppa ja hakkas sõnatult pasjanssi laduma . 
427	NA	 “ Mis mõttega sa seda teed ? ” urises Tamur . 
428	NA	 “ Midagi paremat pole lihtsalt teha , ” vastas Jooga irvitades . 
429	NA	 Tamur tõusis ja läks välja . 
429	NA	 Üheainsa liigutusega pühkis Jooga kaardid kokku ning lahkus samuti . 
429	NA	 Istusin veel hetke 644-s . 
429	NA	 Sain aru , et olen maruvihane . 
430	NA	  
431	NA	  
432	NA	 Ilmad olid viletsad . 
432	NA	 Meie toast jäi haigeks Mirjam . 
432	NA	 Ta kössitas päevade kaupa teki all kägaras . 
432	NA	 Öösiti ajas mind köhima ; kui köha muutus väljakannatamatuks , tõusin ja keetsin teed . “ Näri tablette , ” soovitas Konspiraator . 
432	NA	 Tegin seda , aga käisin ka arsti juures ja sain uue sessipikenduse . 
432	NA	 Raamatukogust tassisin koju veerand meetrit kohustuslikku kirjandust ja käisin paaril eksamil . 
432	NA	 Ühe kolme tõttu ei olnud enam mõtet stipendiumi saamiseks avaldust kirjutada . 
432	NA	 Tundsin , et jõud kaob , et olen kõigile ümberringi tüütu ja ebameeldiv ega suuda ennast valitseda . 
432	NA	 Samas olin langenud mingisse ükskõiksusesse . 
433	NA	 “ Elu on karm nagu ketassaag , ” sedastas Kala . 
433	NA	 Ta oli samuti haige . 
433	NA	 Ühel eksamil kolme saanud , tõusis tal meri hetkeks põlvini , kuid ülejäänud eksamid jäid tegemata . 
433	NA	 Konspiraator koristas ukse juures rippuva topise vaikselt ära : õnne tõi see ainult temale . 
434	NA	  
435	NA	  
436	NA	 Eksam oli sel päeval ka Ivol , kui ühiselamus tema sünnipäeva tähistati . 
436	NA	 Rahvas kogunes 644 tükk aega enne , kui midagi sündima hakkas . 
436	NA	 Miski tegi mind rahutuks . 
436	NA	 Jooga ja Tarmo läksid taksoga järele kuuele kastile õllele . 
436	NA	 Vahetati loide lauseid , oodati . 
436	NA	 Käisin toast tuppa , Madis järjekindlalt sabas . 
436	NA	 Viimaks põgenesin kesklinna , kus hulkusin poodide sulgemiseni . 
437	NA	 Kuuenda korruse koridor oli pime , kuid muusika ei mänginud . 
437	NA	 Nurka olid seatud köögist toodud pikad pingid . 
437	NA	 Neid ümbritses traatkarkass , millel rippus sõjaväelennuväljalt pärit maskeerimisvõrk . 
437	NA	 See sahises nõrgalt nagu tõeline lehtla . 
438	NA	 Konspiraator surus Ivo kätt . 
438	NA	 Madis ja Tamur istusid juba , õllepudel peos . 
438	NA	 Suudlesin sünnipäevalast põsele ja ulatasin kingi : sinise elektripirni . 
439	NA	 “ Olen põrmustatud , ” ütles Ivo ja andis mulle õlle . 
439	NA	 Otsustasin olla kaine , sest kibe õlu ei maitsenud mulle eriti . 
440	NA	 “ Tüdrukud teevad salatit ja värvivad ennast suure hoolega , ” teadis Madis . 
441	NA	 “ Mis Merit teeb ? ” küsisin , sest teisi ma ei tundnud . 
442	NA	 “ Magab , ” vastas Madis . “ Päeval said kõik eksamil tala , Ivo ise ka . ” 
443	NA	 Ivo lõi käega ja naeris . 
444	NA	 Tamuri leidsin meie toast . 
444	NA	 Ta soojendas radiaatori vastas käsi . 
445	NA	 “ Hakkan salajoodikuks , ” osutas ta pudelile aknalaual . 
445	NA	 Olin teda nähes millegipärast rõõmus . 
445	NA	 Kui Madis tuli , hakkasin lugema , aga Tamuri lobisemine ei lasknud keskenduda . 
445	NA	 Ähvardasin teda noaga . 
446	NA	 “ Hehhee ! 
446	NA	 Kas oled ise paranenud ? ” küsis uksele ilmunud Vladimir . 
446	NA	 Tamur ei lasknud ennast segada . 
446	NA	 Järgmisena tuli üleni musta riietatud Ivo . 
446	NA	 Pimedas koridoris ei olnud tema riiete värv nähtav . 
446	NA	 Nagu alati , oli ta ilus ja enesekindel . 
446	NA	 Hakkasin demonstratiivselt saapaid viksima . 
447	NA	 “ Gerda , kas sa lähed kuhugi ära ? ” küsis Ivo . 
448	NA	 “ Jah , mõneks ajaks küll . ” 
449	NA	 Läksin lihtsalt Madise erakasse kartuleid praadima , et poistele salapärast muljet jätta . 
449	NA	 Võtsime 644-st ka paar õlut kaasa . 
449	NA	 Täpselt keskööl läksime ühikasse . 
449	NA	 Tamur oli koridoris diskoripuldi taga ja tantsijaid oli kümmekond . 
449	NA	 Kui 644-tuppa õlle järele läksin , kohtusin Tarmo ja Vladimiriga . 
449	NA	 Viimane palus andeks , et oli mulle enne teravusi öelnud . 
449	NA	 Ma ei olnud seda märganud ; ütlesin siiski : 
450	NA	 “ Kui sa kogu aeg nii käituksid , oleksid päris meeldiv inimene . ” 
451	NA	 “ Kui kaua ? ” 
452	NA	 “ Ma ei tea . ” 
453	NA	 “ Vaata : sa elad siin juba hulk aega , kuigi oled ühikas ka vist esimest korda . 
453	NA	 Sa elad meeste seltskonnas . 
453	NA	 Ja näed ju , et me ei häbene sind põrmugi . ” 
454	NA	 Varsti oli tuba jälle rahvast täis . 
454	NA	 Tarmo üritas istuda lauale , mis vajus tema raskuse all raginal kokku . 
454	NA	 Tarmo kargas püsti ja andis laua rusudele mitu vihast jalahoopi . “ Maaslamajat ei lööda , ” ütles purjus Ivo , kelle ilusad riided olid salatiga koos . 
455	NA	 “ Mina näen palju vanem välja . 
455	NA	 Või arvad sa vastupidist ? ” küsis minu kõrvale hiilinud Tamur poolihääli . 
456	NA	 “ Ivo on soliidsem . ” 
457	NA	 “ Nojah , tal on paraku üsna palju raha . ” 
458	NA	 Tamur läks välja . 
458	NA	 Istusin ja suitsetasin . 
459	NA	 “ Kas võiksid mulle sülle istuda ? ” küsis Tarmo , kes ei leidnud tooli . 
459	NA	 Loovutasin talle istme . 
459	NA	 Tamur tuli tagasi ega jätnud kommenteerimata : 
460	NA	 “ Kuule , Filoloog ! 
460	NA	 Üks küsimus : kui kaua sa seal Tarmo süles oled juba istunud ? ” 
461	NA	 Kehitasin õlgu ja vaatasin Tarmole otsa . 
461	NA	 Tarmo ei osanud midagi öelda . 
461	NA	 Tuppa astunud Jooga krabas mul ümbert kinni ja proovis suudelda . “ Jäta järele , ” ütlesin , keegi poistest hakkas urisema . 
461	NA	 Jooga ei lõpetanud . “ Hea küll ! ” karjusin ja marssisin toast välja . 
462	NA	 “ See oli etendus , eks ole ? ” karjus Tamur mulle järele . “ See , kuidas sa praegu siit läksid ? 
462	NA	 Sa andsid ju etenduse ? ! ” 
463	NA	 “ Mõtle ise , ” ütlesin ja sõitsin liftiga alla . 
464	NA	 Kui uuesti üles jõudsin , lükkasid Tamur , Tarmo ja Vladimir koridoris prahti kokku ja pesid põrandat . 
465	NA	 Ärkasin kõva kloppimise peale . 
465	NA	 Ukse taga oli kahvatu ja salkus peaga Tamur . 
466	NA	 “ Ilge jama . 
466	NA	 Koristaja kutsus komandandi kohale . 
466	NA	 Ma tahaksin teada , kus see Ivo siis ise praegu on ! 
466	NA	 Fuck ! 
466	NA	 Hea , et õhtul oli taipu koridor ära koristada ; õieti oli see Tarmo mõte . 
466	NA	 Minul oli absoluutselt kama , kas see jääb sinna või ei . ” 
467	NA	 Tamur lahkus . 
467	NA	 Riietusin ja läksin koridori . 
467	NA	 Seal hiilis vaiksel sammul umbes viiekümne aastane ülikonda riietatud mees . 
467	NA	 Ta märkas mind ja hakkas mul järel käima . 
468	NA	 “ Vabandage , mis teil vaja on ? ” ei pidanud ma vastu . 
469	NA	 “ Kas te elate siin ? ” uuris mees . 
470	NA	 “ Ei . ” 
471	NA	 “ Kas te olete keemik ? ” 
472	NA	 “ Ei . 
472	NA	 Ma elan profülaktooriumis . 
472	NA	 Tulin keeduspiraali ära tooma . ” 
473	NA	 Olime jõudnud meie toa ukse taha . 
474	NA	 “ Kus selle toa elanikud on ? ” 
475	NA	 “ Ma ei tea . 
475	NA	 Võib-olla söömas . ” 
476	NA	 “ Kuidas te sisse saite ? ” 
477	NA	 “ Uks oli lahti . ” 
478	NA	 Haldusprodekaan heitis pilgu kapi taha . 
478	NA	 Olin voodi jätnud üles tegemata . 
479	NA	 “ Kas siin on ainult kaks elanikku ? ” 
480	NA	 “ Ikka kolm , kaks on voodite järgi otsustades ära sõitnud . ” 
481	NA	 Kui kellelegi oleks pähe tulnud uurida ja teada saada , et Madis on erakas , siis oleks tuppa inimene juurde pandud . 
482	NA	 Haldusprodekaan tegi minekut . 
482	NA	 Kuulsin , kuidas ta kõvasti 644 uksele kloppis . 
482	NA	 Ootas , koputas veel ja läks ära . 
482	NA	 Võtsin suitsupaki ja läksin teisi otsima . 
482	NA	 Tamur ja Merit istusid 644-s ja vaikisid masendunult . 
482	NA	 Tuba oli koristamata . 
482	NA	 Laua jäänused vedelesid hunnikus keset põrandat . 
482	NA	 Jõudsin öelda , et kohtusin koridoris kummalise mehega , kui kostis pehme koputus . 
482	NA	 Ootasime hinge kinni pidades . 
482	NA	 Omamehelik koputus kordus . 
483	NA	 “ Vladimir läks peldikusse , ” ütles Tamur ja tõusis ust avama . “ Tule sisse . ” 
484	NA	 Ta taganes jahmunult . 
484	NA	 Mees , kellega olin juba kohtunud , astus tuppa . 
485	NA	 “ Mina ei olnud eile õhtul siin , alles praegu tulin , ” ütles Tamur . 
486	NA	 “ Te elate siin . ” 
487	NA	 “ Olen siia sisse registreeritud , ” tunnistas Tamur . “ Tegelikult elan erakas . ” 
488	NA	 “ Ja teil on võti ? ” 
489	NA	 “ Jah . ” 
490	NA	 “ Siin toas elavad , ” mees otsis nimekirjast , “ Tamur Tiivas , Tarmo Tammsaare , Indrek Pakk ja Aigar Nurm . 
490	NA	 Hästi . 
490	NA	 Selle kõige eest nad ei pääse . 
490	NA	 Need seltsimehed saavad kõik eksmati . ” 
491	NA	 Haldusprodekaan lahkus . 
491	NA	 Keegi ei muianud . 
491	NA	 Tamur ütles löödult : 
492	NA	 “ Igas situatsioonis võib midagi koomilist leida . ” 
493	NA	 “ Kes see Aigar Nurm on ? ” küsis Merit . 
494	NA	 “ Jooga . ” 
495	NA	 “ Selle kõik peaks siiski ära koristama . 
495	NA	 Ta võib tagasi tulla , ” ütles Merit . 
495	NA	 Tal oli õigus . 
495	NA	 Ka mina polnud veel lahkuda jõudnud , kui prodekaan laekus koos Magnusega , kes oli teatavasti ühikavanem . 
496	NA	 “ Olen säärast tuba varemgi näinud , ” ütles Magnus ükskõikselt üle ukse kiigates . 
497	NA	 “ Haritlasi on liiga palju , ” ütles prodekaan . 
498	NA	 Ja nad läksid lõplikult minema . 
499	NA	  
500	NA	  
501	NA	 Kõik käisid sellele vaatamata arvestusi tegemas ega saanud neid tehtud . 
501	NA	 Sain profülaktooriumist tasuta sööklatalongid ja jagasin neid kõigile - ainult Joogale mitte . 
501	NA	 Kusagilt õnnestus tal neid siiski hankida . 
501	NA	 Ühel hommikul ilmus Vladimir : 
502	NA	 “ Sorry . 
502	NA	 Kas sööma läheme ? ” 
503	NA	 “ Ehk ikka . ” Läksin koos temaga 644. 
503	NA	 Jooga vedeles voodis , Tarmo luges laua taga . 
504	NA	 “ Koristage see heeringas toast ära ! ” karjatas Jooga . 
505	NA	 “ Nii ainult tundub sulle - ja ainult sulle , ” ütles Tarmo pilku raamatu kohalt tõstmata . 
506	NA	 “ Gerda , mis kellani hommikusööki antakse ? ” küsis Jooga . 
507	NA	 “ Kümneni , ” ütles Vladimir minu eest . 
508	NA	 Kui Jooga oma pudru ja kohupiimaga söögisaali jõudis , oli ta sunnitud üksi teise lauda istuma - kohad olid täis . 
509	NA	  
510	NA	  
511	NA	 Vladimir pidi varahommikul eksamile minema . 
511	NA	 Küsisin , kas ta ei taha süüa või vähemalt klaasi teed . 
511	NA	 Teega oli ta nõus . 
511	NA	 Söögitalonge oli üle . 
511	NA	 Vladimiril ei olnud võimalik keelduda , kui talle viinerid ja kartulipudru tellisin . 
511	NA	 Olin kavatsenud samuti eksamile minna , kuid polnud selleks valmis ja otsustasin mineku päeva võrra edasi lükata . 
511	NA	 Vladimir saabus pärastlõunal . 
512	NA	 “ Kuidas läks ? ” 
513	NA	 “ Võib midagi alla visata ? ” 
514	NA	 Ulatasin pesemata moosi- ja rasvapurgid ning halvaksläinud tomatikonservi . 
514	NA	 Vladimir loopis kõik rõdult alla . 
515	NA	 “ Tulen veel tagasi , ” ütles ta . “ Teed jooma ja mett sööma . ” Ka Tarmo oli läbi kukkunud ja pidi järgmisel päeval tagasi minema . 
515	NA	 Mul ei olnud mingit tahtmist õppida . 
515	NA	 Et muutuda virgemaks , jalutasin kööki , köögist koridori , koridorist 644. 
516	NA	 Madis istus seal . “ Madis ei oleks ta ise , kui ta päevas vähemalt kaks korda ühikasse ei satuks , ” ütles Kala . 
517	NA	 “ Mis te tulete , ma tahan põrandat pesema hakata , ” nurises Vladimir . 
518	NA	 “ Lähme sööma , Gerda , ” muheles Madis . 
519	NA	 Liftis kohtusime Magnusega . 
519	NA	 Ootasin murelikult Magnuse kommentaare prodekaani käigule . 
519	NA	 Neid ei tulnud . 
519	NA	 Magnust see lugu ilmselt ei huvitanud . 
519	NA	 Tamur ja Ivo olid Tallinna sõitnud . 
519	NA	 Vladimir istus pooleldi koristatud toas , kui tagasi jõudsime , ega liigutanud sõrmegi . 
520	NA	 “ Tahan teie tuppa sisse saada , ” pomises ta rahutult ringi tammudes . “ Mul on mõned asjad seal . ” 
521	NA	 “ Sa näed tõesti tõbine välja , ” märkis Madis . 
522	NA	 “ Meie tuppa ei saa . 
522	NA	 Seal on praegu Mirjam ja Konspiraator . 
522	NA	 Pead oma meepurgiga ootama . ” 
523	NA	 “ Liiguks minu juurde erakasse , ” pakkus Madis . 
524	NA	 Madis tõi lauale pooliku mustsõstraveini , pani kohvivee üles ning makaronid sealihaga pannile . 
524	NA	 Vladimir ei söandanud süüa , kuigi teadsin , et ta pole pärast hommikusööki ivagi hamba alla saanud . 
525	NA	 Konspiraator ja Mirjam olid vahepeal magama heitnud . 
525	NA	 Hakkasin õppima , heites vahetpidamata pilke kellale . 
525	NA	 Keegi oleks aega otsekui eest ära söönud . 
525	NA	 Uks paotus ja tuppa hiilis Vladimir nagu kodukäija . 
525	NA	 Käskisin tal kraadi alla panna ja keetsin teed . 
526	NA	 “ Kolmkümmend seitse neli , ” ütles Vladimir . 
526	NA	 Möödus tund või mitu . 
526	NA	 Eksam läks meelest , istusime Vladimiriga köögis ja ajasime juttu . 
526	NA	 Olime taas juhuslikult kokku saanud , kumbki eraldi oma toast väljunud . 
526	NA	 Mulle meeldis viis , kuidas ta mind kuulas . 
526	NA	 Hommikul läks Vladimir magama . 
526	NA	 Käisin dusi all ja lahkusin majast , kott pungil õpikutest ja konspektidest . 
526	NA	 Olin eelviimane vastaja , tukkunud paar tundi ettevalmistuslehe taga . 
526	NA	 Kell oli üle lõuna , kui eksamiruumist välja sain . 
527	NA	 Kala istus laua taga ja luges . 
528	NA	 “ Madis otsis sind , ütles , et läheksid tema juurde . ” 
529	NA	 “ Pidin vist nõud ära pesema , kui üle nelja saan . ” 
530	NA	 “ Jajah , ” ütles Kala . 
531	NA	 Kapis oli poolik viinapudel , millest olin sortsu Vladimirile tee sisse valanud . 
531	NA	 Kummutasin pudeli suule ja hammustasin õuna peale . 
531	NA	 Kui mööda lörtsiseid tänavaid Madise poole kulgesin , nautisin kerget peapööritust . 
531	NA	 Madis vaatas televiisorist filmi “ Don Juan Tallinnas ” ja naeris laginal iga asja peale . 
531	NA	 Ta ei tundnud vähimatki huvi minu ja mu eksami vastu . 
532	NA	 “ Viieline , ” venitas Vladimir mind nähes . 
533	NA	 “ Poisid said jälle suhu , ” ütles Kala . 
534	NA	 Mõtlesin magama minna , kui uksele klopiti . 
534	NA	 Noored olid teatrisse läinud . 
534	NA	 Tuppa vajus purjus seltskond : Ronald ja Petka videoteegist , suur ja sportlik Tamjärv , kes elas 644 kõrvaltoas ihuüksinda . 
535	NA	 “ Hakkame jooma , ” ütles Ronald istet võttes . 
535	NA	 Teised tuiasid toas ringi . 
535	NA	 Tamjärv keerutas käes meepurki ja küsis , ega mul saia ole . 
535	NA	 Olin Ronaldit hommikul näinud ja temalt kui Magnuse sõbralt küsinud , kas ta oskab ette näha prodekaani visiidi tagajärgi . 
535	NA	 Ronald oli osavõtlik ja pakkus suitsu . 
535	NA	 Lubasin talle kunagi vastuteene teha , kui suitsupakk juhtub kaasas olema . 
536	NA	 “ Lähme jooma , ” painas Ronald . 
536	NA	 Tema silmad kilasid ja suust tuli halba lõhna . 
536	NA	 Oli arvata , et niisama lihtsalt temast lahti ei saa . 
537	NA	 “ Käin veel 644-s , ” ütlesin . 
537	NA	 Seal istusid Vladimir ja Merit . 
538	NA	 “ Mis inimene sa oled , Gerda , kaarte ka ei mängi ! ” imestas Merit . 
539	NA	 “ Ta on Jänes-Filoloog , ” arvas Vladimir . 
540	NA	 “ Ma ei oska , ” tunnistasin . 
541	NA	 “ Pead ennast liiga heaks , vaat' mis , ” ütles Merit . 
542	NA	 Varsti lipsasin koridori . 
542	NA	 Kuulsin koputust uksele , mille äsja olin enda järel sulgenud . “ Kus Filoloog on ! ” nõuti . 
543	NA	 “ Ära läks , ” ütles Merit . 
544	NA	 “ Oma toas teda ka ei ole . ” 
545	NA	 Kikitasin vastassektsiooni peldikus kõrvu . 
546	NA	 “ Võib-olla läks alla , ” oletas Petka , julma näoga vene füüsik . 
547	NA	 Sammud kaugenesid lifti suunas , uksed käisid . 
547	NA	 Hiilisin 644. 
548	NA	 “ Sind otsiti , ” ütles Vladimir . 
549	NA	 “ Kuulsin . ” Vajutasin ukse sneprisse . 
550	NA	 Tunni aja pärast söandasin välja minna . 
550	NA	 Kaugele ma ei jõudnud . 
550	NA	 Seinast eraldus hääletu tume kogu . 
550	NA	 See oli Ronald . 
551	NA	 “ Mõtlesid alla tulla ? ” küsis ta mahedalt . 
552	NA	 “ Jah . ” 
553	NA	 Ronald muigas . 
553	NA	 Liftis vajutas ta hoopis üheksanda korruse nupule , kuigi arvasin , et jooming leiab aset videoteegis . “ Võtame suitsu ka , ” ütles Ronald . 
553	NA	 Ukseavast nägin tühja tuba . 
553	NA	 Kõigi märkide järgi oli Ronaldi naine ära sõitnud : Ronald oli peale Magnuse üks väheseid , kes kandis abielusõrmust . 
553	NA	 Ronald võttis kaks pakki “ Tallinnat ” . 
553	NA	 Toa üks sein oli täis riiuleid makilintidega . 
554	NA	 Videoteegis joodi nähtavasti mitmendat päeva . 
554	NA	 Keset ruumi seisis poolenisti õllepudeleid täis kohver . 
554	NA	 Kastid tühja taaraga olid nurka lükatud . 
554	NA	 Ronald võttis kitarri ja hakkas mulle ainiti otsa vaadates malevalaulusid laulma . 
554	NA	 Varsti saabus sobiv hetk . 
554	NA	 Jätsin sigareti tuhatoosi suitsema ja ütlesin kergelt : 
555	NA	 “ Pean ära käima . ” 
556	NA	 “ Tagasi ikka tuled ? ” 
557	NA	 “ Jah . ” 
558	NA	 Olin ära joonud pudeli õlut , et keegi midagi ei kahtlustaks . 
558	NA	 Jooksin , nagu jaksasin liftini . 
558	NA	 See oli all ja viis mind kohe kuuendale . 
558	NA	 Uksepraost paistis valgus . 
558	NA	 Vladimir tegi lahti : 
559	NA	 “ Mis nad jahivad sind ikka ? ” 
560	NA	 “ Nad tulevad kohe mind otsima ! ” 
561	NA	 Ronisin raamatuga ülemisele narile . 
561	NA	 Üsna pea kostsidki hääled . 
561	NA	 Vladimir oli ukse kinni pannud ja luges alumises voodis . 
561	NA	 Kogu kamp läks kõrvaltuppa Tamjärve juurde . 
561	NA	 Oli kuulda , kuidas Ronald seletab ja kirub : 
562	NA	 “ Käisin rõdu kaudu toas ; seal teda polnud . ” 
563	NA	 “ Äkki läks majast välja , ” arvas keegi . 
564	NA	 “ Minu vaist ütleb midagi muud , ” pomises Ronald . 
565	NA	 Vladimir ei reageerinud , kui esimest korda uksele klopiti . 
565	NA	 Kui see poole tunni pärast kordus , ta tõusis . 
565	NA	 Vaatasin talle otsa , kuid ei suutnud sõnagi kuuldavale tuua . 
566	NA	 “ Ole siin , ” ütles ta nii , et ainult huuled liikusid , kuid häält ei olnud . 
566	NA	 Siis avas ta ukse . 
567	NA	 “ Inimene heidab just magama , ” teatas ta pahuralt . 
567	NA	 Ta oli laetule kustutanud . 
567	NA	 Vladimir seisis uksel rahutukstegevalt kaua . 
567	NA	 Jutt , mida ta kellegagi rääkis , oli minu arust asjatu . 
567	NA	 Kuulsin samme ; keegi tuli kapi taha . 
567	NA	 Vaatasin Tamjärvega tõtt . 
567	NA	 Ma ei suutnud muiata . 
567	NA	 Tamjärve naeratus venis aga järjest laiemaks . 
567	NA	 Ootasin , et ta hõikab teised kohale . 
567	NA	 Tamjärv kustutas muige ning läks teiste juurde . 
568	NA	 “ Siin ei ole kedagi . ” 
569	NA	 Kui kõik lahkusid , kuulsin Tamjärve Vladimirile ütlemas : 
570	NA	 “ Õigesti tehtud . ” 
571	NA	 “ Mis asja ? ! ” 
572	NA	 “ Õigesti tehtud . ” 
573	NA	 Tuppa ei jäänud kedagi . 
573	NA	 Uks oli poikvel . 
573	NA	 Keerasin end teki sisse ja jäin magama . 
573	NA	 Mingil ajal tegin kellegi hääle peale silmad lahti , aga sulgesin need kähku : voodi ees seisis Ronald ja keelitas mind tõusma . 
573	NA	 Hoidsin silmi niikaua kinni , kuni nägemus kadus . 
573	NA	 Varahommikul tulid Vladimir ja Tamjärv . 
574	NA	 “ Kuule , naisterahvas , ” ütles viimane , “ teinekord ikka vaata , mida sa Ronaldile ütled . 
574	NA	 Tema jutu järgi ... “ 
575	NA	 “ Ma ei ütelnud ju midagi ! ” hädaldasin . 
576	NA	 Vladimir hakkas voodit üles tegema . 
577	NA	 “ Siis ära põe , ” ütles ta ja kustutas tule . 
577	NA	 Ärkasin suures valges . 
577	NA	 Kell riiulis näitas südapäeva . 
577	NA	 Vladimir magas . 
577	NA	 Püüdsin tegevusplaani koostada . 
577	NA	 Pakist kaks “ Tallinna ” -suitsu võtnud , lahkusin . 
578	NA	 “ Mis puhul sa 644-s magasid ? ” küsis Kala . “ Vaatasin hommikul , et meie tuba on täiesti tühi , sina seal . ” Jutustasin öistest sündmustest . 
579	NA	 “ Ole ettevaatlik . 
579	NA	 Muuseas , ega sul suitsu ole ? ” 
580	NA	 “ Sul oleks targem minu poole põgeneda , ” arvas Madis , “ kooperatiiv eesotsas Ronaldiga on jälle maani täis . ” 
581	NA	 “ Eks ma vaata ... ” 
582	NA	 Selle asemel hakkasin 644-s teed keetma . 
582	NA	 Inimesi tilkus vähehaaval juurde : Merit , Tamjärv , varsti ka Magnus . 
582	NA	 Magnus kandis laia äärega musta kübarat ning tal oli käes kellegi teksatagi . 
582	NA	 Miski tema ilmes tekitas hirmu . 
583	NA	 “ Sa , Magnus , tood vist halbu uudiseid ? ” oletasin . 
584	NA	 “ Pole midagi . 
584	NA	 Kui , siis isiklikus plaanis . 
584	NA	 Kas tahad mulle teed pakkuda ? ” 
585	NA	 “ Vaarikavarred ja nõges . 
585	NA	 Kui soovid . ” 
586	NA	 Teed said kõik . 
587	NA	 “ Tead , Gerda , arvan , et võiksime seda kunagi jätkata , mis ükskord pooleli jäi , ” ütles Magnus . 
588	NA	 “ Aaaa , ” ütles Merit huvitatult . 
589	NA	 “ Ära sina vaata midagi , meil Gerdaga on omad asjad . ” 
590	NA	 “ Küll ma tean . ” 
591	NA	 “ Mul ei olnud mitte meeldiv kuulda , mida kõike sinust täna all räägiti , ” ütles Magnus . “ Purjus Ronald on 40 protsenti seksmaniakk , ülejäänu moodustavad muud kihistused : malev , äri , maailmavalu . ” 
592	NA	 Magnuse blond ja alati kuidagi hajali ilmega väike naine vaatas ukse vahelt sisse . 
592	NA	 Magnus viskas talle tagi ning nad läksid ära . 
593	NA	 “ Ja kuidas sinu öö möödus ? ” küsisin Vladimirilt . 
594	NA	 “ Mis mõttes öö ? ” küsis Merit . 
595	NA	 “ Filoloog punub intriigi , ” naeratas Vladimir . “ Istub salapärase näoga , siis ei pea enam vastu ja torkab . 
595	NA	 Vaata , kuidas ise punastab - nagu maasikas . 
595	NA	 Mis sa teed , kui ei oska . 
595	NA	 Ise sealsamas häbened . ” 
596	NA	 “ Mis te kiusate ! 
596	NA	 Oli-oli jah nii ! ” Viskasin Vladimirit kindaga . 
596	NA	 Ta haaras selle ning tormas uksest välja , mina järele . 
596	NA	 Ajasime teineteist mööda sektsioone taga ; lõpuks pani Vladimir kinda mu õlale . 
596	NA	 Olin segaduses ja läksin oma tuppa . 
596	NA	 Varsti tuli Vladimir sinna , langes põlvili ja tõstis käed üles : 
597	NA	 “ Jooga on tagasi ! ” 
598	NA	 Nägin seda isegi . 
598	NA	 Tuppa tulid Jooga ja Kala , viimane võttis radiaatoriribide vahelt paki “ Djubekki ” , mis oli seal kuivanud , ning kadus koos Joogaga - keegi ei teadnud , kuhu , mida tegema . 
599	NA	 Vladimir ja Tarmo kukkusid ka kolmandal korral eksamil läbi . 
600	NA	 Õppisin informaatika arvestuseks . 
600	NA	 Merit ei lasknud mul seda teha , sest kuigi viskasin välja Vladimiri , koputas Merit ennast sisse . 
600	NA	 Ta tuli otse eksamilt , seljas pikk must seelik ja läikiv siidpluus , küüned lakitud erepunaseks : 
601	NA	 “ Sain nelja ! ” 
602	NA	 Ta tuli sampanjaga . 
602	NA	 Jõime pudeli kahe peale tühjaks . 
602	NA	 Panin selle aknalauale kaunistuseks , sest seda ei saanud meie toas endale keegi eriti tihti lubada . 
603	NA	 Õhtul tuli aga Ivo meile öömajale ja viskas pudeli aknast välja , kui rääkisin , et selle Meritiga koos tühjaks jõime . 
604	NA	 Pärast Meriti äraminekut tegin kiire otsuse arvestusele esialgu mitte minna . 
604	NA	 Hakkas hämarduma . 
604	NA	 Tuli Madis . 
604	NA	 Temaga oli kaasas kolmanda kursuse arstitudeng ja eksfüüsik Ants . 
604	NA	 Ants käis sügisel Joogat ravimas , kui viimane grippi jäi . 
604	NA	 Seekord oli Ants ülikonnas ja kandis ümmargusi musti prille . 
604	NA	 Tema naer meenutas kuivanud lehtede sahinat . 
604	NA	 Klaasid täitusid mõrkja veiniga . 
605	NA	 “ Prooviks seda teist asja ka , ” ärgitas Ants . “ Ma pole nii kaua joonud . 
605	NA	 Kobra tegelikult vist küll ootab juba . 
605	NA	 Aga maitseks ikka seda teist ka . ” 
606	NA	 Läksime kolmekesi Meriti juurde . 
606	NA	 Meritil oli paha olla , sest ta oli sampuse peale mitu kreemikooki nahka pistnud . 
607	NA	 “ Ants ! 
607	NA	 Sa lähed ülikoolist ära ! ” jahmus ta . 
608	NA	 “ Mul on naine ja neli last . 
608	NA	 Kaksikutel on kombinesoone vaja , vanematel plikadel varsti juba midagi muud . 
608	NA	 Lähen tööle - esialgu tuleb ainult kohal käia ja 280 vastu võtta . 
608	NA	 Siis kolin Tallinna . 
608	NA	 Poole aasta pärast saan sinna korteri , distantstorkimise teel . ” 
609	NA	 Madis oli vahepeal sääred teinud . 
609	NA	 Vein sai otsa . 
609	NA	 Ants tahtis Madisele külla minna , et temalt viina või raha laenata . 
609	NA	 Siirdusin oma tuppa magama . 
609	NA	 Kui ärkasin ja koridori läksin , et kelleltki õiget aega teada saada , nägin taas Antsu , kellel oli käes poolik viinapudel . 
609	NA	 Kell oli arusaamatult vähe . 
609	NA	 Ants käis peale , et koos viina ära jooksime . 
609	NA	 Kusagil polnud tuttavaid . 
609	NA	 Istusime tuppa , rüüpasime viinale vett peale ja Ants tunnistas , et armastab väga filosoofiat . 
609	NA	 Püüdsin tagajärjetult meelde jätta saksa kõige tähtsama filosoofi nime , aga meelde jäid ainult eesnimed : Friedrich ja August . 
610	NA	 Ivo saabus kontserttuurilt . 
610	NA	 Ta oli väga elevil , kuigi kontserdid olid jäänud rahaliselt miinustesse . 
610	NA	 Järgmisel päeval pidi kontsert toimuma Tartus . 
610	NA	 Ivo kutsus sinna ka mind ja Antsu . 
611	NA	 “ Pileti peab paraku ise ostma , ma ei saa parimagi tahtmise juures teid ilma sisse . 
611	NA	 Palju ? 
611	NA	 Kolm rubla . 
611	NA	 Kallis küll , aga ma võin selle sulle ise osta , ” pakkus Ivo Antsule . 
612	NA	 “ Oh ei , seda jaksan ma ise ka . ” 
613	NA	 “ Kas keegi õunamahla joob ? ” tuli sisse Ronald , kes mind nähes ei teinud teist nägugi . 
613	NA	 Tal oli käes kolmeliitrine mahlapurk . 
613	NA	 Ants rüüpas sealt ja hakkas läkastama : mahl oli segatud puhta piiritusega . 
614	NA	 “ Sul on kontsert ? 
614	NA	 Kas tahad , ma korraldan sulle paar õhtut ülikooli klubis ? 
614	NA	 Sissetulek on hea , jäta aga kõik minu hooleks , ” lubas Ronald . 
614	NA	 Ants muigas . 
615	NA	 “ Kas sa , Ronald , oma toanumbrit veel mäletad ? 
615	NA	 Naine pole sind vist kaua näinud . ” 
616	NA	 Kohe kõlaski koputus . 
616	NA	 Avasin ukse . 
616	NA	 Lävel seisis Antsu naine , kelle selja tagant paistis Madise irvitav nägu . 
616	NA	 Antsul hakkas kiire . 
617	NA	 “ Küllap oli selle taga Madise käsi , ” arvas Ivo , kui kõik olid läinud . 
617	NA	 Ronald oli minekul , aga ei läinud siiski . 
617	NA	 Ivo hõõrus vaimustusest käsi mõttest ülikooli klubis kontsert korraldada . 
618	NA	 “ Tulen hommikul läbi , siis räägime , ” ütles Ronald . 
618	NA	 Läksin dusi alla . 
618	NA	 Kui sealt tulin , oli Ivo Konspiraatori voodisse pugenud . 
618	NA	 Ronald istus mõtliku näoga laua taga : 
619	NA	 “ Kas sa ei tahaks mind hommikul poole üheteistkümne paiku üles ajada ? ” 
620	NA	 “ Seda võib ka sinu naine teha . ” 
621	NA	 “ Ma jääksin teie tuppa vabasse voodisse . ” 
622	NA	 “ Siin ei ole ühtegi vaba voodit . ” 
623	NA	 Tegin tule surnuks ja ronisin koikusse . 
624	NA	  
625	NA	  
626	NA	 “ Kui voodi ringi käib , on tavaliselt abi sellest , kui naisterahvast kinni hoida . 
626	NA	 Kas sa alla ei viitsi tulla ? ” kostis Ivo hääl . 
627	NA	 “ Ei viitsi . ” 
628	NA	 “ Hakkaksin sulle külge lööma , aga . ” 
629	NA	 “ Aga ? ” 
630	NA	 “ Sa ei lase ju . ” 
631	NA	 Olime tükk aega vait . 
631	NA	 Mõtlesin peaasjalikult , kas laseksin ; tundus , et jah . 
631	NA	 Võtsin teki ja ronisin alla , kuid kõigepealt Kala voodisse . 
631	NA	 Rääkisime ühest ja teisest . 
632	NA	 “ Mida sa Ainikist tead ? ” küsis Ivo järsku . 
633	NA	 “ Ta elab üleval keemikute toas partisanina nagu minagi . 
633	NA	 Merit ja Ainiki käisid hiljuti koos söömas ; võib-olla on nad sõbrannad . ” 
634	NA	 “ Merit ! 
634	NA	 Ma tean , et meeldin enamikule inimestest esimesest pilgust . 
634	NA	 Ma saan kõigiga hästi läbi . 
634	NA	 Aga et ma iial oleksin mõelnudki luua Meritiga mingeid muid suhteid peale selle kolhoosipõllul alanud sõpruse ! 
634	NA	 Minu sünnipäeval keetis Merit paraja sigaduse kokku . ” 
635	NA	 “ Mind ei olnud sel ajal ühikas . ” 
636	NA	 “ Tahtsin Meritit magama panna , sest ta oli purjus . 
636	NA	 Sattusin täiesti juhuslikult Ainiki kõrvale . 
636	NA	 Mul lihtsalt ei olnud oma sünnipäeval kusagil ööbida ja tuli tema voodis magada . ” 
637	NA	 “ Oled ikka paras pederast küll . ” 
638	NA	 “ Ma ei taotle seda , et kõigile meeldida . 
638	NA	 Aga sina oled imelik . ” 
639	NA	 “ Mismoodi imelik ? ” 
640	NA	 “ Sa oled ju pisut imelik . ” 
641	NA	 “ Miks ? 
641	NA	 Miks ma teistsugune olen ? 
641	NA	 Milles see väljendub ? ” 
642	NA	 “ Sa oled siin võõras . ” 
643	NA	 “ Kas mind ei võeta tõsiselt ? ” 
644	NA	 “ Sa oled siin oma . 
644	NA	 Pigem tuleb see sinust , sa ise tunned end võõrana . 
644	NA	 Näen niisugust pilti : ruum on inimesi täis , kõik räägivad , käivad ringi , teevad midagi . 
644	NA	 Sina istud kusagil keskel ja vaatad . 
644	NA	 Lihtsalt istud . 
644	NA	 Sa näed välja , nagu oleks teerull sinust üle sõitnud . ” 
645	NA	 “ Kust sa seda võtad ? ” 
646	NA	 “ Ma ei oska seda sulle praegu põhjendada . 
646	NA	 Ma tajun seda . ” 
647	NA	 “ Polegi vaja põhjendada ... 
647	NA	 Mingi seletus on kindlasti olemas . ” 
648	NA	 “ Ma ei taha sinult mingeid seletusi . 
648	NA	 Ma ei tahagi midagi teada . 
648	NA	 Kui sa abi vajad , siis ütle mulle . 
648	NA	 Kui ma sind kuidagi aidata saan , siis ma teen seda . ” 
649	NA	 Hoidsin voodiservast kinni : 
650	NA	 “ Mida sa sellega õieti mõtled , Ivo ? ” 
651	NA	 “ Seda mõtlengi . 
651	NA	 Saan ma sind kuidagi aidata ? ” 
652	NA	 “ Ei ... praegu mitte . 
652	NA	 Ma ei tea . ” 
653	NA	 “ Kui vaja on ja ma saan seda teha , siis ma teen . 
653	NA	 Alati . ” 
654	NA	 “ Ma pean seda meeles . 
654	NA	 Aitäh . ” 
655	NA	  
656	NA	  
657	NA	 Ärkasin enne kümmet . 
657	NA	 Toa välimus tekitas minus õudust . 
657	NA	 Ivo magas kerratõmbunult alumisel voodil . 
657	NA	 Ladusin tühjad pudelid riiulisse ja tõmbasin laua lapiga üle . 
658	NA	 Merit istus oma toas ja suitsetas . 
659	NA	 “ Kas Ivo sind kontserdile kutsus ? ” küsisin . 
660	NA	 “ Ma ei lähe . 
660	NA	 Mulle ei meeldi niisugune muusika . ” 
661	NA	 “ Ivo on su peale vist pahane . ” 
662	NA	 “ Ivo sünnipäeval jäin purju ja ta üritas mind kaks korda magama panna . 
662	NA	 Läksin täiesti juhuslikult tüdrukute juurde ja nägin Ivot ja Ainikit voodis . 
662	NA	 Ainult seda ütlesingi , et noored , näe , magavad . 
662	NA	 Skandaali tegid sellest tüdrukud . 
662	NA	 Ma ei tea , mis see minu asi peaks olema , kas Ivo magab kellegagi või ei . 
662	NA	 Olime Ivoga kuni tema sünnipäevani sõbrad . 
662	NA	 See oli poolteist aastat tagasi , kui temaga kolhoosis tuttavaks saime . 
662	NA	 Siis ei mõelnud keegi millelegi . 
662	NA	 Lihtsalt oli hea koos olla ja rääkida . 
662	NA	 Ivo on oma pruudist rääkinud . 
662	NA	 Tean , et ma ei tohi loota . 
662	NA	 Muidugi poleks mul midagi selle vastu , kui tal kedagi ei oleks . 
662	NA	 Ja ta mind valiks . 
662	NA	 Pole kunagi sellele mõelnud . 
662	NA	 Ta lubas mind peale kontserti Püssirohukeldrisse kutsuda ja oma bussiga Tallinna viia . 
662	NA	 Loomulikult jääb see kõik nüüd ära . 
662	NA	 Ainiki pidi ka selle bussi peale saama ... “ 
663	NA	 “ Ivo küsis minu käest midagi Ainiki kohta , aga ma ei tunne ju teda . 
663	NA	 Ütlesin , et käisite koos söömas . ” 
664	NA	 “ Ütlesid seda Ivole ? ” 
665	NA	 “ Muu jutu sees jah . ” 
666	NA	 “ Tüdrukud sõimasid Ainiki ju läbi . 
666	NA	 Teda ei sallita seal toas üldse . 
666	NA	 Ainikit süüdistati selles , et ta teistelt poisse üle lööb . 
666	NA	 Ta suhtleb kõigiga vabalt ja seda pannaksegi pahaks . ” 
667	NA	 “ Ivo arvab , et sina levitad kuulujutte . 
667	NA	 Ta on üsna pahane . 
667	NA	 Aga nüüd pean alla minema . 
667	NA	 Ivo käskis ennast peale kümmet üles ajada . ” 
668	NA	 “ Kas midagi juba toimub ? ” küsis Ivo uniselt . “ Kui ei , siis magan veel natuke . ” Keetsin kanget kohvi . 
668	NA	 Õhtul panin klaasi veini kõrvale . 
668	NA	 Viisin selle koos kohviga Ivole voodisse . 
668	NA	 Ivo vaatas igale poole mujale , ainult mitte mulle otsa . 
669	NA	 “ Tuled ka õhtul kontserdile ? ” 
670	NA	 “ Tulen küll . ” 
671	NA	 “ Meie trummar kirjutas lehes , võib-olla lugesid . ” 
672	NA	 “ Kahjuks ei näinud . ” 
673	NA	 “ Otsi kindlasti üles . 
673	NA	 Minust kirjutati ka . ” 
674	NA	 “ Kas sa Meriti kutsusid ? ” 
675	NA	 “ Teda nagunii selline muusika ei huvita . ” 
676	NA	 “ Lubasid ta bussiga Tallinna viia . ” 
677	NA	 “ Asi on selles , et sinna bussi ta lihtsalt ei mahu . ” 
678	NA	 Läksin sööma , Ivo dekanaati sessipikendust nõutama . 
678	NA	 Mina ei olnud lõplikku otsust teinud . 
678	NA	 Vladimir tinistas 644-s kitarri . 
679	NA	 “ Miks sa ei suhtle ? 
679	NA	 Mul on võib-olla mure . ” 
680	NA	 “ Võib-olla on minulgi muresid . 
680	NA	 Mis ? ” 
681	NA	 Sattusin segadusse . 
681	NA	 Vladimir vaatas mulle otsa : 
682	NA	 “ Sa ju arvad , et olen idioot , jah ? ” 
683	NA	 “ Ivo küsis minult eile õhtul täpselt sedasama . 
683	NA	 Kas kontserdile tuled ? ” 
684	NA	 “ Ei tea . 
684	NA	 Meriti sünnipäevale ei tule . 
684	NA	 On palju õppida . ” 
685	NA	 Ainiki lonkis laisalt uksest sisse . 
686	NA	 “ Gerda ! 
686	NA	 Sa suitsetad ! ” imestas ta . 
686	NA	 Ma ei mäletanud , et oleksime tuttavaks saanud . “ Kas sa ei mäleta mind ? ” küsis Ainiki . “ Mina sind küll mäletan . 
686	NA	 Käisime ühes koolis , ” selgitas ta Vladimirile . 
686	NA	 Ainiki lühikesed tumedad juuksed olid veidi kõrbenud . 
687	NA	 “ See juhtus Ivo sünnipäeval . 
687	NA	 Oleksin peaaegu põlema läinud . 
687	NA	 Kas Ivo ööbis teie juures ? 
687	NA	 Miks ta minu poolt läbi ei astunud ? 
687	NA	 Mis ma tegema pean ? 
687	NA	 Oleksin ka tahtnud selle bussiga Tallinna saada . ” 
688	NA	 Õhtul tuli Vladimir ise meie tuppa : 
689	NA	 “ Lähme siis kontserdile ? ” 
690	NA	 “ Ikka tuled ! ” 
691	NA	 Panin selga pika sinise seeliku ja oranzi kampsuni . 
691	NA	 Juustesse sidusin musta lindi . 
691	NA	 Vladimir seisis 644 rõduuksel . 
691	NA	 Tuba oli pime , rõdult uhkas külma ja paistis õhtune linn . 
692	NA	 “ Romantiline , mis ? ” ütles Vladimir . “ Tahad juba minema hakata ? ” 
693	NA	  
694	NA	  
695	NA	 Ivo kõndis sünge kannatajanäoga laval ja rüüpas õlut . 
695	NA	 Vladimir tõmbus endasse . 
695	NA	 Meie ümber trügisid kummaliselt riietatud noored . 
695	NA	 Suitsetasime ja tundsime vist mõlemad ennast vales kohas olevat . 
695	NA	 Ivo esines helesinises mungarüüs . 
695	NA	 Pärast kontserti jäime maja ette seisma . 
695	NA	 Vladimir pakkus filtrita “ Priimat ” . 
695	NA	 Siis tuli Ivo . 
695	NA	 Ta oli siiski otsustanud Meriti sünnipäevale minna . 
695	NA	 See pidi aset leidma Tallinnas , Meriti vanemate suvilas . 
696	NA	 Olin andnud Vladimirile viis rubla , et ta pileti ostaks . 
696	NA	 Tal ei olnud raha tagasi anda . 
697	NA	 “ Miks Vladimir nii surnud on ? ” küsisin Tarmolt . 
698	NA	 “ Ei tea , “ ütles tema . 
698	NA	 Tarmo oli närviline ja kirus venda , kes pidi talle õhtul autoga järele tulema . 
698	NA	 Oli ju reede . 
698	NA	 Toas vireles Madis , kes kaebas , et hakkab haigeks jääma , ega tahtnud erakasse minna . 
698	NA	 Vladimir heitis Konspiraatori voodisse . 
698	NA	 Olin veendunud , et ta ei maga , aga ei soovi mind näha ega kuulda . 
698	NA	 Kaheteist paiku kõndisin juba ise rahutult mööda tuba ja nihutasin asju kohtadelt . 
698	NA	 Madis ei teinud seda märkamagi . 
698	NA	 Lõpuks ta siiski lahkus . 
699	NA	 “ Kui magada tahad , siis võid seda ju ka jope ja saabasteta teha , ” soovitasin Vladimirile . 
699	NA	 See ajas end püsti . 
700	NA	 “ Pean minema . 
700	NA	 Mul on veel palju teha . ” 
701	NA	 Päevatekil oli kokkukägardatud viierublane . 
701	NA	 Nägime seda üheaegselt . 
701	NA	 Vladimir võttis kiiresti raha ja pani tasku . 
701	NA	 Siis ütles õelalt : 
702	NA	 “ Kui tagasi tulen , kallis , ehitan sulle sellise kelgu , et ! ” 
703	NA	 Keerasin ukse tema selja taga lukku ja hakkasin nutma . 
704	NA	  
705	NA	  
706	NA	 “ Kus sa olid ? 
706	NA	 Käisid , nagu räägitakse , pidu panemas , ah ? ” küsis Vladimir . 
706	NA	 644-s istus kirju seltskond , teiste hulgas isegi Magnus , pika patsiga abikaasa põlve peal , Magnuse kaabu peas viltu . 
706	NA	 Lasksin sokolaaditahvli ringi käima . 
707	NA	 “ Kas Madis üritab sulle ligi ajada ? ” tundis Tamur huvi . “ Või millest muidu need kulutused ? ” 
708	NA	 “ Jõime kõigest pudeli ploominalivkat koos ära . 
708	NA	 Las üritab . ” Tegelikult oli õudselt paha olla . 
709	NA	 “ Jäta suitsetamine maha , ” soovitas Magnus , kui järjekordsest köhahoost kõverasse vajusin . 
710	NA	 “ Mis see kopsuvähk siis ära ei ole , ” arvasin . 
711	NA	 “ Vastik pessimist , ” ütles Magnus . 
711	NA	 Sisse tuli Madis . 
712	NA	 “ Saingi , ” ütles ta . 
713	NA	 “ Palju ma sulle võlgnen ? ” 
714	NA	 “ Mis sa sellest ... “ 
715	NA	 Tamur vaatas meid muiates ja küsis Madiselt : 
716	NA	 “ Kas leidsid endale kellegi ? 
716	NA	 Ei , mis see minu asi on . 
716	NA	 Lähen üldse erakasse ära . ” 
717	NA	 “ Ei tea , miks Isolde asemel Ysolt peab olema ? ” küsis Madis teatris . “ Ma sain nüüd aru , see on hoopis Tristani ja Isolde lugu . ” 
718	NA	 Rõdul märkasin tuttavaid filolooge . 
718	NA	 Kui kümne paiku ühikasse jõudsime , lamas Vladimir voodis ja kuulas muusikat . 
719	NA	 “ Tahaks ka kultuurist osa saada , ” sirutas ta ennast . 
720	NA	 Pärast tuli ta meile , istus laua taha ja süütas küünla . 
720	NA	 Ehitas tikkudest miniatuurse püstkoja . 
720	NA	 Ka Konspiraator ja Mirjam ei pannud laetuld põlema , vaid pakkusid kodus tehtud pirukaid . 
720	NA	 Kui Vladimir tõusis , läksin temaga kaasa . 
720	NA	 Istusime pimedas köögis . 
721	NA	 “ Tahaksin midagi sellist , mis oleks elu . 
721	NA	 Siin ei ole midagi sellist . 
721	NA	 Meelde jäävad ainult mõned hetked . 
721	NA	 Pole inimesi , kellega juua . 
721	NA	 Ainult laibad . 
721	NA	 Oleks tõeline sõpruskondki . 
721	NA	 Aga kes siin on ? 
721	NA	 Kes ? ” kurtis Vladimir . 
722	NA	 “ Ja needki on päevast päeva silma all ja tüütavad ära , ” lisasin . 
723	NA	 “ Kuidas sa üldse siia sattusid ? ” küsis Vladimir . 
724	NA	 “ Mul ei olnud kuhugi minna . 
724	NA	 See oli septembris . ” 
725	NA	 “ Kui meie olime kolhoosis . ” 
726	NA	 “ Algul kartsin Tamurit ... 
726	NA	 Nojah . 
726	NA	 Kõnnin ühel õhtul teie korrusel ... 
726	NA	 Sattusin 644 , kus sel hetkel elasid Martin , Mell , Krabanee . 
726	NA	 Ja Jooga . ” 
727	NA	 “ Kes siis oma voodist välja kolis ? ” küsis Vladimir . 
728	NA	 “ Keegi ei kolinud , ” ütlesin pärast pausi . 
729	NA	  
730	NA	  
731	NA	 Jooga kohta liikusid jutud , et ta kavatsevat naist võtta . 
731	NA	 Seekord paistis asi olevat tõsine , sest Jooga kolis asju ühiselamust ära . 
731	NA	 Lugesin Tamuri voodis Saltõkov-Stsedrini “ Ühe linna ajalugu ” , kui Jooga jälle asjadele järele tuli . 
731	NA	 Möödaminnes näpistas ta mind . 
731	NA	 Vladimir , kes toimetas eestoas , kuulis kiljatust ja tuli vaatama . 
732	NA	 “ See sinu humanism võib , anna andeks , päris nilbeks minna , ” märkis Jooga . 
733	NA	 “ Võiksid parem vait olla , ” ütles Vladimir . 
734	NA	 “ Sa olid Jooga naine ? ” küsis ka Merit . “ Vabanda , aga ma küsin otse välja . 
734	NA	 Mul on sellest naisest kahju , kes temaga abiellub . 
734	NA	 Jooga ei ole kindel . ” 
735	NA	 Läksin Vladimiri juurde . 
735	NA	 Kui ta kassetil poolt vahetas , riivas ta mind kogemata . 
736	NA	 “ Peaaegu kallistus , ” ütles ta . “ Võiks sööma minna . ” 
737	NA	 Märkasin kevadises taevas pöörlevat ajalehte . 
737	NA	 Tuul oli tormiks paisunud ja leht võttis kõrgust . “ Näe , ” ütlesin , “ kas meil ajalehti ei ole ? ” 
738	NA	 Hakkasime paberlennukeid voltima . 
738	NA	 Ka Hirm liitus meiega . 
738	NA	 Vladimir jõudis rõdule kõige varem . 
738	NA	 Tema helepunane pluus laperdas tuules . 
738	NA	 Seisime kõrvuti : säravvalge lennuk viskles tuulepöörisest teise ja joonistas sujuvaid kaari . 
738	NA	 Lennukid jäid pidama puuvõradesse , mõni liugles söökla katusele . 
739	NA	 Tikkudest maja hoidsin riiulil . 
739	NA	 Vladimir jäi seda vaatama , siis tõstis käe selle kohale . 
739	NA	 Haarasin tal käisest , aga käes oli tal pudelikork . 
739	NA	 Ta pillas selle püstkojale ja see lagunes koost. 
740	NA	 “ Sõidan Tallinna , ” ütlesin . 
741	NA	 “ Lähed jälle litutama ! ” ütles Vladimir kurjalt . 
742	NA	  
743	NA	  
744	NA	 “ Tamur lõikas endale Tallinnas noaga kätte ega sõida Tartusse , ” oli öelnud Ivo . 
744	NA	 Tal oli ilme , otsekui jätaks ta midagi enda teada . 
744	NA	 Tallinna kesklinn oli rahvarohke . 
744	NA	 Üheski poes polnud sigarette . 
744	NA	 Vabaduse väljakult sain “ Stewardessi ” , 75 kopikat pakk . 
744	NA	 Järele jäi kaks kümnekat . 
744	NA	 Nühkisin Kunstihoone tualettruumis pori saabastelt ; kasukas näis pulstununa . 
744	NA	 Ilm oli kuiv ja kevadine . 
744	NA	 Viimasest Tallinnas-käigust oli möödas palju aega . 
744	NA	 Pilved liikusid aeglaselt üle pea . 
745	NA	 Bussijaamas ootasid Ivo sünnipäevalt meelde jäänud näod . 
745	NA	 Üks tütarlaps oli pikk ja suure kondiga ; naerdes paljastas ta laiad esihambad ja igemed . 
745	NA	 Tema näis olevat “ keemikute karja ” juht , nagu Tarmo seda nimetas . 
745	NA	 Ma ei silmanud kusagil ei Tamurit ega Ivot . 
745	NA	 Istusin bussis keemikute kõrval , aga minu tõttu tasandati häält ; aimasin , et kõneldi Ivost ja Ainikist . 
745	NA	 Oli täiesti pime , kui poris sumbates Meriti suvila poole tüürisime . 
745	NA	 Tüdrukud ei rääkinud minuga . 
745	NA	 Trepi ees võeti lilled paberi seest välja . 
745	NA	 Merit oli harilikus sinises dressis , millest järeldasin , et oleme esimesed ja liiga varased külalised . 
746	NA	 Köögis toimetas Meriti onutütar . 
746	NA	 Meriti parim Tartu-sõbranna oli kaotsi läinud : kaheldi , kas ta üldse jõudis Tallinna , sest ta ei orienteerunud suures linnas ja oleks pidanud sõitma koos Meritiga , aga jäi mingil põhjusel Tartusse . 
747	NA	 Istusin kööginurgas ja ootasin sündmuste arengut . 
748	NA	 “ Küll on tore , Gerda , et sa ikka mu sünnipäevale tulid , ” ütles Merit . 
748	NA	 Keemikud vaatasid mind kahtlustavalt . 
748	NA	 Suitsetasin ja uurisin omakorda neid . 
749	NA	 “ Võin kihla vedada , et Ainiki ja Ivo on praegu koos Tamuri juures ega tule siia . 
749	NA	 Ega mõtlegi seda teha . 
749	NA	 Ainiki pidi tulema hommikul . 
749	NA	 Helistasin Ivole koju , aga seal öeldi , et läks Tamuri juurde . 
749	NA	 Arvasin kohe ! ” rääkis Merit . 
750	NA	 “ Kas siia rohkem busse ei tule ? ” 
751	NA	 “ Viimane jõuab poole tunni pärast , vaevalt nad sellega ... 
751	NA	 Pole midagi , joome ennast täis . 
751	NA	 Ongi parem , et mehi ei osale . ” 
752	NA	 Kohad laua ümber jagunesid näilise juhuslikkusega . 
752	NA	 Istusin Meriti kõrval ja tundsin , et olen valesti teinud , et tulin . 
752	NA	 Meid oli täpselt kümme . 
752	NA	 Merit jõi palju ja kadus varsti seltskonnast . 
752	NA	 Kööki minnes nägin ühe toa lahtisest uksest , et Merit lamab voodis . 
753	NA	 “ Väsinud ? ” 
754	NA	 “ Tegelikult on mulle kõik ükskõik . 
754	NA	 Täiesti kama , kas nad tulevad või ei . 
754	NA	 Eelmisel aastal oli küll maja rahvast täis . ” 
755	NA	 “ Tarmol ja Vladimiril olid omad põhjused mitte tulla . 
755	NA	 Neil on sessiga kehvasti . 
755	NA	 Sa pead sellest aru saama . ” 
756	NA	 “ Saan , saan . 
756	NA	 Ei nad tule , ” ütles Merit ja vaatas taas kella . “ Ja võib-olla on see paremgi . ” 
757	NA	 Jõime kohvi ja sõime torti . 
757	NA	 Enne keskööd leidsin Meriti jälle kõrvaltoa voodilt . 
758	NA	 “ Mida head räägid ? ” 
759	NA	 “ Mis kellast sa üleval oled , ” küsisin , sest parajasti ei tulnud ühtegi lugu meelde . 
760	NA	 “ Tulin eile Tartust poole kaheksase rongiga . 
760	NA	 Oleks hea , kui Ivo akadeemilise võtaks . ” 
761	NA	 “ Ei võta . 
761	NA	 Eile õhtul ütles , et olla sessipikenduse saanud . ” 
762	NA	 Äkki seisis uksel häbeliku näoga Tamur : 
763	NA	 “ Palju õnne , Merit ! ” 
764	NA	 Tamuri selja taga oli Ivo . 
764	NA	 Ainiki ilme oli kohkunud . 
764	NA	 Kõige rõõmsamalt naeratas Tamuri sõber , kes oli seltskonna autoga kohale toonud . 
765	NA	 “ Gerda , anna Tamurile süüa , ” ütles Merit . 
765	NA	 See lause meenutas mulle haava , millest Ivo oli rääkinud ; näha polnud küll midagi . 
765	NA	 Andsin Tamurile taldriku ja läksin ise kööki . 
765	NA	 Ainiki suitsetas nurgas , julgemata tuppa minna . 
766	NA	 “ Kas minust ja Ivost räägiti ka ? ” küsis ta . 
767	NA	 “ Bussis klatsiti , aga ma ei kuulnud midagi . 
767	NA	 Nad on vist üsna õelad . ” 
768	NA	 “ Selles bussis poleks tõesti rohkem ruumi olnud . 
768	NA	 Terve tee istusin Ivo süles . ” 
769	NA	 Ivo kingitus - loto - oli lahti tehtud . 
769	NA	 Hakkasime kolmekesi - Merit , Ainiki ja mina - lotot mängima . 
769	NA	 Ivo ja Tamur käisid köögis meie tegevust kommenteerimas . 
769	NA	 Ainiki hakkas varsti sohki tegema . 
769	NA	 Merit muutus kiuslikuks , aga enne , kui midagi hullu juhtus , võitis Ainiki meid ära . 
769	NA	 Mina kaotasin . 
769	NA	 Kui jälle lauas istusime , ei pidanud Merit joomisega enam vahet . 
770	NA	 “ Oled pisut ähmane , Gerda , ” ütles Ivo , istudes mornilt keemikute vahel . 
770	NA	 Ainiki istus hiirvaiksena Meriti paremal käel . 
770	NA	 Varsti Ivo tõusis ja läks kööki . 
770	NA	 Ta näol polnud enam naeratuse varjugi . 
770	NA	 Ainiki sosistas Meritile midagi ja läks samuti ära . 
770	NA	 Kolmandana lahkus Tamur . 
770	NA	 Merit läks ja jäi kauaks . 
770	NA	 Otsustasin , et Merit sai mingi lollusega hakkama , purjus , nagu ta oli . 
770	NA	 Üks keemik tantsis rahulolevalt Tamuri sõbraga , teised sosistasid , pead koos . 
770	NA	 Suur tuli oli kustutatud , põles roosa kattega põrandalamp . 
770	NA	 Merit tuli tagasi ja võttis rahulikult kitarri . 
771	NA	 “ Gerda , oled sa nõus minuga põrandal madratsi peal magama ? ” küsis Merit vastu hommikut . 
771	NA	 Läksin temaga kaasa , et aidata tekke ja madratseid tubadesse laiali tassida . 
771	NA	 Merit seisis nõutult pimeda toa uksel : 
772	NA	 “ Nad on kõik madratsid enda alla korjanud . 
772	NA	 Mis siis nüüd saab ? 
772	NA	 Kuhu ma nad kõik magama panen ? ” 
773	NA	 Merit hakkas magajate alt ülearuseid madratseid kiskuma . 
774	NA	 “ Kui kusagil magada pole , võib ju siia heita , ” ümises Tamur läbi une . 
774	NA	 Ivo lamas näoli padjas . 
774	NA	 Üleni musta riietatud Ainiki istus voodiserval , käed rippu , masendunud nägu peas . 
774	NA	 Siis ta tõusis ja aitas Ivo alt madratseid ära tirida . 
774	NA	 Midagi polnudki enam teha : keemikud vajusid tuppa . 
775	NA	 Kui silmad lahti tegin , nägin Meritit ja ühte keemikut musti nõusid kokku korjamas . 
775	NA	 Panin riidesse ja tuiasin toast tuppa , aidates pestud nõusid kappidesse paigutada . 
775	NA	 Tamur jõi köögis järelejäänud viina ja laenas mult kammi . 
776	NA	 “ Tere , Gerda , ” ütles Ivo kummalise rõhuga . 
777	NA	 “ Tere ise ka , ” ütlesin tema käest suitsule tuld võttes . 
778	NA	 “ Käed värisevad . ” 
779	NA	 Buss Tallinna läks pool üksteist . 
779	NA	 Autoga tulnud ka lahkusid sellega . 
779	NA	 Algul sõitis auto valele poole , meie märguannete peale pööras otsa ümber ja kadus silmist . 
780	NA	 Bussi ei tulnud . 
780	NA	 See ei ole pühapäeviti mingi ime , teadis Merit . 
780	NA	 Tuli minna jala , kuid keegi ei kiirustanud . 
780	NA	 Meid oli endiselt kümme . 
780	NA	 Võtsime kotid ülejäänud toidukraamiga ja hakkasime astuma . 
780	NA	 Tee oli porine , lumi igalt poolt sulanud . 
780	NA	 Vasakul meri ja kõrkjad , paremal mets . 
780	NA	 Päike kumas pilvede vahelt . 
780	NA	 Kruusatee muutus asfaldiks . 
780	NA	 Ükski auto ei peatunud , et meid peale võtta . 
780	NA	 Tegime Meritiga suitsupausi ; eesminejad olid mõne aja pärast nägemisulatusest kadunud . 
780	NA	 Meriti kõrged punased saapad olid üleni porised . 
781	NA	 “ Ivo tahtis mulle eile küll keerata , aga ei läinud korda . ” 
782	NA	 “ Kas te rääkisite ? 
782	NA	 Kui te kõik all olite ? ” 
783	NA	 “ Oh ei . 
783	NA	 Ma nimme ei teinud Ivost väljagi . 
783	NA	 Meil on kombeks , et sünnipäeval annavad poisid tüdrukule musi ja vastupidi . 
783	NA	 Ivo oli kingi just kätte andnud ja ei teadnud , mida edasi teha . 
783	NA	 Hakkasin Ainikiga rääkima ega pööranud Ivole enam mingit tähelepanu . 
783	NA	 Aga ma nautisin seda . 
783	NA	 Pärast lauas küsisin temalt , ega ta magama minna taha . 
783	NA	 Selle peale ta vihastas , aga läks varsti siiski . 
783	NA	 Siis tuli Ainiki ja ütles vaikselt , et nad lähevad magama . 
783	NA	 Mis see minusse puutub ! 
783	NA	 Peavad nad siis igal pool nii demonstratiivselt koos magama ! ” 
784	NA	 “ Võib-olla ta ei teadnud , et see sind häirib . ” 
785	NA	 “ Tegingi näo , nagu poleks mul sellest midagi . 
785	NA	 Hommikul andsin Ivole tordikarbi igasuguse rämpsuga , et ta selle üle tee metsa viskaks . 
785	NA	 Ma ei tea , kas ta tegi seda , aga ta võttis selle vastu . 
785	NA	 Sel hetkel oli kõik nagu enne Ivo sünnipäeva . 
785	NA	 Ehk tead , et Ivol oli klassiõde , keda ta meeletult armastas , aga tüdruk on kas juba abiellunud või teeb seda varsti . ” 
786	NA	 “ Olen kuulnud , ” valetasin . 
787	NA	 “ Ivo rääkis , et nüüd hakkab ta alles elama ! ” 
788	NA	 “ Mis elumees ta ikka on . ” 
789	NA	 “ Ma ise mõtlen ka . ” 
790	NA	 “ Las põeb . 
790	NA	 Tal on sinust raskem . 
790	NA	 Nägid , kui sünge ta terve eilse õhtu oli . ” 
791	NA	  
792	NA	  
793	NA	 Aeg kadus käest koolis käimatagi . 
793	NA	 Tõin profülaktooriumist lisatekke ja teise padja . 
793	NA	 Olin hästi varustatud ja enda meelest valmis igasugusteks ootamatusteks . 
793	NA	 Hommikuti käisin verdtugevdavat süsti saamas . 
793	NA	 Hemoglobiini tase veres tõusis aeglaselt . 
793	NA	 Kui Martin verise põlvega tuli - ta oli raamatukogu juures treppidel komistanud - , tõin arstipunktist joodi ja sidet . 
793	NA	 Ühiselamu oli hämar ja inimtühi . 
793	NA	 Valitses talveaeg . 
793	NA	 Koridore valgustasid ähmased pirnid . 
793	NA	 Kõigil oli kiire oma tuppa jõuda . 
793	NA	 Elu seisis . 
793	NA	 Hommikuti silmitsesin rõdult Kivi ja Roosi tänava algust ; suitsud tõusid läbi hõreda õhu sirgelt taeva poole ja mõni inimene läks kiirustades mööda tänavat , palitukrae kõrvuni veetud . 
793	NA	 Vahel oli hoovides märgata liikumist : keegi lõhkus puid , keegi kloppis vaipa . 
794	NA	 Vladimir oli teksaspüksid vahetanud villasest riidest ruuduliste pükste vastu . 
794	NA	 Tükk aega maal puhanud Tarmo istus nurgas , mähkunud laia valgesse kampsunisse . 
794	NA	 Ta nägi välja nagu jääkaru või polaaruurija . 
794	NA	 Kusagilt ilmus paksu karvast kasukat kandev punapõskne Franck . 
794	NA	 Seekord ei naeratanud ta tuttavlikult , vaid oli peaaegu nutma puhkemas : 
795	NA	 “ Mind võetakse sõjaväkke ! ” 
796	NA	 Ta ei olnud sooritanud ühtegi eksamit . 
797	NA	 “ Selles on ta ise süüdi , ” vastas Jooga kalgilt . “ Tal oli aega , aga ta ei kasutanud seda . ” 
798	NA	 Kalale aga , kes mõjus enamasti uimase ja kohmakana , oli elu sisse tulnud . 
798	NA	 Ta kandis kirjuid õhukesi pükse ning määrdunudrohelist kampsunit kirjaga E = mc 2 . 
798	NA	 Tema jutt muutus kiireks ja tihti arusaamatuks ja ta ei andnud meile ööselgi asu oma loengutega kõikvõimalikel , enamasti füüsikast väga kaugetel teemadel . 
799	NA	 Ühel pimedal õhtul põletasime toas küünlaid ja puhusime tavapärasel viisil juttu , kui märkasin , et väljas midagi leegitseb . 
800	NA	 “ Mis seal põleb ? ” 
801	NA	 “ Sõjaväelennuväljal on tulekahju ! ” hüüdis Madis ja tormas välja . 
801	NA	 Jooksin tema kannul , koos meiega 644 kompanii . 
801	NA	 Sõitsime liftiga üheksandale korrusele ja jälgisime sealt tulekahju . 
801	NA	 Varsti kustus see iseenesest , aga hoidis kogu öö meeli ärevil . 
802	NA	 Jooga uhkustas pudeli ehtsa piiritusega ja väitis , et sai selle tuttavalt metsavahilt tasuks prozektoripirnide eest . 
802	NA	 Viimased varastas ta prozektoritelt , mis varem valgustasid lennuradasid . 
802	NA	 Tema juttu ei usutud , kuid leidus neidki , kes nõustusid Joogaga järgmisel ööl kaasa minema ja asja oma silmaga vaatama . 
802	NA	 Nii tassiti mitu ööd järjest lennuväljalt igasugust kraami ühikasse . 
802	NA	 Kala ennustas , et hästi see ei lõpe . 
802	NA	 Hirm , kellega keegi ei tahtnud minna , kutsus mind kaasa . 
802	NA	 Olin rõõmuga nõus . “ Peame teesklema armastajapaari - juhuks , kui valve peale satub , ” oli Hirm ettenägelik ja soovitas varuda tumedad riided - lumi oli peaaegu läinud ja lennuväli oli porine . 
802	NA	 Teele asuda tuli kell üks öösel . 
803	NA	 Ilm oli tuuline ja kuiv . 
803	NA	 Käisin seda aeg-ajalt rõdul kontrollimas . 
803	NA	 Tuul muutus tugevamaks ja hakkas sadama lund . “ Seda parem , ” ütles Hirm tähtsalt . 
803	NA	 , “ keegi ei valva ja tõenäosus , et meid kinni võetakse , on väiksem . 
803	NA	 Kas sa tead , mis saab , kui see juhtub ? ” Mul polnud aimugi . “ Mind pekstakse läbi , aga sulle tehakse rivi . ” Ja Hirm torkas mulle näpuga ribidesse . 
803	NA	 Martin ja Tarmo astusid parajasti uksest sisse ja kuulsid minu protsestikisa . “ Hirm kavatses armastajapaari mängima hakata , ” selgitasin . 
804	NA	 “ Noored , noored , ” vangutas Martin pead . 
805	NA	 “ Hakkame varsti minema , ” ütles Hirm ja võttis mul õlgade ümbert kinni . “ Objektile . ” 
806	NA	 “ Kevadööd , ” ütles Martin nostalgiliselt . 
806	NA	 Lükkasin pahuralt Hirmu käe ära . 
806	NA	 Olin Konspiraatorilt laenanud vana aukliku nahktagi . 
807	NA	 “ Te mõtletegi seda tõsiselt ? ” imestas Tarmo . 
807	NA	 Sidusin pähe musta rätiku , otsad kõvasti kukla taha sõlme . 
808	NA	 Liiklus oli veel tihe , kuid juba pärast Peetri kirikut ei tulnud enam autosid ega inimesi . 
808	NA	 Puude mustad oksad õõtsusid halbaennustavalt . 
808	NA	 Ei olnud millestki rääkida . 
809	NA	 Nägime teisel pool teed kahte meest , kes togisid kolmandat . 
809	NA	 Üks tõukas teist rinda , tõugatu kukkus ning jäi lamama . 
809	NA	 Kaks meest kadusid sisse mingist väravast . 
809	NA	 Kõnniteele jäi tume liikumatu kogu . 
809	NA	 Piilusin Hirmu poole , kas tema ka nägi . 
809	NA	 Hirm vaatas ainiti teed ja rühkis ülesmäge . 
809	NA	 Pidasin paremaks vaikida . 
809	NA	 Võtsin Hirmul varsti käe alt kinni . 
810	NA	 “ Ah et nüüd kardad , nüüd ajad ligi , ” ütles Hirm . 
810	NA	 Oleksin tahtnud teada , mitmest aiast läbi ronida tuleb ja mismoodi näeb välja valve , kuid ei julgenud küsida . 
810	NA	 Valitses pilkane pimedus . 
810	NA	 Lumesadu oli lakanud , kuid maapind läks üha porisemaks . 
810	NA	 Komistasime okastraatidele , mis jooksid risti-rästi üle raja . 
810	NA	 Esimesel sajal meetril ei juhtunud midagi . 
810	NA	 Hirm märkas prozektorit . 
810	NA	 See oli suur , tume ja ümmargune . 
810	NA	 Metsa tagant kumas valgust : seal asus valvepunkt . 
810	NA	 Kahlasime läbi pika märja rohu ja mätaste prozektorini . 
810	NA	 Hirm keeras lambi kiiresti välja ja toppis diplomaadikohvrisse , kuhu see vaevalt mahtus . 
810	NA	 Nii käisime läbi mitu prozektorit . 
810	NA	 Läksime otsejoones üle lennuvälja ja jõudsime võõrale teele . 
810	NA	 Hirm ütles , et see on Jõgeva maantee . 
811	NA	 Tuul keeras rängalt vastu . 
811	NA	 Hakkas uuesti sadama . 
811	NA	 Olime ühikasse jõudes läbimärjad ja külmetanud . 
811	NA	 Tõmbasin ennast teki all kerra ja magasin hommikuni . 
812	NA	 Pesin parajasti pesu , kui tuli Vladimir : 
813	NA	 “ Võib , ma jätan sinu värvipliiatsid veel natukeseks enda kätte ? ” 
814	NA	 “ Kas mina pean ainult viie pliiatsiga läbi ajama ? ” 
815	NA	 “ Sa võid ju vahepeal millegi muuga ka tegelda , näiteks ilukirjandust lugeda . ” 
816	NA	 “ Aga kui ma ei taha . ” 
817	NA	 “ Sul on kohustus tahta . 
817	NA	 Kuidas suitsuga on ? ” 
818	NA	 “ Too siia . ” 
819	NA	 “ Nõudmiseni , ” ütles Vladimir ja läks . 
819	NA	 Panin mantli selga ja läksin poodi suitsu ja süüa ostama . 
819	NA	 Kui tagasi tulin , viskasin riiulil vedelevad tikud rõdult alla . 
820	NA	  
821	NA	  
822	NA	 Tarmo oli seekord maalt kaasa võtnud arvuti “ Amiga 500 ” . 
822	NA	 Rahvas kogunes uut asja vaatama . 
822	NA	 Otsiti mustvalge televiisor , sest monitori oli Tarmo koju jätnud . 
822	NA	 Arvuti oli väike ja mahtus vabalt kilekotti . 
822	NA	 644-s oli nüüd pidevalt umbes viisteist inimest . 
822	NA	 Vladimir ei pööranud mulle enam mingit tähelepanu . 
822	NA	 Ta tuli alles hilisel õhtutunnil . 
822	NA	 Istusin üksi toas . 
822	NA	 Vladimir tinistas kitarri ega öelnud midagi . 
822	NA	 Temas oli midagi võõrast ja õelat . 
822	NA	 Mulle tundus , nagu oleksin ennast reetnud - millalgi . 
822	NA	 Märkamatult . 
823	NA	 Kas mu kammiga pead kammida tohib , küsis Vladimir . 
823	NA	 Kirjutasin konspekti ; leidsin vaevalt aega jah ütelda . 
823	NA	 Ta uuris end kaua peeglist ja lahkus . 
824	NA	 Madis sai Tarmoga kaubale , et too arvuti talle mõneks päevaks erakasse jätaks . 
824	NA	 Sinna lubas Madis kutsuda lähemad tuttavad , kelle hulka kuulusime meie Vladimiriga . 
824	NA	 Pidime minema kell kaheksa . 
824	NA	 Lippasin 644. 
825	NA	 “ Kas tuled ka ? ” 
826	NA	 Madise akent ja selles põlevat tuld võis hea tahtmise korral rõdult näha . 
826	NA	 Vladimir uuris pimedust . 
826	NA	 Mina ei osanud otsida . 
826	NA	 Vladimir ütles : 
827	NA	 “ Jah . 
827	NA	 Lähme . ” Või ütles ta : “ Võib minna . ” 
828	NA	 Tarmo istus arvuti taga , Madis jälgis teda diivanilt . 
828	NA	 Vladimir süvenes varsti mängudesse ega märganud isegi Madise pakutud sööki . 
828	NA	 Kemps asus Madisel hoovi peal . 
828	NA	 Ma ei tahtnud sinna pika talvemantliga minna . 
829	NA	 “ Kas võin su jope panna ? ” küsisin Vladimirilt . 
830	NA	 “ Vaata , et sa peale ei pissi . ” 
831	NA	 “ Kindlasti põhjendab , et väljas sadas vihma , ” kuulsin tema häält , kui trepist alla koperdasin . 
832	NA	 Viie paiku hommikul jäi Tarmo madratsile magama . 
832	NA	 Heitsin diivanile . 
832	NA	 Ärgates nägin Vladimirit endiselt “ Amiga ” taga . 
832	NA	 Ta vaatas korraks minu poole ja mängis raevukalt edasi . 
832	NA	 Tuba oli jahe , suitsud otsas . 
832	NA	 Tarmo ja Madis ärkasid vaevaliselt . 
832	NA	 Madis leidis kapinurgast pooliku hapukapsapurgi . 
832	NA	 Kaalusime võimalust ühiselamusse sööma minna , kuid keegi ei viitsinud seda teha . 
832	NA	 Varsti aga koputati . 
832	NA	 Tulijad olid Tarmo vend ja Jooga , kes oli vahepeal vennaga suureks sõbraks saanud . 
832	NA	 Vend vaatles meid umbusklikult ja arvas , et võiks arvuti koju viia . 
832	NA	 Tegelikult oligi tal plaanis Tarmo koju sõidutada . 
832	NA	 Lonkisime kurvalt ühiselamusse . 
832	NA	 Jooga tuli kaasa , aga lahkus meist sööklaukse ees . 
832	NA	 Söönult ja uniselt sõitsime kuuendale korrusele . 
832	NA	 Kala lesis voodil ja targutas . 
832	NA	 Madis ronis minu narile . 
832	NA	 Vladimir hõivas Konspiraatori aseme . 
832	NA	 Olime neljanda voodi välja viinud . 
832	NA	 Nihutasin end Vladimiri kõrvale . 
833	NA	 “ Sa , Gerda , võta kas Madis või Vladimir ära , ” soovitas Kala , “ mina võiksin sind õpetada süüa tegema ja särke triikima . 
833	NA	 Naine rääkis mulle , et triigitud pesu ei lähegi nii ruttu mustaks kui triikimata pesu . ” 
834	NA	 Nädalavahetuseks sõitsid kõik koju . 
834	NA	 Kala tõi ette hoiatamata naise tuppa . 
834	NA	 Avastasin selle , kui tulin raamatukogust : uks oli lahti , vannitoa ukse taga kahed kingad . 
834	NA	 Jätsin kohtumise Kala ja tema tüdrukuga teiseks korraks ja jalutasin läbi vihma Madise maja juurde . 
834	NA	 Kedagi ei olnud kodus . 
834	NA	 Oletasin , et Madis magab , ja läksin ühikasse tagasi . 
835	NA	 “ Mis teid nii erutab , et täna õhtulgi rahu ei saa ? ” tundis kohtlane valvurimutt huvi . 
836	NA	 “ Käisin konspekte toomas . ” 
837	NA	 Suitsetasin köögis , kui kuulsin , et Tamjärve uks käis . 
837	NA	 Ootasin veidi ja koputasin : algul silmakirjaks 644 uksele , seejärel Tamjärve omale . 
838	NA	 “ Ega sul suitsu ole ? ” 
839	NA	 “ Üks on . ” 
840	NA	 “ Kas sa loovutad selle mulle ? 
840	NA	 Võin ma natuke sinu juures olla ? ” 
841	NA	 “ Kas sul pole kusagil magada ? 
841	NA	 Tule heida pikali . 
841	NA	 Võta riided ära , tule lähemale . 
841	NA	 Mul on ainult üks tekk . ” 
842	NA	 Jätsin osa riideid selga ja heitsin pikali . 
842	NA	 Ärkasime järgmisel päeval kaheteistkümne paiku . 
842	NA	 Tamjärvel polnud muud pakkuda kui morssi ja karamelle . 
842	NA	 Tuli linna sööma minna . 
843	NA	 “ Ööbisid Tamjärve juures ? ” vaatas Vladimir mind jahmunult . 
844	NA	 “ Nojah . 
844	NA	 Ta oli päris lahe . ” 
845	NA	 Vladimir oli põhjalikult tuba koristanud , sest “ Jooga ei saa elada toas , mis on korras ” . 
846	NA	 “ Sa oled siia ümber asunud ? ” küsis Kala . 
847	NA	 “ Otsustasin Tarmo voodis magada . 
847	NA	 Teda ennast nagunii ei ole . ” 
848	NA	 “ Tulen vist ka siia lugema . 
848	NA	 Ebamugav nagu noortega koos seal olla : ” 
849	NA	 Vladimir pani koti sokolaadikommidega lauale . 
849	NA	 Mina kirjutasin , Kala luges ning Vladimir pikutas . 
849	NA	 Keskööl avanes uks kolinal ja tuppa vajus kottide all lookas Tamur . 
849	NA	 Vladimir ei reageerinud , sest pidas tulijat algul Joogaks . 
850	NA	 “ Kas sul on midagi selle vastu , Tamur , kui ma teil ööbin ? ” küsisin . 
851	NA	 “ Tuleme sind kiusama . ” 
852	NA	 Kuigi mähkisin ennast tihedalt teki sisse , oli öö külm . 
852	NA	 Külmas on uni sügav ; magasime poole lõunani . 
852	NA	 Meid äratas Jooga . 
853	NA	 “ Kes seal Tarmo voodis magab ? ” 
854	NA	 “ Filoloogil hakkas oma toas külm . ” 
855	NA	 “ Lasen selle peale ühe ketta lendu , ” ütles Jooga ja peeretas . 
856	NA	 “ Gerda , miks sina ei mune ? ” küsis Tamur . “ Mõtle , kui hea , kui naised muneksid : abordiprobleem oleks iseenesest lahendatud . 
856	NA	 Ülejääk pannile . ” 
857	NA	 “ Mõtle jah . 
857	NA	 Hulk väikesi joogasid , ” lisas Vladimir . 
858	NA	 “ Su juuksed tahaksid lõigata . ” 
859	NA	 “ Sinu omad samuti . ” 
860	NA	 “ Ma tahan soengut . 
860	NA	 Sellist , et eest pikad ja tagant lühikesed . ” 
861	NA	 “ Kleopatra ? ” itsitas Vladimir . “ Tamuri lemmiksoeng . ” 
862	NA	 “ Küllap ma siplen siis terve öö rõõmu pärast , ” ütles Tamur . 
863	NA	 “ Nägin Tamurit muide unes , ” teatasin . 
864	NA	 “ Tamurit ? 
864	NA	 Mind ei näinud ? ” küsis Vladimir . 
865	NA	 Viskasin teda padjaga . 
865	NA	 See vallandas padjasõja . 
865	NA	 Jooga oli ammu lahkunud . 
865	NA	 Tamjärv astus lärmi peale tuppa ja tegi kurja häält . 
865	NA	 Olin surutud kahe voodi vahele , peal mitu madratsit ja tekipundar . 
866	NA	 “ Jätke järele , ” karjusin , “ olen ikkagi naine ! ” 
867	NA	 “ Kahtlen selles , ” ütles Tamur ja hüppas mulle otsa , nii et mu kondid ragisesid . 
868	NA	  
869	NA	  
870	NA	 Madis tuli väljast üleni lumisena . 
870	NA	 Ta ei püüdnudki varjata põues olevat veinipudelit . 
871	NA	 “ Tulin alles , ” ütlesin , “ käisin Meritiga kinos . ” 
872	NA	 “ Minu juurde ei taha tulla ? ” 
873	NA	 “ Minu arust pidid veini hoidma Plumbumile õhtuks , kui tolle koolivennad külla tulevad . ” 
874	NA	 “ Ah , mis ma teha saan , ” arvas Madis . 
875	NA	 Kuulasime küünlavalgel Madise linte , nagu oli juba harjumuseks saanud . 
875	NA	 Vein muutis mind uniseks . 
876	NA	 “ Hakkan nüüd minema . ” 
877	NA	 “ Kuhu sul kiiret , ” imestas Madis . “ Tamur ja Vladimir lubasid ka londid likku panna . ” 
878	NA	 “ Nad saavad alkoholimürgituse . 
878	NA	 Mul pole mingit tahtmist nendega koos juua . 
878	NA	 Tavaliselt jäävad nad just siis magama , kui midagi huvitavat hakkab juhtuma . ” 
879	NA	 “ Võin taksoviina teha , ” lubas Madis , “ joome siin . ” 
880	NA	 “ Lähen ikkagi . 
880	NA	 Tahtsin raamatu läbi lugeda . 
880	NA	 Sa ei liigu ühikasse ? ” 
881	NA	 “ Pärastpoole . 
881	NA	 Istun natuke ja mõtlen , mida teha . 
881	NA	 Igav on . 
881	NA	 Sittagi pole peale hakata . 
881	NA	 Peaks Ronaldi üles otsima ja lontima hakkama . ” 
882	NA	 “ Mõtled videoteeki lindistama minna . ” 
883	NA	 “ Ei tea . 
883	NA	 Loeks ka . 
883	NA	 Aga ei viitsi . 
883	NA	 Vanasti sai siin nalja . 
883	NA	 Nüüd ei juhtu sittagi . ” 
884	NA	 “ Ma siis lähen . ” 
885	NA	 Tänavad olid tühjad ja paiguti valgustamata . 
885	NA	 Enne Passaazi pöörasin ära . 
885	NA	 Kusagil sealkandis hakkaski mul kannul käima üksik jalakäija . 
885	NA	 Kiirendasin sammu , kuid mees jooksis järele ja haaras mul käest . 
885	NA	 Tahaks juttu rääkida , ütles ta vene keeles . 
885	NA	 Ühikas oli paari sammu kaugusel . 
885	NA	 Mis mu nimi on , küsis mees ega lasknud lahti . 
885	NA	 Selja taga kostsid sammud . 
885	NA	 Rebisin end vabaks ja jooksin tulijale vastu . 
885	NA	 Tundsin ära Magnuse heleda jope . 
885	NA	 Viskusin talle kaela . 
885	NA	 Venelane taandus põõsastesse . 
886	NA	 “ Ah või koguni nii , ” imestas Magnus , kui jutustasin , kuidas mind kimbutati . “ Sa oled kummaline inimene , Gerda . ” 
887	NA	 “ Samas on see väga hea , et ma sind nägin . 
887	NA	 Loodan , et sa ei lähe kohe minu juurest ära . 
887	NA	 Praegu on ka mul ... noh , niisugune psüühiline seisund . 
887	NA	 On sul aega ? ” 
888	NA	 “ Umbes kümneni . ” 
889	NA	 “ Ja siis ? ” 
890	NA	 “ Kas sul on mingeid mõtteid ? ” 
891	NA	 “ Mul oli mõte matkama minna . 
891	NA	 Õhtu poole . ” 
892	NA	 “ Lähen siis praegu ära . ” 
893	NA	 “ Aga tule tagasi . 
893	NA	 Sa oled imelikult kinnine . 
893	NA	 Ma ei ole aru saanud , millest sinul see kinnisus . 
893	NA	 Mõni tahab ennast varjata , mõni häbeneb oma teadmisi , mõni teadmatust , ei tunne ennast olukorras koduselt . 
893	NA	 Sinu puhul need põhjused ei maksa . 
893	NA	 Ma ei tea , mis see on , aga see huvitab mind . 
893	NA	 Muide , pead endale pärast vist midagi muud selga panema . ” 
894	NA	 Läksime kuuendale korrusele . 
894	NA	 Toolikorjul rippus Madise hall vatijope . 
895	NA	 “ See , ” näitas Magnus . 
896	NA	 “ Aga , ” kõhklesin . 
897	NA	 “ Meenuta lugematuid kordi , kui Madis on sulle närvidele käinud , ” naeris Magnus . 
897	NA	 Haarasin jopi , võtsin selle taskust rahakoti ja viskasin lauale . 
897	NA	 Läksime videoteegist läbi . 
897	NA	 Seal oli Tamjärv . 
898	NA	 “ Ah sina jälle siin , ” ütles ta mind märgates . 
899	NA	 “ Anna andeks - ma ei saa sulle pühapäeval külla tulla . ” 
900	NA	 “ Siis tuled esmaspäeval . 
900	NA	 Nii lihtsalt sa mu käest ei pääse . 
900	NA	 Peale kella kuut . 
900	NA	 Soe vesi ja lapp tuleb valmis panna . 
900	NA	 Hakkan teda kasvatama , ” seletas Tamjärv teistele . 
901	NA	 “ Kuhu me läheme ? ” küsisin Magnuselt . 
902	NA	 “ Kuhu jalad viivad . ” 
903	NA	 Kesklinn oli inimtühi . 
903	NA	 Jakobi mäel möödusid meist teisel pool teed Ivo ja Ainiki . 
903	NA	 Magnus itsitas . 
904	NA	 “ Tule füüsikat õppima , ” ütles ta . 
905	NA	 Jõudsime märkamatult kaubajaama . 
905	NA	 Depoo söökla oli kinni , kuigi Magnus oli kiitnud , et see on ainus koht , mis töötab ka öösiti . 
905	NA	 Ronisime rööbaste maailmast Riia maanteele . 
905	NA	 Olin väsinud . 
906	NA	 “ Nüüd leiame ühikast väga vihase mehe , kes miskipärast suure hoolega möliseb . 
906	NA	 Mida teeb ? ” 
907	NA	 “ Läheb magama , ” ütlesin Magnusele otsa vaadates . 
908	NA	 “ Kui nii , siis nii . ” 
909	NA	 “ Kuidas ? ” 
910	NA	 “ Kui nõnda , siis nõnda . 
910	NA	 Kujutle pilti : on öö , mererand . 
910	NA	 Kuu ja kivid . 
910	NA	 Sinust vasakul majakas . 
910	NA	 Selja taga kadakad . 
910	NA	 Lähima inimeseni vähemalt kolmteist kilomeetrit . 
910	NA	 Äkki näed , et luiged ujuvad - “ 
911	NA	 “ Kas suitsu võib teha ? ” 
912	NA	 “ On seda nii väga vaja ? ” 
913	NA	 Olime ühikasse jõudnud . 
914	NA	 “ Mis on ? ” küsis Magnus . 
915	NA	 “ Ei midagi . ” 
916	NA	 “ On küll . 
916	NA	 Võiksid ju muid mõttetusi teha . 
916	NA	 Näiteks mina teen praegu kohe ühe mõttetuse . 
916	NA	 Võid ära arvata , millise . ” Magnus suudles mind põsele ja jooksis pikkade kohmakate sammudega ära . 
917	NA	  
918	NA	  
919	NA	 Varahommikul klopiti ukse taga . 
920	NA	 “ Kes seal on ? ” 
921	NA	 “ Gerda , tee lahti , ” jorises Madis . 
922	NA	 “ Oota - panen midagi selga . ” Keerasin ukse lahti ja ronisin paljalt voodisse tagasi . 
922	NA	 Sain aru , et Madis on üsna purjus . 
923	NA	 “ Sa oled joonud ? ” 
924	NA	 “ Oletame . ” 
925	NA	 “ Kellega ? ” 
926	NA	 “ Meritiga . ” 
927	NA	 “ Meriti viin ? ” 
928	NA	 “ Jah . 
928	NA	 Merit on mul praegu erakas . ” 
929	NA	 “ Mis sa siis siia tulid ? ” 
930	NA	 “ Lähengi kohe minema . 
930	NA	 Ära ust lukku keera . 
930	NA	 Olen võtme kuhugi kaotanud . ” 
931	NA	 Ta ei märganud jopet kaasa võtta , võti oli selle sisetaskus . 
931	NA	 Hommikul sattusin sööklas Magnusega kokku . 
931	NA	 Kohe oli platsis ka Madis . 
931	NA	 Magnus kõõlus tooliga ja küsis : 
932	NA	 “ Madis , mis sa käid siin sihukese näoga ringi , et konvoeeriks Gerda jälle ära . 
932	NA	 Vaata , sind ma näen nii üksi kui ka koos Gerdaga , aga kui Gerdat näen , siis on kindel , et varsti on ka Madis kohal . ” 
933	NA	 “ Magnus , sa eksid seekord , ” ütles Madis imelikult naerdes . 
934	NA	 “ Konvoeerid , konvoeerid . ” 
935	NA	 “ Magnus , ma ütlesin , et sa eksid , ” ütles Madis veel hapuma näoga . 
936	NA	 “ Tead , Gerda , ” ütles Magnus . “ Läheks õige üles minu juurde halvaad sööma . ” 
937	NA	 “ Ah et nüüd nimetatakse seda siis halvaa söömiseks , ” ütles Madis . 
938	NA	 “ Aga just . ” 
939	NA	 Tegelikult suundus Magnus tänavale . 
939	NA	 Istusime 13-ndale bussile ja sõitsime füüsikainstituudini . 
939	NA	 Sealt hakkasime jala mööda maanteed minema . 
939	NA	 Oli veebruari lõpp , kuid juba nii soe , et kandsin ainult kampsunit . 
939	NA	 ( “ Sellel puuduvad ju retseptorid , ” arvas Tamjärv mind niimoodi nähes . ) 
939	NA	 Kõndisime hulk maad Valga poole . 
939	NA	 Nõrk tuul oli vastu ja päike paistis . 
939	NA	 Kusagil põldude vahel pöörasime vasakule ja läksime mööda raudteed linna tagasi . 
939	NA	 Magnus joonistas mullale graafikuid , püüdes seletada faasinihke olemust . 
939	NA	 Rong sõitis mööda ja vilistas . 
939	NA	 Rohi ja puud särasid punakalt . 
939	NA	 Magnus kõndis mu kõrval , kitsad kavalad silmad tõsised , paljas laup päikese käes helendamas . 
940	NA	 Istusime jälle bussi ja olime teises linna otsas . 
940	NA	 Künkliku tühermaa äärel paistis omaette linn : palju mitmekorruselisi ühtemoodi maju . 
940	NA	 Koht ise nägi välja nagu prügimägi . 
940	NA	 Leidsime end äkki igast küljest traatvõrguga piiratuna . 
940	NA	 Olime aiaaugust läbi ronides sattunud asutuse territooriumile . 
940	NA	 Tagasi minna enam ei tahtnud . 
940	NA	 Ilm kiskus pimedaks . 
940	NA	 Magnus hüppas üle aia , minu püksid olid selleks liiga kitsad . 
940	NA	 Bussipeatus paistis . 
940	NA	 Iga hetk oli bussi oodata . 
940	NA	 Käisime mööda aiaäärt , üks ühel , teine teisel pool . 
941	NA	 Magnus tuli mõttele aia alumist äärt venitada , et alt läbi mahuksin . 
941	NA	 Plagasime elu eest bussipeatusesse . 
941	NA	 Kell kuus olime ühiselamus . 
942	NA	 “ Kas teie toas on kedagi ? ” küsis Vladimir , kes tuli kuuendal korrusel vastu . 
943	NA	 “ Ei . 
943	NA	 Oota , annan sulle võtme . ” 
944	NA	 “ Limonaadi tahad ? ” 
945	NA	 “ Jah . 
945	NA	 Lähen üheksandale . 
945	NA	 Tunne ennast nagu kodus . ” 
946	NA	 “ Mõtlesin , et sa ei tulegi , ” ütles Magnus , kes tahtis toa ust väljaspoolt lukku keerata . “ Tahaksin sulle veel midagi näidata . 
946	NA	 Sinna pole kauge maa . ” 
947	NA	 “ Täna õhtul ? ” 
948	NA	 “ Jah . 
948	NA	 Tule videoteeki , kui valmis oled . ” 
949	NA	 Vladimir kõndis millegipärast koridoris , dressipluusi krae kõrvuni tõmmatud , nägu sünge . 
949	NA	 Ma ei pööranud sellele tähelepanu . 
950	NA	 “ Kuule , mul on sulle jutt , ” ütlesin . “ Ega sa täna õhtul välja lähe ? ” 
951	NA	 “ Ei . 
951	NA	 Mis siis ? ” 
952	NA	 “ Laenaksin sult ööseks jope . 
952	NA	 Läheme Magnusega varemetesse . ” 
953	NA	 “ Mis te sealt otsite ? ” 
954	NA	 “ Niisama . ” 
955	NA	 “ Kuule , kas sa tead , kus saaks televiisorit vaadata ? ” küsis Vladimir omakorda . “ Pool kümme ? 
955	NA	 Siis algab saade ufodest . ” 
956	NA	 Meie toas ei olnud enam televiisorit , sest Madis oli selle kellelegi laenanud . 
956	NA	 Kehitasin õlgu . 
957	NA	 “ Sul on videoteegis tuttavaid . ” 
958	NA	 “ Hea küll . 
958	NA	 Tule siis kaasa . ” 
959	NA	 Magnus oli Vladimirit nähes üllatunud . 
960	NA	 “ Siin nad vaevalt vaatavad , ” heitis ta pilgu Ronaldile ja kahele tütarlapsele , kes multifilme vaatasid . 
960	NA	 Vladimir seisis mu selja taga . 
960	NA	 Ma ei näinud teda . 
960	NA	 Sellegipoolest sain aru , et ta on närviline . 
960	NA	 Saade oli alanud , kui saabus Madis , kes jäi meie seltskonda . 
961	NA	 “ Siin üleval tunduvad kõik igapäevased probleemid nii tühised . 
961	NA	 Sest see kivi siin on igavene . ” 
962	NA	 “ Müüri ladudes ei tulnud nad kindlasti selle peale , et siin kunagi keegi kõnnib . 
962	NA	 Siin varemetes . ” 
963	NA	 “ Seda kirikut peaks kõrguses olema teist samapalju . 
963	NA	 Jooga räägib , et kirikul oli kunagi kõrvalehitus . 
963	NA	 Hooned kaovad , aga energiaväli jääb . ” 
964	NA	 “ Kui kauaks ? ” 
965	NA	 “ Seda ei tea keegi . ” 
966	NA	 Magnus näitas maa-alust käiku , kus nad suvel Joogaga seina lõhkusid , et sisse pääseda kõrvalkäiku . 
966	NA	 See pidi viima katusele , aga müüriti kinni , kui restauraatorid käisid . 
966	NA	 Magnus koputas vastu seina : kõlas õõnes heli . 
966	NA	 Jalad said märjaks . 
966	NA	 Kell lõi kahteteist , kui mäest alla laskusime . 
966	NA	 Rääkisin Magnusele , kuidas Madis ühel õhtul taksoviina tegi . 
967	NA	 “ Äkki on tal see joomata ? 
967	NA	 Järelikult tuleb viin tema juurest ära tuua , ” otsustas Magnus . 
967	NA	 Vastu tuli Jooga : 
968	NA	 “ Magnus , viska kümpa . ” 
969	NA	 “ Mul ei ole . ” 
970	NA	 “ Magnus ! ” 
971	NA	 “ Mul läheb seda endal vaja . ” 
972	NA	 “ Toon homme tagasi . ” 
973	NA	 “ Sa tead mind . 
973	NA	 Kui ei ole homme kümme , siis on ülehomme kolmteist . ” 
974	NA	 Liftist väljus Madis . 
975	NA	 “ Tulin just sind otsimast , ” sain teada . 
976	NA	 “ Meie pidime jälle sinu poole tulema , ” ütles Magnus . 
977	NA	 “ Mis sa siis tahad ? ” 
978	NA	 “ Lähme erakasse , küll siis ütlen , ” ei andnud Magnus järele . 
979	NA	 “ No lähme siis . ” Madis nihutas kotti õlal . 
979	NA	 Vastu tuli elevil Jooga . 
979	NA	 Maja ees keeras takso otsa ümber . 
980	NA	 “ Öelnud kohe , et viina tahad , ” irvitas Madis erakas . “ Mul oli see kotis . 
980	NA	 Tulin just , et sinuga koos see ära juua . 
980	NA	 Tõin sulle isegi kirjandust . ” Madis vaatas minu poole . 
980	NA	 Magnus hakkas veidi läbematult raha lugema . 
981	NA	 “ Mina maksin selle eest kolmkümmend . ” 
982	NA	 “ See on ennekuulmatu ! ” 
983	NA	 “ Taksoviina enam alla selle ei saa . 
983	NA	 Vaata , Magnus ... “ 
984	NA	 “ Küll mina juba vaatan . 
984	NA	 Säh , söö oma raha . ” 
985	NA	 Jooga jõi Hirmuga üheksanda korruse köögis . 
985	NA	 Praadisime Magnuse toas mune : tema hästikorraldatud majapidamises leidus ka väike elektripliit . 
985	NA	 Ma ei märganud oma purjusolekut enne , kui püsti tõusin . 
985	NA	 Tõusin siis , kui tuppa astus Jooga . 
985	NA	 Ta tuli kontrollima , mida me teeme , ega kavatsenudki niipea ära minna . 
986	NA	 Viin sai otsa . 
986	NA	 Magnus viskas mulle abikaasa jaki ja võttis ka endale midagi ümber . 
986	NA	 Läksime katusele . 
986	NA	 Seal hakkas kõigest hoolimata külm . 
986	NA	 Olime sunnitud alla ronima . 
986	NA	 WC-sse minnes jäin pihku Joogale . 
986	NA	 Tal oli käes poolik viinapudel . 
986	NA	 Jooga vedas mu kuuendale korrusele . 
987	NA	 “ Mõtlesin sulle psühholoogilist ajuloputust teha , ” sõnas Jooga ennast üsna selgelt artikuleerides , mida ma enda kohta küll öelda ei saanud . 
987	NA	 Ta pani teevee tulele : kui viin ja tee segi kallata , pidi välja tulema grokk . 
987	NA	 Ma ei hakanud pisiasjade nagu pesemata klaasid kallal norima . 
987	NA	 Tahtsin olla leplik , sest olime üheksandal teineteisele tõotanud , et kumbki teisele halba ei soovi . 
988	NA	 “ Miks sa minu suhtes nii tõrjuv ja vaenulik oled ? ” küsisin . 
989	NA	 “ Tegelikult oled seda sina . ” 
990	NA	 “ Palun vabandust , kui oled valesti aru saanud . ” 
991	NA	 “ Mis Vladimiriga lahti on ? ” küsis Jooga . 
991	NA	 Vladimir magas arvatavasti meie toas . “ Ta on liiga hea mees selleks , et talle haiget teha , aga viimasel ajal näib ta mind vältivat ja käitub üldse imelikult . ” 
992	NA	 “ Mis temaga siis lahti peaks olema ? ” 
993	NA	 “ Ah , võib-olla ei midagi . 
993	NA	 Vahepeal ainult käib sinu toas õppimas . ” 
994	NA	 “ Teil ei saa ju . ” 
995	NA	 “ Tamurit ma tunnen ammu ja tean , mis ta minust peab . 
995	NA	 Aga Vladimir on kõigiga äärmiselt kinnine . 
995	NA	 Nii Tamuril kui Vladimiril on kõvad kompleksid naistega suhtlemisel . ” 
996	NA	 “ Mis mõttes ? ” neelasin sööda alla . 
997	NA	 Pimedaski toas oli Jooga näost näha , et seda ta küll ei seleta . 
997	NA	 Ma ei hakanud peale käima ; vaikisin äraootavalt . 
998	NA	 “ Eriti naiste vastu on Vladimir kahtlev . 
998	NA	 Tamuril , kogu tema jutule vaatamata , pole tõenäoliselt midagi väikese facki vastu . ” 
999	NA	 Muutusin uniseks ja heitsin pikali . 
999	NA	 Kuulsin läbi une sõnu : 
1000	NA	 “ Tegelikult oled sa siin ainult tänu minule . 
1000	NA	 See , et sinusse nii hästi suhtutakse , on minu teene . 
1000	NA	 Kuid sa pead - ” 
1001	NA	 Edasist ma ei mäletanud . 
1001	NA	 Kui ärkasin , oli tuba tühi , otsekui poleks seal olnud mingit Joogat . 
1001	NA	 Polnud ka tühja viinapudelit ega teeklaase . 
1002	 Teine osa 	 Teine osa 
1003	NA	 Must kass jooksis tee keskele ja jäi kaalutlevalt seisma . 
1003	NA	 Jõudsin temast varem mööda , kui ta üle tee sibas . 
1003	NA	 Olin teel Madise juurde . 
1003	NA	 Tänav oli kuiv ja keegi pumpas keset teed asuvast kaevust vett . 
1003	NA	 Luitunud puumajadele paistis pärastlõunane päike . 
1003	NA	 Tuul lehvitas aknaprao vahelt kardinat ; aknalaual teeklaasis õitses kollane nartsiss . 
1004	NA	 “ Aprill ja mai olid kõige ilusamad kuud , ” pajatas Tarmo Tammsaare Madise päevinäinud diivanil mõnusalt koduveini rüübates . “ Siis läks kool täiesti naiste nahka . 
1004	NA	 Jalutasime Ingridiga Toomel ja sõime jäätist . 
1004	NA	 Linnud laulsid . 
1004	NA	 Ingrid oli mitu kuud meie toas elanud - koos Martiniga . 
1004	NA	 Martin hakkas rahutuks muutuma ja Ingrid kaebas , et ei saa enam üldse Martiniga läbi . 
1004	NA	 Käisime koos söömas ja kunstinäitustel . 
1004	NA	 Martin muutus veel närvilisemaks . 
1004	NA	 Sügisel tuli muidugi kainenemine , ” lõpetas Tarmo . 
1005	NA	 “ Eks ta ole , ” mõmises Madis . “ Mis nad seal 644-s ka tegid ? ” 
1006	NA	 “ Sellepärast ma siia tulin , et ühikas pole kedagi . ” 
1007	NA	 “ Jajah , ” ütles Tarmo . “ Ära iial hirmu tunne . ” 
1008	NA	 Peatselt ilmusid purupurjus Mell ja Plumbum . 
1008	NA	 Mell oli talvel paar korda 644-s käinud , aga ma ei teadnud temast midagi . 
1008	NA	 Ta oli korraliku välimusega , sel ajal kui Plumbum nägi välja nagu igaüks , kes on mitu päeva järjest joonud ja riietes maganud . 
1008	NA	 Plumbum jagas Madisega erakat ; tema ja Mell olid ülikoolis esimest aastat . 
1009	NA	 Mell talutas Plumbumit . 
1009	NA	 Viimasel jooksis nina verd . 
1009	NA	 Plumbum imestas : 
1010	NA	 “ Keskkoolinägu kolm korda puruks kukkuda ! 
1010	NA	 Mis ma nüüd pruudile ütlen ? ! ” 
1011	NA	 Mell , kellel pruuti ei olnud , õpetas isalikult : 
1012	NA	 “ Ütle , et käisid teatris . ” 
1013	NA	 “ Teate , kus ma nägin temaga alles vaeva ! ” kurtis ta seejärel . “ Tulime trepist alla . 
1013	NA	 Temal tuli mõte trepi peal lambadat tantsida . 
1013	NA	 See oli tõesti hea mõte . 
1013	NA	 Mina ei taibanud enne midagi , kui üks jalg oli aknas ja ise olin niimoodi ( Mell väänas ennast kõveraks , näidates , kuidas ) trepil . 
1013	NA	 Kohe tuli Plumbum , kes ei teinud astmeid märkamagi , vaid lausa lendles . ” Mell lehvitas käsi . 
1013	NA	 Hakkasin naerma . 
1013	NA	 Ta pöördus minu poole , nagu ei oleks mind varem tähele pannud : 
1014	NA	 “ Tere , põngerjas . ” 
1015	NA	 “ Olen sinust vähemalt kaks aastat vanem . ” 
1016	NA	 “ Mis sa , Filo , nende rebastega ikka jagad , nad ei tea pooli põhimõisteid , ” arvas Tarmo . “ Kuidas sa suhtuksid arvutiga joonistamisse ? ” 
1017	NA	 “ Ei tea . 
1017	NA	 Pole proovinud . ” 
1018	NA	 “ Kui sa ainult näeksid , kui lihtne see on . 
1018	NA	 Vean kihla , et sina juba oskad joonistusprogrammiga midagi paremat teha , kui lutsu visata : ” 
1019	NA	 Kahtlesin selles ja võtsin uue klaasi veini . 
1020	NA	 “ Seda annab korraldada , ” ütles Tarmo ja jõi samuti . 
1021	NA	 644 mängis kaarte . 
1021	NA	 Meid vaadati imestunult . 
1021	NA	 Aasisin Vladimirit : 
1022	NA	 “ Miks sa enam tuba ei korista ? 
1022	NA	 Vaata , kui must siin on ! ” Ja raputasin tuhka põrandale . 
1023	NA	 “ Sa ei anna mulle stiimulit . 
1023	NA	 Istud kogu aeg siin . ” 
1024	NA	 “ Olen alati ära läinud , kui koristad . 
1024	NA	 Mis sul viga on ? ” 
1025	NA	 “ Õnnetu armastus , ” vastas Vladimir kiuslikult . 
1026	NA	  
1027	NA	  
1028	NA	 “ Kaardimängu suutsite te perfektselt perse keerata , ” ütles Kala hommikul . 
1029	NA	 Tarmo ilmus häbelikult uksele : 
1030	NA	 “ Liiguks minu poole ? 
1030	NA	 Vend tuleb autoga Raekoja platsi . ” 
1031	NA	 Teeäärsed hekid olid rohelised ; sõitsime aina lõuna poole . 
1031	NA	 Vend tegi külapoes peatuse ja ostis niipalju toitu , et see vaevu meie kõrvale tagaistmele mahtus . 
1031	NA	 Päike pimestas , teed ei olnud näha . 
1031	NA	 Tarmo muutus jutukaks ja enesekindlaks . 
1031	NA	 Olin järsust metamorfoosist ehmunud . 
1031	NA	 Järgnevad päevad kulgesid aga tavaliselt . 
1031	NA	 Tarmo vanemad ja vend elasid talus ; seal peeti lehmi , sigu ja kanu . 
1031	NA	 Ketis haukusid kaks hundikoera . 
1031	NA	 Tarmo vanematega ei puutunud ma kokku mujal kui söögilaua taga . 
1031	NA	 Õhtul pani ema linad ja tekid suurde tuppa . 
1031	NA	 Tarmo soovitas need sealt ära tuua ja oma tuppa diivanile ase teha , et saaksin enne magamajäämist muusikat kuulata . 
1031	NA	 Lobisesime ööd läbi , vältides jututeemana ainult ühikat . 
1031	NA	 Varahommikul , kui köögis õhuakna all suitsu tegime , üllatas meid isa , kes noomis : 
1032	NA	 “ Istuda kogu öö üleval ja suitsu kõhvida , on see kellegi tegu ! 
1032	NA	 Öösel tuleb magada . 
1032	NA	 Päev on tegude jaoks . ” 
1033	NA	 Kui kolmas päev Tarmo juures õhtusse hakkas jõudma , küsisin , millal Tarmo kavatseb Tartusse sõita . 
1033	NA	 Tarmo arvas , et võiksime seda tema poolest teha kas või järgmisel päeval . 
1033	NA	 Olin rahutu ja mõtlesin , mis võiks olla minu äraolekul juhtunud . 
1034	NA	  
1035	NA	  
1036	NA	 “ Mis Filoloog oli sinu juures või ? ” vaatas Vladimir Tarmole otsa . 
1036	NA	 Tamur vaikis . 
1036	NA	 Vladimiri näol vaheldusid ilmed . 
1037	NA	 “ Kuhu sa kadunud olid ? ” küsis ka Magnus . 
1038	NA	 “ Olin Tarmo juures maal . ” 
1039	NA	 “ Kuidas sa ennast seal siis tundsid ? ” huvitus Magnus . 
1040	NA	 “ Gerdal on teatavasti omadus ennast igal pool nagu kala vees tunda , ” mainis Kala , kellel oli õigus nagu alati . 
1041	NA	 “ Kes oli Ingrid ? ” küsisin . 
1042	NA	 “ Martini pruut , ” ütles Magnus , “ või õieti nende mõlema , Tarmo ja Martini . 
1042	NA	 Ta elas Meritiga ühes toas , kuni Merit ta välja viskas ja ta 644 Martini juurde kolis . 
1042	NA	 Sai kevadel eksmati nagu nad kõik , aga ei tulnud enam ülikooli tagasi . ” 
1043	NA	 “ Muide , on sul aega , ” küsis Magnus , kui Kala ära läks . “ Aega nagu aega ? ” 
1044	NA	 “ Mõtlesin küll pesu pesta , aga ... “ 
1045	NA	 “ Võiks minna Treffneri hauda vaatama . 
1045	NA	 Sa pole kindlasti seal käinud . ” 
1046	NA	 Lilled õitsesid ja ühel mustaks tõmbunud raudristil märkasin iseenese sünnipäeva ja sünniaastat , ainult sada aastat varasemat . 
1046	NA	 Hauakivid ja sirged teerajad sulasid kokku hallikaspruuni ümbrusega . 
1047	NA	 “ Mis mõttega te seal nii palju joote ? ” küsis Magnus . 
1048	NA	 “ Ma ei tea . 
1048	NA	 Inimesed muutuvad joobes avameelsemaks . ” 
1049	NA	 “ Peas olev põhk tuleb välja . 
1049	NA	 Selle järgi , kui ruttu põhk otsa saab ja tuleb midagi muud , saab teada , mis inimesega on tegemist . ” 
1050	NA	 644-s olid Tarmo ja Vladimir . 
1050	NA	 Nad lesisid voodis ja vestlesid loiult . 
1051	NA	 “ Kas Kala olete näinud ? ” küsisin millegipärast . 
1052	NA	 “ Ei ole , ” vastas Vladimir mornilt . 
1053	NA	 “ Suitsu on ? ” 
1054	NA	 “ Kas pahtlilabidat tahad ? ” 
1055	NA	 Vladimir näis olevat nii tujutu , kui tema puhul üldse võimalik . 
1056	NA	 “ Sul peavad head närvid olema ? ” märkis Tarmo . 
1057	NA	 “ Olen selliste asjadega harjunud . 
1057	NA	 Ükskord , kui mu ema - “ 
1058	NA	 “ Kas ta jutustab sulle oma elulugu ? ” lõikas Vladimir . 
1059	NA	 “ No olge ometi , ” manitses Martin raamatu kohalt leebelt naeratades . 
1060	NA	 “ Ma ei saa , ta segab mind , ” ütles Vladimir . “ Nüüd mine nurga taha nutma . ” 
1061	NA	 Läksingi oma tuppa . 
1061	NA	 Sel õhtul Vladimir ei tulnud , vaid saatis Meriti Kala otsima , et tuhandet mängida . 
1061	NA	 Puuduva Kala asemel läks Konspiraator . 
1061	NA	 Kala saabus alles öösel . 
1061	NA	 Istusin laua taga ja joonistasin . 
1062	NA	 “ Noh , kuidas sa ennast tunned , Gerda ? ” 
1063	NA	 “ Sandisti . ” 
1064	NA	 “ On sul pohmakas või oled magamata ? ” 
1065	NA	 “ Ei seda ega teist . 
1065	NA	 Sind otsiti õhtul : 644-st . ” 
1066	NA	 Kala kohmitses oma asjade hulgast midagi otsida ja läks 644. 
1066	NA	 Kuna ma magada ei saanud , läksin järele . 
1066	NA	 Kala istus muiates keset tuba . 
1066	NA	 Tarmo , Martin ja Vladimir jälgisid tema käes olevat vitsa . 
1066	NA	 See oli kunagi olnud minu juuksenõel . 
1066	NA	 Kala hoidis seda ettesirutatud käes : 
1067	NA	 “ Kutsume vaime välja . 
1067	NA	 Kas sa ka midagi tahad teada ? 
1067	NA	 Praegu võib igaüks küsida . ” 
1068	NA	 “ Ei tea . ” 
1069	NA	 “ Küsin siis ise sinu eest . 
1069	NA	 Kas Filoloog sureb varsti ? ” 
1070	NA	 Vits liikus alla , mis tähendas jaatavat vastust . 
1071	NA	 “ Kas Gerda saab varsti mehele ? ” 
1072	NA	 Vastus oli taas jaatav . 
1073	NA	 “ Kas tal tuleb palju lapsi ja kas ta tunneb praegu oma meest ? ” Mõlemale küsimusele oli vastus eitav . 
1074	NA	 “ See ei ole huvitav , ” ütlesin . “ Kutsuge keegi tuntud vaim . ” Tarmo toetas mind . 
1075	NA	 “ Kutsun siis Beria vaimu , ” arvas Kala ja keskendus vitsale . 
1075	NA	 Tükk aega oli kuulda ainult Kala ähkimist . 
1075	NA	 Siis päris ta : 
1076	NA	 “ Lavrenti ? 
1076	NA	 Kas sa oled siin ? ” 
1077	NA	 Vitsa liikumine andis märku Beria kohalolekust . 
1078	NA	 “ Küsime algul midagi lihtsat . ” 
1079	NA	 “ Kas ringi pindala on Tr 2 ? ” küsis Vladimir . 
1079	NA	 Beria ei teadnud . 
1079	NA	 Kala naeris . 
1080	NA	 “ Iga kingsepp jäägu oma liistude juurde . ” 
1081	NA	 “ Kas nõõpnõelu sõrmeküünte alla toppida on tore ? ” küsis Tarmo . 
1082	NA	 Vits nõustus sellega . 
1083	NA	 “ Kas Joogast saab pederast . 
1083	NA	 Jah ? 
1083	NA	 Kas sa ära ei taha minna ? 
1083	NA	 Ei ? 
1083	NA	 Kas sa lähed siis , kui sulle meeldib ? 
1083	NA	 Kas sa sel juhul Jooga erakasse ei tahaks minna ? ” 
1084	NA	 Kuigi Beria ilmutas valmisolekut minna Jooga erakasse , selgus Kala küsimusest , et vaim ei ole lahkunud . 
1085	NA	 “ Kas sa perse ei tahaks minna ! ” vihastas Kala . “ Kas sa saadad meile unenägusid ? 
1085	NA	 Milliseid ? 
1085	NA	 On seal verd ? 
1085	NA	 Laipu ? 
1085	NA	 Perverssusi ? ” 
1086	NA	 “ Hea küll , aitab , ” pani Kala vitsa käest . “ Aeg on magama minna . ” 
1087	NA	  
1088	NA	  
1089	NA	 Poisid tegid köögis süüa ja mängisid kanastat . 
1089	NA	 Vladimir sõi toas . 
1090	NA	 “ Miks te eraldi sööte ? 
1090	NA	 Ühed köögis , teised siin ? ” 
1091	NA	 “ Meie ? ” Vladimir oli tõre . 
1092	NA	 “ Kurki tahad ? ” küsis ta . 
1092	NA	 Kehitasin õlgu . 
1093	NA	 “ Iseteenindus . ” 
1094	NA	 “ Kui sa ei paku . ” 
1095	NA	 Vladimir võttis kurgi ja noa ja vaatas mulle silma sisse . 
1096	NA	 “ Kas kõik naised on sellised , et ei tea , mida nad tahavad ? ” 
1097	NA	 “ Kust mina tean . 
1097	NA	 Juba ammu kahetsen , et ma mees ei ole . 
1097	NA	 Kui Magnus ja Ronald sööma lähevad , ei vaata keegi imelikult , kui Ronald ja mina , hakatakse tegema vihjeid . ” 
1098	NA	 Vladimir turtsatas ja läks kapi taha . 
1098	NA	 Kui tagasi tuli , oli leplikum . 
1098	NA	 Ta hakkas kitarri häälestama . 
1099	NA	 “ Ära ole nii ebaseltskondlik . ” 
1100	NA	 “ Kõht valutab . ” 
1101	NA	 “ Mul ei ole peale kaastunde midagi , millega sind aidata . ” 
1102	NA	 “ Oled nii hoolitsev , et teeksid minust vist muumia . 
1102	NA	 Too sidet ! ” 
1103	NA	 “ Mis Mirjam elabki nüüd teil ? ” küsis Vladimir pärast seda , kui olime käinud meilt suitsu toomas . “ Kuidas saab elada toas , kus on kaks naist ? ” 
1104	NA	 “ Ma ei tea temast sellele vaatamata midagi , et ühes toas elame . ” 
1105	NA	 “ Kuidas Konspiraator sinusse suhtub ? ” 
1106	NA	 “ Neutraalselt . 
1106	NA	 Hästi . 
1106	NA	 Ma ei tea . ” 
1107	NA	 “ Jultunud nagu sa oled . 
1107	NA	 Tuleb siia ja Madis läheb tema pärast erakasse ja põeb ja - ma ei tea , mis veel . ” 
1108	NA	 “ Räägitakse , et Madis oli Magnuse naisesse armunud ? ” 
1109	NA	 “ Mina ei tea sellest midagi . 
1109	NA	 Meil on suur vanusevahe . 
1109	NA	 Magnuse naine hakkab ju juba lõpetama . ” 
1110	NA	  
1111	NA	  
1112	NA	 Otsustasin jalutama minna seepeale , kui vastu tuli Jooga ning väitis , et keegi on mind energiast tühjaks pumbanud ning mu bioväljas on auk . 
1113	NA	 Ka Magnus oli nõuks võtnud ilusat maiõhtut nautida . 
1113	NA	 Väljusime ühiselamust ja istusime maja ees bussipeatuses pingile . 
1113	NA	 Bussid käisid siinkandis harva . 
1113	NA	 Narva maantee oli sel kellaajal inimtühi , kui välja arvata mõni aeg-ajalt silmapiirile ilmuv tudengite seltskond . 
1114	NA	 “ Mul on sulle nii palju rääkida , ” ütles Magnus . 
1114	NA	 Pärast seda avaldust ei öelnud ta enam musta ega valget . 
1115	NA	 “ Läheks kuhugi ? ” küsis ta , ent istus endistviisi pingil . 
1116	NA	 “ Kas sinna midagi kaasa ka võtta ? ” esitas ta varsti uue küsimuse . “ Kahjuks ei sisalda mu külmkapp midagi peale pudeli “ Viru Kange ” . 
1116	NA	 Oleks vaja millegagi segada . ” 
1117	NA	 “ Ahvatled mind jooma , nagu seda siin veel vähe tehtaks , ” süüdistasin . 
1117	NA	 Magnus krabistas taskus . 
1118	NA	 “ Näe , praegu annan sulle hoopis küpsist . “ Vikerkaare ” küpsised on muide märksa paremad kui ülejäänud : odavamad ja ka värskemad . ” 
1119	NA	 Näksisin tujutult küpsist . 
1119	NA	 Siis märkasin Tamjärve , mingit naist ja Ronaldit linna poolt tulevat . 
1119	NA	 Seltskond vajus meie kõrvale . 
1119	NA	 Naise mõlemas käes oli viinapudel kollaka vedelikuga . 
1120	NA	 “ See on õuna-viinamarjamahlaga segatud piiritus , ” ütles Ronald , “ vähemalt viiskümmend kraadi . ” 
1121	NA	 “ Kuule , sina , omanik , kas ma võin su jooki maitsta ? ” elavnes Magnus . 
1121	NA	 Tamjärv mõmises joobnult ja hullas naisega , kes oli pudelid käest pannud . 
1121	NA	 Ronald ei pööranud neile tähelepanu . 
1121	NA	 Ta näis murelik . 
1121	NA	 Viimasel ajal olin teda purjusolevana õige tihti näinud . 
1122	NA	 “ Ronald ei suuda enam joomata koju minna , ” sosistas Magnus , “ ja maksmata võlgade pärast saadetakse ta varsti Siberisse . ” 
1123	NA	 Sellegipoolest ei paistnud Ronald juues raha lugevat ega raha puudumise pärast joomata jätvat . 
1124	NA	 “ Gerda , kuule , ” võttis ta mul ümbert kinni . “ Mul on sulle üks jutt . 
1124	NA	 Sa ei kujuta ette , kuidas ma praegu tahaksin keppi saada . 
1124	NA	 Sa ei oskagi seda ette kujutada . 
1124	NA	 Aga mõtle hästi järele , kas sul on siin ühikas või üleüldse linnas mõni sõbranna , kelle juurde võiksid mu täna õhtul viia . 
1124	NA	 Ma ei tee talle last ega midagi , ta võib täitsa rahulik olla . 
1124	NA	 Mõtle palun . 
1124	NA	 Teen sulle selle eest kas või pühapäeva õhtul “ Tarvases ” välja . 
1124	NA	 Sina oled Magnuse armuke ja sind ma ei puutu . ” 
1125	NA	 Ronald uuris mind , otsekui oleksin tõepoolest keegi , kes kingib talle õnne ja vabadust , mida ta hing näis otsivat . 
1125	NA	 Teadsin isegi , et vaesus ja võlad muutsid elu romantiliseks mänguks , milles olid võimalikud nii võit kui kaotus ; juhuslik võit oli väärtuslikum kui mistahes viisil väljaarvestatu . 
1126	NA	 “ Armas Ronald ... “ Nõnda kõneldes jalutasime videoteegi poole . “ Ma ei saa sind kuidagi aidata . ” 
1127	NA	 “ Kuradi kurat ! ” kirus Ronald , “ oleksid mõned mu enese tuttavad linnas ! 
1127	NA	 Aga lähim neist , oh sa türi-paide , elab Pärnus . 
1127	NA	 Peaksin talle helistama , aga praegu sinna minna ... “ Tamjärv ja naisterahvas olid kadunud . 
1128	NA	 “ Pagana Tamjärv ! ” vihastas Ronald . “ Kuhu nad võisid minna ? 
1128	NA	 Mis mind praegu lülib : et nad kadusid koos minu likööriga . ” 
1129	NA	 “ Aitäh , Ronald . 
1129	NA	 Andsid hea idee , ” ütles Magnus . 
1129	NA	 Jätsime Ronaldi , et minna üles Magnuse juurde viina õunamahlaga segama . 
1130	NA	 “ Naine läks vanematele külla , ” selgitas Magnus , kui toas ringi vaatasin . 
1131	NA	 “ Kui kaua te abielus olete ? ” 
1132	NA	 “ Varsti saab kolm aastat . ” 
1133	NA	 “ Miks su naine Madisega ei abiellunud ? ” 
1134	NA	 “ Madise lähenemine naisterahvastele on omapärane . 
1134	NA	 Ta on hea sõber . 
1134	NA	 Võib-olla oleks see naine mõnes mõttes õnnega koos , kes ta lõpuks endale saaks , aga ma näiteks ei kujuta ette Madist kellelegi armastust avaldamas . 
1134	NA	 Madis meeldis minu naisele ka vahepeal päris hästi , ta on rääkinud . ” 
1135	NA	 “ Kas praadida mune või teha purgisuppi ? 
1135	NA	 Või mõlemat ? ” küsis Magnus , kui kõlas arglik koputus . 
1135	NA	 Õhtul olin kavatsenud tegelikult Madisega ujuma minna . 
1136	NA	 “ Saage tuttavaks , ” ütles Magnus . “ Gerda ja Priit . 
1136	NA	 Mõlemad huvitavad inimesed . ” 
1137	NA	 Tüsedat linalakka noormeest olin videoteegis näinud . 
1137	NA	 Priit istus . 
1137	NA	 Magnus ulatas talle klaasi . 
1137	NA	 Hakkas igav . 
1137	NA	 Ütlesin , et pean oma toas käima . 
1137	NA	 Seal segas Madis süvenenult kaarte . 
1138	NA	 “ Noh , kas lähme ujuma ? ” 
1139	NA	 “ Võib kah , ” arvas Madis ja vinnas koti õlale . 
1140	NA	 “ Lasksin Magnuse juurest jalga . ” 
1141	NA	 “ Soo-soo . 
1141	NA	 Eks ta ole , ” ütles Madis . “ Tea , kas 644 tahab ka ujuma tulla . ” 
1142	NA	 Vladimir ja Tarmo pidasid videvikku . 
1142	NA	 Muusika mängis tasa . 
1143	NA	 “ Ei tule ma kuhugi ujuma , ” ütles Vladimir . 
1143	NA	 Tarmo oli kohe nõus . 
1143	NA	 Vesi oli jahe ja mõjus kainestavalt . 
1144	NA	 “ Kuidas on , kas mõtled ühikasse jääda ? ” küsis Madis . 
1145	NA	 “ Lähen vaatan . 
1145	NA	 Ütlen Magnusele , et ei jää jooma . ” Madis muigas . 
1145	NA	 Ütlesin ennastõigustavalt : 
1146	NA	 “ Ma ei taha Magnusega tülli minna . ” 
1147	NA	 “ Seda sul karta pole . 
1147	NA	 Magnus tahab sinuga nagunii suhelda , kuigi oled nii sageli ütelnud “ kohe tulen ” ja olnud seejärel mitu päeva kadunud . ” 
1148	NA	 Ma ei leidnud Magnust ega Priitu . 
1148	NA	 Ega ma neid otsinudki . 
1148	NA	 Läksin Madise erakasse kohvi jooma . 
1148	NA	 Kui minema hakkasin , küsis Madis , kas arvan , et Magnus mind enam ei otsi . 
1148	NA	 Avaldasin lootust , et ta on vahepeal magama läinud . 
1149	NA	 Konspiraator ja Mirjam magasid . 
1149	NA	 Vajutasin laualambi lülitile . 
1149	NA	 Käis nõrk sähvatus . 
1149	NA	 Taipasin , et pirn põles läbi . 
1149	NA	 Ma ei viitsinud hakata uut otsima . 
1149	NA	 Riietusin lahti . 
1149	NA	 Siis kuuldus koridoris hääli . 
1149	NA	 Keegi vajus hooga vastu ust . 
1149	NA	 Olin selle õnneks lukustanud . 
1149	NA	 Häälte järgi tundsin ära Magnuse ja Priidu . 
1149	NA	 Konspiraator ägises läbi une . 
1149	NA	 Sisistasin , et ta mind ei reedaks . 
1149	NA	 Magnus ja Priit läksid minema . 
1150	NA	 Panin riidesse ja keerasin ukse hiljukesi lahti . 
1150	NA	 Lukustasin enda järel toa . 
1150	NA	 Hiilisin mööda koridori , seljas seelik ja kerge särk . 
1150	NA	 Turtsatasin . 
1150	NA	 Magnus kuulis selle ära : nad olid Priiduga kõigest liftini jõudnud . 
1151	NA	 Konspiraator , kes lärmi tõttu und ei saanud , kuulis samuti Magnuse ennastunustavat kiljatust . “ Mida kevad mõne inimesega küll teha võib , ” ütles ta järgmisel päeval irooniliselt . 
1151	NA	 Midagi muud ta ei kuulnud ja kuna keegi tagasi ei tulnud , jäi ta uuesti magama . 
1152	NA	 Seisime liftis . 
1152	NA	 Magnus tegi katse mind emmata : 
1153	NA	 “ Kus sa olid ? ” 
1154	NA	 “ Käisin Madise ja Tarmoga ujumas . ” 
1155	NA	 “ Meie sõitsime taksoga mööda Tartu linna . ” Priit tõmbas põuest “ Lõunamaise ” . 
1156	NA	 “ Mis me nüüd teeme ? ” oli Magnus nõutu . “ Sõidame üheksandale ? ” 
1157	NA	 “ Kas sa tahad juua või ei taha ? 
1157	NA	 Ei või jah ? ” painas Priit . 
1157	NA	 Magnus tammus otsustusvõimetuna ringi . 
1157	NA	 Priit valas välja ja jõi ahnelt , öeldes sealjuures : 
1158	NA	 “ Teie terviseks . ” Siis pistis ta pudeli põue ja tõusis . 
1159	NA	 “ Joon selle sinuga homme õhtul ära , ” lubas Magnus . 
1160	NA	 “ Ka mina lähen nüüd , ” ütlesin . 
1161	NA	 “ Tead , parem ära mine , ” ütles Magnus . “ Mulle ei meeldi , et sa praegu minu üle ilmselt irvitad . ” 
1162	NA	 “ Ei irvita praegu . ” 
1163	NA	 “ Sul võib elus väga halvasti minna , ” ütles Magnus , “ mina seda muidugi ei taha - , aga see juhtub minust olenemata - tegelikult olen üsna tark ja tean inimestest seda , mida nad ise ei tea ... “ 
1164	NA	 “ Hea , et endal mõistus peas , ” ütlesin ja läksin ära . 
1164	NA	 Jooksin kuuendale mööda treppe . 
1164	NA	 Teisel päeval kuulsin Tarmolt , et Magnus käis 644-s mind otsimas . 
1164	NA	 Enda arust lukustas Tarmo magama minnes ukse . 
1164	NA	 Korraga oli Magnus toas ja pani tule põlema . 
1164	NA	 Vaatas voodialused läbi , viimaks küsis millegipärast Joogat . 
1164	NA	 Ta oli tõesti õnnetu , konstateeris Tarmo . 
1165	NA	 “ Mul on palju uudiseid ! ” hõikas Merit . “ Oled kindlasti kuulnud ? 
1165	NA	 Ivo abiellub , Tamur abiellub , Tarmo , Vladimir ja Tamur on jälle eksmatitud ! ” 
1166	NA	 “ Pole aimugi . ” 
1167	NA	 Pea käis ringi pikkadest loengutest umbsetes auditooriumides . 
1167	NA	 Ma ei teadnud , miks seal veel käin . 
1167	NA	 Tüdrukute toas seitsmendal korrusel joodi mitmendat päeva ; huvi pärast käisin sealgi . 
1167	NA	 Tundsin ennast nende hulgas võõramana kui kusagil mujal . 
1167	NA	 Ma ei kuulunud kuhugi ega olnud kunagi kuulunud ; olin kogu aeg olnud väljas . 
1168	NA	 “ Gerda , koolis ka käid ? ” küsis Merit . 
1168	NA	 Ta oli seda ka varem küsinud . 
1168	NA	 Hommik oli erakordselt selge ja rahulik . 
1168	NA	 644 oli rahvast täis . 
1168	NA	 Tarmo oli maalt äsja kohale jõudnud . 
1168	NA	 Kui välja läksin , järgnes ta mulle . 
1169	NA	 “ Kuidas oleks kohvi ja jäätisega - ja tead isegi - kusagil pärastlõunal ? ” 
1170	NA	 “ Miks mitte . 
1170	NA	 Olen 654-s . ” 
1171	NA	 Istusime “ Kaunase ” restoranis paar tundi ja jõime “ Vana Tallinnat ” . 
1171	NA	 Pärast seda läksin oma tuppa ja Tarmo 644. 
1171	NA	 Madis tegi õhtul ettepaneku enda poole minna . 
1171	NA	 Meiega liitus pisut heitunud Tarmo . 
1172	NA	 “ Oleksin kohe koju sõitnud , kui Madis poleks tulnud . ” Ja ta kohendas prille . 
1173	NA	 “ Mis siis juhtus ? ” 
1174	NA	 “ Kuulasin rõdul “ Sex Pistolsit ” , kui kuulsin katkendit Tamuri ja Vladimiri jutust . 
1174	NA	 Keegi ütles midagi niisugust , et Tarmo on hulluks läinud . 
1174	NA	 Kui tuppa tagasi läksin , hüüdis Tamur imeliku näoga : ta tuleb , ta tuleb . 
1174	NA	 Ta ei märganudki , et õlu jookseb avatud pudelist välja . 
1174	NA	 Kõik jäid vait . ” 
1175	NA	 Madis pakkus kohvi ja hakkas Tarmo arvutil , mis oli jälle tema juures , mängima . 
1175	NA	 Mõne aja pärast kostis vaikne koputus . 
1175	NA	 Uksel seisis Vladimir . 
1175	NA	 Ta jälgis tujutult , kuidas Madis helikoptereid pommitas . 
1175	NA	 Istusime kõrvuti diivanil . 
1175	NA	 Mul hakkas soe . 
1175	NA	 Toetusin Vladimiri käsivarrele , mille ta diivani seljatoele sirutas . 
1175	NA	 Ta ei tõmmanud kätt ära ; see oli kuum . 
1176	NA	 “ Istud jälle mu seeliku peal ! ” ütlesin . 
1177	NA	 Pahura urahtusega lükkas Vladimir riide mulle sülle . 
1177	NA	 Varsti muutus ta rõõmsamaks ega võtnud enda kohta käivaid märkusi niisuguse vanainimeseliku süngusega nagu varem . 
1177	NA	 Kesköö paiku lahkusime Madise juurest . 
1178	NA	 “ Miks sa nii kurb oled ? ” küsis Tarmo Vladimirilt . 
1179	NA	  
1180	NA	  
1181	NA	 Ilmad läksid erakordselt soojaks . 
1181	NA	 Pesin pesu ja riputasin rõdule kuivama . 
1181	NA	 Pealelõunal tuli Vladimir . 
1182	NA	 “ Kus Tarmo on ? ” 
1183	NA	 “ Ei tea . ” 
1184	NA	 “ Kus üldse kogu see kompanii on ? ” 
1185	NA	 “ Tamur on ilmselt erakas . 
1185	NA	 Istu , aja juttu . ” 
1186	NA	 “ Ei jaksa . 
1186	NA	 Lähen sööma . ” 
1187	NA	 Kuulatasin samme koridoris , vajudes une ja ärkveloleku piiriseisundisse . 
1187	NA	 Keegi kobistas ukse taga . 
1187	NA	 Sellele eelnes veesolin kraanikausi juures , mille tähendust ma ei suutnud mõistatada . 
1188	NA	 Vladimiril oli ühes käes paberisse mähitud ese , teises limonaadipudel veega . 
1189	NA	 “ Keeksi tahad ? 
1189	NA	 Kas nuga on ? ” 
1190	NA	 Näitasin Vladimirile viimastel päevadel ostetud raamatuid . 
1190	NA	 Vladimir sirvis neid ja teatas , et läheb magama . 
1191	NA	 “ Mis sa magad kogu aeg ! ” 
1192	NA	 “ Olen muuseas n ühikut vähem maganud kui sina , kiisu , ” ütles Vladimir . 
1193	NA	 Laud oli tühi . 
1193	NA	 Hetke kahtlesin , kas keegi oligi käinud . 
1193	NA	 Igatahes ei kohtunud ta Konspiraatori ja Mirjamiga . 
1194	NA	 “ Kas head pliiatsit tahad ? 
1194	NA	 Sa nagu inimene , kellele meeldib vahete-vahel igasuguseid jooni tõmmata ? ” küsis Konspiraator . 
1195	NA	 Jooksin koridori , liftideni , uksest välja , teadamata , mida püüan tabada ; kedagi ega midagi ei olnud . 
1195	NA	 Roosi tänava alguses rippus õhus hall tolmupilv , mis vähehaaval hajus . 
1196	NA	  
1197	NA	  
1198	NA	 Vladimir tuias koridoris . 
1199	NA	 “ Lähed kuhugi või ? ” küsis ta . 
1200	NA	 “ Eriti kuhugi . 
1200	NA	 Mis siis ? ” 
1201	NA	 644-s luges Ivo värsket ajalehte . 
1201	NA	 Tema sigareti mustal filtril oli kaks kuldset triipu . 
1201	NA	 Laual oli suitsupakk - harilik “ Leek ” , aga kõik suitsud olid musta filtriga . 
1202	NA	 “ Tere , Bond . ” 
1203	NA	 “ Tere , lilleke . ” Ivo luges edasi . 
1203	NA	 Vladimir heitis pikali . 
1204	NA	 “ Ma ei saa aru , mis sa magad , ” kaebasin . 
1204	NA	 Vladimir ei liigutanud oimugi . 
1204	NA	 Veerand tunni pärast proovis Ivo teda üles ajada . 
1204	NA	 Seisin voodi juures . 
1205	NA	 “ Mis sa tahad ? ” küsis Vladimir . 
1206	NA	 “ Tule . 
1206	NA	 Kui sa ei tule , siis ... “ 
1207	NA	 Tõmbasin Vladimirile huulepulgaga põsele kriipsu . 
1207	NA	 Vladimir lõi mul pulga välkkiirelt käest , see lendas lakke ja jäi lambikupli külge kinni . 
1207	NA	 Ma ei jõudnud midagi mõelda , kui uue õnnetusena saabus Jooga . 
1208	NA	 “ Näed välja nagu läbisõidul viibiv riigiametnik , ” ütlesin suusoojaks . 
1209	NA	 “ Olengi seda , ” nõustus Jooga , “ töötan nimelt sotsioloogiainstituudis . 
1209	NA	 Avaliku arvamuse uurimise sektor ! ” lõpetas ta võidukalt . “ Hakkaks jooma ! ” 
1210	NA	 “ Raha pole , ” vastasin . 
1211	NA	 “ Kõrvalühikast saab laenata . 
1211	NA	 Suitsu on kellelegi ? ” Jooga võttis Ivo pakist paar suitsu ja kadus . 
1211	NA	 Meil hakkas kiire . 
1212	NA	 “ Kus teised on ? ” küsis Ivo . 
1213	NA	 “ Tamuri erakas . ” 
1214	NA	 Tamur lõi tihedalt täis kirjutatud vihikusse pilke heites mingit teksti arvutisse . 
1215	NA	 “ Kui mul peaks kunagi tekkima tahtmine romaani kirjutada , palkan su massistseene tegema . ” 
1216	NA	 “ Kirjutan selliseid asju ilma rahata , ” lubas Tamur . 
1217	NA	 “ Lase mind parem mängima , ” ütles Vladimir , “ ja lõpetage oma filoloogiline loba . ” 
1218	NA	 “ Kas sul midagi süüa on , Tamur . ” 
1219	NA	 “ Aga palun : leib , sai , majonees , juust ... 
1219	NA	 Mul on maasikamoosi ka . ” Tamur oli kodus märksa sõbralikum kui ühikas . 
1220	NA	 “ Ära näe moosiga vaeva . ” 
1221	NA	 “ Ei , toon ikka , see on väga hea moos . ” 
1222	NA	 Keha kinnitanud , vaatasin Tamuri korteris ringi . 
1222	NA	 Nagis rippus kaitsevärvi jope . 
1222	NA	 Köögis pliidi ees ajalehehunnik ja mõned halud . 
1222	NA	 Ämber veega . 
1222	NA	 Suures toas voodi ja tume vanaaegne riidekapp . 
1222	NA	 Riiulitel plaate , kassette ja raamatuid . 
1222	NA	 Suured aknad olid tänava poole ; et oli väga soe , olid need avatud . 
1222	NA	 Ühel aknal istus liikumatult Tarmo ja suitsetas . 
1222	NA	 Tamuri korter oli teisel korrusel ja sealt avanes meeldiv vaade ümberkaudsele agulile . 
1223	NA	 Tamur , otsustanud , et kirjutamisest ei tule nagunii midagi välja , küsis , kas meil raha on . 
1223	NA	 Ütlesin , et ühikas joob Jooga - sellepärast jalga lasksimegi . 
1223	NA	 Minul oli kaks rubla ja Vladimiri juures pisut krediiti . 
1223	NA	 Kui raha kokku lugesime , jäi taksoviinast viis rubla puudu . 
1223	NA	 Meenutasin , et laenu saab Madiselt . 
1224	NA	 Suundusime Raekoja platsi taksopeatusesse , kaasas nii raha kui Madis . 
1224	NA	 Oli läinud pimedaks . 
1224	NA	 Tarmo ja Tamur istusid taksosse . 
1224	NA	 See sööstis paigalt . 
1224	NA	 Ootasime vaikides , võtnud istet platsi piiraval kõnniteeserval . 
1224	NA	 Siis ütles Madis : 
1225	NA	 “ Äkki läksid nad ühikasse ? 
1225	NA	 Tuleks sinna liikuda . ” 
1226	NA	 “ Vaevalt . ” 
1227	NA	 “ Mis me siin passime ? 
1227	NA	 Niikuinii on ühiselamus , ” kordas Madis varsti . 
1227	NA	 Vladimir tõusis ja läks pika sammuga üle tänava sillani . 
1227	NA	 Sillal seisid Tamur ja Tarmo . 
1227	NA	 Sõnatult võtsime suuna Tamuri eraka poole . 
1227	NA	 Minu kõrvale nihkunud Tarmo päris , ega mul külm ole . 
1227	NA	 Tamur muigas , näol kerge tüdimus . 
1227	NA	 Vladimir hoidis omaette . 
1227	NA	 Me ei märganud kohe , et ta pööras ühiselamu poole . 
1228	NA	 “ Vladimir ! ” röögatas Tamur . “ Ei lähe midagi ühikasse ! ” 
1229	NA	 Hüütav tuli vaikides tagasi . 
1229	NA	 Ta läks meist paarsada meetrit ette ja kadus . 
1229	NA	 Tamur ja Tarmo ajasid juttu ega märganud midagi . 
1229	NA	 Kohas , kus Vladimir nurga taha läks , polnud kedagi . 
1229	NA	 Arvasime , et ta ootab meid järele , kuigi Tamur polnud põrmugi üllatunud . 
1229	NA	 Hüüdsime Vladimirit . 
1229	NA	 Keegi ei vastanud . 
1230	NA	 “ Lähme kammime igaks juhuks hoovid ja kõrvaltänava läbi . 
1230	NA	 Sina , Madis , võiksid siin nurgal olla , sina , Filoloog , niisamuti , ” jagas Tamur korraldusi . 
1230	NA	 Tarmo vaatas mulle otsa , enne kui Tamuriga pimedusse sukeldus . 
1231	NA	 “ Igatahes käime erakas ära . ” ütles Tamur uuesti nähtavale ilmudes . “ Kui teda seal ka ei ole , lähme ühikasse . 
1231	NA	 On täiesti loogiline , et temaga ei juhtunud midagi , aga muretsed - Sanghai ikkagi . ” 
1232	NA	 “ Ta oli juba enne siiatuleku vastu , ” meenutas Tarmo Tammsaare . “ Ütles , et ei maksa , kui viina läksime tegema . 
1232	NA	 Ta on juba sihuke . ” 
1233	NA	 Vladimir seisis hiirvaikselt Tamuri hooviväravas . 
1233	NA	 Keegi ei öelnud midagi . 
1233	NA	 Mulle näis , et ka teised olid mingil hetkel tundnud hirmu . 
1233	NA	 Vladimir heitis Tamuri kusetile ja jäi magama . 
1233	NA	 Ajasime ta õhtusöögiks üles , kuid viinast ta keeldus . 
1234	NA	  
1235	NA	  
1236	NA	 Kõige nähtavamal kohal Kala riiulil oli ümbrik kutsega Tamuri pulma . 
1236	NA	 Mina kutset ei saanud . 
1236	NA	 Mõtlesin sel ajal ära sõita , et kellelegi minu olemasolu ei meenuks . 
1237	NA	 Ühel päeval kavatsesime paadi laenata ja Emajõele sõitma minna . 
1237	NA	 Tamuril oli kummipaat . 
1237	NA	 Paate laenutatigi , aga aerusid ei olnud . 
1237	NA	 Tuli niisama mööda kallast lonkida ja vaadata , kuidas Tamur ja Vladimir kummipaadiga sõidavad . 
1237	NA	 Vladimir ei olnud eriti õnneliku näoga ja keeldus kategooriliselt riideid seljast võtmast ja vette minemast . 
1238	NA	 “ Huvitav , kes küll Filoloogi pulma kaasa võtaks ? ” küsis Tamur . 
1239	NA	 “ Filoloog ei tule , ” ütlesin . 
1240	NA	 “ Siis peab Filoloogile vist kutse andma , ” pomises Tamur . 
1241	NA	 Madis oli söögikraami hankinud , meie Tarmo Tammsaarega ajalehti ja sigarette . 
1241	NA	 Heitsime varjulisse kohta ja peesitasime seal päikeseloojanguni . 
1241	NA	 Tamur ja Vladimir olid ammu ära läinud . 
1242	NA	 “ Kas oled nädalavahetusel ühikas ? ” küsis Tarmo . “ Mul oli üks mõte , aga ... “ 
1243	NA	 “ Mis aga ? ” 
1244	NA	 “ Et minu juurde minna . ” 
1245	NA	 “ Seda võib kaaluda . ” 
1246	NA	 “ Siis võiks kümne minuti pärast liikuda , ” ütles Tarmo , jätmata mingit aega järele mõelda . 
1246	NA	 Tormasin koti järele . 
1246	NA	 Meie lahkumisel ei olnud tunnistajaid . 
1247	NA	 “ Ära neile homme ütle , et taksoga tulime , ” soovitas Tarmo , kui auto kilomeetri jagu enne talu kusagil metsa vahel peatus . 
1247	NA	 Mets kohises jubedalt . 
1247	NA	 Komistasin igal sammul , sest Tarmo pidas õigemaks teha väike jalutuskäik , et jõuaksime tallu siis , kui kõik on juba magama heitnud . 
1248	NA	  
1249	NA	  
1250	NA	 Kui kaunil varahommikul Tarmoga ühika poole läksime , tundsime sirelite lõhna . 
1250	NA	 644-s oli kõigi märkide järgi eelmisel õhtul joodud . 
1250	NA	 Neli riiulit olid täis tühje õllepudeleid . 
1250	NA	 Jooga magas kõrvuti asetatud toolidel . 
1250	NA	 Jooga voodis magas Hirm . 
1250	NA	 Tarmo omas Mell . 
1250	NA	 Meie toas polnud kedagi . 
1250	NA	 Tarmo heitis minu voodisse , mina Kala omasse . 
1251	NA	 Lõuna paiku tuli Madis . 
1251	NA	 Olin silmad lahti saanud ja näinud , et Tarmo on läinud . 
1252	NA	 “ Tere , Madis . ” 
1253	NA	 Madis seisis voodi ja kapi vahel . 
1253	NA	 Tal oli kummaline ilme . 
1253	NA	 Tõmbasin pluusi paljale ihule ning tõusin . 
1254	NA	 “ Mis uudist ? ” 
1255	NA	 “ Ei midagi . 
1255	NA	 Kus sina siis olid ? 
1255	NA	 Peaaegu nädal aega kadunud . ” 
1256	NA	 “ Tarmo juures . ” 
1257	NA	 “ Kõik teadsid , et sa Tarmo juures oled . 
1257	NA	 Juba arutati , et tuleks helistada . ” 
1258	NA	 “ Jah ? 
1258	NA	 Ma ei öelnud kellelegi . 
1258	NA	 Ma ei teadnud , et sinna lähen . 
1258	NA	 Tuli lihtsalt idee minna ja ... “ Sain isegi aru , et mu jutt kõlab imelikult . 
1259	NA	 “ Te kadusite ju ühel ajal. ” 
1260	NA	 Merit vaatas mind nagu viirastust : 
1261	NA	 “ Noh ? 
1261	NA	 Kuidas elad ? 
1261	NA	 Puhkasid hästi ? ” 
1262	NA	 “ Puhkasin ? 
1262	NA	 Kas - ? ” 
1263	NA	 “ Siin räägiti jah üht-teist . ” 
1264	NA	 “ Seda ma vaatan . ” 
1265	NA	 “ Vladimir ja Mell olid eile purjus ja rääkisid , et oled Tarmo juures . 
1265	NA	 Põhiline , et kõik küsivad , kas Tamuri pulma lähen . 
1265	NA	 Mind pole ju keegi kutsunud . ” 
1266	NA	 “ Kas Tamuri pulma lähed ? ” küsis Konspiraator minult . 
1267	NA	 “ Ma ei ole kutset saanud . 
1267	NA	 Ju siis ei lähe . ” 
1268	NA	 “ Võib-olla on ohjad naise käes ? ” oletas Konspiraator . 
1269	NA	 “ Minu meelest pole õige , et Tamur kogu viimase nädala on pidevalt ühikas joonud , ” ütles Mirjam . “ Naine istub üksinda kodus . 
1269	NA	 Kuidas nii saab ? ” 
1270	NA	 “ Eks iga inimene ise teab , ” arvasin . 
1271	NA	 “ Tere , Gerda . ” 
1272	NA	 “ Tere , Kala . ” 
1273	NA	 “ Sa näed tunduvalt parem välja kui viimati , kui sind nägin . ” 
1274	NA	 “ Ah nii . ” 
1275	NA	 “ Kas oled rahuldatud ? ” 
1276	NA	 “ Mis mõttes ? ” 
1277	NA	 “ Ise seletasid ükskord , et lilla värvi kandmine näitab seksuaalset rahuldamatust . 
1277	NA	 Kui sul olid lillad sukad . ” 
1278	NA	 “ Need on ju punased . ” 
1279	NA	 “ Seda ma küsingi , kas oled rahuldamatusest üle saanud . ” 
1280	NA	 Vladimir lisas külmalt : 
1281	NA	 “ Preili Gerda ! 
1281	NA	 Tuhka ei raputata sussi sisse ! ” 
1282	NA	 “ Ma ei raputanudki . ” 
1283	NA	 “ Või nii , ” ütles Vladimir kättemaksuhimuliselt . 
1284	NA	 “ Mis te norite ! 
1284	NA	 Tulin ühikasse ja ei mingit külalislahkust ! ” 
1285	NA	 “ Sa ära pane tähele , ” ütles Kala mahedalt . “ Olen hulk aega metsas olnud ja täiesti võõrdunud inimestega suhtlemast . ” 
1286	NA	 Viskasin koni prügikasti ja vaatasin Vladimiri poole . 
1286	NA	 See jälgis mind taunivalt . 
1286	NA	 Uksel tuli vastu Martin . 
1286	NA	 Mind nähes hakkas ta naerma . 
1287	NA	 “ Mis sa naerad ? ” 
1288	NA	 “ Ah , ei midagi . ” 
1289	NA	 Tamur hammustas kurki ja ütles mulle midagi järele . 
1290	NA	 “ Ei saanud aru . ” 
1291	NA	 “ Ma ütlesin , et kui saaks nii , et siin ei suitsetaks . ” 
1292	NA	 “ Võin ka väljas suitsu teha . ” 
1293	NA	 Suitsetasin köögis järjest mitu sigaretti . 
1293	NA	 Toauks ei olnudki lukus . 
1293	NA	 Konspiraator ja Mirjam magasid . 
1293	NA	 Hiir krabistas prügikastis . 
1293	NA	 Koridorist kostsid vaiksed sammud . 
1293	NA	 WC ukse kolksatus . 
1293	NA	 Kala astus tuppa ja muigas . 
1293	NA	 Vahetasime paar lauset . 
1293	NA	 Keerasin raamatul uue lehekülje . 
1293	NA	 Suitsud olid otsa saanud . 
1294	NA	  
1295	NA	  
1296	NA	 Seisin seljaga vastu valgust . 
1296	NA	 Üritasin sigaretti põlema saada . 
1296	NA	 Linn paistis loojangukumas punasena . 
1296	NA	 Juustest kukkus roosa kamm , tikud pudenesid sillutisele . 
1296	NA	 Tarmo hoidis käsi ümber mu sõrmede , et tikk ei kustuks . 
1296	NA	 Kummardusin sigaretiga tule kohale ja märkasin , et ta käed värisevad . 
1296	NA	 Lonkisime aeglaselt edasi , vahetades harvu lauseid . 
1296	NA	 Peatusin raamatupoe vitriini ees . 
1296	NA	 Minu peegelpilt tolmusel aknal oli noor ja reibas . 
1296	NA	 Oleksin soovinud lõhkuda maailma selle igavese vaikeluga , episoodiga paradiisiaiast ja algavast suvest . 
1297	NA	 “ Sõidan vist õhtul koju , ” ütles Tarmo . “ Et natuke raha ühes võtta ja Tamurile pulma videokaamera . ” Tarmo jäi mulle ootavalt otsa vaatama . “ Ahah , ” vastasin ja süütasin uue sigareti . 
1297	NA	 Olin hajameelne ja väsinud , mitte nagu peeglitüdruk . 
1297	NA	 Tarmo vaatas kella . 
1298	NA	 “ Lõpuks ometi , ” ütles Tamur resigneerunult . “ Kus sa olid terve päeva ? ” Tarmo heitis pilgu minu poole ja ütles : 
1299	NA	 “ Sõidan vist koju . 
1299	NA	 Käisin vennale helistamas . 
1299	NA	 Tead , see , millest juttu oli . ” 
1300	NA	 “ Millal sa tagasi tuled ? 
1300	NA	 Oleks veel üht-teist teha . 
1300	NA	 Reede õhtul peaksin heameelega ühe poissmeheõhtu . ” 
1301	NA	 “ Arvatavasti homme hommikul . ” 
1302	NA	 Vladimir konutas mornilt akna all ega teinud Tarmot ega mind märkama . 
1302	NA	 Kala tegi näo , nagu loeks lehte , libistades vahetevahel pilgu üle toa . 
1303	NA	 “ Noh , mis te nii ilusal õhtul toas konutate ? 
1303	NA	 Kivi poes on üle hulga aja õlut , ” teatas Plumbum ukselt . 
1303	NA	 Ta valge särk oli mustem kui eales , aga heledas habemeorases täiskuunägu säras heameelest . 
1304	NA	 “ Ega sul äkki suitsu ole ? ” küsis Vladimir . 
1304	NA	 Plumbum laiutas käsi . 
1304	NA	 Tarmo võttis paki taskust välja . 
1304	NA	 Vladimir ignoreeris seda ja läks välja . 
1304	NA	 Tamur uuris , kas keegi ei saaks talle õlleraha laenata . 
1304	NA	 Kala teoretiseeris suitsu , viina ja naiste kahjulikkuse üle . 
1305	NA	 Vladimir tuli tagasi ja pakkus Tarmole vastavatud “ Tallinna ” -pakist suitsu . 
1305	NA	 Tarmo seletas hoogsalt , et komisjonipoes maksis triikraud ainult kaks tuhat rubla . 
1306	NA	 “ Oli ju ? ” pöördus ta kinnituse saamiseks minu poole . 
1306	NA	 Piirdusin noogutusega . 
1306	NA	 Vladimir hüppas mulle peale : 
1307	NA	 “ Ütle siis , et oli ! ” 
1308	NA	 “ Mis sa karjud ! ” 
1309	NA	 “ Ma ei karju ! 
1309	NA	 Sinult küsitakse ! ” 
1310	NA	 “ Vladimir ! 
1310	NA	 Oled kullatükk ! ” naeris Tarmo . “ Võiks kohvi juua . ” 
1311	NA	 Vladimir jäi vait . 
1312	NA	 “ Miks mitte , ” nõustusin . 
1313	NA	 “ No mine too siis vett ! 
1313	NA	 Kähku ! ” karjus Vladimir . 
1314	NA	 “ Ütlesin , et ära karju . ” 
1315	NA	 Tarmo läks veekannuga välja . 
1315	NA	 Vaatasime Vladimiriga vihaselt tõtt . 
1315	NA	 Tal oli naiivne nägu . 
1315	NA	 Ma ei usaldanud seda põrmugi . 
1315	NA	 Kohv auras tassides ja mina suitsetasin , kui Vladimir välkkiire liigutusega mul suitsuotsa ära lõikas . 
1315	NA	 See lendas sädemeid pildudes aknalauale . 
1315	NA	 Süütasin selle , mis sigaretist alles oli jäänud . 
1315	NA	 Vladimir lõi selle mul suust , nii et käsi läks vastu huuli . 
1315	NA	 Olin liikumatu . 
1316	NA	 “ Reeglina pannakse selliste asjade eest vastu tatti , ” ütles Tarmo . 
1316	NA	 Vladimir noogutas ja arvas : 
1317	NA	 “ Küllap on tal siis midagi viga , kui ta midagi enesekaitseks ei tee . ” 
1318	NA	 “ Kust sa tead , et ei tee , ” vastasin lõdvalt . 
1319	NA	 “ Oled sa valmis , Tarts ? ” ilmus uksele vend , “ tee siva , olen niigi hilja peale jäänud . ” 
1320	NA	  
1321	NA	  
1322	NA	 Kõik valmistusid Tallinna sõitma . 
1322	NA	 Vladimir laenas paberit ja värvipliiatsid . 
1323	NA	 “ On sul rongisõiduplaani ? 
1323	NA	 On sul musta pastakat ? 
1323	NA	 On sul suitsu ? ” Vladimir seisis keset tuba . 
1323	NA	 Andsin pliiatsitopsi ja “ Opali ” paki . 
1324	NA	 “ Aitäh , ” ütles Vladimir . 
1325	NA	 Merit sai kutse ja sõitis Tallinna . 
1325	NA	 Madis kavatses minna ilma kutseta . 
1326	NA	 “ Kas sa ei liigu Tallinna poole ? ” küsis ta . 
1327	NA	 “ Ei . 
1327	NA	 On muid kavatsusi . ” 
1328	NA	 Oli sadama hakanud . 
1328	NA	 644-s valitses vaikus . 
1328	NA	 Jälgisin uksest möödudes varjude liikumist . 
1328	NA	 Varsti kuulsin koridoris Hirmu ja Jooga hääli . 
1328	NA	 Korjasin asjad kotti . 
1328	NA	 Seadsin lauale avatud raamatu , et jätta mulje , nagu tuleksin kohe tagasi . 
1328	NA	 Ühiselamu jäi kiiresti selja taha . 
1329	NA	 Ometi oli tunne , et olen kellelegi võlgu ja et linn võib ükskord hakata võlgu tagasi nõudma - lugematuid tunde , mil esinesin kellegi teisena - ning et ta nõuab võlad sisse kõrge protsendiga . 
1330	NA	 Pühapäevavabadust nautivad koolilapsed olid tuttavad nagu ka jäätiseputkad ja poed . 
1330	NA	 Lonkisin mööda Viljandi peatänavat ega tahtnud lahkuda . 
1330	NA	 Kusagil ei oodatud - kui sellele mõelda . 
1330	NA	 Otsisin taskust kommi . 
1330	NA	 Möödujate nägudel peegeldusid usk ja lootus , turuputkad ja pargis mängivad lapsed , põõsa taga õlut joovad mehed ja turistid raskete kottidega autodesse ronimas . 
1331	NA	 Läksin lossivaremetesse . 
1331	NA	 Müürijupp jalgade all muutus ohtlikult kitsaks . 
1331	NA	 Hoidsin käega hõlmu üleval ja laskusin madalamale , ent takerdusin müürijalamil kasvava puu haardesse . 
1331	NA	 Vabastasin end järsu tõmbega , kuuldes midagi purunevat . 
1331	NA	 Pool kaelakeest jäi kätte , kuid ülejäänu libises rohu sisse . 
1331	NA	 Oleksin tahtnud jääda varemetesse mitmeks päevaks , kuid äkki tuli tüdimus . 
1331	NA	 Mõtlesin , kas jõuan kunagi õigesse linna . 
1331	NA	 Tõmbasin mantli tihedalt ümber ja kõndisin vilust tuulest aetuna kiiresti bussijaama . 
1331	NA	 Kummaline , et teadsin : võin olla ükskõikne , otsus minu kohta on valmis , lähen sellele formaalset allkirja andma . 
1331	NA	 Nagu nöörist tõmmatud . 
1332	NA	 Bussini oli aega neli tundi . 
1332	NA	 Suundusin linnast välja : hääletama . 
1332	NA	 Olin kõndinud viis kilomeetrit , kui tolmune taaraauto peale võttis . 
1332	NA	 Kaks minuvanust poissi avasid pudeleid ja käisid peale , et nendega jooksin . 
1332	NA	 Viisakusest tegin seda . 
1332	NA	 Pidasin paremaks vaikselt minema hiilida , kui poisid teeäärsesse tallu läksid piiritust ostma . 
1333	NA	 Valge furgoon peatus enne , kui jõudsin hääletada . 
1333	NA	 Autos istusid kolm meest . 
1333	NA	 Üks oli minust noorem , kuid rohkem purjus kui ülejäänud kaks . 
1333	NA	 Mulle pakuti veini , kuid ei pandud pahaks , kui keeldusin . 
1333	NA	 Mehed rääkisid rahast . 
1333	NA	 Poiss jorutas roppe laule . 
1333	NA	 Lükkasin järsult ta käe ära , kui see mulle põlvele libistati . 
1333	NA	 Poiss tegi solvunud näo . 
1333	NA	 Tartuni oli vähe jäänud . 
1334	NA	 “ Peame ühes talus käima . ” ütles äkki see , kes istus rooli taga . “ Tema , näe , tahab meil talu osta . ” Ta osutas poisile . 
1334	NA	 See naeris . “ Pool tundi . 
1334	NA	 Ega sul kiire ole ? ” Mind jäeti autosse . 
1334	NA	 Jutud pererahvaga ei saanud poole tunniga otsa ja mind kutsuti : 
1335	NA	 “ Tule aja ka natuke juttu . 
1335	NA	 Kohe sõidame edasi . ” 
1336	NA	 Tee tallu oli pikk ja käänuline ; polnud aimugi , kus parasjagu viibin . 
1336	NA	 See tegi närviliseks . 
1336	NA	 Maja ees joodi õlut . 
1336	NA	 Üks autosolnutest ulatas kannu : 
1337	NA	 “ Joo , joo , mis sa pirtsutad . ” Õlu oli vastik . “ Võta kala kah , ” ütles sama mees . 
1337	NA	 Oli näha , et ta sõna maksab . 
1338	NA	 “ Hakkan vist minema , ” ütlesin . 
1339	NA	 “ Kuhu sa lähed ? 
1339	NA	 Oota , viime su ära . 
1339	NA	 Sa ei oskagi siit üksi kuhugi minna . ” Pererahvas seisis tuimalt omaette . 
1339	NA	 Jutt veeres loiult ja mõtteta . 
1339	NA	 Koerad jooksid õuel ringi , korjates laisalt üles kuivatatud kala , mida mehed neile loopisid . 
1340	NA	 Lõpuks roniti autosse . 
1340	NA	 Furgoon rappus viletsal teel . 
1340	NA	 Päike loojus metsa taha . 
1340	NA	 Ma ei osanud üllatudagi , kui auto kusagil otse heinamaale pööras . 
1340	NA	 Nägin aegluubis , kuidas kõrge rohi rataste all kooldus . 
1341	NA	 Kui mind pikali lükati ja lõug valusa kolksuga vastu põrandat käis , olin valmis kõige hullemaks . 
1341	NA	 Kuid kuulsin ainult ärevat sosinat ; meestel hakkas kiire . 
1341	NA	 Võib-olla kuulsid või nägid nad midagi . 
1341	NA	 Tahtsin tõusta , kuid mind virutati selili räpasele autopõrandale . 
1341	NA	 Rohkem ei pööratud mulle tähelepanu ; kästi esiistmele juhi kõrvale istuda . 
1342	NA	 “ Sõidan tihti seda teed , ” ütles see vaikselt , “ kui kunagi veel hääletad , siis räägime ... räägime . 
1342	NA	 Panen su nüüd suurele teele jõudes maha . ” 
1343	NA	 “ Kui õnnestub , ” kahtlesin . 
1344	NA	 “ Ma ei saa nende vastu midagi teha . ” 
1345	NA	 Mehed vaikisid , olid kaineks saanud . 
1345	NA	 Keeldusin sigaretist . 
1345	NA	 Pimedal ristteel auto peatus . 
1346	NA	 “ Astu nüüd välja , ” ütles kamba juht , “ sul on ainult kolmkümmend kilomeetrit minna . ” 
1347	NA	 Hakkasin astuma . 
1347	NA	 Varsti õnnestus auto peatada . 
1347	NA	 Juht imestas : 
1348	NA	 “ Kas sellisel kellaajal hääletada ei karda ? 
1348	NA	 Kuidas oleks sõidu eest tasumisega ? 
1348	NA	 Kas arvad , et midagi saab muidu ? ” 
1349	NA	 Hakkasin nutma . 
1350	NA	 “ Tegin ju ainult nalja , ” seletas mees . “ Kohe oleme linnas . 
1350	NA	 Kuhupoole preili soovib ? ” 
1351	NA	 ( “ Sa ei oska nutta ! 
1351	NA	 Need , kes seal on õppinud , ei oska nutta ! ” karjus purjus nooruk vihkavalt . “ Ma tean , tean küll , mida teile seal õpetatakse , igasugused filoloogid ja psühholoogid ! ” ) 
1352	NA	 “ Mul puudub huumorimeel . ” 
1353	NA	 “ Viin teid koju . 
1353	NA	 Kus te elate ? ” 
1354	NA	 “ Pole vaja , saan isegi . ” 
1355	NA	 “ Kas teil on teravatest elamustest veel vähe ? ” 
1356	NA	 “ Vabandage . 
1356	NA	 Olen meeleheitel . 
1356	NA	 Olen kaksteist tundi teel olnud . ” 
1357	NA	 “ Ärge siis kahtlustage mind . ” 
1358	NA	 “ Mul on poolik pudel , ” ütles Madis , kes polnud magama heitnud . 
1358	NA	 Kui tema juurest ühikasse jõudsin , tundsin , et olen purjus . 
1358	NA	 Selleks polnud eriti palju alkoholi kulunud . 
1358	NA	 644-s istus Vladimir . 
1358	NA	 Küsisin tikke . 
1358	NA	 Ta näitas riiuli poole . 
1358	NA	 Tõmbasin tiku aeglaselt põlema , süütasin sigareti ja läksin välja . 
1358	NA	 Võib-olla see ainult tundus nõnda - Vladimir näis tahtvat mulle kallale tulla . 
1358	NA	 Heitsin voodisse ja jäin kohe magama . 
1359	NA	  
1360	NA	  
1361	NA	 Tamur käis pärast pulmi korralikult koolis ja elas naisega erakas . 
1361	NA	 Muud vahet polnud . 
1361	NA	 Tarmo magas lõunani , ärgates sageli alles siis , kui teised koolist tulid . 
1361	NA	 Ta väitis , et magu piinab . 
1362	NA	 Ühel soojal ennelõunal tuli Tarmo ja kutsus mind Kivi poodi kommi ostma . 
1362	NA	 Teel kohtusime Tamuriga . 
1363	NA	 “ Vaadake , kas õlut ka on , ” soovitas ta . 
1363	NA	 Tarmo ostis neli “ Gladiaatori ” õlut , kuus pudelit “ Eripruuli ” ja pool kilo “ Teekonna ” kommi . 
1363	NA	 Vahepeal oli Vladimir koolist tulnud . 
1363	NA	 Meie saabudes kadus ta magamistuppa , aga kui Tamuri poole minema hakkasime , tuli ta kaasa . 
1363	NA	 Tamur ja Vladimir hakkasid füüsikaülesandeid lahendama . 
1363	NA	 Meid saadeti veel poodi saia , leiva ja suitsu järele . 
1363	NA	 Igal pool oli kas sanitaarpäev või pikk järjekord . 
1363	NA	 Sillal tulid vastu Mell ja Martin . 
1363	NA	 Nad olid muretud ja rõõmsad . 
1364	NA	 “ Kuhu teie siis lähete ? ” 
1365	NA	 “ Saia ja leiba ostma . ” 
1366	NA	 Tamur pani kartulid keema , avas kalakonservi ja segas hapukoorest ja majoneesist kastme kõrvale . 
1366	NA	 Vladimir keeldus õllest . 
1366	NA	 Tarmo käis talle peale , kuni Vladimir püsti tõusis ja rõhuga ütles : 
1367	NA	 “ Aitäh , Tarmo . ” Tamur seiras teda ehmunult . 
1368	NA	 “ Sa tead , mul ei ole raha . ” 
1369	NA	 Ka Tarmo tõusis , kuid ei öelnud midagi . 
1370	NA	 “ Kuulsid , et õppemaks tuleb ? ” püüdsin juttu mujale juhtida . 
1371	NA	 “ Kust ma võtan selle raha ? ” küsis Vladimir . 
1372	NA	 “ Laenad riigilt . 
1372	NA	 Tööle minnes maksad tagasi . 
1372	NA	 Muutud automaatselt sunnismaiseks . 
1372	NA	 Vanemad toetavad , ” ütles Tamur . 
1372	NA	 Ta lükkas taldriku kõrvale ja hakkas kaarte panema . 
1372	NA	 Vladimir lesis voodil , õllepudel kõhu peal . 
1372	NA	 Tarmo tiirles närviliselt mööda tuba . 
1373	NA	 “ Peaminister Savisaar esitas haridusministeeriumile seaduseelnõu , kus tegi ettepaneku lõpetada tudengitele stipendiumi maksmine . 
1373	NA	 Esialgu lükati eelnõu tagasi . 
1373	NA	 Füüsikute esimesed kursused paigutatakse ümber filoloogide ühiselamusse ! ” rääkis Tamur , kelle ema töötas salaluures . 
1374	NA	 “ Mina pooldan siiski Savisaart ja tema kabinetti . 
1374	NA	 On vaja kiireid muutusi ! 
1374	NA	 See on riigi seisukohalt väga vajalik . 
1374	NA	 Me peame kõik Savisaart toetama , ” ütles Tarmo . 
1375	NA	 “ Mul on sellest riigist siiber ! 
1375	NA	 Saad aru , mis see minu asi on , mis sellest riigist saab ! 
1375	NA	 Mis minust saab ? 
1375	NA	 Minu õppimise aeg langeb selle aja sisse , kus me ootama peame ! 
1375	NA	 Mina ei usu ! 
1375	NA	 Mulle läheb korda ainult minu enese elu , ja ma ei saa seda elada . 
1375	NA	 Mul ei ole raha , et õppida ! ” karjus Vladimir . 
1376	NA	 “ Ma ei imestaks sugugi , kui paari aasta pärast sellised head inimesed nagu Tarmo Tammsaare lihtsalt helistavad kuhugi ja teatavad minusugustest sinna kuhu vaja , ” ütles Tamur sapiselt . 
1376	NA	 Ruumi sigines vaikus . 
1376	NA	 Tarmo kõõlus tooliga ja ütles tasa : 
1377	NA	 “ See oli solvang . ” 
1378	NA	 “ Saad aru , Tarmo , sorry , tahtsin sind lihtsalt vaidlema provotseerida . 
1378	NA	 Äkki suudad mind ümber veenda ? ” 
1379	NA	 Tarmo ja Tamur üritasid kõigest väest vastastikku naeratada . 
1379	NA	 Varsti läks jutt tagasi vanale teemale . 
1380	NA	 “ Mul läheb viisteist rubla nädalas , ” ütles Vladimir . 
1381	NA	 “ Polegi vaja iga päev restoranis söömas käia . 
1381	NA	 Käid kaks korda all sööklas ja ostad poest koju . ” 
1382	NA	 “ Keegi ei käigi restoranis , ” ägestus Vladimir . 
1383	NA	 “ Helistasin hommikul tund aega igasugustesse koolidesse . 
1383	NA	 Igal pool - maal ! - tahetakse ainult kõrgharidusega õpetajaid , ” ütles Tamur . 
1384	NA	 Keskööl jõudsime ühikasse . 
1384	NA	 Kala teatas , et Tallinnas tahtsid mingid inimesed riigipööret teha . 
1385	NA	 “ Eks meil , noortel meestel , tuleb minna ja poliitikute väärarvestused oma vere ja kontidega kinni maksta , ” arvas Kala . 
1386	NA	 “ Savisaarele tuleks atentaat teha , ” ütles Vladimir kurjalt . 
1387	NA	 “ Nüüd lähebki nii , ” muigas Kala , “ nagu ütles keegi poliitik , kes nimetas ennast Nugiseks : praegu on igaühe enda teha , kuidas ta läbi lööb ; kes seda ei suuda , sellest on ka pohui . ” 
1388	NA	 “ Kas pole õudselt solvav , et on keegi , kellel on sinust pohui ? ” küsis Vladimir . 
1389	NA	 “ Säärasele automaadivalang makku , teine pähe , eks vaatame , kas minust on veel pohui või polegi enam nii väga . ” 
1390	NA	 “ Hommikul võtsin sööklas kõigest omleti ja pudru , ” rääkis Vladimir , “ arve tuli aga üle rubla . 
1390	NA	 Siin ei jää muud üle , kui ise tapma hakata või lasta ennast tappa . ” 
1391	NA	 “ Tasa ! ” röögatas Tamur . “ Kuulake ! ” 
1392	NA	 Köögiaknast kostis selgesti müra . 
1393	NA	 “ Raekoja platsil käib mäsu ! ” kuulutas Tamur õhinal . 
1394	NA	 “ Tuleb vaatama minna , ” otsustasime . 
1395	NA	 “ Pärast meie lahkumist valitses platsil täielik vaikus - tõsi küll , ka meie saabudes ei sündinud seal midagi , ” konstateeris Tamur . 
1395	NA	 Kala ja Vladimir ootasid meid ühikas . 
1396	NA	 “ Noh ? ! ” 
1397	NA	 “ Sillal nõuti dokumente . 
1397	NA	 Me ei saanudki kesklinna , ” valetasin . 
1398	NA	 “ Platsil käis kõva lööming , ” täiendas Tamur . 
1399	NA	  
1400	NA	  
1401	NA	 Kui poes käisin , nägin isegi , et inimesed ostavad kokku kuivaineid : jahu , tangu , soola , tikke , küpsiseid . 
1401	NA	 Võid anti igaühele pakk . 
1401	NA	 Midagi muud leiva peale panna ei olnudki . 
1402	NA	 “ On sul süüa ? ” küsis Magnus . 
1402	NA	 Ta tuli raudteejaamast : oli naisel rongi vastas käinud , kuid naine ei tulnud . 
1403	NA	 “ Mul on üksteist kopikat ja tükk leiba . ” 
1404	NA	 “ Mul on üks muna . ” 
1405	NA	 “ Eks söö ta siis ära . ” 
1406	NA	 “ Leiba peaks muidugi ka olema . 
1406	NA	 Ja midagi külmkapis . 
1406	NA	 Naine pidi maalt süüa tooma , aga ta ei tulnud . ” 
1407	NA	 Magnusel oli suur tükk juustu , pasteeti , mida ta süüa ei julgenud , kartes selle halvaks läinud olevat ( sõin selle ära ) , lihakonserv , leiba , majoneesi , kuivanud saia ja moosi . 
1408	NA	 “ Mida sa selles 644 seltskonnas küll leiad ? ” imestas Magnus . 
1409	NA	 Kevad oli täies hoos . 
1409	NA	 Õhtuti , enne magamajäämist armastas Kala lobiseda . 
1409	NA	 Olin tihti ainus kuulaja . 
1409	NA	 Konspiraator ja Mirjam olid kaua väljas , vahel aga ei ööbinud üldse ühikas . 
1409	NA	 Madis suhtles Plumbumi ja viimase sõprade keemikutega ning viibis peaasjalikult erakas . 
1410	NA	 Kala rääkis ajast , kui ta karsklane ei olnud . 
1410	NA	 Ta oli üksi restoranis istunud ja tundide kaupa inimesi uurinud . 
1411	NA	 “ Kellega sa jõid ? ” küsisin . 
1412	NA	 “ Enne keskkooli endast kümme aastat vanematega . 
1412	NA	 Sellest ajast pärinevad ka mu esimesed seksuaalkogemused endast palju vanema naisterahvaga , mis jäid hulgaks ajaks viimasteks . 
1412	NA	 Kala oli tõepoolest naistevihkaja , kuna tema meelest oli naistega läbikäimises midagi niivõrd jälki ja ebameeldivat ... kuni Hele , minu naisega kohtumiseni . 
1412	NA	 Keskkoolis jõin peamiselt klassivendadega . 
1412	NA	 Tõõtasin aasta saekaatris . 
1412	NA	 See oli nii , et hommikul ajas ema üles , pistis hapukurgi pihku ja võileiva tasku ; tööl läks 
1413	NA	 peaparandamiseks . 
1413	NA	 Nii õhtuni . 
1413	NA	 Ma ei napsitanud nii , nagu praegu siin mõni mees ; kolm päeva nädalas oli mul mäluauk . 
1413	NA	 Siin olen paljudega joonud - aga väga sageli ka üksi . 
1413	NA	 Hommikul läksin “ Humalasse ” , öösel tulin . 
1413	NA	 Minu rekord oli kolmkümmend kannu . 
1414	NA	 See oli aga enna Helega tuttavaks saamist , kui teda unes nägin . 
1414	NA	 Oli suveõhtu . 
1414	NA	 Istusin koos mingi naisterahvaga põlluserval . “ Hele , ” ütlesin , vaadates taevasse . “ Vaata , need on uuemad vene pommitajad . ” Ma ei teadnud siis Helest midagi . 
1414	NA	 Seda situatsiooni ei ole veel tulnud . 
1414	NA	 Mälu on kohutavalt kehvaks jäänud . 
1414	NA	 Enne võisin astuda suvalisse tuppa ja pärast sealt lahkumist ütelda , kus miski asi asus . 
1414	NA	 Mis järjekorras olid raamatud riiulis . 
1414	NA	 Kõik loetu jäi meelde . 
1414	NA	 Mulle sai harjumuseks vaadata tänaval autonumbreid . 
1414	NA	 Restoranis meeldis mulle lihtsalt inimesi vaadata : ära arvata , kes keegi on ja mida ta tellib . ” 
1415	NA	 “ Alguses ei olnud ma üldse vaimustatud sinu siiajäämisest . 
1415	NA	 Kui kedagi tänama pead , siis ainult Konspiraatorit . 
1415	NA	 Kui probleem , mida sinuga teha , päevakorrale kerkis , arvas tema , et kuidas ta ikka ära läheb , nii kaua juba siin elanud . 
1415	NA	 See oli umbes paar nädalat peale sinu tulekut . 
1415	NA	 Praegu on muidugi hea - vanasti ei tohtinud ühikas juua ning komandant korraldas öiseid kontrollkäike . 
1415	NA	 Partisanina kusagil pikemat aega elada oli mõeldamatu . 
1415	NA	 Partisanid olid absoluutsed lindpriid . 
1415	NA	 Ühe füüsiku skisofreenia sai alguse jälitamisluulust : ta oli partisan ning komandant ajas teda sõna otseses mõttes mööda maja taga . 
1416	NA	 Tegelikult oleksin tahtnud hoopis mõnel muul ajal elada , ” tunnistas Kala , “ olla kerjusmunk või röövel . 
1416	NA	 Tead küll , lõkketuled ja maanteed . 
1416	NA	 Kui füüsika läbi saan , lähen koju , hakkan talu pidama . 
1416	NA	 Järves löövad lupsu karpkalad , võib-olla isegi forellid . 
1416	NA	 Haned , nutriad , jänesed . 
1416	NA	 Kindlasti ehitan majja kamina . 
1416	NA	 Talvel on hea selle ees õlut rüübata . 
1416	NA	 On igasugust õlut . 
1416	NA	 Mõni vaat maassekaevatuna laagerdumas ... “ 
1417	NA	 “ Ja kui ma kunagi juhtun sinnakanti tulema ... “ 
1418	NA	 “ Oled alati teretulnud . ” 
1419	NA	  
1420	NA	  
1421	NA	 Ükskord oli Tamuri juures ka tema “ preili abikaasa ” , nagu Tamur teda seljataga kutsus . 
1421	NA	 See oli kleenuke ja ülimalt tagasihoidlik tütarlaps , kes kandis avarat heledat kampsunit ja pikka lillemustrilist seelikut . 
1422	NA	 “ Tamur on meie siinoleku üle pigem rõõmus , ” arvas Tarmo suitsu ostmas käies . “ Enne pulmi eelistas ta igal õhtul meie seltskonda . 
1422	NA	 Ei märganud , et ta abikaasa järele erilist puudust oleks tundnud . ” 
1423	NA	 “ Kas kuulsid , et Madis kavatseb pooleks aastaks Moskvasse minna ? ” 
1424	NA	 Tarmo ega Tamur ei olnud sellest midagi kuulnud . 
1424	NA	 Soome-Eesti ehitusfirma vajas töölisi . 
1424	NA	 Maaler-Tarmo - ühiselamu neljakümnendates aastates joodikust remondimees - ajas kokku tudengeid , kes oleksid nõus Moskvasse minema . 
1424	NA	 Kuupalk pidi olema 1300 rubla , toit oli firma poolt . 
1424	NA	 Tööpäev kestis 10 tundi , laupäev ja pühapäev pidid olema vabad . 
1424	NA	 Tamur irvitas : 
1425	NA	 “ Tulen ka . ” 
1426	NA	 “ Oled sa kindel , et eksmati saad ? ” küsis Vladimir . 
1426	NA	 Kui Kala erakasse jõudis , sedastas Tamur : 
1427	NA	 “ Kuus inimest ! 
1427	NA	 Siin näeb välja nagu ühikas ! ” 
1428	NA	 Sedasama näis arvavat Tamuri abikaasa , kes , muidu vaikides akna all istunud , tõusis ning Tamurile midagi kõrva sosistas . 
1428	NA	 Nad läksid kööki . 
1428	NA	 Tamur tuli üksi tagasi ; abikaasat me sel õhtul enam ei näinud . 
1428	NA	 Tarmo oletas , et väike neiu sõitis Tallinna . 
1428	NA	 Moskva-jutt oli ta mõtlikuks muutnud . 
1428	NA	 Tarmo mainis , et tahab Madisega sel teemal rääkida . 
1429	NA	 “ See selgub homme , ” ütles Madis , kui Tarmo täpsemat infot tahtis saada . 
1430	NA	  
1431	NA	  
1432	NA	 “ Süüa tahaks , ” ütles Vladimir . 
1433	NA	 “ Just käisin söömas , ” ütles Kala rahulolevalt . 
1434	NA	 “ Kus ? ” 
1435	NA	 “ Naise juures . ” 
1436	NA	 “ Nojah , ” ütlesin löödult . 
1436	NA	 Kala lahkus . 
1437	NA	 “ Lähme sööma , ” tegin Vladimirile ettepaneku . 
1438	NA	 “ Raha pole . ” 
1439	NA	 “ Mul on kolmekas . ” 
1440	NA	 Lifti poole minnes arutasime , mis kohad on lahti . 
1440	NA	 Meiega liitus Martin , kes teadis , et “ Tempo ” söökla kesklinnas on avatud . 
1440	NA	 Teel jutustas Vladimir , kuidas ta hommikul ühika sööklas kõigest kotleti ja supi võttis , aga arve tuli kaks rubla . 
1440	NA	 Pilve vahelt piilus päike . 
1440	NA	 Raekoja platsil oli soojem kui teisel pool jõge . 
1440	NA	 Ütlesin , et kui ülikooli läbi saan , siis kirjutan romaani - nagu Tamur . 
1440	NA	 Millest , huvitus Martin . 
1440	NA	 Tegelikult on see näidend , täpsustasin , ja see jutustab minu suhetest emaga . 
1440	NA	 Umbes nagu “ Oidipus ” . 
1440	NA	 Sööklasaba ei olnud pikk . 
1440	NA	 Võtsime maksakastet ja kohupiima kisselliga . 
1440	NA	 Maksin ka Vladimiri eest . 
1440	NA	 Pärast otsisime vaba pingi ja süütasime sigaretid . 
1441	NA	 “ Sööbeseisund teeb meele heaks , ” ütles Vladimir . 
1442	NA	 “ Tead , kuidas ma ükspäev sinu peale vihastasin , ” ütlesin talle . 
1443	NA	 “ Ma ei mäleta . ” 
1444	NA	 “ Mõtlesin , et ei räägi sinuga enam sõnagi ... “ 
1445	NA	 “ Sorry , see polnud nii mõeldud . ” 
1446	NA	 “ Mis teie arvate , ” küsis Martin , kes oli seni vaikinud , “ kas on võimalik kahte korraga armastada ? 
1446	NA	 Teoreetiliselt ju on , aga praktiliselt ? 
1446	NA	 Nimelt üks neiu ja tema sõbranna ... “ 
1447	NA	 Vladimir hakkas naerma , heites pilgu minu poole : 
1448	NA	 “ Naistega pole üldse aega tegeleda . ” 
1449	NA	 Martin juhtis jutu raamatutele . 
1449	NA	 See ei viinud kaugemale . 
1450	NA	 “ Jõudsin talvega läbi lugeda täpselt kolm raamatut , ” meenutas Vladimir . “ Poe' novellid , Lindgreni “ Röövlitütre Ronja ” ja Goldingi “ Kärbeste Jumala ” . ” 
1451	NA	 “ Seltskond läheb laiali . 
1451	NA	 Elu pole enam see , mis varem . 
1451	NA	 Pole , kellega suhelda , ” kurtis Vladimir . 
1452	NA	 “ Iga inimene teeb endale niisuguse maailma , milles tal on hea . ” arvas Martin . “ Kunagi ei saa olla kõik läbi . 
1452	NA	 Mul ei ole ka praegu raha , et suitsu osta . 
1452	NA	 Ükskord elasin kaks kuud ilma rahata . 
1452	NA	 Süüa saab alati . ” 
1453	NA	 “ Jah , võib ju olla . 
1453	NA	 Aga piinlik on . ” 
1454	NA	 “ See on ka ainus . ” 
1455	NA	 “ Mis siis , et ainus . 
1455	NA	 Sina võib-olla jah saad üle ! ” 
1456	NA	 “ Võib ju mõelda , et maailm on kuri ja vaenulik ; võib ka mõelda , et elada on väga ilus . 
1456	NA	 Ühtviisi valed on need mõtted mõlemad . 
1456	NA	 Aga miks siis mitte ennast petta ? 
1456	NA	 Kui end nagunii petad ? ” 
1457	NA	 “ Raha oleks vaja , et plaane realiseerida . ” 
1458	NA	 “ Milleks sul raha vaja ? ” 
1459	NA	 “ Tahaksin vähegi korralikku helitehnikat soetada ; ainus asi , millest vahel veel lohutust leiad . ” 
1460	NA	 “ Kas sa tead , kui palju maksab Buhhaara turul suupill ? ” 
1461	NA	 “ Praegu ehitan endale aparatuuri , aga selleks on raha tarvis . ” 
1462	NA	 “ Kuidas sul kooliga on ? ” 
1463	NA	 “ Mis ta on . 
1463	NA	 Rabelen . 
1463	NA	 Ühikas ei saa õppida , kodus ei saa keskenduda , erakas lendas õhku . 
1463	NA	 Selle vanamuti tütar sünnitas talvel ; väikese tüdruku sünnitas , ja on nüüd seal . 
1463	NA	 Aga mina olen seal ju täiesti võõras . ” 
1464	NA	 “ Niisuguses seisundis sessi ei tee , ” nõustus Martin . 
1465	NA	 Läksime ühikasse . 
1465	NA	 Jäime Vladimiriga kööki . 
1466	NA	 “ Ei suuda midagi teha , ” ütles Vladimir . “ Jooga on toas . ” 
1467	NA	 “ Kui sa sessi tahad ära teha , tuleb olla rohkem üksi , ” õpetasin . 
1468	NA	 “ On inimesi , kes ei suuda olla üksi . ” 
1469	NA	 “ Sina ei suuda ? ” imestasin . 
1469	NA	 Mulle oli jäänud vastupidine mulje . 
1470	NA	 “ Ma ei räägi endast ; mina suudan . 
1470	NA	 Aga näiteks Tarmo ... “ Vladimir vaatas aknast tänavale . 
1471	NA	 “ Enamusel on teataval määral närvid läbi , ” ütlesin . 
1472	NA	 “ Kas tahad öelda , et Tarmol ? ” 
1473	NA	 “ Ma ei mõelnud nii . ” 
1474	NA	 “ Millised on sümptomid ? ” pinnis Vladimir . 
1475	NA	 “ Istutakse seltskonnas , kus kõik on kõigile üleliigsed , lüüakse aega surnuks . 
1475	NA	 On näha , et keegi ei tunne ennast hästi , aga midagi ette ei võeta - võib-olla pole isegi selle peale mõeldud , et seal tegelikult ei meeldi , et midagi peaks muutuma ... “ 
1476	NA	 “ Mis nad peaksid siis tegema ? ” 
1477	NA	 Kehitasin õlgu . 
1478	NA	 “ Kusagil nurgas istuma ja vaikselt mediteerima ? ” ründas Vladimir . 
1479	NA	 Keegi tuli kööki . 
1479	NA	 See oli Martin . 
1480	NA	 “ Peate plaani , jah ? ” 
1481	NA	 Vladimir tõusis . 
1482	NA	 “ Sa ei pea sugugi ära minema , ” ütlesin . 
1483	NA	 “ Olen üleliigne . ” 
1484	NA	 “ Las läheb . 
1484	NA	 See on tema puhul loomulik , ” ütles Martin lohutavalt . 
1484	NA	 Pimedas ei olnud ta ilmet näha . “ Sina siis muudkui joonistad , ” istus ta lähemale . “ Kunagi , kui eraka saan , kutsun tuttavad seda kujundama . 
1484	NA	 Kui kaua sa muide veel oma korrapäratuid eluviise kavatsed jätkata ? ” 
1485	NA	 “ Mõtlesin sügisel uuesti sisse astuda . ” 
1486	NA	 “ Kuhu ? ” 
1487	NA	 “ Võib-olla psühholoogiasse . ” 
1488	NA	 “ Üks minu tuttav neiu teeb sedasama . 
1488	NA	 Võib-olla oled siin tema nime kuulnud : Ingrid . ” Uurisin Martinit , niipalju kui pime köök seda võimaldas . 
1489	NA	 “ Kõik nad on ühed hädavaresed , ” ütles ta pärast pausi kibestunult . 
1490	NA	 “ Mina päris nii ei ütleks , ” arvasin . 
1491	NA	 “ Kui Ingridil tema kodus väikelinnas külas käisin , siis tuli mööda koridore hiilida ja hoiduda sellest , et äkki keegi näeb . 
1491	NA	 See on mingi eriline provintsi fenomen . 
1491	NA	 Tegin ükskord testi , mille järgi tuli välja , et elan pidevas stressis . 
1491	NA	 Koleerik , nagu ma olen - selle puhul on see eriti õudne . 
1491	NA	 Tarmole käin ma vahel päris närvidele . ” 
1492	NA	 “ Kes ei oleks stressis . ” 
1493	NA	 “ Millest jutt käib ? 
1493	NA	 Ega suitsu ei ole ? 
1493	NA	 Laenasin Tamurilt viis rubla , aga kulutasin kõik raamatute peale ja suitsu jaoks ei jätkunud , ” ütles Kala , kes , raamat kaenla all , kööki astus . “ Provintsist ärge Kalale rääkige , ta on ise sealt . ” 
1494	NA	 “ Kala ei ole oma kodukoha patrioot . ” 
1495	NA	 “ Ma ei suhtle enam klassivendadega . 
1495	NA	 Nendega pole millestki rääkida . 
1495	NA	 Kui jutt on pool tundi kestnud , on selge , kuidas see jätkub . 
1495	NA	 Mulle meeldib olla individualist . ” 
1496	NA	 “ Individualism ei toida . ” 
1497	NA	 “ Ei toida tõesti , ” ütles Kala ja läks . 
1498	NA	  
1499	NA	  
1500	NA	 “ Üks mu tuttav on paari abieluaastaga kohutavalt muutunud . 
1500	NA	 Tal on perekond ning igasugused mured . 
1500	NA	 Ta on alati kuidagi sünge ; ” rääkis Martin . 
1500	NA	 Ma ei osanud midagi kosta - minul selliseid tuttavaid ei olnud . 
1500	NA	 Martin naeris lühidalt ja jätkas : 
1501	NA	 “ Tundub , et peale keskkooli pole ma enam absoluutselt arenenud . ” 
1502	NA	 “ Lugesin sel ajal hirmus palju , ” meenutasin . 
1503	NA	 “ Kõike elasid hoopis intensiivsemalt läbi , tänu millele jäi see palju paremini meelde . 
1503	NA	 Proovid ka praegu midagi teha , aga kõik voolab sõrmede vahelt läbi ja kaob . 
1503	NA	 Mõne aasta pärast meenutad praegust ja näed , et pihud on veel tühjemad . 
1503	NA	 Iseenda jaoks on pilt ähmaseks muutunud . 
1503	NA	 Enam ei tea , mida tahad . 
1503	NA	 Keskkoolis olin raudselt kindel , et tahan füüsikat õppida . 
1503	NA	 Ka esimesel semestril läks kõik kuidagi väga ladusalt . 
1503	NA	 Mitte sugugi kehvade tulemustega . ” 
1504	NA	 “ Olen sinu matriklit näinud . ” 
1505	NA	 “ Jajah . 
1505	NA	 Ja siis tuli kevad . 
1505	NA	 Ingrid söödi oma toast lihtsalt välja . 
1505	NA	 Seda tegi Merit . 
1505	NA	 Olin ta peale vahepeal väga tige . 
1505	NA	 Alati , kui kusagil nägin , sõimasin nägumikuks . ” 
1506	NA	 “ Ma ei usu , et armastuslood ühikas on üldse võimalikud . ” 
1507	NA	 “ Meie olime veel viiekesi toas . 
1507	NA	 Tamur oli mu peale hulk aega tige , sest lõin ka temalt Ingridi üle . 
1507	NA	 Tüdruk ise valis . 
1507	NA	 Mina polnud süüdi . ” 
1508	NA	 “ Mis edasi sai ? ” 
1509	NA	 “ Ah , ” lõi Martin käega . 
1510	NA	 “ Sel talvel põdesid siin ka kõik ja nutsid teineteise rinnal , ” vahetasin teemat . “ Ivo jõi kohutavalt enne seda , kui ta hakkas Ainikiga koos elama . 
1510	NA	 Nii et Ainikist oli kasugi . ” 
1511	NA	 “ Eelmisel aastal oli Ivol samuti hingeline kriis ja ta jõi kogu aeg . 
1511	NA	 On inimesi , kes absoluutselt ei sobi ühikaeluks . 
1511	NA	 Näiteks Tarmo . 
1511	NA	 Vladimir . 
1511	NA	 Madis tunneb ennast siin hästi . 
1511	NA	 Tema on muidugi omaette mees . 
1511	NA	 Siin tekib suletud ring : õppida ei saa ja tegelikult ei tahagi . 
1511	NA	 Pidev stress , lõpetamata tegevused . 
1511	NA	 Kõige arukam oleks erakas muretseda ja ühikast suure kaarega mööda käia . 
1511	NA	 Mõtlesime Tarmoga kahe peale eraka võtta , aga nüüd sõidab ta Moskvasse . ” 
1512	NA	 Martini jutt tuli mulle üllatusena . 
1512	NA	 Teadsin , et üksvahe elas ta koos Joogaga , aga temagi ei suutnud seda kaua . 
1512	NA	 Ma ei teadnud Martinist midagi . 
1513	NA	 “ Ei usu , et Tarmo ülikooli tagasi tuleb , ” arvasin . 
1514	NA	 “ Ehk ikka . 
1514	NA	 Ei tea . 
1514	NA	 Tarmol on tohutud illusioonid . 
1514	NA	 Vahel ajab see mind õudselt närvi : ta ei saa ise üldse aru , kui ebareaalsed on tema kavatsused . 
1514	NA	 Näiteks peab ta ennast juba paari aasta pärast miljonäriks ja räägib , et tema pilt trükitakse raha peale . 
1514	NA	 Tal pole kõige parem pea , kuid ta jõuaks edasi , kui ennast käsile võtaks . 
1514	NA	 Vladimir on ennast ka täiesti käest lasknud . 
1514	NA	 Nad kõik on ainult kari hädavareseid . 
1514	NA	 Tegelikult hoian ma ühikast nii kaugele kui võimalik . ” 
1515	NA	 “ Jooksin ka hiljuti siit ära lihtsalt seepärast , et äkki sai kõrini . 
1515	NA	 Esmaspäeva hommikul oli näiteks meie toas selline pilt : Kala , Mell ja Tamur mängisid kaarte , Mirjam kommenteeris seda , Vladimir tinistas kitarri , mina lugesin , Madis lõi niisama aega surnuks . 
1515	NA	 Tegelikult on mõnes mõttes hea , et Madise ja Tarmo Moskvasse-sõit edasi lükkub . ” 
1516	NA	 “ Miks ? ” küsis Martin teravalt . 
1517	NA	 “ Mõtlesin algul , et oleks parem , kui nad kohe läheksid - teiselt poolt - , “ kogelesin . 
1518	NA	 “ Saab otsustamist edasi lükata ? ” 
1519	NA	  
1520	NA	  
1521	NA	 Kui õhtul 644 sisse astusin , oli Tarmo seal . 
1521	NA	 Taipasin , kuhu ta vahepeal kadus : ta käis lihtsalt õlle järel . 
1521	NA	 Ta ulatas mulle täis pudeli nagu omanik . 
1521	NA	 Sain vaevalt istuda , kui tuppa astus musta mantlit kandev Tamjärv . 
1522	NA	 “ Juba Filoloogi juuresolek võtaks mul õlleisu ära , ” ütles ta alustuseks . 
1523	NA	 “ Võiksid sõnu valida ja üldse parem inimene olla , ” ütlesin . 
1524	NA	 “ Ta solvas mind . 
1524	NA	 Kuulsite kõik ? 
1524	NA	 Sind tuleks Maaler-Tarmo juurde saata . 
1524	NA	 Ta nikuks sind nii , et teaksid . 
1524	NA	 Ausõna , oleksin valmis maksma 50 rubla minuti eest , kui saaksin seda pilti näha ! ” 
1525	NA	 “ Okei , ” ütlesin külmalt . 
1526	NA	 “ Tee , kui julged . ” 
1527	NA	 “ Okei . 
1527	NA	 Raha lauale . ” 
1528	NA	 Tamjärv läks kõrvaltuppa ja naases rahakotiga , kust võttis rohelise viiekümnese . 
1529	NA	 “ Narr , ega seda siis minutiga tehta . ” 
1530	NA	 Tamjärv tõmbas välja teise ja kolmanda viiekümnese . 
1531	NA	 “ Rohkem mul viiekümneseid pole , ainult kahekümneviiesed . ” Ta hoidis raha lehvikuna käes ja tegi sellega endale tuult . 
1531	NA	 Kõigi pilgud peatusid hetkeks rahapaberitel . 
1532	NA	 “ Noh ? ” küsis Tamjärv . 
1533	NA	 “ Jah ? ” Mul polnud õrna aimugi , mida edasi teha . 
1533	NA	 Tamjärv tõstis häält : 
1534	NA	 “ Nüüd istub maha ja - ! ” 
1535	NA	 “ ” Ei , seda tahaksin ka mina näha , kuidas Tarmo Filoloogi kepib , ” arvas Tamur käsi hõõrudes . 
1536	NA	 “ Mis ma sust ikka koorin , Tamjärv . 
1536	NA	 Vaata , kui vähe raha sul on . 
1536	NA	 Kuigi on vist sinustki vaesemaid , ” ütlesin . 
1536	NA	 Tamjärv lahkus ust paugutades ja toppis raha käigupealt kotti . 
1537	NA	 “ Oled ikka loll , Filoloog , nii hea teenimisvõimaluse lasksid käest , ” arvas Tamur naerdes , “ ega sinul ka kõige kõvem puts ole ! ” 
1538	NA	 Suitsetasin vaikides ja püüdsin peatada käte värisemist . 
1538	NA	 Vladimir oli muutunud surmtõsiseks . 
1538	NA	 Tarmo põrnitses enda ette ja rüüpas õlut , kõõludes tooliga , ilma et oleks ise seda märganud . 
1538	NA	 Tamur libistas pilgu ühelt teisele ja karjus : 
1539	NA	 “ Mis siis nüüd lahti on ? 
1539	NA	 Mina tahan Filoloogi maha parseldada ja kõik on vihased ? 
1539	NA	 Meie ainukest eesti filoloogi ! ” 
1540	NA	 “ Mis sul viga on ? ” küsisin . 
1541	NA	 “ Mis mul viga on ? ! 
1541	NA	 Ma olen purjus ! ” 
1542	NA	 “ On aga kuradi mees . 
1542	NA	 Tuleb siia oma rahaga vehkima ! ” ütles Tamur . 
1543	NA	 Varsti läks jutt poliitikale . 
1543	NA	 Tamur ja Tarmo hakkasid vaidlema , kas sokimajandus parandab olukorda või ei . 
1543	NA	 Tarmo jõi kiiresti ära kolm pudelit õlut . 
1544	NA	 “ Savisaar annab toitlustusettevõtted eraisikutele , samal ajal tõusevad toiduainete hinnad . 
1544	NA	 Oodakem järgmist viieteistkümnendat maid ! 
1544	NA	 Rahvas saab seda vaimustusega vastu võtma ! ” röökis Tamur . 
1545	NA	 “ Tuleb uue õlle järele minna , ” arvas Vladimir . 
1546	NA	 “ Miks te peate täna jooma , ” ei taibanud mina . 
1547	NA	 “ Nii väga ei tahaks kaine olla , ” ütles Tamur . “ I fack you ! 
1547	NA	 Praegusega saavad varsti rahul olla ainult aatemehed ja kukrumehed . ” 
1548	NA	 “ Miks te kõik nii sünged olete ? 
1548	NA	 On teil äkki suitsu ? ” küsis koputamata sisse astunud Merit . 
1549	NA	 “ Ei võta ! ” karjatas Tamur . “ Siin on ainult üks suits ! ” 
1550	NA	 “ Jäi veel kolm . ” 
1551	NA	 “ Hea seegi . ” 
1552	NA	 Merit polnud veel sigaretti süüdanud , kui saabus Tamjärv . 
1553	NA	 “ Mul läks täna õudselt hea äri nurja , ” ütles ta . 
1554	NA	 “ On sul äkki korralikku suitsu ? ” tundis Merit huvi . 
1555	NA	 “ On . 
1555	NA	 Toas . 
1555	NA	 See oli tõesti hea kaup , aga paraku jäi katki . ” 
1556	NA	 “ Väga provotseerivad vihjed , eks ju ? ” ütles Tarmo . 
1557	NA	 “ Mis kaup see siis oli ? ” küsis Merit . 
1558	NA	 “ Tohib , võtan suitsu , ” ütlesin vaikselt Tamurile . 
1559	NA	 “ Ei tohi ! ” möirgas see . 
1560	NA	 “ Küsi Tamjärvelt , ” andis Merit nõu . 
1561	NA	 “ Kas sul on üks sigaret ? ” küsisin väikese kaalumise järel . 
1561	NA	 Tamjärv tegi suured silmad : 
1562	NA	 “ Miks sa mu peale vihane oled ? ” 
1563	NA	 “ Ma ei ole vihane . ” 
1564	NA	 “ Kuulake , kuidas ta ütleb : “ Mina ? !!! 
1564	NA	 Ma ei ole vihane !!! ” ” 
1565	NA	 Merit naeris . 
1566	NA	 “ Kas kellelgi on suitsu või lähen mujalt küsima ? ” 
1567	NA	 “ Tarmo annab sulle oma suitsu , ” ütles Tamur . 
1568	NA	 Hakkasin jalgade ja tühja taara vahel laveerides ukse poole liikuma . 
1568	NA	 Keegi haaras mul käest . 
1568	NA	 Tõmbasin käe ära . 
1568	NA	 Olin uksel , kui tühi pudel vastu seina kildudeks lendas . 
1569	NA	 “ Olen sinus pettunud , Tarmo , ” ütles Tamur justkui iseendale , “ et see sind nii väga ärritab , kui ma Filoloogist räägin . 
1569	NA	 Ükskõik , Savisaarest või Filoloogist . ” 
1570	NA	 Tamjärv ulatas mulle sigareti . 
1571	NA	 “ Palun . ” Ta hääl oli veidi jahmunud . 
1571	NA	 Naersin ja võtsin suitsu vastu . 
1572	NA	 “ Teil on siin juba pudeleid katki läinud , ” sedastas Madis . 
1572	NA	 Talle ei vastatud . 
1572	NA	 Tarmo läks kapi taha , andes mulle märku järgneda . “ Pea valutab , ” kurtis ta . 
1573	NA	 “ Siin see peavalu üle ei lähe . 
1573	NA	 Võta jope , lähme välja . ” 
1574	NA	 “ Kuhu nüüd ? ” küsis Tamur , kui väljusime . 
1574	NA	 Ma ei kuulnud Tarmo vastust . 
1575	NA	 “ Kunagi , kui olin mitu ööd järjest arvuti taga istunud , saatis isa mu öösel metsa . 
1575	NA	 Läksin ka , aga kujutad ette , vaatasin kogu aeg kella . 
1575	NA	 Kuigi ei olnud kuhugi kiire . ” 
1576	NA	 Öö oli väga soe . 
1577	NA	 “ Jooga tiris ka mind oma seltskonda : kõik need vitsakeerutamised ja varemetejutud , ” rääkis Tarmo , kui mööda Toomemäge jalutasime . “ Ükskord tõusin lihtsalt püsti ja ütlesin : “ Ma nüüd lähen . ” Jooga oli pärast tõeliselt nõutu . 
1577	NA	 Aga kui Tamuri juurde tagasi minna , siis paljasjalgsed on praegu kõige ohtlikum kiht . 
1577	NA	 Kas ei ole ? ” 
1578	NA	 “ Siis olen ka mina paljasjalgne . ” 
1579	NA	 “ Ah , jäta . 
1579	NA	 Muidugi on Tamur kogu toimuva seisukohalt absoluutne tühisus . 
1579	NA	 Ja sina . 
1579	NA	 Me kõik . 
1579	NA	 Hea tahtmise korral ei oleks raske endale ja Vladimirile organiseerida stipendiumit , aga see pole ometi peamine , selles ei ole asi . ” 
1580	NA	 Läksime aeglaselt mäest alla . 
1580	NA	 Ülikool helendas pimedas ja oli üleni kaetud punaste plekkidega , otsekui oleks sadanud verist vihma . 
1580	NA	 Teel vestlesid kaks noorukit . 
1580	NA	 Olime neist möödas , kui Tarmole tundus , et nad rääkisid temast . 
1580	NA	 Enne , kui jõudsin takistada , karjus ta meeleheitlikult : 
1581	NA	 “ Mine putsi ! ” 
1582	NA	 Ta sammus otsustavalt poiste juurde . 
1582	NA	 Need mõõtsid Tarmot vihaste pilkudega . 
1582	NA	 Küsisin tähelepanu mujale juhtimiseks suitsule tuld . “ Pole suitsumees , ” ütles üks ägestudes . 
1582	NA	 Tulime ära . 
1583	NA	 “ Sa , Gerda , käid ringi nagu õnnetu majavaim , ” arvas Kala . 
1584	NA	 “ Ja kas just õnnetu , aga ... “ 
1585	NA	 “ Naise õnn on tema lastes . 
1585	NA	 Gerda ei saa kuidagi õnnelik olla , ” mõtiskles Tamur . 
1586	NA	 “ Olen väsinud . 
1586	NA	 Heidaksin kuhugi pikali , aga asi on selles , et ma ei saa seda oma toas teha . ” 
1587	NA	 “ Mine minu voodisse , ” lubas Tamur . “ Vladimiri omasse võid ka minna . ” 
1588	NA	 “ Siin on Vladimir ees . ” 
1589	NA	 “ Mis siis . ” 
1590	NA	 “ Tamuri voodis on padi ja tekk ka , ” ütles Vladimir ennast liigutamata . 
1590	NA	 Varsti ilmus Tamur kapi taha : 
1591	NA	 “ Kus mu padi on ? ” 
1592	NA	 Mina aga magasin juba . 
1592	NA	 Kui ärkasin , ei olnud Vladimirit naabervoodis . 
1592	NA	 Meie toas luges Kala . 
1592	NA	 Varsti koputati . 
1593	NA	 “ Tere , Kala . 
1593	NA	 Muide , on sul aega ? ” küsis Ronald . 
1594	NA	 “ Aega ? ” 
1595	NA	 “ Oleks tarvis laev teise kohta transportida . 
1595	NA	 Vittu , aga ma ei tunne end just päris kindlana seda üksi tehes . ” 
1596	NA	 “ Hea küll , oota , panen midagi selga . ” 
1597	NA	 “ Meie lollused pole midagi Ronaldi lolluste kõrval , ” ütles Kala ja läks . 
1598	NA	  
1599	NA	  
1600	NA	 “ Tunneb end kuradi koduselt , ” arvas Vladimir . 
1601	NA	 “ Kas sul lõigati koos juustega mõistus ära ? ” 
1602	NA	 “ Tahan koristada . 
1602	NA	 Kes ütles , et ma ei oska naistega ümber käia ? 
1602	NA	 Out ! ” 
1603	NA	 “ Eesti keeles öeldakse : palun . ” 
1604	NA	 “ Välja ! ” 
1605	NA	 “ Võtan lehe kaasa . 
1605	NA	 Toon pärast tagasi . 
1605	NA	 Ahjaa , Vladimir . oled mulle viis rubla võlgu . ” Põlesin soovist Vladimirile koht kätte näidata , kuid läksin ära . 
1605	NA	 Varsti saabus täiesti märg Kala . 
1606	NA	 “ Ronald on kellegagi kolme peale laeva ostnud - täielik vrakk ! - ega oska sellega nüüd midagi peale hakata . 
1606	NA	 Sain täitsa märjaks . ” 
1607	NA	 “ Kust Ronald nii palju raha sai ? ” 
1608	NA	 “ Ah , laeva ostsid nad ammu . 
1608	NA	 Ronald tegi ristsõnu ja müüs neid vähemalt viiesaja rubla eest maha ; ostiski laeva . 
1608	NA	 Ise rääkis , kui hea on selle laevaga siis mööda Emajõge purjetada ja õlut juua , ja sel ajal , kui teised õlut joovad , kepib tema ühes teatavas kajutis kaasavõetud naisterahvaid . 
1608	NA	 Sellest , mis viisil ta seda teeb , oli päris pikalt juttu . ” 
1609	NA	 Uksele ilmus Vladimir : 
1610	NA	 “ Palun vabandust . ” 
1611	NA	 “ Jah , võta heaks , ” ütles Kala . 
1612	NA	 “ Läksin vist liiale , ” ütles Vladimir . 
1612	NA	 Kala tõstis käed üles ja hüüdis : 
1613	NA	 “ Armastage üksteist ja ärge tülitsege ! 
1613	NA	 Miks sul veeklaas kaasas on ? 
1613	NA	 Tahad sa teed ? ” 
1614	NA	 “ Ei , ” ütles Vladimir ja istus . 
1615	NA	 Kala pomises midagi . 
1615	NA	 Vladimir tegi järsu liigutuse ja oleks oma klaasi peaaegu laualt maha ajanud . 
1615	NA	 Olin sünge . 
1616	NA	 “ Kas sul suitsu on ? ” küsisin Vladimirilt . 
1616	NA	 Ta tõusis ja lahkus . 
1616	NA	 Järgnesin talle 644. 
1616	NA	 Jooga luges noorteajakirja . 
1617	NA	 “ Filoloog on elus ! ” 
1618	NA	 “ Mis see sinusse puutub ! ” kähvasin . 
1619	NA	 Vladimir viitas suitsupakile laual ja hõikas kapi taha : 
1620	NA	 “ Tarmo , tee on valmis ! ” 
1621	NA	 “ Tahad ka ? ” küsis siis minult . 
1621	NA	 Noogutasin . 
1621	NA	 Jooga läks ära . 
1621	NA	 Vladimir leidis kapist leiba , vorsti , sidruni , pasteedi ja küpsiseid . 
1622	NA	 “ See kõik tuleb ära süüa enne , kui Jooga tagasi tuleb , ” ütles ta . 
1623	NA	 “ Teate , mis juhtus ? ” küsis Vladimir , heites mulle uudishimulikke pilke . 
1623	NA	 Tarmo katkestas söömise . 
1623	NA	 Vaatasin ehmunult Vladimirit . 
1623	NA	 Ta naeratas : 
1624	NA	 “ Hea küll . ” 
1625	NA	 “ Mõtled muidu nädalavahetusel siin olla ? ” küsis Tarmo , kui Vladimir läks käsi pesema . 
1626	NA	 “ Ei tea . 
1626	NA	 Mõtlen veel . ” 
1627	NA	 “ ” Pane mu jope nagisse , ” ütles Vladimir mind üksisilmi vaadates . 
1627	NA	 Võtsin jope ja riputasin naela otsa . 
1628	NA	 “ Aga mis ma selle eest saan ? ” 
1629	NA	 “ Pai saad . ” Ta tõmbas mul põgusalt üle juuste . 
1630	NA	 “ Kas midagi on lahti ? ” küsis ta äkki Tarmolt . 
1631	NA	 “ Ei midagi . ” 
1632	NA	 “ Millise bussiga sa lähed ? ” 
1633	NA	 “ Kolmveerand tunni pärast . ” 
1634	NA	 “ Juba nii ruttu . 
1634	NA	 Milleks ? ” 
1635	NA	 Tarmo kehitas lõbusalt õlgu . 
1636	NA	 “ Mul oli nii hea olla , ” ütles Vladimir nukralt . 
1637	NA	  
1638	NA	  
1639	NA	 Madis pidi Tarmole helistama kohe , kui selgub ehitusele mineku tähtaeg . 
1639	NA	 Selle päeva kindlaks määramine venis ja Madis ei helistanud . 
1639	NA	 644-s istusid Tamur ja Vladimir . 
1639	NA	 Pärastlõunal tegin Konspiraatori ja Mirjami vihjeid ära ootamata minekut . 
1639	NA	 Kuulasin videoteegis muusikat ja vaatasin filme . 
1639	NA	 Õhtul ilmus sinna ka Madis , kes oli teel kesklinna . 
1639	NA	 Ta lubas Tarmole helistada , kuid nõudis , et ise räägiksin . 
1640	NA	 “ Millal Tartusse tuled ? ” küsisin . 
1641	NA	 “ Paari tunni pärast , ” vastas Tarmo . 
1642	NA	 “ Küsi , kas ta midagi kaasa ka võtab ? ” ei jätnud Madis mu hinge rahule . 
1642	NA	 Tarmo tuli , kotis kaks viina . 
1642	NA	 Istusin 644-s . 
1642	NA	 Kui Tarmo tuli , ajas ka Kala ennast Tamuri voodist üles : 
1643	NA	 “ Kas lähete Tamuri juurde ? 
1643	NA	 Mõtlesin , et tuleks õige kaasa . ” 
1644	NA	 “ Madis on erakas , ” ütlesin . 
1645	NA	 “ Ehk tuleks siis hoopis sinna minna , ” ütles Tarmo . 
1646	NA	 Madis , Mell ja Plumbum olid paraja auru all . 
1646	NA	 Veini oli järel kaks liitrit . 
1647	NA	 “ Sul on väga seksikas kampsun , ” ütles Plumbum sõbralikult . 
1648	NA	 “ Näita Tarmole plakatit , mille eile tõin , ” soovitas Madis ja ulatas suure kriitpaberilehe , millel olid kujutatud kõikvõimalikud voodipoosid . 
1649	NA	 “ Vaata , kui sina , Gerda , oleksid see , ja sina , Tarmo , too , siis kumb teist peaks olema jooga ? ” küsis Mell . 
1650	NA	 “ See kampsun pole veel midagi . 
1650	NA	 Eelmisel kolmapäeval või millal polnud sul ju peaaegu midagi seljas , ” ütles Madis . 
1650	NA	 Tarmo korkis viina lahti , aga peale tema enda ei ilmutanud keegi soovi seda juua . 
1650	NA	 Joodi endiselt veini . 
1650	NA	 Mell oli sigareti kõrva taha pistnud ja küsis suitsu . 
1650	NA	 Pakkusin talle ja Mell ütles : 
1651	NA	 “ Pakk lauale ! ” 
1652	NA	 Kui viivitasin , kordas ta : 
1653	NA	 “ Pakk lauale ! ” 
1654	NA	 “ Mulle meenus midagi . 
1654	NA	 Kunagi 644-s küsisin sinult suitsu ja sina andsid , öeldes , et mul ei ole kunagi . ” Viskasin suitsud lauale . 
1655	NA	 “ Ei mäleta . 
1655	NA	 Küsin ise ka sageli . 
1655	NA	 644-s pole harilikult kellelgi raha . 
1655	NA	 Olen sealt lahkunud ühegi sigaretita taskus , raha selleks ka enam pole . 
1655	NA	 Alandav on öelda . 
1655	NA	 Arvatakse , et olen ülbe . 
1655	NA	 Võib-olla olengi , aga uhkus ei luba kunagi näidata , et suitsu ei ole . 
1655	NA	 Olen pidevalt püüdnud jätta mulje , et mul on alati . ” 
1656	NA	 Mell toetus rääkides Tarmo põlvele ja tema sõnad voolasid mulle ühtlaselt kõrva . 
1656	NA	 Tarmo küünitas üle Melli Plumbumiga rääkima . 
1657	NA	 “ Algul , kui ma 644-ga tuttavaks sain , meeldis mulle õudselt nende pohuism . 
1657	NA	 Et joome hommikust õhtuni ja teeme mida kuradit . 
1657	NA	 Aga kui talvine sess tuli ja nemad , teist aastat rebased , seda minuga võrreldes kehvemini teevad , siis ... 
1657	NA	 Tamurist pean ma tõesti lugu - tark mees , olgugi literaat . ” 
1658	NA	 “ Tamuril on hea maitse : üsna kena nukukese on naiseks võtnud , ” leidis Plumbum ja tõusis . “ Pean nüüd minema füüsikat õppima . ” Mell tõusis samuti . 
1659	NA	 “ Tuleta meelde , et homme ühest asjast räägiksin , ” palus Tarmo mind . “ Praegu ma lihtsalt ei saa ... ei oska . 
1659	NA	 Olen kindel , et sõnadega ei saa iialgi kõike öelda . 
1659	NA	 Sügisel käis Ingrid siin . 
1659	NA	 Ma ei tahaks praegu enam temaga kohtuda . 
1659	NA	 Hästi , sügisel ta käis , olin just päeval Püssirohukeldrist piletid toonud , andsin need täitsa hea meelega Tamurile . 
1659	NA	 Sa tunned kõiki minu sõpru . 
1659	NA	 Tahtsin öelda , et sa oled üks mu lähedasemaid inimesi . ” 
1660	NA	 Jõime . 
1660	NA	 Tarmo kogus end ja jätkas kiirustades , nagu mõtleks keegi temaga vaielda : 
1661	NA	 “ Lähen Moskvasse , sest elementaarne summa iseseisva elu alustamiseks peab olema . 
1661	NA	 Vanemate juures ei tahaks ma elada . 
1661	NA	 Kui õnnestuks kirjutada arvutimäng , võiks see päris korraliku papi sisse tuua . 
1661	NA	 Ütleme , et minu eesmärk on : kaheksatoaline korter New-Yorgi äärelinnas . ” 
1662	NA	 Sel ajal , kui Tarmo kiitles , käis Madis telegraafis mingile tütarlapsele helistamas . 
1662	NA	 Tagasi tuli ta äärmiselt tujutuna . 
1662	NA	 Kõnelus oli sellegipoolest aset leidnud . 
1662	NA	 Madis põrnitses põrandalaudu ega joonud . 
1662	NA	 Seda nähes hakkasime minema . 
1663	NA	 Kala istus Tamuri juures . 
1663	NA	 Laual vedeles kaarte , kassette , tühje sigaretikarpe . 
1664	NA	 “ Pane kingad jumalapärast jalga , Filoloog . 
1664	NA	 Otsin kohe pitsid , ” ütles Tamur . “ Filoloog kui naisterahvas teeb ehk laua puhtaks . ” 
1665	NA	 Pärast esimest pitsi hakkas Tarmol halb . 
1665	NA	 Vingus näoga Vladimir soovitas tal minna värsket õhku võtma . 
1665	NA	 Vladimir oli jope selga pannud ja näis kavatsevat kohe lahkuda . 
1665	NA	 Tamur hakkas meile ilmselt parimate kavatsustega oma uuemat loomingut ette lugema . 
1665	NA	 Tarmo viipas mulle , et kööki läheksin . 
1666	NA	 “ Mäletad , pidin sulle midagi ütlema ? 
1666	NA	 Ma vist armastan sind ! ” Tarmo haaras mu sülle ja loopis õhku . 
1666	NA	 Mõtlesin , kas seda teises toas ka on kuulda . 
1666	NA	 Tegin ettepaneku tuppa tagasi minna . 
1666	NA	 Tarmo istus voodile ja püüdis jätta muljet enesega rahulolust , kuigi mõjus väga närvilisena . 
1666	NA	 Mööda tuba sibas Tamuri rott . 
1666	NA	 Kõik vaatasid mujale , kui Tarmo loomakesega mängis . 
1666	NA	 Vladimir heitis aeg-ajalt minu poole pilke , millest otsisin asjatult arusaamist või heakskiitu . 
1666	NA	 Viina oli järel , kui suitsud otsa lõppesid . 
1666	NA	 Liikusime ühikasse . 
1666	NA	 Jätsin asjad 644 ja läksin Tarmoga taksosuitsu otsima . 
1666	NA	 Päike tõusis , ilm oli juba üsna soe . 
1666	NA	 Lonkisime taksopeatusesse ja istusime taksot ootama . 
1667	NA	 “ Arvan , et sõidame hommikul kohe minu juurde . ” 
1668	NA	 “ Sõidame pealegi . ” 
1669	NA	 Üksteisel ümbert kinni hoides läksime ühikasse . 
1669	NA	 Liftid ei töötanud . 
1669	NA	 644-s istusid Tamur , Vladimir ja Jooga . 
1670	NA	 “ Miks Filoloog hingeldab , Tarmo ? ” küsis Jooga sapiselt . 
1671	NA	 “ Proovi ise kuuendale jala tulla , ” soovitasin . 
1672	NA	 Äkki seisid Vladimir ja Jooga vastamisi ning Vladimir karjus Jooga peale arusaamatuid lauseid . 
1673	NA	 “ Tee , et siit kaod , kurat , mis sa veel tahad , mis sa seletad veel , ole hea , kasi minema ja igaveseks ! 
1673	NA	 Oled sa idioot või ! 
1673	NA	 Kurat , ütlesin : välja ! ” 
1674	NA	 “ Okei . 
1674	NA	 Lähen . 
1674	NA	 Aga ... “ Jooga värises vihast . 
1674	NA	 Tarmo astus vahele : 
1675	NA	 “ Kuulge , jätke nüüd . ” 
1676	NA	 “ Sina ole päris vait , sinult ei küsinud keegi . 
1676	NA	 Sa ei tea midagi ! ” Vladimir raputas end lahti . 
1676	NA	 Tamur seisis vaikides seina ääres , käed rinnal risti . 
1676	NA	 Tõmbasin Tarmo toast välja . 
1676	NA	 Karjumine jätkus , nüüd sekkus ka Tamur . 
1677	NA	 “ Kardan , et meiegi oleme asjasse segatud , ” ütlesin Tarmole . “ Tundub , et Jooga organiseeris meelega konflikti . 
1677	NA	 Talle oli seda millegipärast tarvis . 
1677	NA	 Tahtis kõiki , keda annab , omavahel tülli ajada . ” 
1678	NA	 Vladimir ilmus koridori , seisatas süngelt akna all ja pöördus siis trepist alla minema . 
1679	NA	 “ Oota , Vladimir , seleta , mis lahti , ” palusin . 
1680	NA	 “ Oled sa idioot või , et ise aru ei saa ? ” 
1681	NA	 “ Ei saagi , küllap olengi ; seleta ikka . ” 
1682	NA	 “ Oled sa surmanuhtluse säilitamise poolt , Tarmo ? ” 
1683	NA	 “ Olen . ” 
1684	NA	 “ Sellele mehele ... ma ei tea ! ” Vladimir turtsus vihaselt . 
1684	NA	 Siis läks ta 644 tagasi . 
1684	NA	 Koridori ilmus Jooga . 
1685	NA	 “ Äkki seletad sina , Jooga , mis juhtus ? ” küsisin lootusrikkalt . 
1686	NA	 Jooga hingas kiiresti ja ebakorrapäraselt . 
1686	NA	 Ta surus läbi hammaste : 
1687	NA	 “ Oleksin võinud nad kõik põrmustada ! 
1687	NA	 Kui ma ainult oleksin tahtnud vaeva näha . 
1687	NA	 Kui oleksin tahtnud , poleks nad enam tõusnud . ” 
1688	NA	 “ Oh ! 
1688	NA	 Teed endale illusioone ! ” 
1689	NA	 “ Käin korraks toas ära , siis räägime edasi , ” ütles Jooga . 
1689	NA	 Mõne aja pärast saabus ta taas . 
1689	NA	 Tarmo küsis temalt suitsu , ise Jooga poole vaatamata . 
1689	NA	 Jooga võttis sisse kaitseasendi , käed rinnal rusikas . 
1689	NA	 Tarmo kordas seda märkamata küsimust . 
1689	NA	 Jooga ulatas sigareti ja kadus , soovitanud mul enne teatavasse kohta minna . 
1690	NA	 Meie toas magati . 
1690	NA	 Keetsin kanget piparmünditeed ja pesin pea ära . 
1691	NA	 “ Mispärast nad eile kõik nagu marutõbised koerad olid ? 
1691	NA	 Mine mehele , Gerda , ära tee nende hulludega enam tegemist , ” arvas Kala . 
1692	NA	 Lonkisin mööda koridori . 
1692	NA	 Liftist väljus Merit . 
1693	NA	 “ Sain praegu eksamil suhu . 
1693	NA	 Tead , kui hea meel mul on ! 
1693	NA	 Ma polnud üldse õppinud . 
1693	NA	 Mis sina siin veel teed ? 
1693	NA	 Ma hääletan kohe Tallinna . ” 
1694	NA	 Läksime 644. 
1694	NA	 Mul oli kaks kommi . 
1694	NA	 Pakkusin üht Meritile , teist Tarmole . “ Vladimir , sa ei taha ? ” küsis Tarmo . 
1694	NA	 Vladimir raputas pead . 
1695	NA	 “ Meie teeme pooleks , ” ütles Merit . 
1695	NA	 Vladimir võttis pakutud poole vastu ja hakkas Meritiga viimase eksamist rääkima . 
1695	NA	 Läksin välja . 
1695	NA	 Tarmo järgnes peatselt . 
1696	NA	 “ Kui toast väljusin , küsis Vladimir , kuhu ma lähen . 
1696	NA	 Suitsu tegema , ütlesin . “ Oh Tarmo , Tarmo . 
1696	NA	 Mul ei ole palju aega , muidu ütleksin sulle midagi . ” ” 
1697	NA	 “ Pakin asju . 
1697	NA	 Varsti tuleb ühikast ära kolida . ” 
1698	NA	 “ Mul on siin paar raamatut , rohkem asju ei olegi . 
1698	NA	 Mul on tegelikult paar konstruktiivset mõtet eraka suhtes . 
1698	NA	 On nimelt tuttav , kellelt saaks toa üürida . 
1698	NA	 Kui Moskvasse-sõit ära jääb , siis võiks minna Tallinna . 
1698	NA	 Kas leiaksid endale seal tööd ? 
1698	NA	 Mina leian ; majanduslikke muresid küll ei oleks . ” 
1699	NA	 “ Huvitav , kas Tamur ja Vladimir on mõne arvestusega juba maha saanud ? ” küsis Madis . “ Käisin dekanaadis ja võtsin akadeemilise . ” 
1700	NA	 “ Pole kuulnud , ” vastasin . 
1701	NA	 “ Vladimir oli muide nädalavahetusel siin . 
1701	NA	 Sina olid Tarmo juures või ? 
1701	NA	 Vladimir kurtis , et pole sittagi teha . 
1701	NA	 Pool seitse käisin , tinistas kitarri , pool kümme käisin , ikka tinistas kitarri . ” 
1702	NA	 Õhtu oli erakordselt soe ja ilus . 
1702	NA	 Selges taevas ujus roosa pilveke . 
1703	NA	  
1704	NA	  
1705	NA	 Tarmo aga kurtis , et on raskesti haige , kõik kohad valutavad . 
1705	NA	 Madis andis nõu Magnuse naiselt ravimeid küsida . 
1705	NA	 Magnuse naine oli hajameelne ; tablette leidmata saatis ta meid Ronaldi naise juurde . 
1705	NA	 Antibiootikumide asemel saime soovituse süüa küüslauku . 
1705	NA	 Tarmol oli juba parem hakanud . 
1705	NA	 Ta pillas ülemeelikult , et hakkab õhtul Vladimiri närvidel mängima . “ See on pikk ja kurb lugu . 
1705	NA	 Pärast räägin , ” ütles ta . 
1705	NA	 Püüdsin kaugemale lükata hetke , mil oleksin pidanud Tarmoga minema 644 või põhjendama , miks ma seda teha ei taha . 
1706	NA	 “ Sa oled närvis . 
1706	NA	 Miks ? ” küsis Tarmo . 
1707	NA	 “ Ei ole midagi . ” 
1708	NA	 “ Sa oled ju närvis . 
1708	NA	 Mis on lahti ? 
1708	NA	 Räägi palun . ” 
1709	NA	 Vaikisin . 
1710	NA	 “ Minu meelest on enesestmõistetav täielik usaldus . 
1710	NA	 Sa ei ole ju minu peale tige ? 
1710	NA	 Olen sind ainult üks kord niisugusena näinud . ” 
1711	NA	 “ Ma ei saa teie tuppa tulla . 
1711	NA	 Vladimir ... “ 
1712	NA	 “ Seda ma arvasin . 
1712	NA	 Ei oleks tohtinud sulle rääkida . 
1712	NA	 See on terve päeva mindki vihale ajanud . ” 
1713	NA	 “ Mõtlesin Vladimiriga rääkida . ” 
1714	NA	 “ Mis sa idioodiga räägid . ” 
1715	NA	 “ Arutame seda hommikul . ” 
1716	NA	 “ Teeme meie rõdul suitsu ja lähme laiali , ” arvas Tarmo . 
1716	NA	 Rõdul olid Tamur ja Vladimir . 
1716	NA	 Viimane läks meid nähes ära . 
1716	NA	 Siis tuli ta rõduuksele seisma . 
1716	NA	 Kõik vaikisid , näol lõbus muie . 
1717	NA	 Hommikuks oli Tarmo siiski haigeks jäänud . 
1718	NA	 “ Mul on ettepanek , ” sosistas ta . “ Kui sul midagi selle vastu pole ? 
1718	NA	 Keedaks teed ? 
1718	NA	 Ma ei jäänud kuueni magama . 
1718	NA	 Enne anti mõista , et kõik oleks endine , kui : “ jää iseendaks ja kõik on korras . ” Jube ! 
1718	NA	 Miski pole muutunud . 
1718	NA	 Mul on nii paha olla . ” 
1719	NA	 Kui teeveega tuppa läksin , tulid teised koolist . 
1720	NA	 “ Kas Tarmo on haige ? ” uuris Vladimir poolihääli . 
1720	NA	 Noogutasin . 
1720	NA	 Tamur ja Vladimir seadsid end istuma Tarmo kõrvalvoodile ja vaatasid sõpra murelikult . 
1721	NA	 “ Tee ruumi , ” ütlesin Vladimirile ja istusin ta kõrvale . 
1721	NA	 Tarmo oli kurva pilguga . 
1722	NA	 “ Tuleks õlle järele minna , ” arvas Tamur . 
1723	NA	 “ Mina lähen linna peale , ” ütlesin . 
1724	NA	 “ Millal tagasi jõuad ? ” küsis Tarmo . 
1725	NA	 “ Tunni aja pärast . ” Müksasin Vladimirit . 
1725	NA	 Varsti ilmus ta kööki , kuhu olin varjunud . 
1726	NA	 “ Tahaksin sinuga rääkida . 
1726	NA	 Miks sa midagi ei tee ? ” 
1727	NA	 “ Igaühel on oma tee , igaüks peab ise otsustama . ” 
1728	NA	 “ Kas ma olen sulle midagi halba teinud ? ” 
1729	NA	 “ Jah . ” 
1730	NA	 “ Mida ? 
1730	NA	 Ütle ? ” 
1731	NA	 “ Ei ... ma ei tea , mida räägin . 
1731	NA	 Loomulikult ei ole . ” 
1732	NA	 Pöörasin pea ära . 
1733	NA	 “ Ära nüüd nutma hakka . ” 
1734	NA	 Pisarad tilkusid riiete peale ; taskurätik oli naeruväärselt väike . 
1735	NA	 “ Ega sa ära ei lähe ? ” 
1736	NA	 “ Oota , ma kogun ennast . 
1736	NA	 Miks sa oma eksameid ära ei tee ? ” 
1737	NA	 “ Kas sa sellest tahtsidki rääkida ? ” 
1738	NA	 “ Oletame . 
1738	NA	 Sa oled nii agressiivne . ” 
1739	NA	 “ Ma ei ole agressiivne . 
1739	NA	 Sa tahad teada , miks ma sind vihkan ? 
1739	NA	 Ma ei vihka . 
1739	NA	 Pealegi , põhjuseid peaksid ise paremini teadma , kui küsid , mida sa teinud oled . ” 
1740	NA	 “ Tahan sinu käest teada . ” 
1741	NA	 “ Miks ma peaksin seda ütlema . 
1741	NA	 Ma ei taha sellest rääkida . ” 
1742	NA	 “ Taha siis , palun , ole hea , rääkida tahta . ” 
1743	NA	 Vladimir naeris . 
1744	NA	 “ Tarmo oli eile endast väljas , sest sa olid talle öelnud - “ 
1745	NA	 “ Mida ta sulle rääkis ? 
1745	NA	 Seda , mida sinu kohta rääkisin ? ” erutus Vladimir . 
1746	NA	 “ Ei . ” 
1747	NA	 “ Kuule , mina olen Tarmo tuttav kaks aastat , sina kõigest aasta . 
1747	NA	 On absurdne arvata , et Tarmo võiks kellegagi kaklema minna . 
1747	NA	 Sa ei saa aru ... 
1747	NA	 Milline pudru on sellest kokku keedetud ! 
1747	NA	 Põhjust pole ollagi . ” 
1748	NA	 “ Kas kõik on siis korras ? ” 
1749	NA	 “ Ei . ” 
1750	NA	 “ Milles mina süüdi olen ? ” 
1751	NA	 “ Ma ei oska seletada , mis on sinu juures häiriv . 
1751	NA	 Näide ? 
1751	NA	 Mäletad , kui meie toas kohvi jõime ? 
1751	NA	 Sa lased endaga ükskõik mida teha . 
1751	NA	 Korraldasin näitliku mõnitamise . 
1751	NA	 Sul oli võimalus blokeerida . 
1751	NA	 Aga sa kas ei oska või ... pareerimist ei saa õpetada . 
1751	NA	 Sa ei ole ilmselt kuigi palju enne siiasattumist suhelnud . 
1751	NA	 Püüad end vahel kellenagi välja mängida , aga kui sind läbi nähakse , kukub see imelikult välja . 
1751	NA	 Sa ei tunne kombeid . 
1751	NA	 Raputad tuhka toapõrandale . ” 
1752	NA	 “ Sul näib puuduvat arusaamine autundest , ” jätkas Vladimir . 
1752	NA	 Kuulasin teda , suu ammuli . “ Üldse , meie arusaamad on nii erinevad , et on mõttetu seletada . 
1752	NA	 Kas ma solvasin sind ? ” 
1753	NA	 Madis tuli , nagu mõnikord juhtus , täiesti õigel ajal. 
1753	NA	 Ta oli ostnud saia , leiba ja konserve . 
1753	NA	 Vladimir tuli meie tuppa sööma ; mingit vestlust poleks justkui kunagi aset leidnud . 
1754	NA	  
1755	NA	  
1756	NA	 644-s istusid Kala ja Vladimir . 
1756	NA	 Esimene ütles : 
1757	NA	 “ Tähendab nii , Gerda . 
1757	NA	 Su asjad võivad toas olla , aga oleks hea , kui sind ennast võrdlemisi vähe . 
1757	NA	 Minu naisega võib muidu pahandusi tulla . 
1757	NA	 Need härrad ehk annavad sulle oma toa võtme , kui sa neile hästi räägid . ” 
1758	NA	 Vladimir naeratas . 
1758	NA	 Kala toon ja nägu ei meeldinud mulle põrmugi . 
1758	NA	 Ukse taga ütlesin Tarmole : 
1759	NA	 “ Vladimiriga rääkimisest oli ometi kasu : vähemalt suitsu võtab vastu . ” 
1760	NA	 “ Minu käest ta näiteks suitsu vastu ei võta . 
1760	NA	 Isegi siis , kui kahekesi oleme . 
1760	NA	 Läheb maja peale laenama . 
1760	NA	 Tal on muidugi piisavalt põhjusi närviline olla : täiesti reaalne eksmatt . ” Tarmot ennast oli see juba tabanud . 
1761	NA	 “ Miks Tamur üldse abiellus ? ” 
1762	NA	 “ Naine ootab last , ” ütles Tarmo . “ Kui Tamur ja Vladimir omavahel räägivad , ei jõua nad kaugeltki kõiges kokkuleppele . 
1762	NA	 Neil on küllalt erinevad arusaamad . 
1762	NA	 Üleeile söandas Tamur minult küsida : “ On see armastus kahepoolne ? ” See lõi mulle nagu puuga pähe . 
1762	NA	 Kui vastasin , et on küll , rahunes Tamur maha . 
1762	NA	 Siis on ju kõik korras , ütles ta . 
1762	NA	 Aga Vladimir ei rahunenud absoluutselt . 
1762	NA	 Pigem ärritus veel hullemini . ” 
1763	NA	 “ Oled sa endas kindel ? ” 
1764	NA	 “ Jah , ” vastas Tarmo ja jäi mind vaatama . 
1765	NA	 “ Mina ei ole . 
1765	NA	 Endas . 
1765	NA	 Sinus küll . 
1765	NA	 Aga see ei loe . ” 
1766	NA	 “ Jah , tõsi küll , sa ei ole ju ka öelnud , et mind armastad . ” 
1767	NA	 “ Kas ootad , et seda praegu ütleksin ? ” ärritusin . 
1768	NA	 “ Armumine on pime , armastus minu meelest mitte . ” 
1769	NA	 “ Me tõstsime su asjad üldiselt siia riiulile , ” teatas Kala . 
1770	NA	 “ Viin need varsti minema . 
1770	NA	 Mis muidu uudist ? ” 
1771	NA	 “ Suurt midagi . 
1771	NA	 Ühikas tühjeneb . 
1771	NA	 Põhimõtteliselt sa ei pretendeeri enam voodile meie toas , ega ju , Gerda ? ” 
1772	NA	 “ Ei , ” vastasin ja läksin välja . 
1773	NA	 “ Oled morniks muutunud , ” leidis Tarmo . “ Mis lahti ? ” 
1774	NA	 “ Ei midagi . 
1774	NA	 Sõidan homme ära . ” 
1775	NA	 “ Kohe hommikul ? ” 
1776	NA	 “ Ei . 
1776	NA	 Teen seda pealelõunal . ” 
1777	NA	 “ Kas ei saaks mõni päev hiljem ? ” 
1778	NA	 “ Võin homme kella seitsmeni Tartus olla ; hiljem ei tasu lihtsalt hääletama hakata . ” 
1779	NA	 “ Väga kuum . ” 
1780	NA	 “ Mul ei ole kusagil ööbida . ” 
1781	NA	 644 oli ülerahvastatud . 
1781	NA	 Tamur oli laua kööki vedanud , nüüd õpiti seal . 
1781	NA	 Käisime Tarmoga kommi ja limonaadi ostmas . 
1781	NA	 Otsisin välja oma viimased kohvioad ja laenasin Tamjärvelt veski . 
1781	NA	 Tamur arvas , et oskan head kohvi keeta . 
1781	NA	 Teised õppisid köögis , meie ajasime Tamuriga vooditel lesides juttu . 
1781	NA	 Küsisin : 
1782	NA	 “ Mis on armastus ? ” 
1783	NA	 “ Füüsilise vajaduse moraalne põhjendus . 
1783	NA	 Absoluutset armastust pole olemas . ” 
1784	NA	 “ Millest te räägite ? ” tundis Tarmo huvi . 
1785	NA	 “ Eimillestki , ” ütlesin ja tõusin : 
1786	NA	 “ Sul oli ennist idee ? ” 
1787	NA	 “ Räägi , kus sa elama hakkad ? ” küsis Tarmo . 
1788	NA	 “ Küll tühje maju leiab . ” 
1789	NA	 “ Ära räägi lolli juttu , ” ütles Tarmo tigedalt . 
1789	NA	 Ukse vahele ilmus Martini hele pea : 
1790	NA	 “ Kas teie juures on vaba voodit ? ” 
1791	NA	 “ Ei ! ” röögatas Tarmo . 
1791	NA	 Läksin Martiniga koridori . 
1792	NA	 “ Sellest pole vahel sugugi kasu , sellest üleliigsest aususest . 
1792	NA	 Väike pettus on mõnikord õigem . 
1792	NA	 Midagi sellist , mis teil siin juhtuma hakkab , aimasin juba sügisel . 
1792	NA	 Kuigi ma ei tea täpselt , mis teil siin toimub . 
1792	NA	 Tarmo kujutab endale õudselt palju ette . 
1792	NA	 Sedagi oli ette näha , et nad jälle eksmati saavad . 
1792	NA	 Kui see eelmisel kevadel juhtus , oli kõigil mõte sügisel hoopis midagi muud hakata õppima . 
1792	NA	 Aga sügisel ei viitsinud keegi vaeva näha . ” 
1793	NA	 Martin leidis lukustamata toa , kus polnud hingelistki . 
1793	NA	 Laual vedeles pakk “ Rumbat ” , teine küpsiseid . 
1793	NA	 Vabu voodeid oli neli . 
1793	NA	 Päike hakkas jälle tõusma . 
1793	NA	 Und ei tulnud . 
1793	NA	 Martiniga rääkides sain aru , et on olemas muudki peale ühiselamu . 
1794	NA	 “ Vladimir on väga muutunud . 
1794	NA	 Eelmisel aastal elas ta Parmuga ühes toas . 
1794	NA	 Sageli käskis Parm tal uttu tõmmata , kui oma neiukesega tahtis kahekesi jääda . 
1794	NA	 Vladimir käis siis õnnetult mööda maja ega osanud midagi teha , ” ütles Martin . 
1795	NA	 Ärgates nägin , et Martin on lahkunud . 
1796	NA	 Tamur pakkis asju . 
1796	NA	 Magamistuba oli ära lammutatud , riiulid tõstetud seina äärde . 
1796	NA	 Lugesin kopikad kokku ja avastasin , et mul on kaks rubla . “ Leninakani ” poe poole jalutades märkasin Tamurit ja Vladimirit . 
1796	NA	 Ma ei teinud neid esialgu nägema . 
1796	NA	 Kui vahemaa oli tühine , jäin ootama . 
1796	NA	 Poisid läksid poodi , mina jäin kaljasappa . 
1796	NA	 Tamur arvas , et võtab samuti kalja . 
1796	NA	 Olin kioskist ostnud kamasokolaadi . 
1796	NA	 Sõime seda poe ees kolmekesi . 
1797	NA	 “ Kuhu me üldse läheme ? ” küsisin , kui Tamur otsustavalt liikuma hakkas . 
1798	NA	 “ ” Toome ” poodi torti ostma . ” 
1799	NA	 “ Nalja teed ? ” 
1800	NA	 “ Ei . 
1800	NA	 Kas Tarmo sõitis koju ? ” 
1801	NA	 “ Ta läks Joogaga linna peale . 
1801	NA	 Õhtul pidi kohal olema , ” teadis Vladimir . 
1802	NA	 “ Väga hea . 
1802	NA	 Tuleks ta täna jooma meelitada . 
1802	NA	 Kaine peaga ei saa ma talle öelda , et tulgu ikka füüsikasse tagasi . 
1802	NA	 Solvub veel . 
1802	NA	 Tahaks viimast korda ühe ilusa õhtu teha . ” 
1803	NA	 “ Kui te nelja mehega pooleteisest viinast jagu ei saanud ... “ 
1804	NA	 “ Ma ei taipa , miks sa just seda õhtut meelde tuletad . 
1804	NA	 Kari närvilisi mehi ! ” 
1805	NA	 “ Tahtsin su reaktsiooni näha , ” ütlesin Tamurile . 
1806	NA	 “ Mis sa sellisest kirjanikust nagu Vello Lattik arvad , Filoloog ? ” 
1807	NA	 “ Ei midagi . ” 
1808	NA	 “ Lattik on , mis ta on , aga tal on ideed . 
1808	NA	 Aga sulle meeldib muidugi Unt . 
1808	NA	 Ma ei imesta ! 
1808	NA	 Ehtfiloloogiline targutamine ja oma haritusega edvistamine . 
1808	NA	 Mingit ideed ei ole ! 
1808	NA	 Kunstis peetakse fotorealismi teatavasti üsna ammendatuks . ” 
1809	NA	 Tamur jõudis lemmikteemani : teaduslik-tehniline progress . 
1809	NA	 Arvasin , et see on saatanast . 
1809	NA	 Tamur arvas , et ma pole veel pooli asjugi näinud , mida kahekümnes sajand võib tuua . 
1809	NA	 Vladimir vaikis . 
1809	NA	 Tordi saime linna teisest otsast ; ostsime ka kaks liitrit piima . 
1810	NA	 644-s istusid Tarmo ja Jooga . 
1810	NA	 Tarmo keeldus tordist . 
1811	NA	 “ Sa ju tead , et ma ei söö magusat ! ” pahvatas ta vihaselt . 
1811	NA	 Joogale Tamur ei pakkunud . 
1812	NA	 “ Helista vennale , ” soovitas Tamur . “ Läheks sinu juurde . 
1812	NA	 Lahkumispidu . 
1812	NA	 Enne Moskvat . ” 
1813	NA	 Mõne tunni pärast oli vend kohal . 
1814	NA	 “ Ema saab krambid , kui näeb , et auto ei paista isegi läbi , ” ütles Tarmo . 
1815	NA	 “ Mida see peaks tähendama ? ” küsis isa , kes esikus vastu tuli . 
1815	NA	 Ta ei olnud eriti rõõmus . 
1816	NA	 Tarmo närveeris . 
1816	NA	 Poisid kogunesid arvuti taha . 
1816	NA	 Vaatasin pealt . 
1816	NA	 Tarmo rahustas teises toas vanemaid . 
1816	NA	 Tamur tegi vihjeid söögile . 
1816	NA	 Tarmo tuli tagasi ja avas viinapudeli . 
1816	NA	 Tõime väga vaikselt sektsioonkapist pitsid , et vanemad aru ei saaks , et juuakse . 
1816	NA	 Vladimir ei joonudki . 
1816	NA	 Tamur tahtis aga pidevalt millegi terviseks klaase kokku lüüa . 
1817	NA	 “ Joome eesti kirjanduse terviseks ! 
1817	NA	 Joome , Tarmo ! ” 
1818	NA	 Vladimir uuris arvutimänge ega pööranud ümbritsevale mingisugust tähelepanu . 
1818	NA	 Tarmo vend ei joonud samuti . 
1818	NA	 Kui Tarmo tahtis temaga sõrme vedada , nõustus ta seda tegema . 
1818	NA	 Tarmo lendas toa teise otsa . 
1818	NA	 Varsti oli Tarmo seltskonnast kadunud . 
1818	NA	 Vend käis imeliku näoga ringi . 
1818	NA	 Siis küsis ta minult : 
1819	NA	 “ Kuhu Tarmo läks ? ” 
1820	NA	 “ Kas ta lauta ei läinud ? 
1820	NA	 Ta rääkis enne , et öösel hakkab lehm poegima . ” 
1821	NA	 “ Tead , mul on hirm . 
1821	NA	 Ta oli niisuguse näoga ... “ 
1822	NA	 Välisuksel tuli ema vastu . 
1822	NA	 Küsisin : 
1823	NA	 “ Kas Tarmo läks lauta ? ” 
1824	NA	 “ Ei . ” 
1825	NA	 Vaatasin väljas ringi , aga oli pime ja ma ei osanud kusagilt otsida . 
1825	NA	 Läksin tuppa tagasi . 
1825	NA	 Vend küsis murelikult : “ Ei olnud ? ” ja tõmbas pikad püksid jalga , sest väljas oli jahe . 
1826	NA	 Tarmo tuli sauna poolt . 
1826	NA	 Vend hakkas midagi seletama . 
1827	NA	 “ Mis sa enam tahad ! ” karjatas Tarmo . 
1827	NA	 Läksime tuppa . 
1827	NA	 Tarmo äsas mul ümbert kinni ja keerutas mööda tuba . 
1827	NA	 Kõik vaatasid seda ehmunult , seejärel jõid . 
1827	NA	 Tarmo tõi välja uued pudelid . 
1827	NA	 Ma ei märganudki , kui äkki oli nii tema kui ka Vladimir kadunud . 
1828	NA	 “ Need kaks meest küll teineteisele midagi selgeks ei tee , ” arvas Tamur . 
1829	NA	 “ Milleks oli seda viimaste kuude jama vaja ? ” 
1830	NA	 “ Miks siis mitte armuda Filoloogi ? ” küsis väga purjus Tamur vastu . “ Tarmo puhul ma väga ei imestagi . 
1830	NA	 Seda oli juba talvel näha . 
1830	NA	 Kui mina ütlesin , et Filoloog on loll sel ja teisel põhjusel , Vladimir ütles , et hoopis tol põhjusel , siis Tarmo reserveeris endale alati oma seisukoha . 
1830	NA	 Ei öelnud midagi , aga nõus ta ka ei olnud . 
1830	NA	 Mina panen sulle süüks ainult kahte asja : sa valetad süstemaatiliselt - eriti puudutab see sinu suhteid meestega - ning üritad näida tark . ” 
1831	NA	 Uksele ilmus Vladimir . 
1831	NA	 Meid nähes läks ta teise tuppa . 
1831	NA	 Tarmo tahtis rääkida ja juua . 
1831	NA	 Jätsin ta Tamuriga ja lipsasin kõrvaltuppa , mis oli pime , ainult helendav arvutiekraan , mida vaatas üksisilmi Vladimir . 
1832	NA	 “ Vladimir , Vladimir , ega sa ei rääkinud Tarmole sellest , mida me tookord köögis rääkisime ? ” 
1833	NA	 “ Ei rääkinud . ” 
1834	NA	 Seejärel läksin Tarmoga välja jalutama ja uurisin : 
1835	NA	 “ Mida te Vladimiriga rääkisite ? 
1835	NA	 Kas minust ei olnud juttu ? ” 
1836	NA	 “ Ei . 
1836	NA	 Mul on paha olla . ” 
1837	NA	  
1838	NA	  
1839	NA	 “ Kuulge , rahvas , see asi läheb nüüd juba liiale . 
1839	NA	 Milles siis asi , Tarmo , kas sa ei julge üksi enam kodus ollagi või ? ” Isa jutu ajal oli Tarmo püsti tõusnud . 
1839	NA	 Ta kadus isaga ukse taha . 
1840	NA	 “ Hakkaks minema , ” arvas Tamur , kui Tarmo jälle tuli . 
1841	NA	 Ema pakkis Tarmo asju . 
1842	NA	 “ Õmble pluusile nööbid ette , ” käskis ta . “ Ja mida sa ise tegema hakkad ? ” 
1843	NA	 “ Küll ma hakkama saan ; täpselt pole veel mõelnud . ” 
1844	NA	 Kuigi Tarmo pidi paari päeva pärast Moskvasse sõitma , oli terve suvi veel ees . 
1845	NA	 Ärasõiduhommikul meenus Tarmole , et ta on midagi ühiselamusse unustanud . 
1845	NA	 Vend viis meid autoga Tartusse . 
1845	NA	 Liftid ei töötanud . 
1845	NA	 Hingeldades jõudsime kuuendale . 
1845	NA	 Läksin oma tuppa . 
1845	NA	 Seal polnud kedagi . 
1845	NA	 Võtsin mõned asjad ja jooksin 644. 
1845	NA	 Tamur ja Kala istusid laua taga . 
1845	NA	 Vladimir oli pikali heitnud . 
1846	NA	 “ On sul suitsu , Gerda ? ” küsis Kala . 
1847	NA	 “ Palun . ” 
1848	NA	 “ Anna Tamurile , ” ütles Kala , “ ega sul äkki rohkem suitsu ole ? 
1848	NA	 Äkki jätad veel paar ? ” 
1849	NA	 Tema toonis oli midagi solvavat . 
1849	NA	 Viskasin paki lauale ja läksin Tarmo järel välja . 
1849	NA	 Vend oli ootamisest närviliseks muutunud . 
1849	NA	 Ta lootis meid panna bussi peale , mitte bensiinikriisi ajal ise Tallinnasse sõita . 
1849	NA	 Buss oli ära läinud . 
1849	NA	 Vend viis meid lennujaamani . 
1849	NA	 Kell oli pool üheksa hommikul , puhus tugev tuul . 
1849	NA	 Madis ja Tamjärv ootasid Tarmot raudteejaamas . 
1849	NA	 Rongi väljumiseni seisin perroonil ja suitsetasin . 
1849	NA	 Seejärel lonkisin kesklinna . 
1849	NA	 Kell kuus pidin Raekoja platsil kohtuma Martiniga . 
1849	NA	 Sõitsime tema vanemate suvilasse , kus oli piisavalt süüa terveks nädalaks . 
1849	NA	 Jalutasime keskööl mööda magavat suvilakooperatiivi . 
1849	NA	 Martin tahtis , et räägiksin lugusid , mis olid minuga talvel juhtunud . 
1849	NA	 Enamuse neist mõtlen ma välja , arvas ta . 
1849	NA	 Kõik asjad mahtusid kohvrisse , mille tõin nädal hiljem Tartust ära . 
1849	NA	 Möödus nädalaid , mille vältel hakkasin kahtlema möödunud aasta tõelisuses . 
1849	NA	 Minuni jõudsid kuuldused , et ema on lubanud : 
1850	NA	 “ Kui ma teada saan , kus Gerda elab ja töötab , lähen talle järele ja teen kõik maatasa ! ” 
1851	NA	 Ma ei püsinud kusagil kaua ; suvi möödus rännates mööda maanteid , tihti tühja kõhuga ja külmetades , kuid vahel ka lõkketule ääres juttu vestes . 
1852	 Kolmas osa 	 Kolmas osa 
1853	NA	 Kõik on jäänud lootusetu rajajoone taha . 
1853	NA	 Selle nimi võis olla suvi , aga võib-olla midagi muud . 
1853	NA	 Varasem on väike ja tähtsusetu . 
1853	NA	 Vahel küsisin endalt , kas midagi üldse juhtus väljaspool minu kujutlusi . 
1853	NA	 Võib-olla oli kogu elu uni , mis oli kestnud vahedeta umbes kakskümmend aastat . 
1853	NA	 Surnud ununesid , otsekui ei oleks nad kunagi elanud . 
1853	NA	 Unustamine ei toonud kaasa süümepiinu : mälu ja mäletamine olid kadunud aja troonilt tõugatud jumalad . 
1853	NA	 Nende võim oli murtud . 
1853	NA	 Vanad inimesed soovisid mäletada . 
1853	NA	 Võib-olla keegi võttis nende soove tõsiselt . 
1854	NA	 Halb mälu muutis mulle keelte õppimise piinaks . 
1854	NA	 Kevadel pabereid ülikoolist välja võttes olin rõõmus , et saksa keele eksam vajus möödanikku . 
1854	NA	 Martin oskas mitut keelt ja õppis neid juurde ; arvasin põhjuseks , et Martin kartis mõelda hetkele , mil pole teha muud , kui endalt küsida , kui palju aega on veel jäänud , kui mitu keelt ta jõuab veel selgeks õppida . 
1855	NA	 Kuid igaüks ei tunne hirmu . 
1856	NA	 Nimed hauakividel olid tuttavad kooliraamatutest . 
1856	NA	 Mõni muugi asi oli nii , nagu kirjeldasid raamatud . 
1856	NA	 Ehk oli ette määratud , et viskan nurka lapsepõlveunistused ja õpikud . 
1856	NA	 Et nõidusest vabaneda , tuli hulkuda kodutuna mööda ilma ja leida eesmärk . 
1856	NA	 Sest kuigi teadsin , et ka mina varjan endas ja võõraste eest midagi , ei teadnud ma , mis see on . 
1857	NA	 Seadsin ennast Tallinnas nii hästi kui võimalik sisse . 
1857	NA	 Lombakas korteriperenaine saatis mind mõnikord poodi ja prügiämbrit välja viima . 
1857	NA	 Luiskasin , et olen pärit Tartust ja õpin Tallinnas õpetajaks . 
1857	NA	 Leidsin ajutist tööd kunstikoolis aktimodellina . 
1857	NA	 Sinna soovitas minna onupoeg . 
1858	NA	 Septembri alguses kohtusin tänaval Hirmuga . 
1858	NA	 Ta töötas Tallinnas elektrikuna . 
1858	NA	 Hirm kandis mantliga ühte tooni halli kaabut . 
1858	NA	 Meid ümbritses tihe vihmasadu . 
1858	NA	 Hirm tunnistas : 
1859	NA	 “ Olen mõnevõrra kooner , kuna pole veel palka saanud . ” 
1860	NA	 “ Kas kunagi Tartusse ka sõidad ? ” 
1861	NA	 “ Võib-olla ei sõida . 
1861	NA	 Kas sa Tarmo Tammsaarest oled kuulnud ? 
1861	NA	 Ta olla Moskvast tagasi . ” 
1862	NA	 Helistasin Tarmole . 
1863	NA	 “ Oli mõte korraldada väike pidu - nädalavahetusel . 
1863	NA	 Kõik tulevad . 
1863	NA	 Tamur on endiselt ühikas , aga ei ela enam 644-s ja Jooga samuti mitte . 
1863	NA	 Vladimirist pole midagi kuulnud . 
1863	NA	 Kala ja Tamuri naised sünnitasid hiljaaegu . ” 
1864	NA	  
1865	NA	  
1866	NA	 “ Mina tean ainult ühte - täna kavatsen ma ennast umbalt täis juua , ” ütles Tarmo , kes sai kahekümne ühe aastaseks . 
1866	NA	 Ema muigas ja tõmbas peoga üle poja karmide juuste . 
1866	NA	 Tarmo oli juuksuris käinud . 
1866	NA	 Riides oli ta vanamoodi : helehallid püksid ja sinine särk . 
1867	NA	 “ Katame elutuppa laua kuuele , ” ütles ema mulle . 
1868	NA	 Isa võttis viinad külmast . 
1868	NA	 Serviis toodi kapist lagedale . 
1868	NA	 Nõud olid tolmused ja tahtsid üle pühkida . 
1868	NA	 Lauale ilmusid salatikausid ja praevaagnad . 
1868	NA	 Tarmo istus minu vastas teisel pool lauda . 
1868	NA	 Tema kõrval oli koht lapsepõlvesõbrale Oskarile . “ Tal on mulle suur mõju olnud , ” sosistas Tarmo erutatult . 
1868	NA	 Oskar oli tähelepanuväärselt ilus noormees . 
1868	NA	 Ta elas pealinnas ning käis kodukandis harva . 
1868	NA	 Tarmo vanemad pakkusid talle teineteise võidu sööke ja jooke . 
1869	NA	 “ Kas sa piiblit oled lugenud ? ” küsis isa Oskarilt . 
1869	NA	 Oskar noogutas mõtlikult . 
1870	NA	 Süütasin sigareti . 
1870	NA	 Söömise lõpetanud Tarmo ja Oskar suitsetasid juba mõnda aega . 
1870	NA	 Tarmo isa sirutas käe , et mul suits suust ära tõmmata . 
1870	NA	 Ema sõi hea isuga . 
1870	NA	 Pöörasin pea ära ja tegin suitsu rahulikult lõpuni . 
1870	NA	 Vanemad läksid magama ja Tarmo hakkas Oskariga täiesti legaalselt viina viskama . “ Poisid tulevad homme , ” ütles Tarmo minu üllatuseks . 
1870	NA	 Poole öö ajal ronis ta voodisse ja küsis : 
1871	NA	 “ Kas sulle ka tundub , et ma olen skisofreenik ? ” 
1872	NA	 Ütlesin , et ei tundu . 
1873	NA	 “ Tahaksin sind viia triangulatsioonitorni juurde , ” unistas Tarmo . “ Sinna võib juba homme minna . 
1873	NA	 See on lihtsam , kui sa arvad . 
1873	NA	 Võtame pikksilma kaasa ; vend võib meid ära visata ... “ 
1874	NA	 Nägin unes , et olemegi teel torni juurde maasikaid korjama . 
1874	NA	 Leidsime torni kahe viiekorruselise maja vahelt . 
1874	NA	 Tuul keerutas üles nii paksu tolmu , et torn kadus paiguti tihedasse pilve . 
1874	NA	 Isegi nõnda oli selge , et torn on maha jäetud ja laguneb . 
1874	NA	 Maasikad olid kestva põua tõttu muutunud väikesteks pruunideks kribalateks ; ainult lõhn oli tugev ning kuidagi eksitav . 
1875	NA	 Järgmisel päeval tegin võileibu , kui Tarmo vanemad kööki tulid . 
1875	NA	 Nad ei öelnud midagi . 
1875	NA	 Oli hämar ja köögiaken paistis süütamata lambi tõttu väikese helendava ruuduna ; seinad olid mustad . 
1875	NA	 Saabusid külalised . 
1876	NA	 Ivo ja Ainiki ulatasid Tarmole roosikimbu ja kringli . 
1877	NA	 “ Su koer pissis mulle jala peale ja tal on kirbud ! ” teatas Ainiki rõõmsalt . 
1878	NA	 “ Maaelu on tore , ” nentis ka Ivo . 
1878	NA	 Kutsikas kilas esikus . 
1878	NA	 Tarmo läks teda õue laskma . 
1878	NA	 Ta libastus loigus ja oleks äärepealt pikali lennanud . 
1879	NA	 “ Ta ei pea ju veel ! 
1879	NA	 Kes on see idioot , kes ta sisse laskis ? ” 
1880	NA	 Tamur seisis ukse juures , nagu häbeneks edasi astuda . 
1880	NA	 Vladimirit ei olnud . 
1880	NA	 Keegi ei saanud midagi öelda , kui tulid koputamata kaks nahktagis meest , kellega koos Tarmo õue läks . 
1880	NA	 Ta oli ära veerand tundi . 
1880	NA	 Siis tormas ta tuppa , otsis mingit paberit , pöörates kõik riiulid pahupidi , ja kadus taas . 
1880	NA	 Tarmo ema istus köögilaua taga ega tundnud külaliste vastu mingit huvi . 
1880	NA	 Tarmo saabus väljast närvilisena ja kõndis mitu tiiru mööda tuba , otsekui viibiks ihuüksi . 
1881	NA	 “ Kus Vladimir on ? ” küsis ta siis . 
1882	NA	 “ Ta läks Tallinna õppima , ” ütles Tamur . 
1882	NA	 Läksime kõik tuppa . “ Vaene Vladimir oli tõesti põrmus , sest sai elu esimese stipi . 
1882	NA	 See tähendab , et veel pole kätte saanud . 
1882	NA	 Ta ütles , et kui raha käes , tuleb ta kohe Tartusse seda maha jooma . 
1882	NA	 Lennukiga . ” 
1883	NA	 “ Nii et Vladimirit võib siis Tallinnas kohata ? ” küsisin . 
1884	NA	 “ Ja muide , Jooga ei tee enam sigadusi . 
1884	NA	 Ta on nüüd üsna tihedalt seotud usuühinguga “ Elu Sõna ” , ” teadis Tamur . 
1885	NA	 “ Noh , rääkige siis , kuidas teil läheb ? ” 
1886	NA	 “ Mina olen värske lapsevanem , ” ütles Tamur . 
1887	NA	 “ Meie elame erakas ; mina otsustasin minna majandusteaduskonda , ” ütles Ainiki . 
1888	NA	 “ Minul õnnestus tuba üürida . 
1888	NA	 Käin tööl ... “ 
1889	NA	 “ Miks õieti juuakse ? ” 
1890	NA	 “ Juuakse sellepärast , et barjäärid kaoksid . 
1890	NA	 Et inimene saaks öelda seda , mis tal hinge peal . 
1890	NA	 Inimese olemus jääb purjus olles täpselt samaks kui kainena . ” 
1891	NA	 “ Kus sa ise töötad ? ” küsis Ainiki . 
1892	NA	 “ Kunstikoolis . 
1892	NA	 Esimest kuud . 
1892	NA	 Modellina . ” 
1893	NA	 Tekkis vaikus , mille katkestas sampanjapudeli avanemisheli . 
1894	NA	 “ Sa oled moralist , ” ütlesin Tamurile nelja silma all . 
1894	NA	 Ta ei olnud rahul minu töökohaga . 
1895	NA	 “ Tarmo on suurem moralist kui mina , ” arvas Tamur , “ ja te mõlemad olete ühtemoodi ebastabiilsed inimesed . 
1895	NA	 Minu naise jaoks on tema ema väga suur autoriteet . 
1895	NA	 Metsavaht , täiskarsklane . 
1895	NA	 Abikaasal on kogu aeg kahju , et ma joon . 
1895	NA	 Tema ei lubaks endale iialgi mingit abiellu mitte mahtuvat tegu . 
1895	NA	 Põhimõtte pärast . ” 
1896	NA	 Ivo oli Ainiki teise tuppa magama jätnud ja tuli meie juurde , käigupealt pluusinööpe kinni pusides . 
1896	NA	 Ta hakkas anekdoote rääkima . 
1896	NA	 Võtsin endale meeleldi perenaiserolli , sest olin tema lugusid juba kuulnud ühel neist pikkadest öödest 654-s , kui Ivo meil ööbis . 
1897	NA	 “ Kas olen üleliigne ? ” oletasin köögist hunniku võileibadega poiste juurde jõudes . “ Ikkagi kolm vana sõpra . ” 
1898	NA	 “ Ära nüüd põe , ” ütles Ivo . 
1899	NA	 “ Ära iial hirmu tunne , ” ütles Tarmo . “ Oeh ! 
1899	NA	 Mis ma ütlesin ! 
1899	NA	 Hirmu ! ” 
1900	NA	 Pidasime aru , kas juua viin ära või heita magama . 
1900	NA	 Tamur oli edasijoomise poolt . 
1900	NA	 Tarmo heitis diivanile ja teeskles magajat . 
1900	NA	 Ivo läks Ainiki juurde . 
1901	NA	 “ Mäletad , Tarmo ütles sulle , et sa homme midagi meelde tuletaksid ? ” 
1902	NA	 “ Ma arvan , et ta tahtis mu abikaasast rääkida . ” 
1903	NA	 “ Või minu töökohast . ” 
1904	NA	 “ Minu asi see üldiselt ei ole . 
1904	NA	 Oled vaba inimene ja tead ise , mis teed . 
1904	NA	 Kui tahad kellelegi midagi tõestada , siis ole lahke . 
1904	NA	 Kui räägin Tarmo seisukohalt , siis ei saa ma seda heaks kiita . 
1904	NA	 Vladimir on kindlasti veel suurem moralist kui mina . 
1904	NA	 Samas - ma ei mõista . 
1904	NA	 Kui sa kõike üsna pohuistlikult võtad , mis loeb siis kellegi arvamus ? 
1904	NA	 Need on kaks täiesti ühendamatut külge sinus . 
1904	NA	 Vladimir rääkis mingist vestlusest , kui sa nutma olid hakanud . 
1904	NA	 Ma ei saa aru , miks sa tema arvamust nii oluliseks pead ? ” 
1905	NA	 “ Saime talvel üsna hästi läbi . ” 
1906	NA	 “ Vladimir püüdis sind võib-olla päästa , ” muigas Tamur . 
1907	NA	 “ Millest ? ” 
1908	NA	 “ Sinu kohta käivatest hinnangutest . 
1908	NA	 Mina ei usu , et mehe ja naise vahel võiks erilist sõprust tekkida . 
1908	NA	 Ma ei taha halvasti öelda , kuid seksuaalselt ei ole sa mind kunagi huvitanud . 
1908	NA	 Võib-olla kevadel ma üritasin sulle siinsamas Tarmo juures midagi tõestada . 
1908	NA	 Ei mäleta ; midagi ma rääkisin . ” 
1909	NA	 “ Ega see hea ole . 
1909	NA	 Öö on ikka magamiseks , ” vaatas isa ukse vahelt tuppa ja läks sama targalt minema . 
1910	NA	 “ Mida sa kavatsed teha ? ” küsisin Tamurilt . 
1911	NA	 “ Magama ei tahaks heita . 
1911	NA	 Pean homme kindlasti Tartusse jõudma . 
1911	NA	 Lähen mängin arvutiga . ” 
1912	NA	 “ Kes sa siis õieti oled ? ” küsis Tarmo ema . “ Naabrid juba küsivad . kas mul on minia kodus . ” 
1913	NA	 “ Me oleme sõbrad , ” seletasin ebakindlalt , laual vedelevaid musti nõusid kokku korjates . “ Nagu Tamur ja Vladimir ja ... “ 
1914	NA	 “ Mulle hakkavad juba närvidele käima need Tarmo sõbrad . 
1914	NA	 Nad segavad meie elu . 
1914	NA	 Maal on oma tööd ja tegemised ; nemad on linnainimesed ja siis suhelgugi omavahel . 
1914	NA	 Mis neil Tarmoga ühist on ? 
1914	NA	 Tarmo ju ei õpi enam . 
1914	NA	 Ei need sõbrad tal kuhugi kao ... “ 
1915	NA	 Põgenesin tuppa Tamuri juurde . 
1916	NA	 “ Mäletad , kui kevadel tuli Tarmo isa teie siin olles ja tegi märkuse ? ” 
1917	NA	 “ Sõimas läbi , ” ütles Tamur pilku ekraanilt pööramata . “ Sain tookord üsna pahaseks . 
1917	NA	 Siis , kui on tarvis kedagi heina tegema , oleme vajalikud , aga kui niisama tuleme - tuleme ju Tarmo , mitte arvuti pärast - , tehakse nägu , et ei saada aru , mis nendel siia asja on . ” 
1918	NA	 “ Kui kuuled samme , mis ei kuulu mulle ega vennale , võta mänguketas välja ja lükka teine sisse , ütles Tarmo minule . 
1918	NA	 Pärast seda ma polegi enam mängida tahtnud . ” 
1919	NA	 “ Lõppkokkuvõttes oli see suur viga , et selline tugev maapoiss nagu Tarmo sattus Tartu Ülikooli füüsikat õppima ja sai endale arvuti . ” 
1920	NA	 “ Kuule , Tamur , kaua sa lobised seal ? 
1920	NA	 Äkki teeksid seda kusagil mujal ? ” pomises Ivo uniselt . 
1920	NA	 Varsti Ivo tõusis . 
1920	NA	 Väljas koitis juba . 
1921	NA	 “ Gerda , äkki leiad mulle kiiresti kusagilt piima ? ” küsis ta . 
1922	NA	 “ Külmkapis ei ole . 
1922	NA	 Tead , lauda juurde ma parem ei läheks . 
1922	NA	 Ei ole erilist isu Tarmo vanematega kohtuda . ” 
1923	NA	 “ Ah , ära mine siis jah , ” heitis Ivo hajameelselt käega . 
1924	NA	 “ Kas nad ei salli sind või ? ” märkas ta siis küsida . 
1925	NA	 “ Ah , lihtsalt niisama , ” ütlesin muiates . 
1926	NA	  
1927	NA	  
1928	NA	 “ Mul oli Tarmo pärast aasta tagasi täitsa mure : ta nuttis iga asja peale . 
1928	NA	 Tahtsin temaga arsti juurde minna , ” rääkis ema . “ Siis käisin ühe kaardipanija juures . 
1928	NA	 Too ennustas , et perekonnas on varsti matus . 
1928	NA	 Minu kohta ütles , et elan kõrge vanuseni . 
1928	NA	 Ma kardan nii väga Tarmo pärast . 
1928	NA	 Ära ainult talle seda räägi . ” 
1929	NA	 “ Kauaks sa kavatsed maale jääda ? ” küsisin Tarmolt , kui viimane külaline oli lahkunud . 
1930	NA	 “ Kõige rohkem paariks kuuks . 
1930	NA	 39 rubla on veel järel . ” 
1931	NA	 “ Millest sa elad ? ” 
1932	NA	 “ Ah , ega ei kulu ka kusagil . 
1932	NA	 Kas panen sauna kütte ? 
1932	NA	 Sa joonista seni . ” 
1933	NA	 “ Panid kindlasti tähele , et kui sa üleeile tulid , ei ilmutanud ma erilist rõõmu , ” küsis Tarmo saunas . “ Olin ju vägagi vaoshoitud ? 
1933	NA	 Olin juba harjunud mõttega , et meie suhted on lõppenud . ” 
1934	NA	 “ Ma ei saanud tegelikult midagi aru . ” 
1935	NA	 “ Räägi oma viimase aja kõige positiivsemast elamusest . ” 
1936	NA	 “ Aga sinu viimase aja kõige negatiivsem elamus ? ” 
1937	NA	 “ Millise viimase aja ? ” 
1938	NA	 “ Selline , millest sa veel vaba ei ole . ” 
1939	NA	 “ Hea küll , ma räägin , aga enne lobise kümme minutit sel teemal , millel soovisin . 
1939	NA	 Ükskõik millest , peaasi , et räägiksid . ” 
1940	NA	 “ Sa oled väga terav ? ” 
1941	NA	 “ Ma ei oska sellist küsimust muuga seletada , kui pahatahtlikkusega . 
1941	NA	 Olin kõik juba unustanud ; nüüd meenus detailideni . 
1941	NA	 Olla osaline lõbusa grupieksperimentaatori lõbusas grupieksperimendis ! 
1941	NA	 Jah , võis ju ka nii ! ” 
1942	NA	 “ Ma ei saanud aru . ” 
1943	NA	 “ Ja kõigil oli naljakas ! ” 
1944	NA	 “ Minul ei olnud . ” 
1945	NA	 “ Hea küll . 
1945	NA	 Võibolla kuulub see eksperimendi juurde . 
1945	NA	 See meid eristabki : mina olen nii hea , sina paha . ” 
1946	NA	  
1947	NA	  
1948	NA	 “ Kohati mind lausa ehmatab , kui sarnased me oleme , kuigi ma ei tea sinust midai , ega sina minust . 
1948	NA	 Oleme endast teineteisele ehk rohkem rääkinud , kui kellelegi muule , aga ei tunne teineteist . 
1948	NA	 Ega Tamurit ega Vladimirit ... “ 
1949	NA	 “ Nüüd ma tean , mis see on , ” mõtlesin , kuid ütlesin seda vist valjusti , sest Tarmo lausus õnnelikult : 
1950	NA	 “ Tead , sa ütlesid kõvasti NÜÜD MA TEAN , MIS ASI SEE ON sel hetkel , kui mina mõtlesin ja rõhuga öelda tahtsin : nüüd ma tean , mis see on . ” Ta vaatas mulle väga lähedalt otsa ja naeris . 
1950	NA	 Naersin igaks juhuks kaasa . 
1951	NA	 “ Enda arust ütlesin seda mõttes . ” 
1952	NA	 “ Jah , ja nii vaikselt , et sellest hakkavad hambad õrnalt tuikama ; mina tean ... veel eriti hästi ... kui naljakas ... see on . ” 
1953	NA	 Tarmo uuris mind imeliku pilguga ja lisas : 
1954	NA	 “ Vaata , nüüd olen mina sinust pool punkti ees . ” 
1955	NA	 “ No mida ma siis ütlesin ? ” ei taibanud ma . 
1956	NA	 “ Kontrollid mind , jah ? ” 
1957	NA	 “ Tunni aja pärast tuleb minema hakata . ” 
1958	NA	 “ Jah , tund on julgelt aega . ” 
1959	NA	 Istusime laua taga ja sõime . 
1960	NA	 “ Kas kõik on korras ? 
1960	NA	 Ega sa millestki närvis ole ? ” küsis Tarmo . “ Ühesõnaga , helistad niipea , kui jälle Tartusse jõuad ? 
1960	NA	 Või varem . ” 
1961	NA	 Jõudsin Tallinna , kui päike loojus . 
1962	NA	  
1963	NA	  
1964	NA	 “ Kahju jah , et Tarmo nii vara ära läks . 
1964	NA	 Mõnes mõttes hakkas alles pärast seda nalja saama . 
1964	NA	 Meie Tamjärvega hakkasime vaikselt napsitama . 
1964	NA	 Kõik sai alguse odavast viskist . 
1964	NA	 Teiselt poolt : Tarmo tuli ära õigel ajal. 
1964	NA	 Sügis on ehitusel kõige hullem aeg . 
1964	NA	 Alatasa sajab , aga just sajuga on välistööd . 
1964	NA	 Kui ilus ilm oli , tehti siseviimistlust . 
1964	NA	 Tarmol hakkas tervis jantima . 
1964	NA	 Võib täitsa kindlalt öelda , et tegelikult tegi ta seda ise . 
1964	NA	 Mängis meelega tervisega , sest tahtis ära sõita . 
1964	NA	 Käis paljajalu läbi lompide . ” Madis istus vanematekodu pehmes tugitoolis ja rüüpas viskit . 
1964	NA	 Vanemad olid suvilasse sõitnud , kuigi valitses südatalv . 
1965	NA	 “ Kõik läheb mööda . 
1965	NA	 Ainult mälestus jääb . 
1965	NA	 Ma ei usu , et kunagi näiteks üheksakümnendate muusikat niimoodi kuulan . 
1965	NA	 Muidugi on jäänud ka ebameeldivaid mälestusi . 
1965	NA	 Ükskord läksime Ronaldiga kahekesi korraks poodi . 
1965	NA	 Kui tagasi tulime , ütles valvur , et keegi hüppas jälle alla . 
1965	NA	 Füüsikute ühikast on ikka vahetevahel hüpatud . 
1965	NA	 Seekord oli Koidu . ” 
1966	NA	 “ Mis temast sai ? ” 
1967	NA	 “ Mis sai ? 
1967	NA	 Nädala pärast olid matused . 
1967	NA	 Inimene oli kaheksandat kuud rase . 
1967	NA	 Veidi aega abielus . 
1967	NA	 Keegi ei tea ... ” Madis lõi käega . 
1968	NA	 “ Tamur astus kaitseliitu , ” ütlesin . “ Ja mina ise taastasin ennast filoloogiateaduskonna kaugõppesse . ” 
1969	NA	 “ Peaksin ka Tartusse tulema , aga puhkan paar kuud , ” leidis Madis . “ Sain vahepealt Magnuse naiselt kirja . 
1969	NA	 Näe , loe . ” 
1970	NA	 Uurisin aadressi . 
1971	NA	 “ See ei ole Tartust ! ” 
1972	NA	 “ Ei olegi . 
1972	NA	 Magnuse naine lõpetas ülikooli ja läks Magnusest lahku ; nüüd on mingis maakoolis õpetaja . ” 
1973	NA	 “ Tere . 
1973	NA	 Mõtisklesin hulk aega tühja lehe ees . 
1973	NA	 Igasugused mõtted kihutasid läbi pea . 
1973	NA	 Võta kinni , mis mõtted need täpselt olid . 
1973	NA	 See oli kuidagi kõigega seoses : sarnasuste ja erinevuste ja olemasolu ja selle mõtte ja ikkagi praktilise , reaalselt eksisteeriva kapsasaba , turvalisusevajaduse , vanuse , töökohtade , üksluisuse , mittetahtmise , jätkamise , eesmärgipäratuse , mineku , abielusõrmuse , absoluudieituse ja -ihaluse , tagasipöördumiste , ringtunnelite , vanade mälestuste , uute mälestuste ja ilmselt millegagi veel . 
1974	NA	 Õigupoolest ei tea ma täpselt , kas Sina oledki olemas , ja Jooga ja Hirm ja Ronald ja Gerda ja tuba 644 ja Tartu linngi . 
1974	NA	 Ja kui te siiski olete ( isegi Magnus ) , kas siis praegu või ainult minu unenäos , või mina teie omas ? 
1974	NA	 Teid on aga liiga palju , kes näevad mind unes , nii et küllap on pigem vastupidi . 
1975	NA	 Tajun seda kõike hulleminigi , aga Sina ära pane tähele . 
1975	NA	 Kirjuta mulle , kas minust ka räägitakse . 
1975	NA	 Mida võisin küll ise rääkida ? 
1975	NA	 On kindel , et päris kõike ei mäleta . 
1975	NA	 Aga samas ei pruugigi see olla oluline , ah , küllap on see ükskõik ! 
1976	NA	 Kui siia kooli tulin , ei suutnud ma kuidagi õpetajarolli omaks võtta . 
1976	NA	 Käisin pahategelikult itsitades mööda koolimaja ja ei saanud kuidagi tunde antud . 
1976	NA	 Tüdinesin juba 15 minutit pärast tunni algust ja saatsin seltskonna minema . 
1976	NA	 Olin tõsiselt hämmeldunud , avastades , et nii teiste õpetajate kui ka õpilaste jaoks olin täiesti loogiline nähtus omal kohal . 
1976	NA	 Ainult ma ise ei saanud sellest kuidagi aru . 
1976	NA	 Mul oli tunne , nagu oleksin kusagil ebareaalses maailmas , kus kõik peale minu teavad mängureegleid . 
1976	NA	 Tean küll reegleid , aga ei saa aru nende mõttest . 
1977	NA	 Kõik asjad on mitmetised . 
1977	NA	 Püüdsin end siis tagasi Tartusse mõelda . 
1977	NA	 Seegi pole reaalsus , võib-olla hoopis mõni neljas maailm , aga mitte reaalsus . 
1978	NA	 Hakkasin juba asjade käiguga leppima , et “ vana maailm ” on kaotsi läinud ja tühja kah , aga täna tunnen , et olen midagi segi ajanud . 
1978	NA	 Ma tean , et ei taha olla õpetaja ja ma ei taha veel paljut muudki . 
1978	NA	 Aga ma ei tea ei seda , mida tahaksin või kuidas seda saada , mida ma ei tea ennast tahtvat - ega tea isegi seda , kuidas üldse midagi muuta ! 
1978	NA	 Muutumine on raske ka ja mulle ei meeldi teha raskeid asju . 
1978	NA	 Kogu see kaos pole ometi meeldiv , on hirmutav . 
1978	NA	 Kogu aeg oleks nagu midagi puudu . 
1978	NA	 On veebruari algus . 
1978	NA	 Ehk läheb järgmiseks korraks üle ? 
1978	NA	 Kirjuta mulle , kirjuta kõigest ja palju ja eeldades , et risti oli trump ja Sina praegu võitsid : küsi ja küllap ma juba vastan . ” 
1979	NA	 Panin kirja käest . 
1980	NA	 “ Kui kaua sa kavatsed modellina tõõtada ? ” küsis Madis . 
1981	NA	 “ Suveni . 
1981	NA	 Praegu ei ole eriti lihtne tööd saada . ” 
1982	NA	 “ Missugust tööd sa üldse tahaksid ? ” 
1983	NA	 “ Ma ei tea . 
1983	NA	 Riided tunduvad äärmiselt ebamugavad ja rasked , kui suurem osa päevast mööda saata alasti . ” 
1984	NA	 “ Vladimir on Tallinnast jalga lasknud . 
1984	NA	 Käisin teda otsimas , öeldi , et ei ole ja ei tule . 
1984	NA	 Arvata võib , et jättis kooli pooleli . ” 
1985	NA	 “ Ka mulle tundub vahel , et ma ei saagi täiskasvanuks . ” 
1986	NA	 “ Kas sa Tarmoga abielluda ei kavatse ? ” küsis Madis . 
1987	NA	 “ Me ei ole tükk aega kohtunud . 
1987	NA	 Käisin aastavahetusel tema juures . 
1987	NA	 Minu teada on ta endiselt maal ja sinna ei taha ma minna . ” 
1988	NA	 “ Kas sa Gabrielist oled midagi kuulnud ? 
1988	NA	 Kas ta elab ikka seitsmendal ? ” 
1989	NA	 “ Ka Tamur mainis Tarmo sünnipäeval seda nime , aga ma ei tunne teda . 
1989	NA	 Kas see on keegi Plumbumi sõber ? ” 
1990	NA	 “ Gabriel , ” ütles Madis , “ on seesama , kellega koos me “ Tähesõdasid ” käisime vaatamas , mina ja Kala ja ... “ 
1991	NA	 Madise jutt uinutas . 
1991	NA	 Kuulasin teda vaevalt , sest ei mäletanud sündmusi , millest ta rääkis . 
1991	NA	 Mulle meenus hoopis viimane kord Tarmo juures . 
1991	NA	 Olin pooleldi haige , näljane ja lootusetu . 
1991	NA	 Soojendasin köögis pliidi kohal käsi . 
1991	NA	 Tarmo lõikas lõhnavast suitsusingist värskele leivale pakse viilakaid . 
1991	NA	 Must kass ronis mulle sülle . 
1991	NA	 Istusin pliidi ees , juuksed nägu varjamas . 
1992	NA	 Kui ütlesin , et pean lahkuma , väitis Tarmo , et haigena minna oleks enesetapp ja tänamatu . 
1992	NA	 Tema raviks mind terveks , kui jääksin . 
1992	NA	 Lasksin ennast veenda . 
1992	NA	 Hirm oma mitte midagi maksva elu pärast tuli tagasi . 
1993	NA	 Aga tervis läks kehvemaks , kui oli saabudes ; ma ei tõusnud voodist ega tahtnud süüa . 
1993	NA	 Nägin und : seisime keset metsa . 
1993	NA	 Puutüved olid varjupoolel süsimustad , varjust väljas olid need lumivalged ja helendasid . 
1993	NA	 Kas näed nüüd udu , küsis Tarmo . 
1993	NA	 Nägin : see hiilis puude vahelt lähemale ning oli niiske ja vatjas . 
1993	NA	 Hakkasime kuhugipoole liikuma , võib-olla jõe äärde . 
1993	NA	 Mõtlesin , et üksi oleksin vaevalt kodu üles leidnud , kui tuttavaid maju nägin . 
1994	NA	 Teele paistsid kolm valgustatud akent . 
1994	NA	 Hakkasin minema . 
1994	NA	 Kuigi see oli uni , läksin nagu mitu korda varem ilmsi . 
1994	NA	 Äkki märkasin , et Tarmo pole enam minu kõrval . 
1994	NA	 Minu õnn ei jätnud mind maha , sest enne hoovile jõudmist ärkasin . 
1994	NA	 Olin lühikese aja jooksul tajunud , et ees ootab tühi ja õudne maja , mille tulesäras akende taga liikuvad kolme inimese siluetid ei kuulu elavatele isikutele . 
1995	NA	 Rääkisin unenäost Tarmole , kes ei öelnud selle peale midagi . 
1995	NA	 Ja kas pidigi ? 
1995	NA	 Palju asju näisid reaalsetena , aga siis kustus nende tähendus samamoodi , nagu tuhmusid vana-aasta õhtul taevasse lennutatud raketid . 
1995	NA	 Ilmaasjata , mõtlesin , kui kogu ümbrus rohelistest ja punastest tuledest säras - ei neid ega meid näe keegi , keegi ei mõtle meie peale , oleksime justkui maailma serval , kuigi kõik ilmakaared on olemas ja Tarmo võis seletada , mis kuhupoole jääb . 
1996	NA	  
1997	NA	  
1998	NA	 “ Mis kell teie seal magama heitsite ? ” küsis Kala , kui jäime kahekesi . 
1999	NA	 “ Hommikul kaheteistkümne paiku . 
1999	NA	 Mell pidi kooli minema . ” 
2000	NA	 “ Seda ma arvasin , et teil jälle jorutamiseks läheb . 
2000	NA	 Pool seitse ärkasin ja läksin rõdule . 
2000	NA	 Nägin , et kangesti tuttav mees läheb bussijaama poole . 
2000	NA	 Tarmo siis oligi . ” 
2001	NA	 “ Hakkasime Melliga teisi taga rääkima . 
2001	NA	 Muu hulgas ütlesin , et Tarmo püüab hüpata üle oma varju . 
2001	NA	 Mell oli nõus . 
2001	NA	 Arvasime , et Tarmo magab . 
2001	NA	 Aga tema palus jätkata juttu võimaluse korral siis , kui teda enam ruumis pole . 
2001	NA	 Küsisin , miks . 
2001	NA	 Tarmo tõusis , ajas kampsuni selga ja kõndis minema . 
2001	NA	 Meil ei tulnud pähegi talle järele joosta . ” 
2002	NA	 Selle asemel küsisin magavalt Tamurilt ettevaatuse mõttes : 
2003	NA	 “ Tamur ! 
2003	NA	 Kas sa kuuled meid ? ” Tamur norskas vastuseks . 
2004	NA	 “ Läheb veel see ka minema ! ” 
2005	NA	 “ Kuhu tal oma toast minna . ” 
2006	NA	 Istusime 953-s , Tamuri uues toas , mida ta mõnikord jagas Vladimiriga . 
2007	NA	 “ Kuhu ma jäingi ? 
2007	NA	 Ah jaa , piinlik on niimoodi elada . 
2007	NA	 Näe , võtan vanematelt halastamatult raha vastu , väites , et mul on pruut , kellele kolm korda nädalas lilli kingin . 
2007	NA	 Lilled on kallid . 
2007	NA	 Mis teha , kui ta nii väga neid armastab . 
2007	NA	 Elu on selline - keeruline - ongi nii , et ise mõtled , et on ühtmoodi , aga tegelikult ... ega , jah , ei ole nii , ” hakkas Mell naerma . 
2007	NA	 Olime palju joonud . 
2008	NA	 “ Einoh , poisid võtavad sind kui omasugust . 
2008	NA	 Kuigi Tamuriga suhtled sa ikka natuke teistmoodi kui Vladimiriga . 
2008	NA	 Ja Tarmoga teil ikka midagi oli ? ” 
2009	NA	 “ Ega sul suitsu ei ole ? ” 
2010	NA	 “ Toas peaks olema . 
2010	NA	 Oota , käin ära . ” Mell tuli kohe . “ See on iseenesest tähelepanuväärne , et seda tegin . 
2010	NA	 Võta üks suits . ” Pakki jäi veel mõni , kui Mell kooli läks . 
2010	NA	 Korjasin oma kassetid kokku , võtsin Kalalt laenatud kohvimasina ning järelejäänud oad ja mõtlesin lahkuda , kui Tamur end oiates voodist üles ajas . 
2011	NA	 “ Taipaks komandant praegu sisse astuda . ” 
2012	NA	 “ Aitan sul koristada , ” lubasin ja jäin paigale . 
2013	NA	 “ Ometi kord üks õhtu , kus mingeid põdemisi polnud , ” märkis Tamur heatujuliselt . 
2014	NA	 “ Läksin vist Tarmoga tülli . ” 
2015	NA	 “ Millest siis need ekstsessid teil jälle ? ” Tamur ei tahtnudki vastust teada . 
2015	NA	 Ütlesin , et lähen alla ja magan välja . 
2016	NA	 “ Võid seda ka siin teha , ” ütles Tamur . 
2016	NA	 Panin “ Abba ” mängima ja heitsin riietes magama . 
2016	NA	 Kui ärkasin , polnud Tamurit . 
2016	NA	 Keegi koputas . 
2016	NA	 Avasin ja nägin neljasaja rublases dressis paljast kõhtu sügavat Tamjärve . 
2017	NA	 “ Kus Tarmo on ? ” küsis ta . 
2018	NA	 “ Sõitis hommikul ära , ” ütlesin . 
2018	NA	 Olin täiesti ära ehmatanud . 
2019	NA	 Tamjärv läks minema . 
2020	NA	 “ Huvitaval kombel fakt , et Tarmo pitsi põrandale viskas , meile kõigepealt ei meenunudki , ” ütles Tamur , kui hiljem eelmist õhtut uuesti analüüsisime . “ Ühelt poolt olen samuti Tarmo selliste tegudega juba harjunud . 
2020	NA	 Teiselt poolt ei saanud ma tol momendil üldse aru , mis põhjus oli pitsi maha visata . ” 
2021	NA	 “ Mingi põhjus kindlasti oli . ” 
2022	NA	 “ Magan alati kõige olulisemad asjad maha . ” 
2023	NA	 “ Mehed läksid soo peale . 
2023	NA	 Täna öösel hakkavad vist jälle jooma , ” teatas Madis . 
2024	NA	 “ Soo peale ? ” 
2025	NA	 “ Emarebaste juurde . ” Madis oli jõudnud ennast kiirest ühikaeluga kurssi viia . “ Tamjärv küsis ükspäev : kas lähme soo peale sigu nikkuma ? 
2025	NA	 Nüüd kutsutaksegi rebaste tuba nii . ” 
2026	NA	 Panin öösärgi selga ja hakkasin voodit üles tegema . 
2027	NA	 “ Väga kena sinust , et mulle voodit teed , ” arvas Mell tuppa astudes . 
2028	NA	 “ Kavatsen siia muuseas ise heita . 
2028	NA	 Mis mees sa oled : lähed soo peale ja tuled pärast poiste tuppa magama . 
2028	NA	 Endal veel erakas . 
2028	NA	 Tõesti imelik . ” 
2029	NA	 “ Jätan oma portu siia . 
2029	NA	 Tulen siis kaheksa paiku läbi , ” ütles Mell häbelikult . “ Tead , Tamur , sa võta mu portu füssahoonesse kaasa , kui hommikul tuled . 
2029	NA	 Siis ma ei hakka üldse siia tulema . ” 
2030	NA	 Küsisin Madiselt , kas kusagil tüdrukute toas ei ole vaba voodit : Tamuri toas oli elu liiga närviline . 
2030	NA	 Madis oli kuulnud , et Merit on Tallinna sõitnud . 
2030	NA	 Tema toas elas ainult pikkade pähkelpruunide juustega keemiarebane Annabel . 
2031	NA	 “ Ühika pank , ” ütles Madis . 
2031	NA	 Annabelil olid vesihallid silmad ning ta meenutas metshaldjat . 
2031	NA	 Palusin Madist , et ta Annabelist rohkem räägiks . 
2031	NA	 Madis puikles : 
2032	NA	 “ Seda teavad kõik , nii Kala , Tamur kui Vladimir , ja teised ka , aga teatavatel põhjustel ma seda infot ei avalda . 
2032	NA	 See ei ole veel nii-öelda avaldamiskõlbulik . ” 
2033	NA	 Igavus viis mind varsti Tamuri tuppa , kuid ukse avas Vladimir . 
2033	NA	 Olin nohus ; juuksed pealigi kammitud ja tagant paelaga kokku seotud . 
2033	NA	 Tuka panin roosa kammiga üles . 
2034	NA	 “ Sa oled tõeline ootamatus . 
2034	NA	 Mis sa teed siin siis ? 
2034	NA	 Jood jälle ? ” 
2035	NA	 “ Mitte sinnapoolegi . 
2035	NA	 Olin haige ja tulin Tartusse puhkama , ” ütlesin . 
2036	NA	 “ Millal sa tulid ? ” 
2037	NA	 “ Tudengipäevade alguses jõudsin kohale . ” 
2038	NA	 “ Kus sa ööbid ? ” 
2039	NA	 “ Meriti toas . ” 
2040	NA	 Vladimiri põsenukid punetasid . 
2040	NA	 Istusime laua taga teineteise vastas . 
2041	NA	 “ See sall läheb hästi su silmadega kokku . 
2041	NA	 Ja pluusi helesinine . ” 
2042	NA	 “ Ma tean , ” ütlesin rõõmustades . 
2043	NA	 “ Kas sulle on seda ka varem öeldud ? ” 
2044	NA	 “ Mõni on . 
2044	NA	 Annabel rääkis teist igasuguseid asju . 
2044	NA	 Olid paar korda nende toas imelikult käitunud . 
2044	NA	 Tema voodis maganud . ” 
2045	NA	 Tuba oli vaikne ja soe . 
2046	NA	 “ Ma ei saa aru , kuhu sa ikkagi sihid , ” ütles Vladimir . “ Võime rääkida tikutoosist - sellest siin . 
2046	NA	 Minu meelest on sel ääretult ebailusad värvid . 
2046	NA	 Mis siis , et Kalevi laev ja puha . 
2046	NA	 Ka sellest tikutoosist võib rääkida . 
2046	NA	 Näe , kui ilus vanamees siin peal on . 
2046	NA	 Mis siis , et primitiivne . 
2046	NA	 Ikkagi sümboliseerib tuld . ” Ta kummardus üle laua ja küsis , nägu näo vastas : 
2047	NA	 “ See on ainult näide teemast . 
2047	NA	 Mis sind vaevab ? ” 
2048	NA	 “ Kui sa pead kusagil ära käima , käi ära . ” Olin märganud , et Vladimir vaatab kella . 
2049	NA	 “ Istud siin ? ” 
2050	NA	 “ Istun siin . ” 
2051	NA	 Riiulil oli väike ümmargune peegel . 
2051	NA	 Vaatasin ennast . 
2051	NA	 Silmad hiilgasid . 
2051	NA	 Makk jäi seisma . 
2051	NA	 Vajutasin valele nupule , ketas jättis tiirlemise , kuid makk urises tasa . 
2051	NA	 Vladimir tuli ja nägi uut linti peale pannes , et miski on viltu . “ Naine laevas , laev põhjas , ” pomises ta . 
2051	NA	 Nihkusin tooliga kaugemale . 
2052	NA	 “ Kas kardad mind või ? ” 
2053	NA	 “ Ei . ” 
2054	NA	 “ Ei karda ? 
2054	NA	 Ikka tõesti ei karda ? 
2054	NA	 Räägi siis midagi . 
2054	NA	 Ütle midagi . 
2054	NA	 Ütle ükski sõna . ” 
2055	NA	 Ta vaatas mulle otsa ja ohkas : 
2056	NA	 “ Ei ütle . 
2056	NA	 Vaata : paberist lennuk . 
2056	NA	 Kuhu jäi aplaus ? ” 
2057	NA	 “ See ei ole tõsiselt võetav . 
2057	NA	 Kui ma üksi plaksutan . ” 
2058	NA	 “ On küll . 
2058	NA	 Võin ise ka pärast plaksutada . 
2058	NA	 Siis oled nõus ? ” 
2059	NA	 “ Hea küll . ” Punastasin . 
2060	NA	 “ Räägi midagi . 
2060	NA	 Võid näiteks minu kohta midagi head öelda . 
2060	NA	 Või siis : millised on minu negatiivsed jooned . 
2060	NA	 Ei olegi ? ” 
2061	NA	 Tundsin ennast nagu ametiasutuses , ees ankeet , mida ma ei oska täita . 
2061	NA	 Oli öö . 
2061	NA	 Aga võib-olla ei olnud ka , sest keegi koputas . 
2062	NA	 Vladimir laskis tuppa Madise . 
2063	NA	 “ Kus Tamur on ? ” küsis see . 
2064	NA	 “ Pidi homme tulema . ” 
2065	NA	 “ Anna süüa . ” 
2066	NA	 “ Ei anna . ” 
2067	NA	 “ Anna süüa . 
2067	NA	 Ma tean , et sul on . 
2067	NA	 Ära tule rääkima , et tulid kodunt ega toonud süüa kaasa . 
2067	NA	 Mis sul seal kotis siis on ? ” 
2068	NA	 “ Raamatud . 
2068	NA	 Tõin kodust raamatuid . 
2068	NA	 Annan sulle lugeda , kui tahad . ” 
2069	NA	 Vladimir tõstis koti laua alla ja hakkas kaarte laduma . 
2070	NA	 “ Ega sul see pasjanss nagunii välja tule , ” arvas Madis . 
2071	NA	 “ Ja sina süüa ei saa . ” 
2072	NA	 “ Enne ma ära ei lähe , kui süüa annad . ” 
2073	NA	 “ Kui välja tuleb , siis saad süüa . ” 
2074	NA	 “ See kaart ei käi sinna , ” õpetas Madis . 
2075	NA	 “ Sina ära õpeta siin , raisk . 
2075	NA	 Kui välja tuleb , siis ikka ei saa süüa . 
2075	NA	 Mul ei olegi . ” 
2076	NA	 “ On küll . ” 
2077	NA	 “ Ei ole ! 
2077	NA	 Säh ! 
2077	NA	 Söö ! ” Vladimir torkas kaardipaki Madisele nina alla . 
2077	NA	 Seejärel võttis ta koti ja hakkas sealt välja laduma igasuguseid karpe ja purgikesi söögiga . 
2077	NA	 Madis röhitses heameelest . 
2078	NA	 “ Sündi hääled . ” 
2079	NA	 “ Süldi hääled jah . ” 
2080	NA	 Madis lahkus täissöönuna . 
2080	NA	 Vladimir vaatas mind : 
2081	NA	 “ Tahad veel süüa ? ” 
2082	NA	 “ Kui sa just peale käid . ” 
2083	NA	 “ Kas sul homseks suitsu on ? ” Vladimir mängis tikutoosiga . 
2084	NA	 “ On . 
2084	NA	 Ja kui ei oleks ? ” 
2085	NA	 “ Oleksin soovitanud poest osta . ” 
2086	NA	 “ Kelleks sa mind pead ! ” 
2087	NA	 “ Mõtlesin lihtsalt pisut inimlikku hoolt üles näidata . ” 
2088	NA	 “ Tahaksin midagi küsida . ” 
2089	NA	 “ Räägi ! 
2089	NA	 Või muidu hakkan ma endast liiga hästi arvama ! ” 
2090	NA	 “ Võib-olla on see liiga pikk lugu . ” 
2091	NA	 “ Sissejuhatuse järgi otsustades küll . ” 
2092	NA	 “ Sa räägid sellest Tamurile . ” 
2093	NA	 “ Ei , ” ütles Vladimir . 
2094	NA	 “ Ükskord rääkisid . 
2094	NA	 Eelmisel kevadel . 
2094	NA	 Te olite ebaadekvaatsed ! ” 
2095	NA	 “ Tamur ka ? ” 
2096	NA	 “ Veidi vähem . ” 
2097	NA	 “ Vaata . 
2097	NA	 Asi ei olnud selge . 
2097	NA	 Sina ei olnud eriti populaarne kuju . 
2097	NA	 Tarmo oli sinusse armunud . 
2097	NA	 Meie ei saanud aru , mis on lahti . 
2097	NA	 Tarmo kõhkles . 
2097	NA	 Ja sinu eksperimendid - “ 
2098	NA	 “ Ei ! ” ' 
2099	NA	 “ Ma tahaksin - ma ei tea - kas või paluda . 
2099	NA	 Kui saad , ära enam midagi sellist tee . ” 
2100	NA	 “ Ei saa nii lõpetada . ” 
2101	NA	 “ Miks ei saa . 
2101	NA	 Võta minust eeskuju , ” ütles Vladimir kergelt . 
2102	NA	 “ Ma ei helista Tarmole enam , ” ütlesin pärast pikemat pausi . 
2103	NA	 “ See pole hea lahendus . 
2103	NA	 Ta ei saaks aru , miks sa seda teed . 
2103	NA	 Süüdistaks ennast . 
2103	NA	 Ja kui ta sind kusagil näeks ? 
2103	NA	 Kui te äkki kohtuksite ? ” 
2104	NA	 “ Kui me äkki kohtuksime ? ” 
2105	NA	 “ Tuleks talle kõik jälle meelde ja ta tunneks jälle ... sedasama . 
2105	NA	 Ma ei tunne ennast kindlana , kui keskkonnas , kus ma elan , liigub isikuid , kelle käitumine on absoluutselt etteaimamatu . 
2105	NA	 Mina olen huvitatud sellest , et Tarmo Tammsaaret tihedamini ühikas näha ja temaga vahetevahel koos tina panna . 
2105	NA	 Tarmo on alati väga arvestanud sõprade arvamusega , aga ta on emotsionaalne inimene . ” 
2106	NA	 “ Kas mina pean talle ütlema , et ta sõbrad tahavad teda tihedamini näha ? ” 
2107	NA	 “ Võib-olla ei olegi ülikool talle kõige õigem lahendus , kõik läheks samamoodi nagu varem . 
2107	NA	 Maale ta mädaneb lihtsalt aja jooksul ära ja sellest on kahju . 
2107	NA	 Mul on üks mõte , mida sa võiksid teha . 
2107	NA	 Aga ma ei tea - see võib tekitada küsimusi . 
2107	NA	 Ma ei tea , kuidas see läheb kokku sellise mõistega nagu eneseuhkus . 
2107	NA	 Võib-olla on teatav risk . - Võiksid lihtsalt tema ees vabandada . ” 
2108	NA	 “ Olen sellele isegi mõelnud , ” ütlesin . 
2108	NA	 Seejärel tõusin ja ütlesin head ööd . 
2109	NA	 “ Sinu vabandamine annaks talle võimaluse . 
2109	NA	 Võimaluse aru saada , et tema pole süüdi , et probleem pole tema võimetuses . 
2109	NA	 Võiksid vabandada , kuigi keegi ei ütle , et sa oled süüdi . 
2109	NA	 Ma ei tea , kuidas see sul õnnestub ; ma ei taha päriselt vastutust enda peale võtta kui millegi soovitaja . ” 
2110	NA	  
2111	NA	  
2112	NA	 Madis laotas Soomest toodud plaadid voodile . 
2112	NA	 Oli ime , et Madise ühiselamust leidsin ; ta oli käinud Soomes ja kavatsenud minna tagasi Tallinna . 
2112	NA	 Nüüd oli ta siiski Tartusse kolinud . 
2112	NA	 Keegi ei teadnud , mida ta teeb . 
2112	NA	 Nagu harilikult , ei huvitanudki see kedagi . 
2112	NA	 Panin pudeli lauale . 
2112	NA	 Seal see seisis paar päeva , kuni tulid Tamur ja Gabriel . 
2113	NA	 Gabriel oli hästi riides ; selle järgi tundsin ta ära . 
2113	NA	 Ta oli eelmisel aastal paar korda 654-s käinud õpikuid või konspekte laenamas . 
2113	NA	 Ta kandis kaitsevärvi pükse ja lühikeste varrukatega särki ; lai rihm , hele teksajakk . 
2113	NA	 Ehmusin , sest ta oli väga sale ja kaunis . 
2113	NA	 Gabrieli helesinised silmad olid nii läbitungivad , et ma ei söandanud tema poole vaadata . 
2113	NA	 Ta võttis naeratades istet . 
2113	NA	 Olin mitme käest kuulnud , et Tamur on närviliseks muutunud ; nüüd nägin seda oma silmaga . 
2114	NA	 “ Filoloog , vahetame kohad ! 
2114	NA	 Siis saan sellest pederastist ehk rahu ! ” osutas Tamur Gabrielile . 
2114	NA	 Viimane muigas . 
2114	NA	 Tema unisus oli näiline ; tajusin temas midagi kiiret ja valvast . 
2115	NA	 Kohad jäid vahetamata . 
2115	NA	 Tuppa koperdas purjus Tamjärv , keda otsustasin rünnata esimesena : 
2116	NA	 “ Tamjärv on ainus mees , kellega olen ühes voodis maganud ja ikka hästi läbi ei saa . ” 
2117	NA	 “ Teistega saad , kellega maganud oled ? ” tundis Gabriel huvi . 
2118	NA	 “ Ühes voodis , ” ütlesin tarbetult . 
2119	NA	 “ Gabriel püüab sind tabada , ” ütles Tamur . 
2120	NA	 Vladimir uuris meist välja tegemata Madise plaate . 
2120	NA	 Ta oli hajameelne ja tusane . 
2120	NA	 Keegi ei pakkunud talle juua ja ta ei küsinud ka ise - vastupidiselt Gabrielile . 
2120	NA	 Olin kuulnud , et nad on tülis . 
2120	NA	 Gabriel kiitis aga Vladimiri joonistusi . 
2121	NA	 “ Miks sina täna siis nii vaikne oled ? ” küsis Vladimir minult . 
2122	NA	 Ma ei suutnud otsustada , kas jääda poistega jooma või mitte : miski segas . 
2122	NA	 Poisid arutasid , kust saada viinatalonge . 
2122	NA	 Madis saatis mu Kala otsima . 
2122	NA	 Kala elas nüüd üheksandal korrusel koos naise ja lapsega . 
2122	NA	 Kui Kala leidmata tagasi jõudsin , tegi Kala rõdul suitsu . 
2123	NA	 “ Otsisin sind just . ” 
2124	NA	 “ Ja kas sa leidsid mu ? ” 
2125	NA	 “ Raha viinatalongide eest on minu käes . ” 
2126	NA	 “ Mehed läksid uurima , mis numbriga talongid on . 
2126	NA	 Tuleb oodata . ” 
2127	NA	 Koristasin toa ära ; mul ei olnud raha , aga õnneks ei küsinud seda keegi . 
2127	NA	 Laual olid neli põhjanivõtmata pitsi . 
2127	NA	 Saabus värviplekilistes tunkedes Tamur : 
2128	NA	 “ Meil tuleb ilmselt järele minna . ” 
2129	NA	 “ Meil ? ” 
2130	NA	 “ See tähendab , sinul ja minul . 
2130	NA	 Sina ostad välja , sest mina olen tööriietuses , ma ei viitsi riideid vahetada . ” 
2131	NA	 Sammusime mööda kevadist agulit ja möödusime Tamuri eelmise aasta erakast . 
2132	NA	 “ Praegu võiks mu abikaasa vastu tulla . 
2132	NA	 Kaks pudelit viina põhjendaks talle veel kuidagi ära , aga miks ma võõra naisega olen ? 
2132	NA	 Ma pole siiamaani aru saanud , mida tähendab abielurikkumine . 
2132	NA	 Naine suhtuks juba sellesse väga halvasti , kui mõne teise naisega räägiksin . 
2132	NA	 Lapsega mulle täitsa meeldib koos olla . ” 
2133	NA	 “ Aga kui naine teataks , et kavatseb peole minna ja jääda mitmeks päevaks ? ” 
2134	NA	 “ Väga hea . 
2134	NA	 Las läheb . ” 
2135	NA	 “ Mida ta oleks peale hakanud , kui sa ei oleks temaga abiellunud ? ” 
2136	NA	 “ Ma kujutan ette , et ta oleks abordi teinud . ” 
2137	NA	 Ühikas andis Tamur pudelid minu kätte . 
2137	NA	 Võpatasin , kui mulle keset koridori näpud ribidesse torgati . 
2138	NA	 “ Käib ringi , pudelid käes ! ” naeris Gabriel . 
2139	NA	 Madise tuppa me tagasi ei läinud . 
2139	NA	 Sõitsime üheksandale . 
2139	NA	 Tamuril olid erineva suurusega pitsid . 
2139	NA	 Õiget tuju ei olnud . 
2139	NA	 Jõime vähe , kuigi Gabriel meid tagant torkis . 
2139	NA	 Juhtusime temaga koos kraani juurde ; tahtsin vett võtta , et keeta teed . 
2139	NA	 Gabriel võttis kannusangast ühe näpuga , mina teisega . 
2139	NA	 Nõu oli räpane , esimesed kannutäied tuli kraanikausist alla valada . 
2139	NA	 Vesi oli juba puhas . kuid valasin nõu ikkagi tühjaks . 
2139	NA	 Järgmise kannutäie valas Gabriel mulle kaela , ise mind teise käega kinni hoides . 
2139	NA	 Tema haare oli nõtke , kuid mitte eriti tugev . 
2139	NA	 Põgenesin kriisates tuppa . 
2140	NA	 “ Mitte siin ! ” hoiatas Tamur . 
2141	NA	 “ Tule välja ! ” Gabriel tiris mu ukse taha . 
2141	NA	 See meenutas veesõda Tamuri ja Vladimiriga . 
2141	NA	 Vladimir laskis mulle pihustist vett krae vahele ning Tamur jälitas kolmeliitrise purgi ning vett täis kilekotiga . 
2142	NA	 “ Sektsioon ! ” röögatas Tamur toast . “ Lapp on seal . 
2142	NA	 Koristage parem ära . 
2142	NA	 Mul on naabrid . ” 
2143	NA	 Gabriel viskas lapi põrandale . 
2143	NA	 Seda jalaga lükates hoidis ta mind samal ajal kinni . 
2143	NA	 Ma ei teinud katsetki ära joosta . 
2143	NA	 Põrand sai kuivaks ja Gabriel haaras mul ümbert kinni ja proovis suudelda . 
2143	NA	 Ta oli vilunud ja enesekindel . 
2143	NA	 Sain igasugustest vihjetest allest tagantjärele aru . 
2143	NA	 Gabrielil olid tugevad siledad käsivarred ; siis meenus mulle , mida Kala või Tamur toas võivad mõelda , ning ma hõikasin : 
2144	NA	 “ Reeturid ! 
2144	NA	 Miks te appi ei tule ! ” 
2145	NA	 Gabriel laskis mind otsekohe lahti . 
2146	NA	 Varsti lõppesid sigaretid . 
2146	NA	 Gabriel väitis , et tal on toas - mida ta jagas Tamjärvega - pakk filtriga sigarette . 
2146	NA	 Ta vaatas mulle otsa . 
2146	NA	 Tõusin nagu hüpnotiseeritult : 
2147	NA	 “ Läheks tooks ära . ” 
2148	NA	 Gabriel võttis mul sallist kinni , kuid uksel libises siidsall tal käest . 
2148	NA	 Lasksin uksel tema järel sneprisse langeda ning istusin Tamuri naeru saatel laua taha . 
2148	NA	 Ent olin ärevil . 
2148	NA	 Viie minuti pärast ilmus Gabriel suitsudega . 
2148	NA	 Avasin ukse . 
2149	NA	 “ Kogu tee irvitasin omaette , ” teatas ta . “ Arva ära , miks . ” 
2150	NA	 Ta toetas pea kätele ja näis magavat . 
2150	NA	 Kuulasin Tamuri ja Kala vestlust . 
2150	NA	 Tasahilju läks pimedaks . 
2151	NA	 “ Kuulasin teie juttu juba pikemat aega pealt , ” väitis Gabriel ärgates , “ aga ei viitsinud endast märku anda . ” 
2152	NA	 “ Mida sa naisele ütled , kui temaga magada tahad ? ” küsis Kala . 
2153	NA	 “ Eesti keeles puudub neutraalne väljend . 
2153	NA	 Astume seksuaalvahekorda , ” arvas Tamur . 
2154	NA	 “ Mina ütlen küll oma naisele üpris rahvalikult : kas teeme nikku ka ? ” teatas Kala naeru pugistades . 
2155	NA	 “ Läheks soo peale , ” pani Tamur ette . 
2155	NA	 Poisid haarasid nurgast rapiirid ja kadusid tüdrukute korrusele . 
2155	NA	 Siirdusin Madise tuppa ja Kala läks naise juurde . 
2155	NA	 Varsti olid Tamur ja Gabriel ukse taga . 
2156	NA	 “ Süüa tahad ? ” küsis Gabriel ja vaatas mulle süütusilmselt otsa . 
2156	NA	 Noogutasin . 
2156	NA	 Gabriel läks oma tuppa toidunõusid tooma . 
2156	NA	 Tamuri tuba nägi välja nagu lahinguväli . 
2156	NA	 Mõtlesin seda koristada . 
2156	NA	 Enne , kui mõtet teostada jõudsin , tuli Gabriel ja haaras mu ebakindlasse embusesse . 
2156	NA	 Tamur aitas teda , võttes mul kaela ümbert kinni ja hakates suudlema . 
2156	NA	 Oleksin peaaegu pillanud neli puhtakspestud pitsi ja põleva sigareti . 
2156	NA	 Makaronid keesid mulinal . 
2156	NA	 Poisid lasksid mind lahti , et saaksin pitsid riiulisse panna . 
2156	NA	 Hommikul imestas Tamur , kes seda küll on teinud . 
2157	NA	 Itsitasime üksteise embuses Tamuri voodil . 
2157	NA	 Olin enda meelest kaineks saanud . 
2157	NA	 Tamurgi polnud purjus . 
2157	NA	 Mida Gabriel tundis , selle peale ei tahtnud ma mõelda : see mees oli ohtlik iga naise hingerahule . 
2157	NA	 Hetkel ma ei muretsenud : Gabriel lesis voodil ega pööranud mulle rohkem tähelepanu kui seinapraole või rõdul hüplevale kajakale . 
2157	NA	 Makaronid said valmis . 
2157	NA	 Ilmus Kala , kes sapise muigega kommenteeris : 
2158	NA	 “ Kunagi olin ka mina teiesugune joodik . ” 
2159	NA	 Tamur segas makarone ja riivis juustu . 
2160	NA	 “ Võiksin sind asendada , ” pakkusin , sest ei talunud enam Gabrieli seltskonda . 
2160	NA	 Tamur loovutas meeleldi koha pliidi ääres . 
2160	NA	 Ketsup oli jäänud Gabrieli tuppa . 
2161	NA	 “ Kas sa kardad mind ? 
2161	NA	 Miks ? ” küsis Gabriel liftis . 
2161	NA	 Ta vajutas nupule , nii et lift jäi seisma , ning hakkas mind ägedalt suudlema . 
2161	NA	 Vajutasin lifti liikuma . 
2162	NA	 “ Sa vaatad mind nagu rahvavaenlast , ” ütles Gabriel . 
2162	NA	 Mõtlesin hoopis , et kahjuks kestab ketsupi toomine ainult viis minutit . 
2162	NA	 Kui Gabriel minu kohale kummardus , nägin sügavalt avatud särgikaelusest tema rinnal peene siidnööri küljes rippuvat talismani . 
2162	NA	 Viskusin Gabrielile kaela ; lift peatus jälle ja Gabriel juhtis mind vaikselt ja kindlalt oma toa poole . 
2162	NA	 Ma ei osutanud vastupanu , aga toas hakkasin naerma : tundusin endale väga kavalana Tamurit ja Kala ninapidi vedades . 
2163	NA	 Tamuri hea tuju oli täielikult kadunud . 
2163	NA	 Söök oli valmis . 
2163	NA	 Gabriel laskis kõigil endale tõsta ja pani meie ühisele taldrikule ülejäänud makaronid , mida maitsestasid juust , küpsetatud liha ja sibulad . 
2163	NA	 Oma sõnade kohaselt ei olnud Gabriel terve päeva söönud , kuid nüüd ta üksnes näkitses , samal ajal kui mina endale toitu sisse toppisin . 
2164	NA	 “ Kas saadan sind magama ? ” küsis Gabriel mesiselt . 
2164	NA	 Lubasin tal seda teha , otsekui poleks meie vahel midagi juhtunud . 
2164	NA	 Läksime hoopis kööki , kuid pink , mis kandis aasta eest mind ja Vladmirit , vajus meie all kokku . 
2164	NA	 Gabriel parandas pingi ära . 
2164	NA	 Teatasin kategooriliselt - kuulsin koridoris samme , mis enne köögini jõudmist peatusid - , et ma ei astu kellegagi sellest seltskonnast seksuaalvahekorda . 
2164	NA	 Gabriel küsis , kas mind on vaja toani saata . 
2164	NA	 Mul ei olnud selle vastu midagi . 
2165	NA	 “ Tõin öömajalise , ” ütles Gabriel Madisele irooniliselt . 
2165	NA	 Võtsin uimasena kapist puhtad linad . 
2165	NA	 Madise voodi poolt kostis juba nohisemist . 
2166	NA	 Järgmine päev oli loid ja unine - madalrõhkkond . 
2166	NA	 Madis läks varakult välja . 
2166	NA	 Tamur kavatses minna stipi järele . 
2166	NA	 Jäin tuba valvama . 
2166	NA	 Lugesin ja tundsin , nagu elaksin juba päevi ühiselamus . 
2166	NA	 See ei olnud ebameeldiv tunne . 
2166	NA	 Tagasi tuli Tamur koos Gabrieliga . 
2166	NA	 Lauale tekkis söögikraam : viis pudelit limonaadi , kolm karpi kalapulki , juusturõngas , leivapäts , hapukurgid . 
2166	NA	 Gabriel heitis Tamuri voodisse . 
2166	NA	 Ma ei vaadanud teda nii pikalt , et oleksin aru saanud , kas ta magab või mitte . 
2166	NA	 Väljas sadas õrna kevadvihma . 
2166	NA	 Õhtul sadu lakkas . 
2166	NA	 Gabriel pani makaronid keema . 
2166	NA	 Seekord sõime neid lisanditeta . 
2166	NA	 Gabriel silitas mu pikaks kasvanud juukseid : 
2167	NA	 “ Prantsuse soeng . ” 
2168	NA	 Ta lõhnas sama habemeajamisvee järele , mida kasutas Tamur - nägin neid koos odekolonni peale määrimas . 
2169	NA	 “ See on sama odekolonn , mis sinu ja Vladimiri meelest nii jubedalt haises , et te kellegi välja viskasite , ” ütles Madis . 
2169	NA	 Tal oli komme mäletada asju , millest kellelgi teisel aimugi ei olnud . 
2169	NA	 Võib-olla polnud seda iial juhtunud . 
2169	NA	 Väga tõenäoliselt ei olnud . 
2170	NA	 Odekolonni mõrkjas lõhn saatis mind päevi bussis , tänaval , poes , külmadel hiliskevadistel õhtutel . 
2170	NA	 See polnud tabamatu nukrus , mis oli tuttav ja kuulus talve juurde , vaid ilus ja noor ja elu kaduvusele mõtlema sundiv lõhn ... 
2171	NA	  
2172	NA	  
2173	NA	 Ei unustata midagi ega kedagi . 
2173	NA	 Kõik on korraga meeles . 
2173	NA	 Nad istusid kuuekesi laua taga ja sõid praemune ja hapukapsasuppi . “ Võta , ” ulatasin Gabrielile pooliku sigareti ; tema loovutas lusika ja koha . 
2174	NA	 “ Naised eelisjärjekorras uksest välja , ” ütles Tamur . 
2175	NA	 “ Ära kogu liha ära söö , Gabrielile peab ka midagi jääma , ” ütles Madis . 
2175	NA	 Gabriel tuli , käes taldrik keedetud munade ja suitsuvorstiga . 
2176	NA	 “ Kas tohin võtta ? ” küsisin igaks juhuks . 
2177	NA	 “ Ainult Tarmo on see , kes alati küsib , kas ta tohib , ” mäletas Madis . 
2177	NA	 Gabriel tükeldas vorsti supi sisse . 
2178	NA	 “ Kas said “ Teadusest ” filosoofia ajaloo kaks köidet ? ” küsis ta minult . 
2178	NA	 Ma ei olnud veel poodi jõudnud ; raamatuid olin näinud Tamuri riiulis . 
2179	NA	 “ Ma ei saa aru , mida nad kõik põevad , ” ütles Madis , kui seltskond oli läinud . “ Olgu , teed midagi , aga mõttetu on seda pärast kahetseda . ” 
2180	NA	 “ Tegelikult ma ei tulnud siia sööma . 
2180	NA	 Tahtsin minna kõrvalühika baari kohvi jooma . ” 
2181	NA	 Supp sai otsa . 
2181	NA	 Rahakott oli jäänud Tamuri tuppa . 
2181	NA	 Koridoris jalutas Gabriel . 
2182	NA	 “ Ega sa suitsu taha ? 
2182	NA	 Lähme siis minu juurde . 
2182	NA	 Mul on ka külma kohvi . ” 
2183	NA	 “ Sitt koht see ühikas . 
2183	NA	 Vanasti ei intrigeeritud niimoodi , ” ütles Gabriel . 
2183	NA	 Mind üllatas , et ta suudab ka millestki muust peale söögi rääkida . “ Kõik koguvad kõigi kohta infot . 
2183	NA	 Kes vastu ei hammusta , sellele astutakse peale . 
2183	NA	 Meie - mina , Tamur , Vladimir - oleme järgmisel aastal isad . 
2183	NA	 Kuid kuhu me oleme jõudnud ? 
2183	NA	 Kas lõpuni ? 
2183	NA	 Ei , kõik jääb samamoodi kestma . 
2183	NA	 See , kes vastu ei pea , lahkub mõneks ajaks või igaveseks . 
2183	NA	 Lahkub , et tugevana tagasi tulla ja jätkata . ” Mulle tuli millegipärast meelde tüdruk , kellest talvel rääkis Madis . 
2184	NA	 “ Kas sa oled luuletusi kirjutanud ? ” küsis Gabriel . “ Mina olen . 
2184	NA	 Kuidas sina defineerid armastust ? ” 
2185	NA	 “ Arvan , et see peaks olema miski , mis võimaldab suuremat vabadust kui muud tunded . 
2185	NA	 Võimaldab vaba olla , ” arvasin . 
2186	NA	 Meid katkestas koputus uksele . 
2186	NA	 Tuppa piilus tütarlaps ja tõmbas kohe pea tagasi . 
2186	NA	 Otsustasin suitsu lõpetada ja ära minna . 
2186	NA	 Gabriel küsis : 
2187	NA	 “ Sul pidi kofeiini olema ? ” 
2188	NA	 Läksime koos Tamuri tuppa , kus olid mu asjad . 
2188	NA	 Vladimir üritas Tamurilt raha laenata . 
2188	NA	 Tamur ei kiirustanud raha välja otsima . 
2188	NA	 Vladimir tüdines ja läks ära . 
2188	NA	 Tamur hakkas ükskõikselt riiedeid vahetama . 
2189	NA	 “ Filoloog , kas sa jääd siia või ? ” küsis ta ennast peeglist uurides . 
2190	NA	 “ Kas tassi kohvi teete välja ? ” 
2191	NA	 “ Teadagi . ” 
2192	NA	 Siirdusime kõrvalühika baari . 
2192	NA	 Gabriel tellis kõigile kohvi ja kokteilid . 
2192	NA	 Tamur ostis paki india sigarette . 
2192	NA	 Esimesest hetkest peale oli midagi viltu , nagu oleks keegi meid ära kaetanud . 
2192	NA	 Tamuri süngus oli silmatorkav . 
2192	NA	 Võib-olla mõtles ta , et peaks olema Tallinnas abikaasa ja lapse juures . 
2192	NA	 Võib-olla oli kombinesooni vahetamine võidunud teksade vastu suunanud Tamuri mõtted ebameeldivatele radadele : teksad olid abikaasa meelest viisakam riietus kui kombinesoon . 
2192	NA	 Otsisin jutuainet , kuid Tamur välistas kõik minu ilusad algused . 
2192	NA	 Ta koukis taskust inglisekeelse Asimovi ja teeskles , et loeb , kuigi tema senist meeleolu arvestades näis uskumatu , et ta suudab millelegi keskenduda . 
2193	NA	 “ Kas tahad veel midagi ? ” küsis Gabriel , kes kuidagi oma kohalolust märku ei andnud . 
2193	NA	 Tajusin teda niigi enda kõrval istumas ja olin seetõttu meeldivalt lõdvestunud . 
2193	NA	 Tahtsin kohvi . 
2193	NA	 Baari sulgemiseni oli pool tundi . 
2193	NA	 Ka Tamur tellis kohvi ; kokteili ta ei puudutanud . 
2193	NA	 Gabrieli ees oli kolm tühja kokteiliklaasi . 
2194	NA	 “ Kokteili tahad ? ” küsis ta minult . “ Kui tahad , siis mine too , too kaks , sest mulle ta enam ei anna . 
2194	NA	 Mulle sajane . ” Tellisin kaks sajast , kuigi ise juua ei tahtnud . 
2194	NA	 Kui poisid väljas suitsu tegid , valasin joogi nende klaasidesse . 
2195	NA	 Seisin uksel ega mõelnud millelegi . 
2195	NA	 Õhtu lõppes liiga vara . 
2195	NA	 Kui suits oli tehtud ja baari tagasi pöördusin , tulid poisid vastu . 
2195	NA	 Ilm oli pilvine ja jahe , park haljendas . 
2195	NA	 Tamur meenutas , et eelmisel aastal samal ajal käisime ujumas . 
2195	NA	 Gabriel kinkis mulle peotäie baarilaudadelt korjatud lilli . 
2195	NA	 Lifti me ei oodanud . 
2195	NA	 Gabriel kadus tüdrukute korrusele . 
2195	NA	 Märkasin , et Tamur on täiesti kaine . 
2196	NA	 “ Ma ei saa aru , miks te nii närvilised olete ? ” küsis ta õigustamatult . “ Gabriel jõi ennast juba mitmendat korda järjest purju ja käitus imelikult . 
2196	NA	 Millegipärast on ta Vladimiriga tülis ja eile nad pidid peaaegu kaklema . ” 
2197	NA	 Magasin Tamuri toas vabas voodis . 
2197	NA	 Kell oli kaheksa läbi , kui kellegi koputus mind esimest korda äratas . 
2197	NA	 Nägin pidzaamas Tamurit vaikselt kirudes ust sulgemas . 
2197	NA	 Pool kümme klopiti uuesti . 
2197	NA	 Magasin alasti ega saanud seetõttu ise ust lahti teha . 
2197	NA	 Pealegi oli Tamuri voodi uksele lähemal . 
2197	NA	 Tamur laskis Gabrieli sisse . 
2197	NA	 Gabriel oli nailondressis , kammimata peaga ; ühes käes kõlkus tal poolik sampanjapudel . 
2198	NA	 “ Tahad ? ” 
2199	NA	 Tamur ei tahtnud , mina samuti mitte . 
2199	NA	 Ometi rüüpasin lonksu liisunud jooki . 
2200	NA	 “ Lase jalga , Gabriel , ” palus Tamur uuesti voodisse ronides . 
2200	NA	 Gabriel süütas sigareti . 
2201	NA	 “ Paku mulle ka üks , ” ütles Tamur . 
2202	NA	 “ Tõuse üles , hakkame jooma . ” 
2203	NA	 “ Ei viitsi . ” 
2204	NA	 “ Aga tunni aja pärast ? ” 
2205	NA	 “ Ma ütlesin üks kord juba ! ” 
2206	NA	 “ Tead , Tamur , soo peal pipardavad . 
2206	NA	 Ma ei saa aru , mis põhjusel ? ” 
2207	NA	 “ Ja mis siis , ” kehitas Tamur õlgu . 
2208	NA	 “ Varem on nad olnud hoopis vastutulelikumad . 
2208	NA	 Eile õhtul saatis üks mu tuppa . 
2208	NA	 Õieti olin nii purjus , et tuli talle toetuda - ma ei mäleta isegi , milline neist see oli - , aga ikka pidin üksi ööbima ! ” 
2209	NA	 Gabriel vaatas mind kirjeldamatu muigega ülalt alla ja kõverdas huuli : 
2210	NA	 “ Mis kell sa magama heitsid ? 
2210	NA	 Ei mäleta , jah ? 
2210	NA	 Ei mäleta ? ” Tema sinised silmad oleksid võinud taevast lennuki alla tulistada . 
2211	NA	 Tõmbasin teki lõuani ja naersin , aga võib-olla olin ka kurb . 
2211	NA	 Kostis koputus . 
2212	NA	 “ Uks on lahti ! ” röögatas Tamur . 
2213	NA	 “ Ma tahtsin küsida , ega kellelgi daamidest ja härradest ei juhtu suitsu olema ? ” küsis Kala . 
2213	NA	 Tamur osutas Gabrielile : 
2214	NA	 “ Ja kui te Gabrieliga välja lähete , vajutage palun uks - uks ! - sneprisse . ” 
2215	NA	 Seda nad tegidki . 
2216	NA	 “ Kas sa magad ? ” küsisin Tamurilt . 
2217	NA	 “ Ei . 
2217	NA	 Mõtlen . ” 
2218	NA	 “ Ahah . 
2218	NA	 Kas sa hambaid pesema ei tahaks minna ? ” 
2219	NA	 “ Hm . ” 
2220	NA	 “ Et ma saaksin riidesse panna . ” 
2221	NA	 “ Hm . 
2221	NA	 Hm ? “ 
2222	NA	 “ Kurat , soe vesi on jälle ära võetud ! ” Tamur torkas hambaharja kappi , räti nagisse , võttis riiulilt kaks pokaali , avas limonaadipudeli ja valas joogi pokaalidesse . 
2223	NA	 “ Kas sa koolis enam ei käigi ? ” küsisin Tamurilt . 
2224	NA	 “ Kuidas sa selle peale tuled ? ” 
2225	NA	 “ Vahel tuleb igasugusid mõtteid . ” 
2226	NA	 “ Minu eraelu kohta ? ” 
2227	NA	 “ See on ju nii huvitav . ” 
2228	NA	 “ Kahtlemata . 
2228	NA	 Nüüd pole mul enam mingeid muresid . 
2228	NA	 Pidin ma ometi naise võtma ! 
2228	NA	 Teist korda ma seda enam ei tee . 
2228	NA	 Mis ei tähenda , et oma naisega elu lõpuni koos elan . ” 
2229	NA	 “ Kuidas su kirjatööd edenevad ? ” 
2230	NA	 “ Mul ei ole praegu masinat . ” 
2231	NA	 Vladimir astus koputamata sisse . 
2232	NA	 “ Tulen koolist , ” ütles ta rõhuga . 
2232	NA	 Ta nägi vaevatud välja . 
2232	NA	 Vladimir vaatas Tamurile võidukalt otsa : 
2233	NA	 “ Ostsin ikkagi selle kasseti ära . ” 
2234	NA	 “ Rõõm kuulda . ” 
2235	NA	 “ Mis teie siin teete ? ” 
2236	NA	 “ Sööme , magame , kuulame intellektuaalset muusikat , räägime minu abielust ... “ 
2237	NA	 Aeg veeres märkamatult lõunasse . 
2237	NA	 Soovitasin Tamurile minna Vladimiri erakasse õppima , sest sel nädalal oli ühikas kaks sünnipäeva . 
2237	NA	 See koht tõotas muutuda tõeliseks hullumajaks . 
2237	NA	 Pidin isegi otsustama , sokid jalga tõmbama , minema . 
2238	NA	 “ Jooks tassi teed enne teeleminekut . ” 
2239	NA	 “ Melli sünnipäevale ei jää ? ” imestas Tamur . 
2240	NA	 “ Ei . ” Rüüpasin teed , kui Vladimir mind rapiiriga torkas . 
2241	NA	 “ Sina seal , võta mask maha ! ” 
2242	NA	 “ Toas mitte ! ” hüüdis Tamur , kui teise rapiiri haarasin . “ Käige koridori ! ” 
2243	NA	 Tamur hakkas peegli ees habet ajama , karjudes samal ajal : 
2244	NA	 “ Ei lõhu mu viimaseid nõusid ära ! 
2244	NA	 Koridoris on ruumi küll ! ” 
2245	NA	 “ Temast hakkab asja saama , ” märkis Vladimir , kes samal ajal väänas mul rapiiri käest . 
2245	NA	 Haarasin tooli kõrval vedeleva kepi ja ründasin Vladimirit . 
2245	NA	 Kepp laksatas mulle rabeluse käigus valusalt vastu parema käe keskmisi sõrmi . 
2245	NA	 Lasksin käe alla . 
2245	NA	 Vladimir kangestus , võpatas ja krimpsutas nägu . 
2246	NA	 “ Milline nägu sul oli ? ” imestasin . “ Mul ei olnudki valus ! ” 
2247	NA	 Panin mantli selga . 
2247	NA	 See oli üpris kulunud . 
2248	NA	 “ Palun , ” ulatas Vladimir juukseklambri , mille külge oli kinnitatud hõbepabeririba . 
2248	NA	 Olin selle kunagi kaotanud . 
2249	NA	 “ Pean velvetpüksid ostma , ” ütles Tamur , “ ja valge pusa . ” 
2250	NA	 “ Seal läheb rohelise mantliga joodik ! ” hõikas keegi Tamurile , kui läbi pargi linna läksime . 
2250	NA	 Tamur urises : 
2251	NA	 “ Lähme sinna - aga mitte üle muru . ” 
2252	NA	 Hõikaja oli Gabriel . 
2252	NA	 Ta oli helesinistes teksades ning toetus kõveraks kasvanud puule , rüübates hooletult otse pudelist sampust . 
2252	NA	 Tema jalgade ees rohus vedeles paar tühja pudelit . 
2252	NA	 Mell rüüpas mõtlikult pokaalist ja muigas endamisi . 
2252	NA	 Puu otsas kihistasid kaks tüdrukut “ soost ” . 
2252	NA	 Gabriel pööras neile vaevalt tähelepanu . 
2253	NA	 “ Gerda , kas sa mind mäletad ? ” küsis ilus punapäine tüdruk . 
2254	NA	 “ Oled vist Kristiina , ” oletasin . 
2255	NA	 Tütarlaps noogutas . 
2255	NA	 Tema punased lokid hüplesid õlgadel . 
2256	NA	 “ Kas sa tahad öelda , et oleme ühes koolis käinud ? ” 
2257	NA	 “ Õppealajuhatajat mäletad ? 
2257	NA	 Ta oli mu tädi . 
2257	NA	 Sind ma mäletan ka päris hästi . ” 
2258	NA	 Gabriel lahkus koos teise tüdrukuga . 
2258	NA	 Teised läksid linna . 
2258	NA	 Jäime Kristiinaga kahekesi . 
2259	NA	 “ Miks teid “ sooks ” kutsutakse ? ” küsisin temalt . 
2260	NA	 “ Ma ei tea sellest midagi . ” 
2261	NA	 “ Keegi teist oli Gabrieli öösel tuppa saatnud . ” 
2262	NA	 “ Kas ta ütles ka , kes see oli ? ” 
2263	NA	 “ Ei . ” 
2264	NA	 “ See olin mina . ” 
2265	NA	 “ Näe , Gabriel tulebki . ” 
2266	NA	 “ Hoidsin talle sigareti . ” Kristiina jooksis Gabrielile vastu ja pakkus : 
2267	NA	 “ Võin sinuga ühikasse kaasa tulla . ” Nad läksid . 
2267	NA	 Taevast kukkusid üksikud piisad ja tuul sundis mantlit koomale tõmbama . 
2267	NA	 Varsti tulid Gabriel ja Kristiina tagasi . 
2267	NA	 Ilm läks jälle ilusamaks . 
2267	NA	 Gabriel komistas rohus vedelevale pokaalile . 
2267	NA	 See purunes . 
2267	NA	 Kristiina avas suu etteheiteks . 
2267	NA	 Gabriel oli kiirem ja astus peale ka tervele pokaalile . 
2267	NA	 Sellest ei jäänud midagi järele . 
2267	NA	 Kristiina hurjutas Gabrieli ja peitis ülejäänud sampusepudelid oma selja taha . 
2267	NA	 Üks oli ikkagi Gabrieli kätte jäänud . 
2267	NA	 Tüdrukud kogunesid kobarasse puu alla . 
2267	NA	 Gabriel seisis meie kõvera puu juures , nõjatus tüvele ja rüüpas kiirustamata sampanjat . 
2267	NA	 Küsisin , mida ta taotleb , kuigi see oli niigi selge . 
2268	NA	 “ Mis nad seal itsitavad ja käivad ja ära ka ei lähe ! 
2268	NA	 Kas nad pole naljakad ? 
2268	NA	 Mida nad endast arvavad ? ” osutas ta tüdrukutele . 
2268	NA	 Jäin vastuse võlgu ; minulgi oli esinenud nõrkusehetki . “ Näe , Tamur tuleb , ” ütlesin hoopis . 
2269	NA	 Tamur ja Vladimir istusid murule ja uurisid ostetud plaate . 
2269	NA	 Gabriel heitis pikali . 
2269	NA	 Ta lamas keset lopsakat noort rohtu , kaunis ja sihvakas , ning naeris , käed üle pea heidetud . 
2269	NA	 Päike sädeles ümber ta kaela seotud sinise siidräti narmastel . 
2269	NA	 Maailm näis tema ümber ringi käivat . 
2269	NA	 Kuigi olin vähe joonud , tundsin peapööritust . 
2269	NA	 Tamur seiras Gabrieli kadedalt ; pidas aru ja ronis puu otsa . 
2270	NA	 Keegi ei pannud tähele , kust tuli kogukas vanamutt . 
2271	NA	 “ Kas teie võtate pudeleid ? ” küsis ta . 
2272	NA	 “ Võtame küll , aga ei anna midagi ära ! ” vastas Vladimir muiates . 
2272	NA	 Eit seisis nagu maa külge naelutatult . 
2272	NA	 Gabriel tõusis ja ladus neli tühja pudelit eide räpasesse kotti . 
2272	NA	 Mutike kaugenes arusaamatu pomina saatel . 
2273	NA	 “ Kui madalale võib langeda ? ” küsis Gabriel ja vaatas meile ükshaaval otsa . 
2273	NA	 Vladimir muigas ja sülitas . 
2273	NA	 Tajusin , et Vladimiril on kindel põhjus Gabrieli vihata . 
2273	NA	 Tamur luges . 
2274	NA	 “ Kui mina sulle pudelit pakuksin , kas võtaksid vastu ? ” pöördus Gabriel Melli poole . 
2275	NA	 “ Võtaksin küll , et rõdult alla visata . ” 
2276	NA	 “ Ta teeb Kristiinast välja ainult siis , kui on purjus , ” ütles mulle nukunäoga tüdruk . 
2276	NA	 Ta oli nii vaikselt lähenenud , et ma ei märganud seda . 
2277	NA	 “ Sa vaatad mind nagu rahvavaenlast , ” kuulsin Gabrieli Kristiinale ütlevat . “ Siin on ainult kaks inimest : Tamur ja mina . 
2277	NA	 Tamur ! 
2277	NA	 Lähme sampuse järele ! ” 
2278	NA	 Tamur raputas pead : 
2279	NA	 “ Sa tead ju , et ma ei joo sampust . 
2279	NA	 See teeb mind uimaseks . ” 
2280	NA	 Vladimir seisis minu kõrval . 
2280	NA	 Vahetasin temaga harvu lauseid . 
2280	NA	 Vladimir andis mulle sigareti . 
2280	NA	 Torkasin teda juuksenõelga . 
2280	NA	 Meie vahel oli midagi tavalisest teisiti ; ma ei tundnud ennast halvasti , olin kuidagi hajali . 
2280	NA	 Kõik tundus lagunevat ja käest pudenevat . 
2280	NA	 Segi tegi pigem rõõmu , kui kurvastas . 
2280	NA	 Tahtsin olla juba Tallinnas või kusagil mujal , kuid ei suutnud pargist lahkuda . 
2280	NA	 Alles siis , kui Tamur asutas ühikasse minema , et plaadid ja raamatud tuppa viia , ning muu seltskond sööma läks , võtsin portfelli , ütlesin head aega , mida vaevalt keegi kuulis , ja kõndisin üle silla , bussipeatusesse , kus jäin bussi oodates jõe vastaskallast silmitsema , lootes näha tuttavaid kujusid . 
2281	NA	  
2282	NA	  
2283	NA	 “ Ükspuha , mida me ka ei päriks õnnelt , me võtame selle tõrjututelt . 
2283	NA	 Nad pidid meile jätma idee , mille muudab täiuslikuks surm . ” Tamur lõi inglisekeelse Elioti kinni . “ Kui tahad , Filoloog , et ma sulle ka edaspidi midagi tõlgiksin , siis tule küsi . ” 
2284	NA	 Istusin kirjutusmasina taga ja tegin kursusetööd . 
2284	NA	 Masina laenasin Meritilt . 
2284	NA	 Kapis oli pudel aperitiivi ; teisel pool lahtitõmmatud lauda lahendas Vladimir ülesandeid . 
2284	NA	 Oli üsna igav . 
2285	NA	 “ Hakkame jooma , Tamur , ” ärgitas Madis . 
2286	NA	 “ Miks mitte , ” nõustus Tamur , aga luges edasi . 
2286	NA	 Vladimir läks Kristiinalt konspekti laenama . 
2286	NA	 Saabudes ütles ta : 
2287	NA	 “ Gabriel täna enam ei tule . ” 
2288	NA	 “ Mis nad teevad siis seal “ soo peal ” ? ” küsis Tamur . 
2289	NA	 “ Magavad . 
2289	NA	 Kolmkümmend kolm protsenti loeb . ” 
2290	NA	 “ Kes loeb ? ” 
2291	NA	 “ Ah , ma ei mäleta tõesti ... 
2291	NA	 33,3 % . ” 
2292	NA	 “ Kui 33,3 % loeb , siis võib ju ka , et kaks loevad ja neli magavad , või et kolm loevad ja kuus magavad , ” arvasin . 
2293	NA	 Tamur selgitas välja , et Kristiina läks Gabrieliga raamatukokku , ja tegi järelduse , et küllap kepivad . 
2293	NA	 Vladimir oli püsimatu . 
2293	NA	 Tamur mõjus jälle kuidagi kahtlustavana ; meie öised jutuajamised olid küll pikad , kuid mul polnud aimugi , mis Tamurit tegelikult kiusab . 
2293	NA	 Nägin ühel päeval Vladimirit ja Kristiinat kusagilt tulemas . 
2293	NA	 Lugesin nende nägudelt ühise saladuse : mõlemad olid keskendunud ja pisut endast väljas , aga Kristiina punased juuksed särasid sellegipoolest . 
2294	NA	 Töötasin terve öö . 
2294	NA	 Järgmistel päevadel istusin raamatukogus . 
2294	NA	 Siis käisin Tallinnas palgaraha järel ja ostsin endale uusi riideid . 
2294	NA	 Tallinnas ei olnud enam midagi teha . 
2294	NA	 Ütlesin korteri üles ja viisin asjad suveks tuttava juurde . 
2294	NA	 Ega mul midagi peale riiete ja raamatute olnudki . 
2294	NA	 Eelmise aastaga võrreldes oli raamatuid juurde tulnud . 
2294	NA	 Kohver sai raske . 
2295	NA	  
2296	NA	  
2297	NA	 Ärkasin unest ja sain aru , et pean Tartusse sõitma . 
2297	NA	 Ööbisin tuttava juures tööl . 
2297	NA	 Olin uue ameti leidnud , aga suvepuhkuste tõttu pidi ettevalmistus algama sügisel . 
2297	NA	 Kella kaheksaks jõudsin Tartusse . 
2297	NA	 Mind pandi maha linnaservas . 
2297	NA	 Otsisin mingisugusel ringteel kaua bussipeatust . 
2297	NA	 Viimaks leidsin selle mitmekorruseliste valgete majade külje alt . 
2297	NA	 Päike loojus minu selja taga , kui pingil istusin ja mõtteid kogusin . 
2297	NA	 Süütasin kalli sigareti - välismaal käinud tuttav oli neid jätnud mitu pakki - ning hakkasin juba külmetama , kui buss ette veeres . 
2297	NA	 Tartu oli vahepeal võõraks muutunud . 
2297	NA	 Suvi kestis juba tükk aega , kuigi jaanipäevani oli nädal . 
2298	NA	 Madise toas ei olnud kedagi . 
2298	NA	 Üheksandal istusid Kala , Annabel ja Tamur ning mängisid kaarte . 
2299	NA	 “ Muuseas , Gerda , ega sul juhuslikult suitsu ole ? ” küsis Kala , kui koti voodile viskasin ja ise selle kõrvale vajusin . 
2299	NA	 Võtsin kotist “ John Playeri ” . 
2300	NA	 “ Ohhoo ! ” ütles Tamur . “ Ega sa pakki taha mulle kinkida ? 
2300	NA	 Kui see tühjaks saab . ” Üleni musta paki keskel helendasid hõbedased initsiaalid JPS . 
2301	NA	 “ Vaatan , et oled ennast riidesse pannud , ” märkis Tamur tunnustavalt . 
2301	NA	 Kandsin musti teksaseid ja sama värvi batmani-särki . 
2302	NA	 “ Keedaks makarone ? ” vaatas Gabriel tuppa . 
2303	NA	 “ Laenan Annabelilt pliidi , siis võiks ka , ” ütles Tamur . 
2303	NA	 Kõik läksid välja . 
2303	NA	 Tamur hakkas süüa tegema . 
2303	NA	 Arvasin , et teised tulevad varsti . 
2303	NA	 Toit saigi valmis . 
2303	NA	 Tamur pani lauale kaks tassi , taldrikud , noad ja kahvlid . 
2303	NA	 Jahmusin : 
2304	NA	 “ Kas meid rohkem sööma ei tulegi ? ” 
2305	NA	 “ Ei , rohkem ei tule . ” 
2306	NA	 Äkki märkasime , et istume pimedas toas . 
2306	NA	 Aknale langesid üksikud piisad , tuul tugevnes . 
2306	NA	 Oli kuulda , kuidas lahtised aknad köögis ja koridoris pauguga kinni langesid . 
2306	NA	 Müristas ja lõi välku . 
2306	NA	 Tamur läks elektrikitarriga rõdule . 
2306	NA	 Äike rullus vihmavalingutena üle linna . 
2306	NA	 Kui torm päris pea kohal möllas , võtsid ühikas maad pimedus ja vaikus . 
2306	NA	 Andsin Tamurile nõu kitarr seinast välja tõmmata . 
2306	NA	 Seda ta ka tegi . 
2306	NA	 Üle juudi surnuaia kõrgete puude veeres nagu hiiglaslik teerull . 
2306	NA	 Oli kottpime . 
2306	NA	 Tamuri pettumuseks jäi ühikas püsti . 
2306	NA	 Varsti võis maki sisse lülitada . 
2306	NA	 Seisime rõdul ja jälgisime sadu . 
2307	NA	 “ Nüüd võiks suudelda , ” arvas Tamur . 
2308	NA	 “ Oota , teen suitsu lõpuni . ” 
2309	NA	 “ Suudleme , ” ütles Tamur uuesti ja viskas sigareti mu sõrmede vahelt minema . 
2310	NA	 Äike ei kestnud enam kaua . 
2310	NA	 Me ei pannud tuld põlema . 
2311	NA	 “ Ei tea , kus see Annabel nüüd väriseb ? 
2311	NA	 Kuhugi voodi alla pugenud ? ” ütles Tamur . “ Lähme otsime ta üles . ” 
2312	NA	 Annabel kössitas Meriti toas ja oli tõepoolest hirmunud . 
2312	NA	 Läksime koos vaatama , mida teeb Kala . 
2312	NA	 Kala ja Gabriel seisid rõdul . 
2312	NA	 Tamur seisis nende vahel ja köhatas . 
2312	NA	 Ta vaatas rõdult alla ja ütles : 
2313	NA	 “ Kui siit üheksandalt korruselt neid nukumaju vaatan , mõtlen alati , et ei saa sinna enam tagasi pöörduda , nagu ei saa tagasi pöörduda lapsepõlve , mis möödus samasuguses nukumajas . 
2313	NA	 Väraval oli silt “ Ettevaatust , kuri koer ” . 
2313	NA	 Kui liftiga alla sõidan , siis mõtlen iga kord , et tagasi pöörduda on võimatu . ” 
2314	NA	 Kala ja Gabriel vahetasid hämmeldunud pilke . 
2315	NA	 “ Tänasel ööl tõuseb eesti rahva iive kindlasti , ” arvas Kala . 
2316	NA	 “ Ja ükski koer ei haugu , ” lisasin , pidades silmas naabermaja koera , keda äike ehmatas , sest alaline ulgumine oli lakanud . 
2316	NA	 Kala turtsatas . 
2316	NA	 Tamur vaatas sügavmõtteliselt öhe ja kadus toast . 
2317	NA	 “ Mis temaga lahti on ? ” küsis Kala . 
2318	NA	 “ Tead , ma ütlen sulle ja ainult sulle , ” sosistasin , sest kiusatus oli liiga suur . “ Tead , me suudlesime ! 
2318	NA	 Tema soovil . ” 
2319	NA	 “ Oh issand ! ” oigas Kala . 
2319	NA	 Läksime Tamuri tuppa , sest minu asjad , sealhulgas suitsud olid sinna jäänud . 
2319	NA	 Tuba oli lukus . 
2319	NA	 Kala ja Gabriel tahtsid samuti suitsu . 
2319	NA	 Seiklesime koridorides . 
2319	NA	 Lift oli katki ja vastu suve ei parandanud seda keegi . 
2319	NA	 Koridorid kumasid kollakalt ; ma ei olnud selle paigaga enam seotud . 
2319	NA	 Ühiselamu oli muutunud irreaalseks nagu võõras planeet . 
2319	NA	 Jõudsime jälle Tamuri toani . 
2319	NA	 Uks oli lahti . 
2319	NA	 Vladimir ja Tamur istusid laua taga , nagu poleks midagi juhtunud . 
2319	NA	 Vladimir uuris “ John Playeri ” pakki . 
2320	NA	 “ Anna see mulle . ” 
2321	NA	 “ Lubasin juba Tamurile . 
2321	NA	 Võid mõne teise saada . ” 
2322	NA	 Vladimir proovis mu tagi selga . 
2322	NA	 See oli talle naeruväärselt lühike . 
2322	NA	 Olin kaasa tõmmatud millessegi imelikku , tundsin äkki seal istudes . 
2322	NA	 Meenus , kuidas ringteel bussi ootasin . 
2322	NA	 Peatuses olid mõned noorukid . 
2322	NA	 Me ei seganud üksteist . 
2322	NA	 Suitsetasin ega mõelnud eriti millelegi . 
2322	NA	 Oli hea olla . 
2322	NA	 Kuhugi polnud kiiret . 
2322	NA	 Midagi ei olnud toimunud . 
2323	NA	 Annabeli hääl värises . “ Mul on natuke kohvi , ” pani ta oad lauale . 
2323	NA	 Ta tõmbus voodil kerra ja uuris meid suurte silmadega . 
2323	NA	 Vladimir sikutas teda patsist . 
2323	NA	 Annabel hüüatas : 
2324	NA	 “ Tamur , jäta järele ! ” 
2325	NA	 Hakkasime naerma . 
2325	NA	 Sellest saimegi idee nimed ära vahetada . 
2325	NA	 Muutusin Annabeliks ja Annabel Gerdaks , Kala Madiseks ja Madis Kalaks , Tamur Vladimiriks ja vastupidi . 
2326	NA	 “ Kõik on hulluks läinud , ” kordas Kala , kes ei taibanud midagi . 
2326	NA	 Tamur hakkas Annabeli pikkadest juustest soengut tegema . 
2326	NA	 Madis istus vaikides nurgas . 
2326	NA	 Temast polnud seltskonda . 
2326	NA	 Tema vaikimisest oli viimasel ajal ääretult raske läbi murda . 
2326	NA	 Lobisesin Vladimiriga . 
2326	NA	 Annabel ja Tamur läksid käsikäes välja . 
2327	NA	 “ Arvasin alguses , et nad lihtsalt lollitavad , aga nüüd ei oska ma midagi öelda . 
2327	NA	 Nad tulevad minu tuppa ja annavad mõista , et ma omaenese toast jalga laseksin ! ” Kala kõigutas närviliselt jalga . 
2327	NA	 Tamur marssis võidukalt tuppa , haaras sõnagi lausumata voodilt teki , padja ja linad . 
2328	NA	 “ Ma ei saa nüüd aru , ” alustas Kala . 
2329	NA	 “ Tuleb ilmselt Tamuri toas ööbida , ” nentisin . 
2330	NA	 “ Vladimir läks vist erakasse , ” ütles Kala ja sulges ukse . “ Hoidku jumal , et keegi sellest , mis siin täna sündis , kusagil ei räägiks . 
2330	NA	 Mulle aitab . 
2330	NA	 Puudub veel , et minu kohta jutud liikvele läheksid ja naine teada saaks . 
2330	NA	 Esimesel võimalusel viin ta siit hullumajast minema . 
2330	NA	 Kohe , kui ta tagasi tuleb . ” 
2331	NA	 Kostis nõrk koputus . 
2332	NA	 “ Arvasin , et läksid ära , ” ütles Kala Vladimirit sisse lastes pettunud häälega . 
2332	NA	 Madis oli endiselt nii tasa , et vahepeal tundus , otsekui teda ei olekski . 
2332	NA	 Ometi lahkus ta nüüd koos Kalaga . 
2333	NA	 “ Heameelega ei läheks erakasse , ” ütles Vladimir . 
2333	NA	 Ta hakkas Tamuri kassette lappama . “ Tahaksin magada , aga und ei tule . 
2333	NA	 Ei saa üksi olla . ” 
2334	NA	 Heitsin Tamuri voodile . “ Võid siia jääda . 
2334	NA	 Mul ükskõik , kas heidan magama või ei . 
2334	NA	 Võime juttu rääkida . ” 
2335	NA	 “ Kas kõik naised on ühesugused ? ” 
2336	NA	 “ Kas miski muutub , kui me naiste suhtes kokkuleppele jõuame ? ” 
2337	NA	 Vladimir kehitas õlgu . 
2338	NA	 “ Miks sa küsid siis asju , mis sind tegelikult ei huvita ? ” 
2339	NA	 “ Et millestki rääkida . ” 
2340	NA	 “ Mulle muide tundus , et nägin sind talvel Tallinnas . 
2340	NA	 Tulid vastu , aga mind ei näinud . 
2340	NA	 Ma ei julgenud tere öelda . 
2340	NA	 Pärast mõtlesin , et ju siis ei olnud sina . ” 
2341	NA	 “ Millal see oli ? ” 
2342	NA	 “ Märtsi lõpus . ” 
2343	NA	 “ Kas mul oli müts peas ? ” 
2344	NA	 “ Ei . 
2344	NA	 Kas see oli keegi teine ? ” 
2345	NA	 “ Ah ... “ 
2346	NA	 “ Mõned ütlesid , et oled armunud . 
2346	NA	 Oled kuidagi muutunud . ” 
2347	NA	 Vladmir naeratas . 
2348	NA	 “ Olen viimasel ajal liiga palju suitsetama hakanud . 
2348	NA	 Närvid on läbi . 
2348	NA	 Ei saa keskenduda , ” ütles ta ohates . 
2349	NA	 “ Lootsin , et saan sinuga Tallinnas kokku . 
2349	NA	 Tegelikult uskusin , et mind ei ole sinu jaoks mingil põhjusel olemas . 
2349	NA	 Käisin mere ääres jalutamas . 
2349	NA	 Mäletad , sa ütlesid : “ Tee nagu mina . ” Mäletad ? ” 
2350	NA	 “ Jah . 
2350	NA	 Aga mille kohta ? ” 
2351	NA	 “ Rääkisime Tarmost . 
2351	NA	 Ütlesin , et suhet ei saa päevapealt lõpetada . 
2351	NA	 Vastasid , et tehku ma nagu sina . 
2351	NA	 Mõtlesin , et nii peabki . 
2351	NA	 Et lahti saada . 
2351	NA	 Sain , vähemalt arvasin , et saan . 
2351	NA	 Kui sina saad . ” 
2352	NA	 “ Kuidas ma võisin midagi niisugust öelda ? 
2352	NA	 Nüüd oleks viina vaja . 
2352	NA	 Kuidas tahaks küll juua ! ” ütles Vladimir . 
2353	NA	 “ Praegu ei saa kusagilt , ” ütlesin . 
2353	NA	 Mul oli sellest tõesti kahju . “ Kas sa seletada ei taha ? 
2353	NA	 Kardad piiri ületada ? ” 
2354	NA	 “ Ma ei oska seletada . ” 
2355	NA	 “ Mida sa arvad mind sinult ootavat ? ” 
2356	NA	 “ Mulle näib , et ootad midagi . 
2356	NA	 Peaksin nagu midagi sinu heaks tegema . ” 
2357	NA	 “ Sa eksid . ” 
2358	NA	 “ Aga kahjuks ma ei tea , mida teha ... “ 
2359	NA	 “ Ma ei saa aru . 
2359	NA	 Me võime ju ... piirist hoolimata suhelda . 
2359	NA	 Kõik võib selguda siis , kui ollakse juba kauem ... tuttavad . 
2359	NA	 Kas sa oled “ Idiooti ” lugenud ? ” 
2360	NA	 “ Ka Tamur soovitab seda ; ei ole . ” 
2361	NA	 “ Seal on üks mees , kellele kõik inimesed paistavad erakordsed ja väärtuslikud . 
2361	NA	 Aga tegelikult on nad samasugused nagu - Ah , see ei puutu ju tegelikult sinusse , Vladimir , hoopis üks teine asi on oluline . 
2361	NA	 Ma ei saa aru , miks 
2361	NA	 - 
2361	NA	 ? ” 
2361	NA	 
2362	NA	 “ Mina armastan inimesi ! 
2362	NA	 Sina lihtsalt vaatled neid ! ” purskas Vladimir . “ Ma ei oska seisukohta võtta . 
2362	NA	 Sina oled vaatleja . 
2362	NA	 Sa meeldid mulle rohkem kui mõni teine siin , aga ära taha minult seisukohti . 
2362	NA	 Ma ei ole mõistnud , mis on sinu telg . 
2362	NA	 Kui üldse on . ” 
2363	NA	 Vaikisime . 
2363	NA	 Midagi tilkus esikus . 
2363	NA	 Päike tõusis , kuid aknale olid oranzid kardinad ette tõmmatud . 
2364	NA	 “ Mina olen surnud , ” ütles Vladimir aeglaselt . “ Ma ei taha , et sa muutuksid samasuguseks kui mina . 
2364	NA	 Ma ei taha , et sa sureksid . ” 
2365	NA	 Mul oli tunne , nagu oleksin haige ja näeksin tuba esimest korda . 
2366	NA	 “ Võib-olla keedaks teed ja kuulaks midagi , ” pakkus Vladimir . 
2366	NA	 Ta vahetas makil lindi . “ Kas tuleb tuttav ette ? 
2366	NA	 Tead , mis see on ? ” 
2367	NA	 “ Jah . 
2367	NA	 Kuulasin seda terve sügise . ” 
2368	NA	 “ Ära nuta . 
2368	NA	 Ma ei talu , kui inimesed nutavad . ” 
2369	NA	 Pühkisin silmad kuivaks . 
2370	NA	 “ Mul ei olnud oma makki . 
2370	NA	 Läksin tuttava juurde ja kuulasin seal . 
2370	NA	 Kui lahkusin , oli juba pime , sadas . 
2370	NA	 Seisin bussipeatuses ja tuletasin meelde . 
2370	NA	 Hakkasin igasuguseid asju nägema . 
2370	NA	 Vältisin inimesi . 
2370	NA	 Nädalavahetusel võtsin sõbratariga viina . 
2370	NA	 Ta kirjutas telediktorile armastuskirju ega saanud kunagi vastust . ” 
2371	NA	 “ Kunagi sa mõtled , kui suur siga ma ikka olin , ” ütles Vladimir . 
2372	NA	 “ Miks ? ” 
2373	NA	 “ Ma ei oska seda seletada . ” 
2374	NA	 Taevas oli kohutavalt sinine ja sinine oli ka Vladimiri nägu . 
2374	NA	 Seisime ühika ees . 
2375	NA	 “ Millal sa tuled ? 
2375	NA	 Kas sa mõtled , et . 
2375	NA	 Sa ei pea kartma . ” 
2376	NA	 “ Sa ei usu mind ikka . ” 
2377	NA	 “ Usun . ” 
2378	NA	 “ Kunagi tulen . 
2378	NA	 Sa tead ju . 
2378	NA	 Nagu Karlsson . ” 
2379	NA	  
2380	NA	  
2381	NA	 Kui silmad avasin , nägin kõrvalvoodis Tamurit . 
2381	NA	 Jäin uuesti magama . 
2381	NA	 Hommikul saabus Kala ja võttis Tamuri kaasa . 
2381	NA	 Pidin lahkudes võtme ukse kohale riiulile teekarpi panema . 
2381	NA	 Asjad jätsin Tamuri tuppa . 
2381	NA	 Käisin paaris loengus ; kui ühikasse jõudsin , oli Tamuri toa uks poikvel . 
2381	NA	 Astusin koputamata sisse . 
2381	NA	 Pikkade tumedate juustega tütarlaps seisis nõutult keset tuba . 
2381	NA	 Pidin peaaegu ütlema : “ Tere , Annabel ! ” , kuid sain sõnal sabast kinni . 
2381	NA	 Seisin vastamisi Tamuri abikaasaga . 
2382	NA	 “ Tulin koti järele . 
2382	NA	 Tamur on minust kindlasti rääkinud . 
2382	NA	 Oleme vist kunagi kohtunud . ” 
2383	NA	 Tütarlaps noogutas . 
2384	NA	 “ Kas ma võin koti veel natukeseks ajaks siia jätta ? 
2384	NA	 Pean nimelt uurima . 
2384	NA	 Oled sa täna siin ? ” 
2385	NA	 “ Lähen tegelikult kohe ära , ” tunnistas neiu . “ Õhtul olen küll siin , aga praegu lähen linna . ” 
2386	NA	 Tormasin Annabeli tuppa . 
2386	NA	 Annabel magas , pikad juuksed voodilt alla rippumas . 
2386	NA	 Minu tuleku peale ümises ta midagi läbi une . 
2387	NA	 “ Kuule , Tamuri naine tuli . 
2387	NA	 Kas ma võin oma asjad sinu tuppa tuua ? ” 
2388	NA	 Annabel pomises nõusoleku . 
2388	NA	 Päike paistis ja taevas ujusid kerged pilved . 
2388	NA	 Heitsin pikali , aga und ei tulnud . 
2388	NA	 Kõiges oli mingi loogikaviga . 
2389	NA	  
2390	NA	  
2391	NA	 “ Kala , sa tuled just õigel ajal. 
2391	NA	 Siin on mitu naisterahvast , keda sa peaksid rahustama , ” ütlesin Kalale . “ Kus Tamur on ? 
2391	NA	 Kohtusin just üleval tema abikaasaga . ” 
2392	NA	 “ Oh , ” ütles Kala . “ Tamur seda veel küll ei tea . 
2392	NA	 Nüüd ma tean , keda ma järgmisena pean rahustama . ” 
2393	NA	  
2394	NA	  
2395	NA	 “ Sisse , ” ütles Tamur . 
2396	NA	 “ Tere . 
2396	NA	 Tulin vaatama , millega tegeled . ” 
2397	NA	 “ Nagu näed . ” 
2398	NA	 “ Magasin ja kui ärkasin , oli tuba tühi . 
2398	NA	 Arvasin , et kõik mängivad sinu juures kaarte . 
2398	NA	 Jätsin vist välgumihkli siia ? ” 
2399	NA	 “ Jah . 
2399	NA	 Seal riiulis . 
2399	NA	 Kuhu nad siis kadusid ? ” 
2400	NA	 “ Kalal ja Vladimiril oli mingi asi ajada . ” 
2401	NA	 “ Mis Vladimiriga lahti on ? ” küsis Tamur . 
2402	NA	 “ Ei tea . 
2402	NA	 Minult ka juba küsiti , miks ma sellise näoga ringi käin . 
2402	NA	 Ei tea . ” 
2403	NA	 “ Mu süda on vaevas , süda on ärevil ... “ 
2404	NA	  
2405	NA	  
2406	NA	 Mulle löödi vastu kätt . 
2406	NA	 Kui silmad avasin , ei seisnud ega liikunud lähikonnas kedagi . 
2406	NA	 Meelepette keel : ärgata ja ära minna . 
2406	NA	 Maa oli pikk , ma ei tahtnud kohale jõuda . 
2406	NA	 Võti oli olemas . 
2406	NA	 Viitsin aega hämaras inimtühjas raamatukaupluses . 
2406	NA	 Toidupoest lahkusin ruttu : kõik seal müüdav oli söögiks kõlbmatu , mulaaz . 
2407	NA	 Olin süüdi , et ei suutnud süüa ; olin süüdi , et puudus raha ; tume vari vilksatas ukseavas otsekui vihje : tuleb põgeneda poest , sellelt tänavalt , kesklinna - kus on söödavad toidud . 
2407	NA	 Kus võis raha laenata neilt , kes sellele tänavale iialgi ei eksinud . 
2408	NA	 Ja millega minulgi , kui järele mõelda , asja ei olnud ; ei olnud võlgu , kuigi uks löödi mu ees klaasiklirinal kinni . 
2408	NA	 Ime , et katki ei läinud . 
2408	NA	 Inimesed , kes olid läbi klaasi hästi näha , uurisid mind kahtlustades ; lugesin sellest naeruvääristamist ja vaenu . 
2408	NA	 Nad olid katkestanud oma tegevuse või jutu , et järele vaadata kellelegi , keda ma ei näinud . 
2409	NA	 Iga samm viis sillale lähemale . 
2409	NA	 Teisel pool jõge oli teistsugune maailm , jõgi lahutas mind halbadest ennetest ja imelikust saatusest , aga miski kiskus sinna nagu magnet , oli juba varem kutsunud , siis , kui olin võõras , häbenesin suudki lahti teha , sest kartsin paista rumalana . 
2410	NA	 Tallinnas ei leidnud ma kedagi tuttavatest kodust . 
2410	NA	 Võtsin lõpuarve välja . 
2410	NA	 Õhtul proovisin onupoja telefoninumbrit . 
2410	NA	 See ei vastanud . 
2410	NA	 Kell kümme õhtul otsustasin Tartusse hääletada , sest bussid ei liikunud . 
2410	NA	 Kui kunstikooli juures linnaserva viivat linnaliini bussi ootasin , kadus “ Viru ” hotell mõne minuti jooksul valgesse uttu . 
2410	NA	 Keegi peale minu ei paistnud seda tähele panevat . 
2410	NA	 Mind valdas üha suurem ängistus . 
2410	NA	 Buss oli inimesi täis . 
2410	NA	 Vajusin asjadega üksikule vabale istmele . 
2410	NA	 Keegi kinkis pileti ja keeldus selle eest raha võtmast . 
2410	NA	 Teeristil muutus udu hõredamaks . 
2410	NA	 Kahe paiku öösel jõudsin ühiselamusse . 
2410	NA	 Tamur oli üleval . 
2410	NA	 Olin vaevalt istunud , kui tuli Vladimir . 
2411	NA	 “ Ei suutnud enam üksi olla . ” 
2412	NA	 “ Heidan kohe magama , ” ütles Tamur . 
2413	NA	 “ Küllap võid Tamuri toas õppida , ” arvas Vladmir . “ Kuhu sul minna on . 
2413	NA	 Kas on midagi viga ? ” 
2414	NA	 Väljas oli pime , sadas vihma . 
2415	NA	 “ Jätsin vihmavarju Tamuri juurde . 
2415	NA	 Sa saad märjaks , ” ütles Vladimir . 
2416	NA	 “ Mis siis , ” ütlesin mornilt . 
2417	NA	 Jõudsime madala majani . 
2417	NA	 Elupuuoksad kriipisid mu nägu . 
2417	NA	 Vladimir avas ukse . 
2418	NA	 “ Siia võid mantli riputada . 
2418	NA	 Mul on natuke koristamata . ” 
2419	NA	 “ Ma ei jää kauaks . 
2419	NA	 Sa tahad õppima hakata . 
2419	NA	 Sul on homme eksam . ” 
2420	NA	 “ Ülehomme . ” 
2421	NA	 “ Ma ei teagi , mida ma rääkida tahtsin . 
2421	NA	 Nii et sa ... elad siin . 
2421	NA	 Kas suitsetada tohib ? ” 
2422	NA	 “ Jah , ole lahke . ” 
2423	NA	 “ Ma võtan ennast tõsiselt , aga sa ei näi seda uskuvat , ” ütlesin , suitsu sügavale kopsudesse tõmmates . 
2423	NA	 Vladimir tõstis tooli minu selja taha : 
2424	NA	 “ Tarmot mäletad ? ” 
2425	NA	 “ Mäletan küll Tarmot . ” 
2426	NA	 “ Meie vahe on selles , et mina suudan olukorda kõrvalt jälgida , sina ei suuda . ” 
2427	NA	 “ Miks sa nii arvad ? ” 
2428	NA	 “ Võib-olla see öö oli viga . 
2428	NA	 Aga kui sa selle kunagi läbi elad , võib-olla see muudab sind . 
2428	NA	 Paremaks . ” 
2429	NA	 “ Läbi elan ? ! ” märkisin sapiselt . 
2429	NA	 Vladimir mõõtis närviliste sammudega tuba : 
2430	NA	 “ Ma kardan , et . 
2430	NA	 Ma ei tahaks , et sa minu pärast midagi teed . 
2430	NA	 Mida ma pean sinuga tegema ? ” 
2431	NA	 “ Midagi ei pea . ” 
2432	NA	 “ Ma ei tea . 
2432	NA	 Ma ei oska midagi teha . ” 
2433	NA	 “ Ma ei taha kaastunnet . 
2433	NA	 Sa räägid praegu minuga kaastundest ! ” 
2434	NA	 “ Ei . - Süüa tahad ? 
2434	NA	 Mina küll tahan . 
2434	NA	 Kohvi või teed ? 
2434	NA	 Sina tahad vist kohvi , ” oletas Vladimir . 
2435	NA	 “ Tead , mis tunne on kui pole kogu elu millessegi uskunud ? ” 
2436	NA	 “ Usud sa nüüd ? ” Vladimir tõstis pliidi juurest ämbrist kopsikuga vett kannu ja pistis spiraali seina . 
2437	NA	 “ Midagi on siiski ka päriselt olemas ! ” 
2438	NA	 “ Mine nende juurde , kellel on rist kaelas , kui sa teada tahad . 
2438	NA	 Nemad ütlevad sulle . 
2438	NA	 Kui elul pole mingit mõtet , miks sa siis suitsiidi ei soorita ? ” 
2439	NA	 “ See ei ole üldse kerge . ” 
2440	NA	 “ See on vastupidi väga lihtne . 
2440	NA	 Lähed rõdule ja teed paar sammu . 
2440	NA	 Ma ei saa aru , miks sa küsid minu käest asju , mis on kõik raamatutes ära seletatud . ” 
2441	NA	 “ Tahan teada , mida sina neist arvad . ” 
2442	NA	 “ Mis tähtsus on minu arvamisel ? 
2442	NA	 Sa otsid universaalset valemit eluks ! ” 
2443	NA	 “ Jah . 
2443	NA	 Ega sa ei pea seda nii tõsiselt võtma , et . ” 
2444	NA	 “ Mulle tundub , et tahad lahendust . ” 
2445	NA	 “ Sinult ? ” 
2446	NA	 Vladimir kehitas õlgu . 
2447	NA	 “ Elasin oma muinasjutus ja nüüd hakkad sina seda lõhkuma . 
2447	NA	 Aga võib-olla ei olegi see minu muinasjutt . 
2447	NA	 Mul on tunne , et sa võtad kõik tagasi ja tühistad . ” 
2448	NA	 “ Kas mina usun millessegi ? ” 
2449	NA	 “ Ei tea , ” ütlesin ; olin väsinud . 
2450	NA	 “ Ma ju seletasin sulle ! ” 
2451	NA	  
2452	NA	  
2453	NA	 Laenasin Tamurilt sirmi ja suundusin raamatukokku . 
2453	NA	 Kohtusin kursusekaaslasega . 
2453	NA	 Istusin hilisõhtuni tema pool ja lobisesin . “ Ära üle Toome küll mine , ” hoiatas kursusekaaslane . 
2453	NA	 Oli pime , aga ei sadanud . 
2453	NA	 Väga selged pildid jooksid silmade eest läbi . 
2453	NA	 Meenus samasugune öö . 
2453	NA	 Sirelite rasked kobarad valendasid hämaruses ja painajalik ootus - kuid ma ei teadnud , mille järele - sundis hulkuma mööda linna . 
2453	NA	 Hoiatada ei saanud millegi eest . 
2453	NA	 Tundsin ennast hiiglasliku kummist seintega ruumina , millesse mahuvad kõik pildid - need käivad minus ringi , moodustades kaose , ning kui mõni neist vastu seina puutub , on valus . 
2454	NA	 Annabelile oli sugenenud uus üleolev hoiak , mis mulle ei meeldinud . 
2454	NA	 Ta ilmus uksele , viskas koti hooga põrandale ja teatas , et läheb dusi alla . 
2454	NA	 Kala tegi rahustavat teed . 
2455	NA	 “ Tegin eile õudse lolluse , ” ütles Annabel , aga ei seletanud , milles see seisnes . 
2455	NA	 Vaevalt oli ta kitli selga tõmmanud , kui tuli Tamur , kes kutsus ta bridzi mängima . 
2455	NA	 Uudishimu ajas mind Tamuri tuppa , kuid kaardimäng oli lõppenud . 
2455	NA	 Kala ja Annabel istusid küünlavalgel ja ennustasid tulevikku . 
2456	NA	 “ Oled kellelegi armukade , ” ütles Kala . 
2457	NA	 “ Gerdale ? 
2457	NA	 No lubage naerda . ” 
2458	NA	 Annabel veetis pikki tunde päevikut kirjutades . 
2458	NA	 Vihik oli 90 kraadise nurga võrra normaalseks peetavast asendist nihkunud , read jooksid vertikaalselt . 
2458	NA	 Annabel oli kirjutamisega alustanud aprillis pärast oma sünnipäeva . 
2459	NA	 “ Vahepeal ma ei pidanud päevikut : ema leidis selle üles ja luges . ” 
2460	NA	 “ Kas sa välja ei taha minna , näiteks jalutama ? ” küsis Annabel . 
2461	NA	 “ Ei tea . ” Ma ei viitsinud eriti . 
2461	NA	 Annabel ajas aga juba teisi riideid selga : nappi punasetäpilist sitsseelikut ja käisteta valget pluusi . 
2462	NA	 “ Kui ema mind näeks ! 
2462	NA	 Ta saaks kreepsu , et ma rinnahoidjat ei kanna ! 
2462	NA	 Kujuta ette , talvel ma tegin seda veel ! ” 
2463	NA	 “ Mulle meeldib siin - kogu see elu . 
2463	NA	 Kui ma kusagil väljas , kas või raamatukogus olen , tundub kogu aeg , et peaks ühikasse minema ; nagu võiksin millestki , mis vahepeal juhtub , ilma jääda , ” tunnistas Annabel . 
2463	NA	 Ühiselamu ees tuli vastu Vladimir . 
2464	NA	 “ Kuhu te lähete ? ” 
2465	NA	 “ Jalutama . 
2465	NA	 Ega sa ära ei sõida ? ” 
2466	NA	 Vladimir kehitas õlgu . 
2467	NA	 “ Ära sõida ! ” hõikasin talle järele . 
2468	NA	 Lonkisime Roosi tänavast üles . 
2468	NA	 Annabel muutus sõnakehvaks . 
2469	NA	 “ Ma ei teagi , miks sind välja vedasin . 
2469	NA	 Mul on süümepiinad . 
2469	NA	 Kala pani kaarte ja rääkis , et rikun kümmet käsku . 
2469	NA	 Ta küsis minu käest kolm küsimust : mis on armastus , mis on vabadus ja mis on vihkamine . 
2469	NA	 Ma ei osanud midagi vastata . 
2469	NA	 Kala ütles , et olen Tamuri kõrval teine inimene , kellega suhtlemine talle kohutavalt istub ja kes teda iialgi ei ärrita . 
2469	NA	 Ta ennustas mulle minevikku , olevikku ja tulevikku . 
2469	NA	 Ja ühte päeva minu enda vabal valikul tulevikus . ” 
2470	NA	 “ Ja mida sa teada said ? ” 
2471	NA	 “ Kala soovitas kuuendat käsku meelde tuletada . ” 
2472	NA	 “ Abielus on ju ainult tema . 
2472	NA	 Ja Tamur . ” 
2473	NA	 Jõudsime Annelinna algusesse , kus ma ei olnud kunagi käinud . 
2473	NA	 Ajaleheputkad ja viiekorruselised majad nagu igas linnas . 
2473	NA	 Seisatasime ristteel . 
2473	NA	 Aeg seisis paigal . 
2474	NA	 Avardunud silmapiir . 
2474	NA	 Akende taga , mis olid õhtuti üksainus tulemeri , elasid tuhanded õnnelikud inimesed ; võib-olla sellest rääkis Annabel , kui vaatasime räpast kanalit ja vee piiril seisvaid paare , võib-olla oli nende pilk samade mõtetega suunatud akende poole ; öö muudab meid nähtamatuks . 
2475	NA	 Seisvas ajas kuulsin oma häält , nappe vastuseid Annabeli monoloogile . 
2475	NA	 Annabeli pikad paljad jalad ja linnas rinnahoidjata käimise vabadus tegi millegipärast haiget . 
2475	NA	 Ehk haigetsaamise pärast , suurema haigetsaamise lootuses lugesin Annabeli päevikut - ta ise luges sealt ette terveid lõike ja lehekülgi ega peitnud seda ; päevik oli riiulis loengukonspektide vahel . 
2475	NA	 Kui Annabel oli ära , lõin selle kord keskelt lahti . 
2475	NA	 Seal oli lause minu kohta . 
2475	NA	 Jätsin selle meelde ja panin päeviku vanasse kohta tagasi . 
2476	NA	 Mõnda akent ei varjanud kardin ja vahest ei olnud midagi varjata : kas õnnelik-olemist ? 
2476	NA	 Oli rohelist ja lilli ja raamaturiiuleid ja maakera akna peal . 
2476	NA	 Olin väsinud , aga Annabeli jutt voolas nagu meetrid jalgade all ; jõudis kätte õrn suveõhtu . 
2477	NA	 Kõrvalühika baar oli suletud . 
2477	NA	 Kesklinna kaubahalli kohvikus leidsime vaba laua . 
2477	NA	 Vaatlesime kundesid . 
2477	NA	 Annabel oli ennast tühjaks rääkinud . 
2478	NA	 “ Mõnda see ärritab , kui ma sõnagi lausumata istun , ” ütles ta . “ Järgmisel nädalal olen juba Hiiumaal vanaema juures . 
2478	NA	 Ma ei ole seal üle kuu aja käinud . 
2478	NA	 Nüüd ei pääse ma sealt suve lõpuni . ” 
2479	NA	 “ Võib-olla sa ei tahagi sealt välja tulla , kui jääd . ” 
2480	NA	 Laudade vahel tatsas aastane laps . 
2481	NA	 “ Minu sõbratar tegi kevadel abordi . 
2481	NA	 Kui oleksin lastekaitsepäeval siin olnud , siis ei oleks ma seda kohe kindlasti talle mainimata jätnud , ” ütles Annabel kurjalt . 
2482	NA	 “ Kas ta rääkis abordist veel kellelegi ? ” 
2483	NA	 “ See on avalik saladus . 
2483	NA	 Vladimir küsis kunagi , milline on minu suhtumine , mida mina sel juhul teeksin . 
2483	NA	 Ka tema peab seda lubamatuks . 
2483	NA	 Poisid olid üsna ärevil , ” rääkis Annabel . 
2484	NA	 “ Annan sulle oma Hiiumaa aadressi . 
2484	NA	 Küllap õpin suvel autoga sõitma . 
2484	NA	 Auto on nimelt minu kaasavara , ” ütles Annabel , kui lauast tõusime . 
2485	NA	 Pool üksteist lõin konspekti kinni . 
2485	NA	 Ütlesin Annabelile , et tulen veerand tunni pärast . 
2485	NA	 Ma ei olnud üldse kindel , et õige maja leian . 
2485	NA	 Poolel teel tuli vastu laps , kes hoidis kätt suu ees , justkui oleks haiget saanud . 
2485	NA	 Tema kannul jooksid mingist hoovist välja kaks väikest poissi , kellest üks haises kusest ; püksitagumik oli värvi kaotanud , kange nagu present . 
2485	NA	 Poiss ei hoolinud sellest ; olin seisatanud , kuid kiirustasin edasi , et nad mind ei vaataks . 
2485	NA	 Mõni maja oli heki taga , seejärel tuli krohvist koorduvaid mitmekorruselisi kõledaid hooneid . 
2485	NA	 Läksin ettevaatlikult väikesest väravast sisse ja koputasin hoovimaja uksele . 
2486	NA	 Vladimir pistis pea ukse vahelt välja , särginööbid püksirihmani lahti . 
2487	NA	 “ Mis on juhtunud ? ” 
2488	NA	 “ Ei midagi . 
2488	NA	 Juhtusin mööda minema . 
2488	NA	 Mõtlesin , et astun korraks läbi . ” 
2489	NA	 “ Mul ... ei ole praegu aega . 
2489	NA	 Tõesti on kiire . ” Ta oli täiesti endast väljas ; kartsin , et ta hakkab karjuma . 
2490	NA	 “ Sul pole aega väljas suitsu teha ? ” 
2491	NA	 “ Kas tahad suitsu ? ” 
2492	NA	 “ Ei . 
2492	NA	 Mul on endal . ” 
2493	NA	 “ Milles siis küsimus ? ” 
2494	NA	 “ Nojah . 
2494	NA	 Head aega . ” 
2495	NA	 Jooksin mäest alla , kuni avastasin , et juuksed kipuvad silmade ette ; pael oli lahti tulnud . 
2495	NA	 Läksin tuldud teed tagasi ; lint vedeles tänavaristil . 
2495	NA	 Olin tikud ühiselamusse unustanud . 
2495	NA	 Möödujaid , kellelt tuld küsida , ei olnud . 
2496	NA	 Ma ei mäletanud majanumbrit ; polnud seda kunagi teadnud . 
2496	NA	 Tänava lõpp kadus halli tolmu ja videvikku , mis kiirelt linnale laskus . 
2496	NA	 Ebaloomulikult kirgastes värvides piltpostkaart samast tänavast nädal varem ujus läbi mälu - petis kuldkala , kes lubas täita soovid , kuid osutus meelepetteks . 
2496	NA	 Olin eksinud kõrvaltänavale , tiirlesin labürindis . 
2496	NA	 See oli juunikuu viimane päev . 
2497	NA	  
2498	NA	  
2499	NA	 Poisid said raha ja hakkasid jooma . 
2499	NA	 Räägiti Kalast . 
2500	NA	 “ Sel mehel oli kunagi loogiline mõtlemine . 
2500	NA	 Praegu ei tunne ma teda ära . 
2500	NA	 Ta on kahtlemata minust suurem moralist . 
2500	NA	 Viimasel ajal on ta hakanud välja mõtlema tohutult keerulisi süsteeme , millesse näib ise uskuvat : skeeme oma eraelus rakendamiseks . 
2500	NA	 Ma ei saa aru , mida ta kardab ? ” imestas Tamur . 
2500	NA	 Madis niheles rahutult ja läks välja . 
2501	NA	 “ Sinuga ma juua ei tahagi , ” teatas üsna purjus Tamur . “ Esiteks : sina hakkad targutama . 
2501	NA	 Kui olen purjus , ei ole mul mingit isu targutada . 
2501	NA	 Teiseks pole sel targutamisel mõtet . 
2501	NA	 Kolmandaks : sa levitad kuulujutte . 
2501	NA	 Kas ma olen tõesti püüdnud sulle külge lüüa ? ” 
2502	NA	 “ Hea küll , Tamur , Püüan sulle meele järele olla . 
2502	NA	 Räägi siis millestki sellisest , mida kõik teada tohivad . ” 
2503	NA	 Hakkasin Tamuriga võrdses tempos jooma . 
2503	NA	 Madis tuli tagasi koos Gabrieliga . 
2503	NA	 Jutt läks korteriremondile . 
2503	NA	 Viin sai otsa . 
2503	NA	 Poisid läksid uue järele . 
2503	NA	 Tagasi tulnud , võttis Gabriel hõlma alt “ Tuljaku ” . 
2503	NA	 Madis läks minema . 
2503	NA	 Gabriel valas teeklaasi “ Tuljakut ” ja näitas käega , et talle järgneksin . 
2503	NA	 Jätsin Meriti toa võtme ja rahakoti riiulile ning võtsin suitsud kaasa . 
2503	NA	 Läksime Gabrieli tuppa . 
2503	NA	 Enamus asju olid kottidesse pakitud . 
2503	NA	 Keerasin ukse meie järel lukku . 
2503	NA	 Tegin õigesti , sest koputamas käidi mitu korda . 
2504	NA	 Jõime kaasatoodud joogi ära ja panime ennast riidesse . 
2505	NA	 “ Viina oleks vaja , tõenäoliselt isegi kaks pudelit , ” ütles Gabriel . “ Äkki laenad kelleltki ? ” 
2506	NA	 Annabel mängis Tamuri toas kaarte . 
2506	NA	 Sain Annabelilt 30 rubla . 
2506	NA	 Gabriel arvas , et Kristiinalt tuleks juurde laenata . 
2506	NA	 Riivasin liiga äkilise liigutusega taldrikut . 
2506	NA	 See kukkus laualt kildudeks . 
2506	NA	 Hakkasin naerma . 
2507	NA	 “ Vähemalt ei pea sa seda koju kaasa võtma , ” ütlesin . 
2507	NA	 Gabrieli see eriti ei rõõmustanud . 
2508	NA	 Madis tuli koridoris vastu ja ütles vihaselt : 
2509	NA	 “ Nii ! 
2509	NA	 Selle eest te veel vastutate ! ” 
2510	NA	 “ Mis on lahti ? ” 
2511	NA	 “ Kus on “ Tuljak ” ? ” 
2512	NA	 “ Meie võtsime ainult klaasitäie . ” 
2513	NA	 Põgenesin Madise viha eest Gabrieli tuppa . 
2513	NA	 See oli tühi . 
2513	NA	 Olukord tekitas nõutust . 
2513	NA	 Laual oli konjakipudel . 
2513	NA	 Istusin . 
2513	NA	 Kõlas koputus . 
2514	NA	 Merit võttis viimase “ Kleopatra ” -sigareti . 
2514	NA	 Nentisin , et ühiselamus valitsev imelik õhkkond käib juba mullegi närvidele . 
2515	NA	 “ Ma ei ole sinu kohta midagi halba kuulnud , mitte mingeid jutte , mis oleksid halvasti mõeldud . 
2515	NA	 Aga mida sa siin toas praegu teed ? ” 
2516	NA	 “ Enne arvasin , et ootan Gabrieli . ” 
2517	NA	 “ Ah nii on lood , ” venitas Merit . “ Ma muidugi ei uuri midagi . 
2517	NA	 Sa oled väga erinev . 
2517	NA	 Isegi sõnavara on sul teistsugune . ” 
2518	NA	 Ukse taga kobistati . “ Lahti on , ” hõikasin . 
2518	NA	 Sisse astus punases kleidis Kristiina . 
2519	NA	 “ Ma ei taha magama minna . 
2519	NA	 Hommikul läheb buss , ma ei suuda nii vara ärgata , ” kurtis ta . 
2520	NA	 “ Tulid ka Gabrieli ootama ? ” torkasin . 
2521	NA	 “ Ei ; ta on viienda korruse köögis ja püüab mingit neiukest hoovi tõmmata , ” ütles Kristiina , aga istus , otsekui elaks temagi selles toas . 
2521	NA	 Merit läks ära . 
2522	NA	 Istusime öö läbi Gabrieli toas , kuulasime tema muusikat ja sõime tema sööke . 
2522	NA	 Ka mina ei kavatsenud lahkuda . 
2522	NA	 Seisime rõdul ja imetlesime sooja ööd . 
2522	NA	 Ühika ees seisis auto . 
2522	NA	 Kristiina lehvitas . 
2522	NA	 Auto juurest lehvitati vastu ja kutsuti sõitma . 
2522	NA	 Läksime millegipärast välja , kolme meest nähes pagesime uuesti ühikasse . 
2522	NA	 Hiilisime tasa trepist üles ; mehed sõitsid liftiga meid otsima - arvatavasti Gabrieli toast , kui suutsid selle kindlaks määrata . 
2523	NA	  
2524	NA	  
2525	NA	 Madis ja Gabriel jõid õlut . 
2525	NA	 Kui Madis välja läks , põgenesime rõdule . 
2525	NA	 Päike paistis ja inimesed kõndisid tänaval edasi-tagasi . 
2525	NA	 Püksirihma asemel kandis Gabriel kulunud nöörijuppi . 
2525	NA	 Madis oli eelmisel päeval rõdule madratsid lohistanud , et oleks parem juua . 
2526	NA	 Gabriel jäi lõpuks magama . 
2526	NA	 Läksin uurima , kuhu jäi Madis . 
2526	NA	 Madis oli vahepeal hakanud Tamuriga kartuleid praadima . 
2527	NA	 “ Tere , Filoloog ! 
2527	NA	 Sind me ootasimegi ! 
2527	NA	 Juba mõtlesime , kuhu sa kadusid , ” ütles Tamur , ma ei saanud aru , kas irooniliselt . 
2527	NA	 Madis , Kala ja Annabel istusid ümber laua nagu vandemehed . 
2527	NA	 Atmosfäär oli mõraline , mina ei saanud enam midagi rikkuda , kuigi Annabel näis arvavat , et rikun . 
2527	NA	 Tamur oli äärmiselt rahutu . 
2528	NA	 “ Plumbum tunneb ennast kodutuna , ” ütlesin . “ Gabriel magab toas ega lase teda pruudiga keppida . ” 
2529	NA	 “ Ei tea , miks mina ei võiks ennast kodutuna tunda ? ” turtsatas Madis , kelle initsiatiivil oli jooma hakatud . 
2530	NA	 “ Kas juua on ? ” küsisin , sest palavus tegi liiga . 
2531	NA	 “ Vett , ” ütles Tamur . 
2532	NA	 “ Mis seal kannus keeb ? ” 
2533	NA	 “ Selle veega pesen pükse , ” ütles Tamur . 
2534	NA	 “ Ilmaasjata . 
2534	NA	 Õhk on niivõrd niiske , et nagunii ära ei kuiva , ” ütlesin . 
2534	NA	 Tamur võttis raamatu , sigaretid ja tikud : 
2535	NA	 “ Lähen maalriruumi lugema . ” 
2536	NA	 “ Pane uks kinni , ” ütles Kala mulle ja muigas . 
2536	NA	 Tema pilgus oli mingi tagamõte . 
2536	NA	 Annabel vaatas nõutute silmadega ühelt teisele . 
2537	NA	 “ Kas keegi teed tahab ? ” küsis Kala . 
2537	NA	 Annabel ja Madis raputasid pead . 
2537	NA	 Jõime siis kahekesi . 
2538	NA	 “ Mul tuli millegipärast õudne retsimise tuju ! ” ütles Annabel . 
2539	NA	 “ Jah ? ! ” Kala lausa hüppas kohal . 
2540	NA	 “ Võiks ennustada , ” ütles Annabel . 
2541	NA	 “ Minu naisel on ühed täiesti uued kaardid , ” ütles Kala . “ Toon need . 
2541	NA	 Ennustama peab kaartidega , millega ei ole veel mängitud . 
2541	NA	 Vanad hakkavad valetama . ” 
2542	NA	 “ Nüüd , Gerda , kisun ma sul trussikud ka jalast ! ” ütles Kala , kes oli kaartidega tagasi tulnud . 
2543	NA	 “ Seda peaks sinu naine kuulma . ” 
2544	NA	 “ Tõmban need sul vaimses mõttes jalast ära . 
2544	NA	 Tõsta . 
2544	NA	 Ja vali kolm kaarti . ” 
2545	NA	 “ Räägi siis mulle , mida tulevik toob . ” 
2546	NA	 “ Kaardid hakkavad valetama , kui liiga tihti tulevikku küsida . 
2546	NA	 Nii . 
2546	NA	 Investeeringud mingile armastusele olid kasutud . 
2546	NA	 Kuigi väikesed . 
2546	NA	 Praeguses vääringus umbes kümme rubla . 
2546	NA	 Ega sa eksamil tala pole saanud ? 
2546	NA	 Või oli muid pahandusi ? 
2546	NA	 Igatahes on need möödas . 
2546	NA	 Hinge peal on sul - oh seda kevadet ! - jälle armastus . ” 
2547	NA	 Kui tal midagi oli veel öelda , jäi see ütlemata . 
2547	NA	 Tonksasin teda laua alt jalaga ja tõusin : 
2548	NA	 “ Lähen õppima . ” 
2549	NA	  
2550	NA	  
2551	NA	 Enne juunit jõuan mere ääres käia , hiljem pole aega - kõik on lõplik , lõppenud ; nagu elulugu kokku võttev lause nekroloogis , ei mingit mõtet ümber lükata . 
2552	NA	 Ühiselamus pole kesksuvel kedagi , üksnes tolmused peeglid tühjades tubades . 
2552	NA	 Suvel tekivad sõpradel saladused . 
2552	NA	 Kui kohtutakse , ei tunne keegi ennast vabalt . 
2552	NA	 Juuakse odavat viina ja meenutatakse talve ; talvel oli viin kallis ja tee kange . 
2552	NA	 Aknad olid kardinateta . 
2553	NA	 Hommikupoole ööd poevad kõik oma kujutluste telki ; mõni , õnnelik , seal ka ärkab . 
2554	NA	  
2555	NA	  
2556	NA	 Tarmo oli ostnud piletid Rock Summerile . 
2556	NA	 Olin ebakindel , lobisesin pikalt igasuguseid mõttetusi , kuigi oli kaugekõne . 
2556	NA	 Sain Tamuri Tallinna-aadressi . 
2556	NA	 Pidime enne kontserti tema poissmehe-elamises kokku saama . 
2557	NA	 Ajamata habemega Tamur konutas diivanil . 
2557	NA	 Ta oli väsinud ja närviline . 
2558	NA	 “ Informatsioon on selline : Tarmo ja ta vend parandavad Ivo juures autot . ” Tamur kiindus pilguga venekeelsesse raamatusse ja ühmas : 
2559	NA	 “ Võid ju sinna minna , kui tahad . ” 
2560	NA	 Väljast kostis hääli . 
2560	NA	 Koos Tarmo ja ta vennaga saabus Tamuri abikaasa . 
2560	NA	 Tarmo lonkas kõvasti : paar päeva tagasi kukkus talle mitmekümnekilone relee jala peale . 
2560	NA	 Jalg oli kipsis . “ Tühiasi , ” ütles Tarmo ja lõi vilet . 
2560	NA	 Tema juuksed olid heledamaks pleekinud ; üleskääritud käised paljastasid kõhnad soonilised käsivarred . 
2560	NA	 Vabast riietusest hoolimata oli ta pinevil . 
2560	NA	 Prilliklaasid välgatasid tumedalt . 
2560	NA	 Tamuri habras ja kaitsetu naine hoidus Tarmo selja taha . 
2561	NA	 Vladimir liitus meiega lauluväljaku merepoolse värava juures . 
2561	NA	 Tamuri sisemine raev oli nakkav ; vaikides trügisime läbi kirju rahvamassi , heites aeg-ajalt vastastikku kontrollivaid pilke . 
2561	NA	 Tamuri naine kippus maha jääma . 
2561	NA	 Tamur ei märganud seda . 
2561	NA	 Naise väike iseteadlik nägu oli suletud ega naeratanud . 
2562	NA	 Äkki olime Tarmoga kahekesi jäänud . 
2563	NA	 Tarmo käed ei saanud rahu , pöörates lakkamatult taskuid pahupidi , näperades kellarihma ja torkides hambaid . 
2563	NA	 Viimaks märkas ta mind ja tegi imestunud näo . 
2564	NA	  
2565	NA	  
2566	NA	 Tegime linnale mitu tiiru peale . 
2566	NA	 Rääkisin , et Mustamäele saab Tondilt , aga Vladimir soovitas mul lõuad pidada . “ Ära mölise , ” ütles ta huumorivaeselt . 
2566	NA	 Hakkasin kogelema . “ Ütlesin , et ole vait . ” Istusin Tarmo venna kõrval , kes autot juhtis . 
2566	NA	 Süütasin sigareti ja pakkusin ka vennale tuld . “ Sulle öeldakse , et ära suitseta siin , ” torkas Vladimir . 
2566	NA	 Jõudsime Madise majani . 
2566	NA	 Vladimir läks üles ja saabus löödult : “ Kedagi ei ole . ” Näis , et miski on viltu . 
2566	NA	 Läksime Tamuri poissmehekorterisse . 
2566	NA	 Kell sai kaks , viinapood oli suletud . 
2566	NA	 Tarmole tuli meelde , et kuulis Tamuri naist küsimas : “ Kas tuled täna minu juurde ? ” ja kategoorilist vastust : “ Ei tule . ” 
2567	NA	 Konserve oli , aga saia ja leiba mitte . 
2567	NA	 Vladimir tõi lagedale kommikarbi . 
2567	NA	 Istusin kaugemal ja suitsetasin . 
2567	NA	 Tarmo tõi autost minu asjad ära . 
2567	NA	 Vladimir tegi kaminasse tule . 
2567	NA	 See vindus vaevaliselt ja kustus lõpuks sootumaks . 
2567	NA	 Vennal tekkis idee kasutada autosoendust . 
2568	NA	 “ Vaja pole sooja , vaja on tuld , ” ütles Vladimir . 
2568	NA	 Mulle tundus , et ka tuld ei ole vaja . 
2568	NA	 Vend sõi sokolaadi . 
2568	NA	 Vladimir sõrmitses kitarri . 
2568	NA	 Tarmo istus autos . 
2568	NA	 Vaikisime pisut . 
2569	NA	 “ Millal ma jälle Vladimirit näha tahan , ” ütles Tarmo . 
2570	NA	 “ Võib-olla said valesti aru . ” 
2571	NA	 “ Ole rahulik . 
2571	NA	 Ta oli õel . 
2571	NA	 Ta oli kõigiga selline . ” 
2572	NA	 Tarmo laskis istmed alla . 
2572	NA	 Vennal polnud ilmselt midagi selle vastu , et me vabale voodile ei pretendeerinud . 
2572	NA	 Ärkasin masendavast unenäost . 
2572	NA	 Kuid uni oli piisavalt sügav , et ma ei kuuleks oma naeru ega ehmuks sellest üles , mitte sellest , vaid millestki muust , mida ärgates enam ei mäletanud . 
2572	NA	 Vaatasin kella , kuid oli ükskõik , mida see näitas - aeg tuli välja kannatada , ilma et midagi juhtuks ; aeg oli pikk . 
2572	NA	 Ent naernud ma olin ja nii võikalt , et Tarmo arvas , et tõsimeeli ja nimme tahtsin sellega kellelegi hirmu nahka ajada . 
2573	NA	 Hiilisin majja . 
2573	NA	 Vladimir ja vend ei liigutanud , kui koti ja pooliku “ Ekstra ” -paki võtsin . 
2573	NA	 Bussipeatus oli lähedal , ei tulnud kaua oodata . 
2573	NA	 Käisin onupoja juures vannis ja sõin hommikust . 
2573	NA	 Võib-olla oli viga minna lõunaks lauluväljakule , kuid midagi muud mulle pähe ei tulnud . 
2574	NA	 Läksin jala pika tee läbi kuuma rahvarohke linna . “ Kaoma ” ajaks jõudsin pärale . 
2574	NA	 Jälgisin pingiotsal inimesi , meeles lihtne reegel : kui püsida ühe koha peal , satub tõenäoliselt varsti vaatevälja mõni tuttav . 
2574	NA	 Kedagi ei sattunud . 
2574	NA	 Läksin jäätist ostma . 
2574	NA	 Järjekorras seistes kuulsin Ivo häält : 
2575	NA	 “ Tere , lilleke . ” Ivoga koos olid Ainiki ja neiu lapsega . 
2575	NA	 Lapsele osteti jäätis , teised loobusid kokkuhoiu mõttes . 
2575	NA	 Ivo ei tahtnud Tamurist rääkida . 
2575	NA	 Ligi loivas Madis , käevangus Kristiina toakaaslane . 
2575	NA	 Kristiina ja neli tema sõbratari ööbivad tema juures , seletas ta . “ Rahvas võiks külla tulla . 
2575	NA	 Kui kedagi näed , ütle edasi . ” Jätsin ütlemata , et olime eelmisel õhtul käinud teda otsimas . 
2576	NA	 Madise idee ei vaimustanud Tarmot : 
2577	NA	 “ Mul on tänaseks ööks juba koht olemas . 
2577	NA	 Onutütrel pole vanemaid kodus . ” 
2578	NA	 “ Tõenäoliselt ma enne poolt kahte koju ei jõua , ” ütles Madis . 
2579	NA	 Kaotasime Vladimiri silmist seejärel , kui Tarmo märkas , et ma vaevu üle inimeste peade lava näen , ja mu kukile tõstis . 
2579	NA	 Ta pani mind varsti maha , aga Vladimir oli kadunud . 
2579	NA	 Trügisime lavale lähemale . 
2579	NA	 Me ei leidnud kedagi enne järgmist kokkulepitud kellaaega . 
2579	NA	 Tamur oli väsinud ja ütles , et sõidab naise juurde Mustamäele . 
2579	NA	 Ta ei võtnud pakutud õlut vastu . 
2579	NA	 Mahtusime kõik autosse . 
2580	NA	 “ Sina istud esimesena , ” ütles Vladimir mulle vaidlemist välistavalt . 
2580	NA	 Seejärel istus ta ise , Tarmo ja Tamur naisega . 
2580	NA	 Mõtlesin , et sõit võiks kaua kesta . 
2580	NA	 Kõik oli mingil määral ebausutav . 
2581	NA	 “ Ei joo siin midagi , ” võttis Vladimir minult õllepudeli . 
2581	NA	 Naersin , kuid meenus Vladimiri pilk päeval : see oli mulle suunatud ja täis vihkamist . 
2581	NA	 See ei olnud ettekujutus . 
2582	NA	 “ Pea lõuad . 
2582	NA	 Ära mölise , ” vastasin . 
2582	NA	 Vladimiri hea tuju oli võlts - otsekui mängiks ta seda . 
2582	NA	 Mida rohkem ma jõin , seda külmem mul oli . 
2583	NA	  
2584	NA	  
2585	NA	 Kristiina ootas Madise ukse taga . 
2585	NA	 Haigutasin . 
2585	NA	 Suitsud olid lõppemas . 
2586	NA	 “ Ega sa magama jää ? ” küsis Vladimir . 
2587	NA	 “ Mina ? ” Lootsin , et ta veel midagi ütleb . 
2587	NA	 Ta osutas sigaretile . 
2588	NA	 “ Kuni haigutad , võiksid selle mulle anda . ” 
2589	NA	 Keegi leidis limonaadi ja saia , Vladimiril oli sinki . 
2589	NA	 Trepp oli täis kohupiima ja saiapuru . 
2589	NA	 Vladimir ja Tarmo läksid vaikselt kõneldes õue . 
2589	NA	 Küsisin , kuidas Kristiina suvi möödus , et millestki rääkida . 
2590	NA	 “ Ütlesid tookord Gabrieli toas , et see sõit peaks muutma . 
2590	NA	 Aga mind eriti ei muutnud . 
2590	NA	 Eestis on ainult palju vastikum . 
2590	NA	 Üks Soome noormees tahtis mind kohe naiseks võtta . 
2590	NA	 Aga siia ta mingil juhul ei tuleks . 
2590	NA	 Oleksin sinna jäänud küll , aga poiss ei meeldinud . 
2590	NA	 Nad ei söönud üldse liha . 
2590	NA	 Kui koju jõudsin , lõikasin kohe endale eesti juustu ja vorsti , tegin suure võileiva . ” 
2591	NA	 “ Kas Vladimirile ka ennustati ? ” küsis Kristiina , kui rääkisin viimastest päevadest ühikas . 
2592	NA	 “ Minu juuresolekul mitte . 
2592	NA	 Kala kindlasti ennustas . 
2592	NA	 Ta tegi seda kõigile . ” 
2593	NA	 Midagi muud ei olnudki ju enam teha . 
2594	NA	 “ Kas Kala ei öelnud midagi möödaläinud armastuse kohta ? 
2594	NA	 Kas teised ei rääkinud ? 
2594	NA	 On nii huvitav teada , mida teistele ennustatakse , ” arvas Kristiina . 
2594	NA	 Aga ma ei mäletanud . 
2594	NA	 Mul hakkas süda veidi valutama . 
2595	NA	 Madis tüdrukutega saabus enne kolme . 
2595	NA	 Korteris oli piisavalt sigarette , viina ja toitu . 
2595	NA	 Vladimir tõmbas Kristiina teise toanurka ja hakkas midagi seletama . 
2595	NA	 Kristiina naeris muretult . 
2595	NA	 Kuulsin lausekatkeid . 
2596	NA	 “ Kas sind miski üldse huvitab ? ” küsis Vladimir . 
2597	NA	 “ Mulle ei meeldi sinu küsimused ! 
2597	NA	 Ei huvita ! ” naeris Kristiina . 
2598	NA	 “ Kui lame ! 
2598	NA	 Sul jääb üle mürki võtta . ” 
2599	NA	 “ Sul on endal midagi viga . ” 
2600	NA	 “ Minul ? 
2600	NA	 Midagi ! 
2600	NA	 Ma tegelen ainult sellega , mis mind huvitab ! ” 
2601	NA	 Põgenesin kööki . 
2601	NA	 Varsti sattusid sinna Kristiina ja Vladimir . 
2601	NA	 Viimane seiras mind umbusklikult . 
2601	NA	 Madis lobises teises toas tüdrukutega . 
2601	NA	 Oleksime kolmekesi võinud tundide kaupa vaikida , kui Tarmo poleks tulnud . 
2601	NA	 Ta lootis leida vaikset kohta , kus kipsjalga saaks puhata . 
2601	NA	 Kristiina lipsas tuppa . 
2601	NA	 Vladimir ei mõelnudki talle järgneda , vaid võttis sisse positsiooni aknalaual ning pööras pilgu öhe . 
2602	NA	 “ Kas midagi on näha , Vladimir ? ” küsis Tarmo soojalt . 
2603	NA	 “ Ei , ” vastas Vladimir rõhuga . 
2604	NA	 “ Kahekümne esimene sajand tuleb müstika sajand . 
2604	NA	 Kedagi ei huvita enam kuu ja päikese pooldumine , ” ütles Tarmo . “ Kas sa tahtsid mulle midagi rääkida , Vladimir ? ” 
2605	NA	 Vladimir tegi köögis rahutuid ringe . 
2605	NA	 Ta ütles , nagu oleks minu asemel õhk : 
2606	NA	 “ Lähme tuppa ja võtame viina . ” 
2607	NA	 “ Too siia , ” soovitas Tarmo lahkelt . 
2608	NA	 Vladimir kõhkles . 
2609	NA	 “ Ei viitsi tulla . 
2609	NA	 Siin on palju parem , ” ütles sõber . 
2610	NA	 Vaikisin , et rõhutada , kes tegelikult otsustab . 
2610	NA	 Vladimir tammus jalalt jalale : 
2611	NA	 “ Seal on mugavam , tulge ... “ 
2612	NA	 Tarmo ilme muutus tõrjuvaks . 
2613	NA	 “ Lähme võtame siis natuke , ” ütlesin kergelt . 
2614	NA	 Riiuli serval seisis viis udust pitsi . 
2614	NA	 Madis lesis põigiti voodil , Kristiina istus tema kõrval . 
2614	NA	 Vladimir heitis pikali . 
2614	NA	 Istusin teise voodinurka . 
2614	NA	 Tarmo leidis tooli . 
2615	NA	 Tüdrukud magasid elutoas , meile neljale tõmbas Madis diivani lahti . 
2615	NA	 Ta ise magas voodis kapi taga . 
2615	NA	 Kell oli viis läbi , väljas täiesti valge . 
2615	NA	 Kõik olid juba teki all . 
2615	NA	 Ringlesin toa ja köögi ja vannitoa ja rõdu vahet , aga ei saanud seda lõpmatuseni teha . 
2615	NA	 Ma ei mõelnud midagi , ma ei olnud valmis ennast analüüsima . 
2615	NA	 Tahtsin teada , millised võiksid olla unenäod . 
2615	NA	 Vladimir ja Kristiina naersid ja nihelesid . 
2615	NA	 Madis meenutas , et on olemas ka naabrid . 
2615	NA	 Otsustasime Tarmoga Madise voodisse minna . “ Sallin ainult ühte teist , kui üldse , ” ütles Madis . 
2615	NA	 Läksime teiste juurde tagasi , vihma kätte , räästa alla . 
2615	NA	 Makk jäi vait . 
2616	NA	 “ Keera kassetil teine pool ! ” hõikas Vladimir Madisele . 
2617	NA	 “ Naabrid , ” ütles Madis . 
2618	NA	 “ Lähen püüan teda füüsiliste argumentidega veenda , ” tõusin . 
2618	NA	 Kasutasin mingit veidrat keelt , kasutasin nende keelt . 
2618	NA	 Tekk ümber , kadusin itsitamise saatel kapi taha . 
2619	NA	 “ Palun pane makk mängima , ” ütlesin . 
2620	NA	 “ Võiks naabritel ka elada lasta , ” kostis Madis . 
2620	NA	 Mõne minuti pärast jäi teises voodis vaikseks . 
2620	NA	 Ärkasin heas tujus , aga siis taipasin , et olen Madise juures . 
2620	NA	 Kuulsin kapi tagant Vladimiri , Kristiina ja Tarmo juttu . 
2620	NA	 Madis magas . 
2620	NA	 Teised riietusid ja läksid kööki . 
2620	NA	 Tõusin istukile ja nägin halli päevavalgust . 
2620	NA	 Sadas . 
2620	NA	 Sosistasin : 
2621	NA	 “ Ei taha ärgata . ” 
2622	NA	 Tõmbasin teki tihedalt ümber ja ootasin und . 
2622	NA	 Mõne aja pärast Madis tõusis . 
2622	NA	 Panin riidesse ; kõik olid üleval . 
2622	NA	 Oli raske taluda oma õigete tegude tagajärgi . 
2622	NA	 Istusime köögis ja sõime võileibu . 
2622	NA	 Õhtul olin vähemalt liitri kohvi joonud . 
2622	NA	 Võib-olla sellest oligi süda paha . 
2622	NA	 Kristiina sõbratarid lahkusid ükshaaval . 
2623	NA	 “ Küll Vladimir sinu eest hoolt kannab , ” ütles üks . 
2624	NA	 Poisid lugesid raha . 
2624	NA	 Ka minu käsi liikus kotini , aga viimasel hetkel mõtlesin ümber . 
2624	NA	 Sõitsime lauluväljakule . 
2624	NA	 Tamur ja Ivo pidid õhtuks viina hankima . 
2624	NA	 Tarmo sai vennalt 15 rubla ja ostis selle eest limonaadi ja pirukaid . 
2624	NA	 Kell kuus saime puu juures kokku . 
2624	NA	 Tamur istus abikaasa kõrval ja luges vene laulja Võssotski elulugu . 
2624	NA	 Tarmo vend ütles , et peab koju sõitma . 
2624	NA	 Tarmo kõhkles , aga ütles siis , et sõidame . 
2624	NA	 Sõitsin nendega kesklinna . 
2624	NA	 Tarmo pidi Tamuri juurest jopi võtma . 
2625	NA	 “ Saan siit jala . ” 
2626	NA	 “ Eks näeme mõnikord , ” ütles Tarmo . 
2626	NA	 Nad jäid auto juurde nokitsema . 
2626	NA	 Möödusin neist bussiga , aga nad ei vaadanud selle poolegi . 
2627	NA	  
2628	NA	  
2629	NA	 Tee oli täis väikesi kive ja Tarmo paljajalu . 
2629	NA	 Tee viis mööda peedipõllust . 
2629	NA	 Põllu serval küürutas Tarmo isa . 
2629	NA	 Tarmo oli tema surma unes näinud . 
2629	NA	 Isa tervis oli viimasel ajal läinud kehvaks : ta oli kogu aeg väsinud , ema jättis ta hommikul kauemaks magama , kui ise lauta läks . 
2629	NA	 Järgmisel teeristil pööras Tarmo kodu poole . 
2629	NA	 Teadsin , et ta järele ei vaata , armastuskirju ei saada . 
2629	NA	 Suurel teel oli tuuline ja jahe . 
2629	NA	 Olin viimane võõras , kes lahkus . 
2629	NA	 Sünnipäevapidu oli lõppenud . 
2630	NA	 Tarmo jäi . 
2630	NA	 Mind ärritasid liivased põllud ja tolmav tee . 
2630	NA	 Siunasin ennast , et andsin järele Madisele , sest ilma temata ei oleks ma Tarmo juurde sattunud . 
2631	NA	 Kohtusin Madisega Raekoja platsil . 
2631	NA	 Langesime teineteisele kaela , kuigi olime näinud paari kuu eest Rock Summeril . 
2631	NA	 Madis oli kõhn ja karvakasvanud ; tema silmi piirasid tumedad rõngad . 
2631	NA	 Ta ei lasknud mul minna , vaid kordas : 
2632	NA	 “ Tahan sulle oma naist näidata . ” 
2633	NA	 Naise nimi oli Riiva . 
2633	NA	 Leidsime ta ühiselamus voodil lesimas ning halvastilõhnavat paberossi suitsetamas . 
2633	NA	 Mind nähes ajas ta end istukile : 
2634	NA	 “ Madis on sinust palju rääkinud . ” 
2635	NA	 Ta oli pikk ja kauni kaelaga , meenutades luike ; juuksed süsimustad , kuklas krunniks keeratud . 
2635	NA	 Ümarad puusad , jalas heledad , põlvede kohalt narmendavad teksad . 
2635	NA	 Püksid ja roosa pluus olid ühtemoodi võidunud , aga tütarlaps oli verinoor ja silmipimestavalt ilus . 
2635	NA	 Madis võttis õlakotist pätsi tumedat leiba . 
2636	NA	 “ Palju järele jäi ? ” küsis Riiva huuli kõverdades . 
2637	NA	 “ Kuus rubla , ” ütles Madis . 
2637	NA	 Ta läks rõdule ja silmitses katuseid . 
2638	NA	 “ Äkki sööd , ” ütles ta , selg Riiva poole . 
2638	NA	 Ma ei näinud peale leiva midagi . 
2639	NA	 “ Kas meil moosi on ? ” küsis Riiva . 
2640	NA	 “ Kas te teate , et täna on Tarmo sünnipäev ? ” küsisin rohkem selleks , et piinlikkust hajutada . 
2641	NA	 “ Meil on kahe peale seitse rubla , ” ütles Riiva . “ Kes on Tarmo ? ” 
2642	NA	 “ Madis on kindlasti temast rääkinud . ” 
2643	NA	 “ See , kellel on arvuti . 
2643	NA	 Kes elas maal . ” 
2644	NA	 Vaatasin toas ringi . 
2644	NA	 Vooditel vedelesid hunnikus naiseriided . 
2644	NA	 Igal pool oli kotte ja kaste . 
2644	NA	 Näis , nagu hakataks kohe kolima . 
2645	NA	 “ Otsime tuba , ” seletas Madis . “ Sügisel peame siit lahkuma . 
2645	NA	 Riiva tahtis ülikooli astuda , aga ei saanud sel aastal sisse . 
2645	NA	 Ka filoloogiks . ” 
2646	NA	 “ Võiks viina kaasa võtta , ” arvas Riiva . 
2647	NA	 “ Seda on ainult pool pudelit , ” kõhkles Madis , “ aga olgu . 
2647	NA	 Sa siis tahad minna ? ” Riiva kammis vaikides oma pikki ilusaid juukseid . 
2648	NA	 “ Millal buss läheb ? ” 
2649	NA	 Teadsin , et peale viit . 
2649	NA	 Bussis hakkasin kaasavõetud raamatut lugema , et armastajad saaksid olla omaette . 
2649	NA	 Peale meie oli bussis ainult kaks inimest . 
2650	NA	 “ Mine küsi juhilt , mis kell buss kohale jõuab , ” sundis Madis mind . 
2650	NA	 Heitsin pilgu aknast välja : võõras kuppelmaastik . “ Elvasse ? ” imestas bussijuht . “ Siis olete küll valesse bussi istunud . ” Akna tagant vilksatasid aeg-ajalt mööda viidad “ Elva 15 ” , “ Elva 11 ” ja “ Elva 13 ” . 
2650	NA	 Madis läks omakorda juhiga vestlema , aga targemaks ta ei saanud . 
2650	NA	 Näis , et juhil on õigus , kui ta soovitab meil Otepääle sõita . 
2650	NA	 Leppisime olukorraga . 
2650	NA	 Otepääl tahtis Riiva juukseid kammida ja läks kohvikusse seda tegema . 
2650	NA	 Kui Riiva ära oli , võttis Madis mul hajameelselt käest kinni . 
2650	NA	 Ta ärkas alles Riiva küsimuse peale : 
2651	NA	 “ Mis teil on tunded või ? ” 
2652	NA	 Arvasin , et enne kui kuhugi sõita proovime , võiksin helistada . 
2653	NA	 “ Pangu sünnipäevatoidud valmis , ” lisas Riiva . 
2654	NA	 “ Rõõmusta neid teatega , et mul ei ole kodus üldse alkoholi , ” ütles Tarmo . 
2655	NA	 Riiva otsustas kaasasoleva viina ära juua . 
2655	NA	 Mul ei olnud selle vastu midagi . 
2655	NA	 Madis torises vastu , aga me ei kuulanud teda . 
2655	NA	 Bussis tuli tal meie ette istuda , et juht peeglist midagi ei märkaks . 
2655	NA	 Olime ülevas meeleolus . 
2655	NA	 Hoidsime üksteisel käest kinni ja asusime teele . 
2655	NA	 Linn lõppes ja meie ees avanes maantee . “ Suvi hakkab lõppema , ” ütles Madis . 
2655	NA	 Järgnesime talle mäest alla . 
2655	NA	 Naersin ja kilkasin nagu väike laps . 
2656	NA	 Murdsime teeäärsest hekist kibuvitsaoksi . 
2656	NA	 Et külm ei hakkaks , rüüpasime aeg-ajalt pudelist . 
2656	NA	 Oli täiesti pime , kui kohale jõudsime . 
2656	NA	 Korraga jäi kõik vaikseks . 
2656	NA	 Meie ees teel helendas miski . 
2656	NA	 Pidasin seda alguses postkastiks . 
2656	NA	 Pimedusest ilmusid kolm inimest . 
2656	NA	 Kui nad olid vaikides möödunud , hüüatasin : 
2657	NA	 “ Segi olete või ? ” 
2658	NA	 Need olid Annabel , Tamur ja Vladimir . 
2659	NA	 Nad pöörasid aeglaselt ringi . 
2660	NA	 “ Miks te tere ei ütle ? ” imestasin . 
2661	NA	 “ Mis on ? ” küsis Vladimir . 
2662	NA	 “ Kuhu te lähete ? 
2662	NA	 Bussid ei sõida enam . ” 
2663	NA	 “ Sõidavad küll , ” ütles Tamur . 
2664	NA	 “ Tulge tagasi , kui te minema ei saa . ” 
2665	NA	 Nad rühkisid kindlameelselt bussipeatuse poole . 
2665	NA	 Sinnagi oli palju maad . 
2665	NA	 Riiva jutt oli katkenud poolelt sõnalt . 
2665	NA	 Tal ei olnud ruttu seda jätkata . 
2665	NA	 Mul tuli võimatu , uskumatu mõte . 
2665	NA	 Madis võttis pudeli ja jõi ahnelt , siis ulatas Riivale . 
2665	NA	 Laias kaares viskas Riiva tühja pudeli põllule . 
2666	NA	 “ Mul on vaja fakte , ” ütlesin eikellelegi . 
2667	NA	 “ Jah ? ” ütles Riiva kõlatult . 
2668	NA	 Tarmo oli kodus ja juhatas meid tahatuppa diivanile . 
2668	NA	 Ma ei märganud kusagil sünnipäevatoite . 
2668	NA	 Veerand tunni pärast saabusid Tamur , Annabel ja Vladimir . 
