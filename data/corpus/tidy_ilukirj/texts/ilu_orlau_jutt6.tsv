par_nr	head	sentence
1	 Hunt , madu ja põrgu perenaine 	 Hunt , madu ja põrgu perenaine 
2	NA	 Karen Orlau 
3	NA	 Astrid vaatas peeglisse ja andis näolihastele käsu : naeratage . 
3	NA	 Kanavarbad silmade ümber paistsid nii veel rohkem välja ja huulenurkadega ristuvad vaod muutusid teravamaks . 
3	NA	 Huulepulk oli väsinud ja lähedalt vaadates oli näha , et värv valgus huule kontuurjoonelt imetillukeste punaste kreemiojadena nahapooridesse . 
4	NA	 Juuste värv oli veidi kulunud ja kolme millimeetri võrra välja kasvanud . 
4	NA	 Alt aimusid mõned hallid juuksekarvad — aga ainult siis , kui väga lähedalt vaadata . 
5	NA	 Astrid uuris end halastamatult . 
6	NA	 Asi ei olnud väga hull , no tõepoolest . 
6	NA	 Ta oli ikka veel ilus . 
6	NA	 Veel . 
6	NA	" Aga see "" veel "" paistis silma . "
7	NA	 Astrid sulges silmad ja kujutles Freyat : virsikutaoline värske ja sametine nahk , hallid , alati veidi üllatunud silmad , pikkade sõrmedega tundlikud kunstnikukäed ... 
7	NA	 Kogu tüdruku kehast õhkus nooruse lõhna ja ilu iseenesestmõistetavust . 
8	NA	 Ta avas silmad ja süvenes uuesti oma peegelpilti . 
9	NA	 Martinile ta meeldis , selles oli võimatu eksida . 
9	NA	 Kui nad taas kokku said — nende järjekordne romantiline kohtumine — oli see midagi enamat , kui Astrid oma teistest armukestest mäletas . 
9	NA	 Martin isegi vaatas teda teistmoodi kui teised . 
9	NA	 Ta julges vaadata nagu isand : nagu šeik haaremi esinaist . 
9	NA	 Juba ainult sellisest pilgust muutus Astrid nõrgaks , rääkimata sellest oimetuseni sügavast , turvalisest rahulolust , mida Martini tugevus pakkuda suutis . 
9	NA	 Mehe seljatagune oli ainus paik maailmas , kus Astrid suutis end lõdvaks lasta ja unustada . 
10	NA	 Nende suhte algus oli eelkõige ihulik . 
10	NA	 Kuna mees pidi arvestama , et mõni perekonnatuttav võib neile peale sattuda , jäid baarid ja klubid ära . 
10	NA	 Hotellitoad , kämpingud , mõnikord auto tagaiste — nagu armunud teismelistel . 
10	NA	 Astrid oli rahul , kuna mees näis teda ihaldavat rohkem , kui tema meest , ning see mõjus enesetundele hästi . 
10	NA	 See oli aga petlik algus ... 
11	NA	 Nad leppisid kokku , et kohustusi ja sidemeid sellest suhtest ei tule . 
11	NA	 Ainult nii palju , kui mõlemale meeldib . 
11	NA	 Mida sagedamini nad kohtusid , seda raskem oli Astridil kokkulepetest kinni pidada . 
12	NA	 Kord laenas mees sõbra käest suvila . 
12	NA	 Suvemaja Arhipelaagis , Hansholmil , väikesel saarel , mis oli põhjast lõunasse vaid nelisada meetrit lai , kuid täis maalilisi kaljusid , tillukesi metsatukki ja platvorme . 
12	NA	 See kuningriik oli nende kahe päralt terve nädalavahetuse ning kui nad saare varjatud soppide sihtotstarbelisest kasutamisest väsisid , lebasid nad suvemaja ees päikesest kuumaksköetud kiviplatvormil , nautisid veini ja värskeid krevette ning vaatasid , kuidas hiiglaslikud laevad hääletult saarte vahelt läbi libisevad . 
13	NA	 Martin peesitas päikeselaigus nagu suur isalõvi . 
13	NA	 Talle meeldis krevettidega mässata ja ta puhastas neid Astridile . 
13	NA	 Suudles naise rinnalt saiapudemeid . 
13	NA	 Viskas siis selili ja lõi hääletult nurru . 
14	NA	 Üks väiksem laev sõitis mööda vaevalt paarikümne meetri kaugusel . 
14	NA	 Mõned reisijad lehvitasid neile ja Astrid lehvitas vastu , teades , et nad jätavad möödujatele mulje õnnelikust , puhkepäeva nautivast perekonnast . 
14	NA	 Isegi suvemajake tundus sel hetkel päriselt neile kuuluvat . 
15	NA	 See oli esimene kord , kui Martin Astridi kaitsekihti mõra sisse sai . 
16	NA	 Neid tuli veel . 
16	NA	 Astrid teadis aga , et kui ta oma kiindumust tunnistaks , peletaks see mehe eemale . 
16	NA	 Ta vaikis ja mängis oma rolli , kuid nende kohtumised omandasid tema jaoks uue salajase tähenduse . 
17	NA	 Martini teised naised hakkasid haiget tegema . 
17	NA	 Kuni rivaalid olid kehvemad , võis jagamist veel kuidagi välja kannatada . 
17	NA	 Siis aga asus Martin jahtima ühte kahekümneaastast tüdrukut ja seda oli raske taluda . 
18	NA	 Ühel päeval , kui nad Astridi väikeses elutoas diivanil varaõhtust kohvi nautisid — Martin armastas kanget türgi kohvi ohtra suhkru ja vahukoorega - , näitas mees Astridile tüdruku pilti , ise veidi kohevil , nagu sõbra ees kiideldes . 
19	NA	" "" See , et ma saan sinuga kõigest vabalt rääkida , on parim , mida ükski naine pakkuda on suutnud , "" oli Martin kunagi öelnud ja Astrid oli valmis üle oma varju hüppama , et see nii ka jääks . "
20	NA	 Niisiis ei rebinud ta tüdruku pilti sealsamas ribadeks , vaid süvenes sellesse . 
20	NA	 Naeratades . 
21	NA	 Pikad heledad peaaegu vööni juuksed , sihvakas figuur ja ehmatavalt lopsakad rinnad , isikupäraselt ilus nägu ... 
22	NA	" "" Sul on hea maitse ! "" ütles ta , nagu oodatud , ja ulatas pildi tagasi . "
22	NA	 Martin ei aimanudki , et Astridi hingamine kippus armukadedushoos kinni jääma . 
22	NA	 Tal ei olnud sellele tüdrukule peaaegu midagi vastu panna . 
23	NA	 Freya . 
23	NA	 Tüdrukul oli kummaline arhailine nimi , aga see sobis ta nisublondide juuste ja naiivselt lopsakate rindadega hästi . 
23	NA	 Freya ... 
23	NA	 Astrid veeretas nime aeglaselt keelel ja õppis vihkama iga üksikut tähte selles . 
23	NA	 Fre- ya ... 
23	NA	 Frrrrreeeeyyaa ... 
24	NA	" "" Ta on selline pehme ... värske ja rikkumata , "" kirjeldas Martin nende viimast kohtumist . "
24	NA	" "" Ja need juuksed ajavad hulluks . "" "
24	NA	 Astrid kuulas vaikides ja piinles , kuid imiteeris siiski oma tavalist särasilmset ja veidi pahelist huvi , sest see oli just see , mida Martin ootas . 
25	NA	" "" Ta on natuke oskamatu , sina igatahes tead , mida sa teed ... "" "
26	NA	 Seda polnud palju , aga leevendas ikkagi . 
26	NA	 Veidi . 
26	NA	 Astrid oli sellegi eest tänulik . 
27	NA	" "" Aga sina oled , noh , ausalt öeldes veidi kopsakam . "" "
28	NA	 Martin ei märganud , kuidas Astridi nägu moondus . 
29	NA	" "" Ja suudelda on temaga hea . "
29	NA	" Virsik , mitte tüdruk . "" "
30	NA	 Iga sõna põletas end Astridi mällu . 
30	NA	 Läbi Martini kirjelduste jõudis aga osa tüdruku veetlusest temanigi . 
30	NA	 See süvendas kadedust . 
30	NA	 Kriiskavat armukadedust , millel ei olnud kaine mõistusega midagi pistmist . 
31	NA	 Martin ei aimanud ta suhtumist , vastasel korral ei oleks ta seda ettepanekut teinud . 
31	NA	 Õieti ei olnudki see ettepanek , sest Astrid ei olnud talle kunagi milleski ära öelnud . 
32	NA	 Mehe idee oli ühtaegu hirmutav ja ahvatlev : tema , Martin ja Freya kolmekesi . 
32	NA	 See tundus ohtlik . 
33	NA	 Ja oligi . 
33	NA	 Freya oli lihtsalt liiga ilus . 
33	NA	 Astridi hoolika ettevalmistuse kiuste . 
33	NA	 Mis on solaariumijume , oskuslik kehahooldus või isegi kõige meisterlikum make-up selliste jalgade kõrval ? 
33	NA	 Naeratava näoga ning Martini meeleheaks tüdrukut isegi suudelnud Astrid oli üksainus juudalik vihkamine . 
33	NA	 Martini käed ümber tüdruku — ja Astrid surus küüned pihku . 
33	NA	 Õhtust salvestusid mällu piinarikkad kaadrid : tema ise hellitamas Martinit ja Freyat — ta tahtis ühtaegu erutada ja tappa ; Martin silitamas tüdruku nägu , ta tundlikud ja oi kui teadlikud käed imemas endasse iga puudutust , nautimas ... 
33	NA	 Astrid kahetses kogu hingest , et oli nõustunud , aga enam ei olnud midagi parata . 
34	NA	 Martin ei märganud midagi . 
34	NA	" Kui ta hiljem küsis : "" Oli sul hea ? "" , Astrid ainult naeratas . "
34	NA	 Martin luges sealt välja seda , mida tahtis , ja naeratas samuti , rahuldatult ja meelitatult , oskamata oletadagi , et tegelikult oli Astrid lihtsalt hambad paljastanud ja lõrisenud . 
35	NA	 Ingrid ei mäletanud , et tal oleks kunagi nii halvasti vedanud . 
35	NA	 Võib-olla muutis lähenev ümmargune tähtpäev ta kergemini haavatavaks , kuid aeg oli üks nendest asjadest , millele ta oli otsustanud mitte mõelda . 
35	NA	 Seekordse pettumuse ainsaks põhjuseks oli uus osakonnajuhataja . 
36	NA	 Ingrid oli raudkindlalt uskunud , et teatepulk antakse talle üle . 
36	NA	 Ta oli selle ära teeninud . 
36	NA	 Et see nii ei läinud , tegi ta lisaks muule kõigi silmis narriks ja see oli veel eriti vastik . 
37	NA	 Ta oli töös laitmatu . 
37	NA	 Sama korrektne , kui valemid ja statistika , millele suur osa nende igapäevarutiinist tugines , ning niivõrd hea intuitsiooniga , et see oli peaaegu üleloomulik . 
37	NA	 Võib-olla oligi . 
38	NA	 Ingrid tundis end käske jagades ning nende täitmist kontrollides nagu kala vees . 
38	NA	 Eksimusi ta ei kannatanud ning karistuste — täiesti õiglaste ja väljateenitud karistuste — jagamine oli iseenesestmõistetav osa tööst . 
38	NA	 Kas võis keegi öelda , et ta nautis seda rohkem kui tunnustamist ? 
39	NA	 Ka Ragnar oli naise karistava käega leppinud . 
39	NA	 Lõtv ja iseloomutu , nagu ta oli , väljaveninud teksades elutoa diivanil lösutamas ... 
39	NA	 Ta kuulus Ingridile sama vastuvaidlematult nagu nende spanjelgi , selle erinevusega , et koerale ei antud piitsa . 
40	NA	 Ingrid mõtles vahel , et kui Ragnariga peaks midagi juhtuma , kui näiteks osa ta ettevõtlikkusest mingi ime läbi taastuks ning ta end Ingridi residentsist kokku pakiks , võtaks keegi samasugune koha üle ja tema ei pruugiks isegi vahet märgata . 
40	NA	 Jalutuid juurvilju oli liialt palju , et nii mugav vegeteerimiskoht tühjaks jääks . 
41	NA	 Lateksmaskist ei paista nägu nagunii eriti välja . 
42	NA	 Pealegi oli see töö kõrval tühine meelelahutus . 
42	NA	 Kui ta Ragnari lahkumist poleks märganudki , siis uue osakonnajuhataja määramine oli maailmalõpp . 
42	NA	 See , et väljavalitu osutus plikanatiks , lõikas eriti valusalt hinge . 
42	NA	 Ly Petersson , Peterssonide pangaklanni noorim liige , kellel oli mitmel põhjusel nii mugavale tööpostile esimese klassi pilet kaugelt üle kõikide self-made-lady'de küünteulatuse . 
42	NA	 Iroonilise lisanüansina oli Petersson veel viis aastat tagasi olnud üks Ingridi innukamaid õpilasi . 
42	NA	 Nüüd olid osad vahetunud , kuulekas õpilane näitas iseloomu . 
43	NA	 Nende viimane kokkupõrge lõppes Ingridi täieliku lüüasaamisega , rohkem ta oma seniseid võimupiire kaitsta ei julgenud . 
44	NA	" "" Ebaloogiline ? "" "
44	NA	 Ly surus lõua õige kergelt ette — vastik liigutus , mis mõjus just nii , nagu oligi mõeldud : agressiivse ja ründavana . 
44	NA	" "" Sul ei ole volitusi otsustada , kas minu antud käsk on loogiline või mitte ! "
44	NA	" Väljendasin ma end arusaadavalt ? "" "
45	NA	" "" Täiesti ! "" pressis Ingrid kriipsuks surutud huulte vahelt , jättes ütlemata , mis plikanatt oleks võinud oma märgade kõrvatagustega teha . "
46	NA	" "" Mul on selle üle erakordselt hea meel ! "" "
47	NA	 Ingrid ei olnud allaandja tüüp , aga muud ei jäänud üle . 
47	NA	 Ta kõndis naeratava näoga mööda osakonda ringi nagu viitsütikuga pomm , mis võis igal suvalisel hetkel plahvatada . 
48	NA	 Seda , kuidas teiste respekt tema vastu kadus , võis kuklakarvadega tunda . 
49	NA	 Ühel esmaspäeval jäi Thornson jälle tervelt tunni võrra hiljaks . 
49	NA	 Ta viskas mingi segase vabanduse ja istus laua taha , nagu poleks midagi lahti . 
50	NA	 Ingrid astus lähemale ilmega , mis oleks iga ametniku veel mõned nädalad tagasi hinge kinni hoidma pannud . 
50	NA	 Mees aga ei tõstnud arvutiekraanilt pilkugi enne , kui Ingrid peaaegu vastu ta lauda seisis . 
51	NA	" "" Jah , preili ? "" küsis ta kuidagi liiga rahulikult . "
52	NA	 Ingridi selja tagant kostis turtsatus . 
52	NA	 Ta tundis kuklaga , et kogu kontor jälgib neid . 
53	NA	" "" Tunnete te ennast hästi ? "
53	NA	" Te olete nii kahvatu , "" sõnas Jonas võltsi murelikkusega . "
54	NA	 See oli viimane piisk . 
55	NA	" "" Kas teate , mis ma teen ? "" küsis Ingrid häälel , mis kuulutas ühtaegu ette jääaega ja vulkaanipurset . "
55	NA	" "" Ma ei kavatse sellist lohakust enam kannatada ! "
55	NA	" Võite oma asjad kokku korjata . "" "
56	NA	 Jonas ei liigutanud kulmugi . 
56	NA	 Näis , nagu ootaks ta , et Ingrid veel midagi ütleks . 
57	NA	 Alles siis tajus naine lõksu . 
57	NA	 Nad olid ta sisse meelitanud ! 
58	NA	 Kostus tasast kihistamist , kui ta mehele selja pööras ja oma boksi vuhises . 
59	NA	 Ta vältis avatud ala nii kaua kui võis ja suutis terve päeva Peterssonist hoiduda . 
59	NA	 Järgmise päeva hommikul põrkasid nad siiski keset kontorit kokku . 
59	NA	 Petersson oli oma urust välja roninud ja teda varitsenud . 
60	NA	" "" Ahjaa , preili Björk ! "" peatas Petersson ta magusal häälel . "
60	NA	 Järgnes see , mis tulema pidi . 
61	NA	" "" Palun teil edaspidi oma töökaaslaseid ennatlike ähvardustega mitte traumeerida . "
61	NA	 Ma mõistan muidugi , et varem tegelesite distsipliiniprobleemidega teie , aga tegelikult on see ikkagi minu töö . 
61	NA	" Võiksite juba kohaneda . "" "
62	NA	 Klahviklõbin ümberringi oli vaikinud , kõik kuulasid kikkiskõrvu , ehkki pingutada polnud tarvis , sest Petersson rääkis valjemini , kui tegelikult vaja oleks olnud . 
63	NA	" "" Thornson oli eile varahommikul minu juures nõupidamisel . "
63	NA	" Ta on teie rünnakust äärmiselt häiritud , peate tema ees vabandama . "" "
64	NA	 Ingridil ei jäänud midagi muud üle . 
65	NA	 Kõik kuulsid ta vabandust , mis hoolimata toonist ja sõnade tühjusest oli ikkagi vabandus , ja võtsid teadmiseks , et karja vana juht on maha kantud . 
66	NA	 Sel ööl kaalus Ragnar esimest korda , kas asi on ikka seda väärt , sest naine oli täiesti pöörane ega jätnud enne , kui veri väljas . 
66	NA	 Tõtt öelda , ei jätnud ka siis mitte . 
67	NA	 Vere lõhn leevendas Ingridi raevu ja meenutas talle üht unustatud sügist . 
68	NA	 Nad arvasid , et temaga on lõpp , aga nad eksisid rängalt ! 
68	NA	 Nad oleksid pidanud kartma . 
68	NA	 Väga kõvasti kartma . 
69	NA	 Kui Sigrid auto hoovi keeras , tundis ta end peaaegu õnnelikuna . 
69	NA	 Ta ei armastanud lennukisõitu , see tekitas temas kõhedust ning pinge omakorda väsitas . 
69	NA	 Nüüdki valutasid jalad , nagu oleks ta kogu tee Washingtonist Uppsalasse jalgsi maha kõndinud . 
70	NA	 Ta astus autost välja ja sirutas end mõnuga . 
70	NA	 Uuris uudishimulikult aeda . 
70	NA	 Roland oligi jätnud rododendronid kinni katmata . 
70	NA	 Õnneks polnud külm neid eriti näpistanud . 
70	NA	 Natukene tuleks kuivanud oksi aga lõigata küll . 
71	NA	 Sigrid tegi aiale tiiru peale ja tundis , et on tõepoolest kodus . 
71	NA	 Väikesed dekoratiivkirsid õitsesid , nagu ta lootnud oligi , ja see tegi heameelt . 
71	NA	 Kiviktaimlat oleks tarvis veidi puhastada . 
71	NA	 Sigrid tundis , kuidas käed kevadise mulla järele kibelevad . 
72	NA	 Enne tuli siiski kotid tuppa viia , asjad lahti pakkida ja juua üks tassike head kohvi . 
72	NA	 Olgu , mis oli , Ameerikas maitses kohv teistmoodi kui kodus ja ta polnud kindel , et see talle meeldis . 
72	NA	 Pikapeale küll harjus , aga kodust kohvi igatses ta sageli taga . 
73	NA	 Ta sasis kohvrid käe otsa . 
73	NA	 Sigrid oli laia kondiga ja veidi üle meeter kaheksakümne pikk . 
74	NA	 Ta heitis aiale veel ühe pika pilgu ning astus trepist üles . 
75	NA	 Võti ei läinud sisse . 
75	NA	 Muidugi — Roland võis ju kodus olla . 
75	NA	 Selle peale polnud ta mõelnudki . 
75	NA	 Roland oli ... kuidagi nii iseenesestmõistetav , et ta oli mehe peaaegu unustanud . 
76	NA	 Sigrid katsus linki . 
76	NA	 Uks oligi lahti . 
76	NA	" "" Tüüpiline . "" "
76	NA	 mõtles ta laisalt . 
76	NA	" "" Millal ta varem on viitsinud ust korralikult lukus hoida ? "" "
77	NA	" "" Hei , kas sa oled kodus ? "" hõikas ta ja pani kohvrid maha . "
77	NA	 Köögist levis suurepärast kohvilõhna . 
78	NA	 Korraga tardus Sigrid soolasambaks . 
79	NA	 Köögist tatsas välja keegi täiesti tundmatu naine . 
79	NA	 Kes tundis ennast Sigridi siiraks hämminguks tülgastavalt koduselt — roosas , odavas satsilises hommikumantlis ja sigaret suus tossamas . 
79	NA	" "" Kes kurat on see hoor , kes julgeb minu maja täis suitsetada ? ! "" "
79	NA	 Sigridi ärritunud häält kuuldes ronis tagatoast välja Roland , kelle segastest selgitustest mõistis Sigrid , et teda nii varakult lihtsalt ei oodatud . 
80	NA	 See oli nii labaselt anekdootlik olukord , et võttis lausa sõnatuks . 
80	NA	" "" Mees tuleb komandeeringust koju , naine on armukesega voodis "" stiilis anekdoodid polnud talle kunagi meeldinud , sest need olid lihtsalt nõmedad . "
80	NA	 Antud olukord oli seda samuti . 
80	NA	 Absoluutselt intelligentsisolvav . 
81	NA	 Peale paari täiesti emotsioonitut mõtet sai Sigrid aru , et ükskõiksus oli lihtsalt suure raevu eelmänguks . 
81	NA	 Ta nägu värvus tumepunaseks ja ta kartis hetkeks , et saab kohapeal infarkti . 
82	NA	 Mõni teine oleks Rolandi näo täis sõimanud , stseeni korraldanud , nutnud ja ähvardanud . 
82	NA	 Sigrid aga haaras kohvrid kaenlasse , keeras kannapealt ringi ja tuhises omaenda majast välja . 
83	NA	 Roland patsutas hommikumantlis naise käsivart : 
84	NA	" "" Küll ta maha rahuneb , Sigrid on mõistlik mutt . "" "
85	NA	 Mõistlik mutt lennutas samal ajal pagasi orkaani hoolimatusega tagaistmele ja lõi autoukse kinni pauguga , mis pani vagunisuuruse Volvo rahulolematult küljelt- küljele kõikuma . 
85	NA	 Kui Roland oleks seda näinud , oleks ta olnud oluliselt murelikum . 
86	NA	 See naine oli elanud tema majas ! 
86	NA	 Maganud tema voodis ! 
86	NA	 Ja mis kõige hullem , tema tumesiniste itaalia linade vahel . 
86	NA	 Askeldanud Sigridi köögis ! 
86	NA	 Võibolla isegi sorinud ka tema pesukapis ! 
86	NA	 No ja siis muidugi maganud tema mehega ka veel ! 
87	NA	 Sigrid ei kahelnud hetkegi , mida edasi teha . 
87	NA	 Sellises olukorras oli ainult üks koht , kuhu minna — ema juurde . 
87	NA	 Sõita tuli vaid sadakond kilomeetrit — mõnikord oli see häirivgi , et lapsepõlvekodu asus nii käeulatuses . 
87	NA	 See tekitas kiusatust . 
88	NA	 Ema võttis ta vaikides vastu , ükskõikne ja äraolev , nagu tavaliselt . 
89	NA	" "" Eks ma öelnud sulle kohe , kui sa Rolandi võtsid ... "" kehitas ta Sigridi tõrksate seletuste peale õlgu . "
90	NA	 Muidu igirahulik Sigrid ei kannatanud aga enam ühtegi viltust sõna . 
91	NA	" "" Mis kuradi ajast sa meie asjust üldse midagi arvama oled hakanud , ah ? "
91	NA	 Mu nime ikka mäletad üldse ? 
91	NA	 Äkki olen hoopis Astrid ? 
91	NA	 Või Ingrid äkki ? 
91	NA	 Ära tule ütlema , et meie nimed sul nüüd korraga meeles on ? 
91	NA	" Võta oma pudel ja kao mu silmist ! "" "
92	NA	 Ema maigutas ehmunult , ta polnud Sigridit kunagi sellisena näinud . 
92	NA	 Ta jooksis trepist üles , nii kiiresti kui kanged jalad lubasid , ja keeras ukse enda järel lukku . 
93	NA	 Hetkeks häbenes Sigrid oma jõhkrust , kuid ainult hetkeks . 
93	NA	 Ema polnud teda lihtsalt piisavalt õpetanud . 
93	NA	 Ema polnud kedagi neist õpetanud . 
93	NA	 Alkohoolik . 
93	NA	 Nagu Rolandki ... 
93	NA	 Raisk ! 
94	NA	 Uus tuline vihalaine lõi Sigridil silme eest mustaks . 
95	NA	 Mantlit seljast võtmata helistas ta õdedele . 
95	NA	 Astrid ja Ingrid elasid Stockholmis , kuid nädalavahetuseks võisid nad suurema vaevata vanematekoju tulla . 
95	NA	 Kuigi nad ei olnud seda peaaegu kunagi teinud . 
95	NA	 Kõik koos veel mitte kordagi . 
96	NA	 Õed olid üllatavalt kergesti nõus . 
97	NA	 Ingrid ja Astrid saabusid laupäeva pärastlõunal , nagu kokku lepitud . 
97	NA	 Sigridit valdasid segased tunded , kui ta nägi Ingridi punast Volkswagenit õue keeramas . 
97	NA	 Nad ei olnud kolmekesi juba kaheksa aastat kohtunud . 
97	NA	 Ta ei tundnud õdedest just eriti puudust ; oligi palju parem , kui nad olid eemal . 
98	NA	 Sigrid kortsutas mälestusi peletades kulmu — ei olnud ju ometi õdede süü , et nad kolmekesi ühist lapsepõlve jagasid . 
99	NA	 Ta lootis kardina servast õue piiludes , et vahepeal möödunud aastad on neid mõistlikumaks muutnud . 
100	NA	" "" Milleks sul meid siis vaja läheb ? "" asus Ingrid asja kallale veel enne , kui Sigrid kohvi jõudis välja valada . "
100	NA	 Noorim õde istus diivaniserval , selg sirge , ja trummeldas tumepunaste küüntega klaasist lauaplaadil . 
100	NA	 Arvukad kuldsõrmused klõbisesid vastu klaasi nagu väikesed piredad kastanjetid . 
101	NA	" "" Sa ju ei kutsunud meid selleks siia , et oma reisimuljeid jagada , eks ole ? "" "
101	NA	 Ingridi hääle rabedus sundis Sigridit kuulatama : õekesel paistis jälle stress olevat . 
102	NA	 Ta ei suutnud kiusatusele vastu panna . 
102	NA	" "" Las ma arvan : meie kaunitar on pisut vanaks jäänud ? "
102	NA	" Nooremad tulevad peale ? "" päris ta toonil , nagu küsinuks : soovid veel suhkrut ? "
102	NA	 Noorim õde võpatas ja surus huuled kokku , nii et ta heledakspuuderdatud näos paistis vaid läikiv triip . 
103	NA	 Astrid pahvatas naerma . 
104	NA	" "" Räägi parem ise uudiseid , Astrid , "" valas Ingrid magusal häälel oma viha keskmise õe , nende traditsioonilise peksupoisi peale välja . "
104	NA	 Sigrid kergitas kulmu . 
105	NA	" "" Sinu armuseiklusi on alati huvitav kuulata . "
105	NA	" Kui sul neid enam muidugi on , nooremaid tuleb ju tõesti , nagu Sigridki ütles , kogu aeg peale . "" "
106	NA	 Milline kaastundlik toon ! 
107	NA	 Astridi naer muutus võltsiks ja vaibus siis sootuks . 
108	NA	 Sigrid seisis , kohvikann käes , vaadates kord ühte , kord teist ja hakkas siis naerma . 
108	NA	" "" Näib , et teiegi elu pole kerge olnud , õekesed ? "" "
108	NA	 Ta põimis käed oma aukartustäratava kõhu kohal risti ja tundis end olukorra peremehena . 
109	NA	" "" Mitte , et sinu häda meie omadega võrreldes just kõige väiksem oleks ... "" ütles Ingrid häiritult . "
110	NA	" "" No selge , selge , "" lõikas Sigrid . "
110	NA	" "" Õhtul istume siis kokku — või mis ? "" "
111	NA	 Sigrid kadus vanaema raamatutuppa ja keeras ukse enda järel lukku . 
111	NA	 Ingrid läks välja jalutama . 
111	NA	 Astridit rõske ilm õue ei meelitanud , parema meelega jäi ta elutuppa kamina ette kaasavõetud ajakirju lehitsema . 
111	NA	 Ema astus korraks sisse ja küsis , kas Astrid vajab midagi . 
111	NA	 Eitava vastuse peale noogutas ta , nagu oleks seda oodanudki , ning sulges tasakesi enda järel elutoa raske ukse . 
111	NA	 Astrid kuulas , kuidas trepiastmed vaikselt nagisesid , kui ema üles oma tuppa läks ja ukse lukku keeras . 
111	NA	 Täpselt nii , nagu tookord kolmkümmend aastat tagasi ... 
112	NA	 Oli hilissügisesene õhtupoolik , kui nad kolmekesi rõske ilma eest tuppapugenuna end kaminatule ees soojendasid , Ingrid ja Sigrid kisklemas nagu tavaliselt . 
112	NA	 Astrid istus õdede vahel , ema punane pleed ümber , ja õed nügisid teda mõlemalt poolt , püüdes üksteist küünistada . 
112	NA	 Lõpuks tüdisid nad togimisest ning jäid mossis nägudega tulle põrnitsema . 
113	NA	" "" Ma vihkan seda vanameest ! "" ütles Sigrid korraga . "
114	NA	 Astrid väristas õlgu — talle ei meeldinud sellest inimesest mõelda . 
115	NA	" "" Ta lihtsalt ei salli mind ! "" ei jätnud Sigrid juttu Astridi meelepahaks sinnapaika . "
116	NA	" "" Siin pole tema kodu , vaid meie oma ! "" "
116	NA	 See oli juba vana jutt , aga nad ei tüdinenud sellest iialgi . 
116	NA	 See oli võimalus hetkeks omavahel vaherahu sõlmida , sest kuigi onu Erik , nagu ema teda kutsus , eelistas silmatorkavalt kenasid õdesid inetule Sigridile , ei sallinud sissetungijat nemadki . 
117	NA	" "" Kas ta pole lihtsalt tore ! "" "
117	NA	 Sigrid sisistas tulivihaselt ning ta kissitõmbunud silmad ei tõotanud midagi head . 
118	NA	" "" Sul pole midagi viga , "" arvas Ingrid , kes oli nõus ühise vaenlase vastu liitu sõlmima . "
118	NA	" "" Sinuga ta lihtsalt ei räägi , ole õnnelik , et ta sind sülle ei tiri ! "
118	NA	 Tahad sa onu Eriku sülle või ? ! 
118	NA	" Mina igatahes istuksin parem kärnkonnale otsa . "" "
119	NA	" "" Ole vait , lollakas ! "" sähvas Sigrid ja tõmbus veelgi enam turri . "
119	NA	" "" Sa lihtsalt ei tea , milline viha minu sees praegu on ... "" "
120	NA	" "" Vaat kus tuli välja ! "
120	NA	 Minu oma on igatahes suurem ! 
120	NA	 Kui ma saaksin , siis ma ... siis ma ... tapaksin ta ära ! 
120	NA	" Ja ise ainult naeraks selle peale ! "" "
120	NA	 Võidukalt vaatas Ingrid Sigridile otsa ja Astrid tõmbus nende kahe vahel hirmunult kössi . 
120	NA	 Sigrid aga ei pööranud silmi ära . 
120	NA	 Ta avastas endas mingi kummalise salavoolu , milles oli õe pilgus peituva vihkamise väärilist tugevust — võib-olla ehk vaiksemat , kuid sügavamat . 
120	NA	 Sigrid mõõtis oma uut avastust , kuid nägemus hajus enne , kui ta seda tervenisti haarata suutis . 
120	NA	 Ainus selge ja arusaadav teadmine oli , et temal ja ta õel oli ometi kord olnud midagi ühist . 
121	NA	" "" Ja sina , Astrid ? "" küsis ta peale pikka , pikka vaikimist . "
122	NA	" "" Mis mina ? "" küsis too mõistmatult . "
123	NA	" "" Kuidas mis ? "
123	NA	" See olid ju sina , keda ta ... mäletad ju küll ? "" "
124	NA	 Sügav puna tõusis Astridi kaelale ja sealt üles põskedele , kuni keskmine õde näost lausa tulitas . 
125	NA	" "" Vastik värdjas ! "" sisistas ta , meenutades õlgu väristades hetke , kui ta üksinda lastetuppa jäänult laua alla kummardas , et laialikukkunud koolikoti sisu kokku korjata , ja korraga kahara kooliseeliku all neid puudutusi tundis . "
125	NA	 Ühtaegu jälke , vastikuid ja samas kummaliselt nõrgakstegevaid . 
126	NA	" "" Ole tasa , ole nüüd tasa ... see meeldib sulle , "" sosistas Erik hingeldades , Astrid oli aga hääle täiesti kaotanud . "
126	NA	 Ka ta käed ja jalad ei kuulanud sõna ning ta kartis , et on nüüd karistuseks eluks ajaks halvatud . 
126	NA	 Keset paanikahoogu tabas teda aga kohutav valu : ta rebiti tükkideks , jalge vahelt kuni kaelani välja . 
126	NA	 Ta tundis liha kärinat ja vere metalset lõhna , tahtis karjuda , aga kurgust ei tulnud häält — nagu õudusunenäos . 
126	NA	 Esimesel hetkel arvas ta , et ka onu Erik sureb , sest mehe punetaval näol oli hirmuäratav valugrimass . 
126	NA	" Siis sai Astrid aru , et see oli hoopis "" see "" ... "
127	NA	" "" Värdjas ! "" hüüdis ta kiledalt , püüdes end pealetükkivate mälestuste eest ema pleedi sisse peita . "
128	NA	" "" Ma mõtlen , et ... kui keegi teada ei saaks , kui keegi kunagi teada ei saaks ... "" sosistas Sigrid ärgitavalt , sest õde oli ju nii neetult jänespüks . "
128	NA	 Ta alahindas Astridit — keskmise õe suurimas nõrkuses peitus jõud , mis võistles Sigridi enda omaga . 
128	NA	 Argusest sündinud halastamatuses on midagi eriti hirmuäratavat . 
128	NA	 Pilk , mille ta Astridi silmades tabas , oli lõikav nagu samblasse peidetud žiletitera . 
128	NA	 Ehmunult tõmbus ta tagasi ning ta alateadvus jättis igaveseks meelde : Astridist hoia heaga eemale ! 
128	NA	 Ära lase kunagi argpüksi enda selja taha ... 
129	NA	 Sigrid konutas veidi aega üksisilmi tulle vaadates ja tundes , kuidas seniaimamatud teadmised ta peas vormi võtavad . 
129	NA	 Äsja avastatud hingepõhjavoolus pani varjusurmast ärganuna ennast valjuhäälselt maksma , muutis ta endisest Sigridist nii erinevaks , et too tundis ennast kõigest pealtvaatajana . 
130	NA	" "" Ma tean , mis me teeme ! "" ütles ta lõpuks , kui Ingrid oli kasvava õõvatundega juba pikemat aega silmanurgast jälginud üht jäledamat sorti naeratust , mida ta Sigridi näol kunagi näinud oli . "
130	NA	 Sõnad pidanuks süvenevat lummust raputama , kuid vastupidi — noorimale õele näis , nagu vajuksid nad kolmekesi veelgi sügavamale akvaariumitaolisesse ebareaalsusesse . 
131	NA	 Sigrid paistis tõepoolest teadvat , mida teha : ta marssis elutoast nii otsustavalt välja , et õed lihtsalt pidid järgnema . 
131	NA	 Sigrid läks otsejoones keldrisse , kivitrepilt vastu löövast rõskusest väljagi tegemata . 
131	NA	 Nooremad õed tõmbusid oma õhukestes puuvillastes kleitides kössi , Sigrid aga ronis alla ning asus keldris energiliselt ringi tuustima . 
131	NA	 Õed nägid , kuidas ta lõpuks riiuli tagant mingi pambu välja sikutas ja seda rahulolevalt lahti harutama hakkas . 
131	NA	 Kõdunevate kaltsude seest läigatas midagi tuhmilt ning mõne aja pärast tõmbas Sigrid võidukalt välja karika — vanadusest musta hõbekarika , mille suust paistis siiski viiruke haljast metalli . 
132	NA	" "" Ahaa ! "
132	NA	" Teate , mis asi see on ? "" päris ta võidukalt , hoides karikat kahe käega ülal nagu tõrvikut . "
132	NA	" "" Vanaema karikas ! "
132	NA	" Ma nägin , kuidas ema selle siia peitis ! "" "
133	NA	" "" Ja mis asja me sellega peale hakkame ? "" nõudis Ingrid kärsitult , sest trepil oli külm . "
133	NA	" "" Ema ei luba meil nagunii vanaema hõbenõusid puutuda — nagu sa ei teaks . "
133	NA	" Ja miks ta selle üldse siia peitis ? ! "" "
134	NA	" "" Hmh , totakas ! "" väljendas Sigrid oma puhast üleolekut . "
134	NA	" "" Muidugi peitis ta selle siia , sest ... sest ... see on vanaema nõidumise karikas ! "" "
135	NA	" "" Kust sa tead ? "" ohkas Astrid hirmunult ja surus käe suule . "
135	NA	 Tondijutte kartis ta üle kõige . 
135	NA	 Surnud vanaema kartis ta samuti ja ei oleks neidsamu hõbenõusid , mida Ingrid mõnikord näppimas käis , isegi siis puutunud , kui seda oleks lubatud . 
136	NA	" "" Nojah , ütleme , et ma tean , "" kuulutas Sigrid "" Lisaks tean ma veel , kuidas ta seda kasutas . "
136	NA	 Ma lihtsalt ... piilusin . 
136	NA	" Siis , kui teie veel tited olite . "" "
136	NA	 Isegi Ingrid vaatas Sigridit nüüd varjamatu imetlusega — temagi tajus vanaema asjades mingit seletamatut lumma . 
137	NA	 Nad istusid kamina ees nagu väikesed vandeseltslased ning jälgisid sügavas vaikuses , kuidas tuleleegid karika tuhmil pinnal hubisesid . 
137	NA	 Sigrid oli vanaema kapist — sellest nii väga keelatud panipaigast — näpanud tillukese hõbenoa , nende kõige kuumemalt ihaldatud ja kõige karmimalt keelatud mänguasja . 
137	NA	 Just noa miniatuurne täiuslikkus tegi selle nukumängude tarbeks nii ihaldusväärseks , kuid see oli lastele mängimiseks liiga terav ja ka täiesti- täiesti keelatud . 
138	NA	 Vaikuse purustas veider hirmuhäälitsus , mis polnud õieti ei karjatus ega ohe , vaid midagi vahepealset , summutatud ja ahastav nagu lämbuva linnu appihüüe . 
138	NA	 Tüdrukud pöördusid ehmunult hääle poole ning nägid ukselävel seisvat ema , käsi kaelale surutud , tumedad silmad alasti hirmus pärani . 
138	NA	 Hetke pärast oli ukseava tühi ning kui trepp ei oleks ebakindlate sammude all nagisenud , oleks tüdrukud võinud arvata , et nägid viirastust . 
138	NA	 Lõpuks lõi ema oma toa ukse pauguga kinni , alla oli kuulda , kuidas ta vana luku raginaga kinni keeras ... siis jäi üleval kõik vaikseks . 
138	NA	 Tüdrukud vaatasid üksteisele sõnatult otsa — neid ehmatas kaitsetu liigutus , millega ema oli katnud vanu arme kaelal . 
139	NA	 Sigridi käsi värises vaid õige natuke , kui ta noa järele sirutas ja selle siis tugevasti pihku surus . 
139	NA	 Õige õrnalt põrandat kriimustades joonistas ta maha kolmnurga : tema ise ühte nurka , Ingrid teise ja Astrid kolmandasse . 
139	NA	 Siis istus ta oma nurka maha ja joonistas keskele veel ühe kolmnurga ning selle nurkadesse enese ja õdede jaoks tähised . 
139	NA	 Maa , vesi ja tuli ... 
139	NA	 Sigrid tundis , et ta oli teinud õiged valikud : kolmnurk hakkas elama — piir sidus nad omavahel kokku ja väikest kolmnurka , katelt , läbis hetkeline impulss ning õhk selle kohal hakkas liikuma nagu tule kohal . 
139	NA	 Vanaema oli joonistanud ringi — ainult ringi — ning jõumärgid ümber iseenese ... 
139	NA	 Sigridil oli kummaline tunne , et iga sammuga , mis talle meelde tuli ning mida ta täitis , meenus järgmine ja järgmine , millest tal varem aimugi ei olnud . 
139	NA	 Nagu tahaks rituaal end ise tema eest ära teha . 
140	NA	 Ta asetas karika keset väikest kolmnurka , võrdsele kaugusele igast jõumärgist . 
140	NA	 Elav õhk keerdus hetkeks spiraalina karika ümber , siis värelus kadus . 
140	NA	 Karikas ise paistis sellevõrra säravam : lõke ja katel ühekorraga . 
141	NA	 Järgnevat mäletas Astrid eredalt : ta lihtsalt vihkas igasuguseid torkimisi , liiatigi siis ise endale meelega sisselõikamist . 
141	NA	 Aga Sigrid oli selles asjas kõigutamatu ning Ingrid asus vastuvaidlemist välistaval toonil Sigridi poolele . 
141	NA	 Astrid ohkas alistunult ja püüdis vastikustundest võitu saada , kui endale noaga näpuotsa lõike tegi . 
141	NA	 Sealt tilkus tumepunast verd otse karikasse . 
141	NA	 Rutakalt andis ta noa Ingridile edasi . 
141	NA	 Too limpsas peaaegu aplalt noateralt vere ära ning lõikas siis endale põlglikult huult kõverdades randmest veidi kõrgemale sellise haava , mida Astrid ealeski poleks julgenud oma kätte lõigata . 
141	NA	 Vere tase karikas tõusis nüüd hoopis kiiremini . 
142	NA	 Ka Sigrid lõikas endale lihuniku asjalikkusega käsivarde , nii et Astrid tundis ennast eriti naeruväärsena , kui püüdis sõrmeotsast veel paari veretilka välja meelitada . 
143	NA	 Nad istusid ja vaatasid , kuidas veretilgad mööda heledat ihu voolavad ja vaikse plopsatusega karikasse kukuvad . 
143	NA	 Tilgad langesid ikka aeglasemalt ja aeglasemalt . 
143	NA	 Ingrid tõstis käsivarre üles ja noolis punase nire ära . 
144	NA	 Karikas oli kolmandiku jagu tumedalt läikivat , paksu vedelikku . 
145	NA	 Sigrid segas noaga verd . 
145	NA	 Ta lai inetu nägu oli pinevil ja keskendunud ning kui ta karika kohale kummardudes suud matsutas , nägi ta välja nagu verejooja konn . 
145	NA	 Ingrid judises ... tema meelest pidi nõid olema ilus . 
145	NA	 Jah , eelkõige ilus ja ohtlik , nagu näiteks vanaema oma pikkade hallide juuste , taevasiniste silmade , terava ninakaare ja kõrgete sünkmustade kulmukaartega . 
145	NA	 Tema ise sarnanes vanaemale kõige rohkem ... 
145	NA	 Aga see padakonn Sigrid paistis lihtsalt paremini teadvat . 
145	NA	 Sellega tuli leppida — vähemalt esialgu . 
146	NA	" "" Millise surma me talle nõiume ? "" küsis Sigrid lõpuks , olles segamise tulemusega rahule jäänud . "
147	NA	" Ingrid kehitas õlgu : "" No lihtsalt ... surma . "" "
148	NA	" "" Ma tahan , et ussid ta ära sööksid ! "" sisistas Astrid ootamatu kirglikkusega . "
148	NA	" "" Väikesed , pimedad , kurjad ussid , kes tal suust ja ninast sisse ronivad ja seal hammustavad ja siis ... ja ma tahan , et ta hästi kaua tunneks , kuidas nad teda söövad . "
148	NA	" Ja kõige enne söövad nad ära ühe ... ühe koha ja alles siis käed ja ... keele ja .. "" "
149	NA	 Õed vaatasid talle vaikides otsa : Ingrid pigem üllatunult , Sigrid aga öeldut kainelt vaagides . 
149	NA	 Temalgi polnud ju kaugeltki ükskõik , kuidas see mees surma saab , ka tema vihas oli selleks liiga palju kättemaksuhimu . 
149	NA	 Mitte , et ta oleks nii väga onu Eriku tähelepanu tahtnud , aga ikkagi ... 
149	NA	 Õdedele pakuti midagi keelatut ja põnevat , mis kuulus otsapidi täiskasvanute maailma , ja tema jäeti sellest ilma . 
149	NA	" Pealegi oli see äärmiselt alandav , kui mees , kes läikivate silmadega ta ilusaid õdesid vahtis , suhtus temasse , vanemasse tüdrukusse , kes juba "" sellestki "" üht-teist teadis , nagu tüütusse kodulooma . "
150	NA	" "" Ussid on VÄGA hea , "" leidis ta lõpuks ja naeratas tasakesi . "
150	NA	 Ussid oli tõesti päris hea ... 
150	NA	 Hetkeks mõtles ta tuleviku peale ja sellele , et oli Astridit õieti hinnanud — ta oli tõepoolest ohtlik , ohtlikum kui võinuks aimata ja seetõttu veel eriti kardetav . 
151	NA	" "" Kui vanaema karikast kinni võttis ja sealt jõi , siis mõtles ta selle peale , mida ta nõiduda tahtis . "
151	NA	 Kui meie ka nõiduda tahame , siis ... peame me mõtlema nagu üks inimene — mõtlema ja TAHTMA peame ka , selge ? 
151	NA	" Ja mõtlema ainult sellele , mitte mingil tingimusel millelegi muule , vastasel juhul ... "" "
151	NA	 Sigrid vaatas õdedele hoiatavalt otsa , kuigi hoiatus oli tarbetu : nad tajusid isegi olukorra ohtlikkust , sest selline taju on nõidadel veres . 
151	NA	 Iga nõidumine on niisama ohtlik nagu köieltants kuristiku kohal — vääratad korraks ja oled kadunud . 
151	NA	 Nad lihtsalt teadsid seda , pididki teadma — Sigridil ei oleks vaja olnud nii ... enesestmõistetavat asja üle rääkida . 
151	NA	 Ometi tabas neid hetkeks kahtlus — kas nad on ikka üheskoos ja ühe asja eest väljas ? 
151	NA	 Aga teisiti ei saa , kui kolm vajalikku jõudu on kolme õe vahel jaotatud , kas nii või üldse mitte . 
152	NA	 Tüdrukud võtsid igaüks parema käega karikajalast kinni ning sirutasid selle kõrgele üles . 
152	NA	 Õhk suures püramiidis , mille sees nad istusid , hakkas liikuma . 
152	NA	 Soojad õhukeerised silitasid õdede paljaid käsivarsi ning mängisid nende heledate juuksesalkudega . 
152	NA	 Keskendumise kuumuses tundus kõik see , mis jäi õhupüramiidist väljapoole , tuhmi ja hägusena nagu igivana maal . 
152	NA	 Aeg liikus ainult nende ümber . 
152	NA	 Tasakesi lasid nad karika allapoole , justnagu prooviks , kas püramiid püsib ka ilma karikata tipus . 
152	NA	 Püsis küll . 
153	NA	 Sigrid torkas vasaku käe nimetissõrme karikasse ning vajutas omale verise jälje otse kahe kulmu vahele . 
153	NA	 Ingridi otsaette joonistas ta pöidlajälje ja tegi vasaku käe keskmise sõrmega punase laigu Astridi heledate kulmude vahele . 
153	NA	 Sooja vere jälg laubal vabastas nad vajadusest säilitada vähemalt väliseltki eneses keegi , kes nad tegelikult enam ei olnud , pani nad ussidena kesta ajama . 
153	NA	 Viimased kahtlused , ebakindlus ja hirm pudenesid maha kui vana nahk , mille alt koorusid välja kalgid miniatuursed harpüiad . 
154	NA	 Sigrid joonistas kõigi pihupesadesse jõumärgid — ta tundis , et see on vajalik ning õed alistusid talle samasuguse enesestmõistetavusega nagu siis , kui ta neile tapjamärgi kulmude vahele vajutas . 
155	NA	 Kordamööda tõstsid nad karika huultele ning rüüpasid sealt tillukese sõõmu . 
155	NA	 Verekarikas lummas oma keelatuse ja pahelisusega , mustjaspunase joogi soolases maitses oli aga lihtsalt uskumatut vabadust , kiusatusele järeleandmise patust magusust ning peidushoitud kirgede vallalaskmise jõudu . 
156	NA	 Veri värvis nende huuled ja hambad punaseks ning õed tundsid , kuidas kõrist alla valguv metalne maitse meeli joovastab . 
157	NA	 Nad asetasid karika ettevaatlikult väikese püramiidi sisse tagasi , võtsid üksteisel veristest kätest kinni ning mõtlesid oma ohvrile . 
157	NA	 Nõiakatel hakkas mõttele tõelist elu sisse puhuma . 
157	NA	 Väike püramiid muutus aegamisi uduseks . 
158	NA	 Õed ootasid kannatlikult . 
158	NA	 Kui udu lõpuks hajus , vahtisid nad hinge kinni hoides karikasse . 
158	NA	 Tume verepind peegeldas esialgu vaid nende nukunägusid , kuid pilt hägunes peagi ning siis nägid nad seda , mida ootasid . 
159	NA	 Avatud aknast paistis tuppa viiruke kuuvalgust . 
159	NA	 Toa hämaras nurgas oli nikerdatud võrega vanamoodne voodi . 
159	NA	 Selles magas ristseliti keskealine mees . 
159	NA	 Ta rahulik ilme ja ühtlane hingamine rääkisid sügavast , unenägudeta unest . 
160	NA	 Õed ootasid . 
160	NA	 Ise seda märkamata olid nad kaitsetut ohvrit nähes üksteisel tugevamini käest haaranud ja karikale veelgi lähemale kummardunud . 
161	NA	 Korraga hakkasid kardinad kergelt liikuma . 
161	NA	 Tuulehoog keerutas põrandal prahti ja lendas üle voodi , sasides magaja juukseid . 
161	NA	 Too tõstis käsivarre näo ette ja ohkas läbi une . 
161	NA	 Veidi aja pärast keeras ta külge ja ägas sügavalt — rahulik uni oli lõppenud . 
162	NA	 Tüdrukud jälgisid hinge kinni hoides magaja peegeldust verepinnal . 
162	NA	 See , et nemad teda nägid ja teadsid , mis nüüd toimuma hakkab , ning see , et tema ei teadnud mitte midagi , isegi mitte seda , et nad teda piiluvad , oli nii elevileajav . 
163	NA	 Mitmeid kordi rahutult külge keeranud , jäi magaja selili , käsivars üle näo , ning püüdis painava unenäoga võidelda . 
163	NA	 Ta hingas ärevalt ning ta otsaesine läikis higiselt . 
163	NA	 Veidi aja pärast liigutas ta end taas — lükkas teki pealt , justnagu oleks see muutunud raskeks ja ebameeldivaks . 
164	NA	 Nüüd nägid õed , et mees oli täiesti alasti . 
164	NA	 Nad vahtisid teda üllatusest ümmarguste silmadega : mehe keha oli tegelikult hoopis teistsugune , kui see tema korralikus hallis ülikonnas paistis . 
164	NA	 Ülespunnitav pallikujuline kõht ja pikad peenikesed jalad olid lihtsalt pentsikud ning ta oli üleni karvane nagu ahv . 
164	NA	 Sellest kasukast ulatusid välja ainult nägu , käelabad ja jalad . 
164	NA	 Midagi sellist ei olnud õed varem näinud . 
164	NA	 Isegi Astrid mitte , sest õigupoolest ei saanudki ta tookord eriti midagi näha , peadpidi laua all nagu ta oli . 
165	NA	 Ingrid kihistas tasakesi , kuid vaikis , kui Astrid talle tigedalt küüned pihku surus . 
165	NA	 Sigrid uuris magajat pika uudishimuliku pilguga . 
166	NA	 Magaja oigas läbi une pikalt ja piinatult . 
166	NA	 Miski välgatas ta pundunud kõhu all olevas karvastikus . 
166	NA	 Süsimustade karvade vahel läikisid limaselt mõned pisikesed valged idud , mis vääneldes ja omavahel põimudes taas karvapadrikusse kaevusid ning ennast pehmesse lihasse uuristasid . 
166	NA	 Üha enam lihavaid ussikesi näitasid oma päid . 
166	NA	 Nad ilmusid magaja lihasse nagu vaglad raipesse ning asusid seda näljaselt uuristama . 
166	NA	 Mehe kubemekarvastik liikus seda märgatavamalt , mida enam nahaalune ussidest kihama lõi . 
167	NA	 Tüdrukud jälgisid toimuvat ainiti . 
167	NA	 See oli ropp ja keelatud ja kohutav ja nemad suutsid seda ja mitte keegi ei saanud neid karistada . 
167	NA	 Nende nukulikel nägudel oli parastav võidurõõm , millesse segunes janu veelgi ropuma , keelatuma ja kohutavama järgi . 
167	NA	 Vihatud ohver oli täiesti abitu ja nad võisid temaga teha , mida iganes tahtsid . 
168	NA	" "" Ärka üles ! "" sosistas Astrid . "
169	NA	 Magaja pomises paar arusaamatut sõna ja avas silmad . 
169	NA	 Hetke võitles ta painava unenäoga , mis ei tahtnud teda vabaks anda . 
169	NA	 Valu , mida ta unes nägi , kestis edasi lausa hirmuäratava teravusega ning meeli halvas mingi seletamatu ebareaalsuse tunne . 
169	NA	 Lõpuks mõistis ta vähemalt seda , et on ärkvel ja et valu on reaalne . 
169	NA	 Ehmunult haaras ta käega piinatekitavast kohast ning jäi , suu ammuli , jõllitama pihkujäänud karvaseid naharäbalaid , mis kihasid väikestest valgetest rammusatest ussikestest . 
169	NA	 Pärani silmadega vaatas ta omaenese vakladest kihavat liha , millelt oli naha pealt ära tõmmanud . 
169	NA	 Ussid olid sügavale ihusse kaevunud ning uuristasid end alakehast üha kõrgemale üles . 
170	NA	 Kui toimuva reaalsus temani jõudis , hakkas mees pöörasest hirmust karjuma . 
170	NA	 Ussid pudenesid ta värisevast käest tema õlgadele ja karvasele rinnale , asudes kohe sealt üles näo poole ronima . 
170	NA	 Mees püüdis tõusta , kuid ussid olid ta kõhualuse õõnsaks õginud ning ta vajus voodi ette põrandale . 
170	NA	 Nahk ta jalgadel lainetas õõvastavalt : ussid olid reitel leidnud uue rikkaliku söögikoha . 
170	NA	 Mees röökis loomalikus hirmus . 
171	NA	 Ussid jõudsid mööda kaela ronides ta näoni ning pudenesid avatud suhu . 
171	NA	 Mees läkastas ja püüdis neid välja puristada , kuid ussid haakusid ta keelde ning asusid end sisse kaevama . 
171	NA	 Neid oli liiga palju ja nad olid liiga väikesed ... 
171	NA	 Mees püüdis keelt otsast ära hammustada , kuid see oli juba niigi pudedaks ussipuntraks muutunud . 
171	NA	 Ta ei suutnud hammastega piisavalt kiiresti hekseldada , et kõiki usse katki hammustada . 
171	NA	 Osa neist oli juba põskedesse kaevunud . 
172	NA	 Ta tundis talumatu õudusega , kuidas ussid mööda põsekoopaid silmade poole vingerdasid . 
172	NA	 Ta nühkis paaniliselt silmi , kuid ussid tulid ju naha alt ... 
172	NA	 Valu silmakoobastes muutus peagi meeletuks . 
172	NA	 Mees peksis algul ulgudes ning seejärel vaid jõuetult inisedes pead vastu põrandat , kuni ussid viimaks ajuni jõudsid . 
173	NA	 Õed tantsisid ümber karika nagu pöörased . 
174	NA	 Peale tapmise eufooriat tabas tüdrukuid tühjusetunne . 
174	NA	 Hiljem kogesid nad midagi sarnast peale mõnest suuremast ohust pääsemist . 
174	NA	 Väikestena ei osanud nad selle üle arutleda , vaid püüdsid tehtule lihtsalt mitte mõelda . 
174	NA	 See võis olla kaasasündinud instinkt , mis tajub ohtu ka seal , kus mõistus seda ei leia . 
174	NA	 Õed kuuletusid instinktile , nagu ainult lapsed ja metsloomad ning võib- olla ka nõiad seda oskavad , ja unustasid selle õhtu kiiremini , kui keegi oleks arvanud . 
174	NA	 Või arvasid , et unustasid . 
175	NA	 Astrid võpatas , kuuldes uksekella närvilist trillerdamist . 
175	NA	 Aeg oli nii kiiresti möödunud ... 
176	NA	 Ta judistas õlgu , püüdes mälestustest virguda . 
176	NA	 Lihtsalt veider , kui teravalt kõik korraga meenus . 
177	NA	 Ta lasi Ingridi sisse . 
177	NA	 Õde oli erakordselt napisõnaline , kuigi tavapäraselt halvas tujus . 
177	NA	 Ka Astrid tundis vaikimisest kergendust . 
177	NA	 Nad olid liiga võõraks kasvanud , kuid ühes ja ainsas asjas ometi niivõrd lähedased , et selle üle rääkida polnudki vajadust . 
178	NA	 Sigrid tuli trepist alla . 
178	NA	 Samuti vaikiv . 
178	NA	 Ühes käes hoidis ta karikat , teises tillukest hõbenuga . 
179	NA	" Ingridile meenus kunagi kuuldud lause : "" Kes tapab ühe korra , on alatiseks tapja . "" "
179	NA	 Ka peeker ja nuga näisid seda teadvat . 
179	NA	 Nende külm hõbedane läige säilitas väikeste tüdrukute verejanu ja kättemaksurõõmu ning tuletas neid nüüd täiskasvanud naistele meelde . 
180	NA	 Kes tapab ühe korra , on alatiseks tapja . 
180	NA	 Ainult vihkamine oli aja jooksul kasvanud , muutunud kirjeldamatult kibedamaks ja sügavamaks kui siis , kolmkümmend aastat tagasi . 
181	NA	 Sigrid imestas , et nende veri karikas segunedes happena ei kihisenud . 
181	NA	 Kolm verd liitusid vähimagi vastupanuta üheks , samal ajal , kui õed ise üksteise pilke vältides vaikisid . 
182	NA	 Üksteisel kätest kinni võttes , veremärgid otsaesistel ja peopesades , sulgesid nad kogu aastate jooksul kogunenud vihkamise nõiakatla ümber ringiks . 
182	NA	 Sellest jätkus kolme ohvri jaoks enam kui küll . 
183	NA	 Sigridil kui kõige vanemal oli eesõigus . 
184	NA	 Lummatult vaatasid õed , kuidas ühe suvilasauna leiliruumi uks kõmatades kinni lendas ning Rolandi ja tema armukese väikesesse akendeta ruumi sulges . 
184	NA	 Ükskõik , kui palju nad vastu ust ei tagunud , ei liikunud see sentimeetritki . 
184	NA	 Kui ukse alt hakkas suitsu sisse imbuma , viskusid nad kogu keharaskusega vastu ust , kuid seegi ei aidanud . 
185	NA	 Nad jõllitasid uskumatult leeke , mis sõid end läbi seinte , ilma et lauad oleksid oma tugevust kaotanud . 
185	NA	 Roland viskus appi karjudes vastu põlevat ust . 
185	NA	 Leegid limpsasid ta higimärga nahka , see sisises ja mullitas nagu lakk põlevatel seinalaudadel . 
185	NA	 Naine kriiskas , surudes kabuhirmus endale küüsi näkku . 
186	NA	 Leegid miilasid põrandast üles , kõrvetades ohvrite jalataldu , nii et nad kargasid lavaastmetele , mis samuti kohe süttisid . 
186	NA	 Nad karglesid ringi , püüdes tule käest pääseda , kuid see oli võimatu : nii seinad , lava kui põrand põlesid madala leegiga . 
187	NA	 Naine komistas ja kukkus vastu seina , kriisatas hullunult , kui ta juuksed tuld võtsid , ja kargas uuesti püsti , hoolimata põletushaavades jalgadest . 
188	NA	 Nad tantsisid iiveldamaajavat tantsu ning see kestis kaua , sest Sigrid hoidis leeke madalal . 
188	NA	 Valust hullunud ohvrid püüdsid üksteise najale ronida . 
188	NA	 Roland oli tugevam , tõukas naise pikali ja astus talle peale , et taldu tulistest leekidest päästa . 
189	NA	 Sigrid naeratas rahulolevalt , lausa heldinult . 
189	NA	 Roland ei petnud ta lootusi . 
190	NA	 Lõpuks oli see pigem nooremate õdede kärsitus , mis tule täiel jõul põlema õhutas , nii et ohvrid õlekubudena süttisid , pärani suud leekides paistmas . 
191	NA	 Ingridi vaenlast näitas peeker lõbustuspargis . 
191	NA	 Veider , kuidas riided inimest muuta võivad — teksades ja tossudes Ly Petersson , juuksed hobusesabasse kinnitatud , tundus väikese ohutu naabriplikana . 
191	NA	 Kui mitte märgata ta teravat lõuga ja enesekindlat naeratust . 
192	NA	 Ta polnud üksi , vaid koos noore heledapäise mehega . 
192	NA	 Nad seisid piletiputka ees ja sõid jäätist . 
192	NA	 Ingrid kortsutas kulmu . 
192	NA	 Ta ei olnud plaane teinud ; ta tahtis kindlalt vaid seda , et Petersson tunneks end täielikult abituna , piinleks võimalikult kaua hirmu käes . 
192	NA	 Toidumürgitus , mis jäätise söömisel võiks ju tekkida , oleks kaugelt liiga lihtne ega pakuks mingit erilist naudingut ... 
192	NA	 Korraga saabus selgus — ilmaratas ! 
192	NA	 Rohkem kui kahekümne meetrine raudkonstruktsioon , mis kõrgus uhkelt üle karusellide ja ameerika mägede . 
193	NA	" "" Kui sa esimesest hirmust üle saad , on see täielik kaif ! "" veenis heledapäine jäätisesööja kaaslast . "
193	NA	" "" Mina kardan ka kõrgust . "
193	NA	 Kui ei kardaks , poleks pooltki nii lahe . 
193	NA	" Proovi ! "" "
194	NA	 Ly vaatas ilmaratast ühtaegu ihalevalt ja kartlikult . 
195	NA	" "" Ah , okei , see kestab ju ainult mõne minuti , "" ütles ta kõhklevalt . "
196	NA	 Nad mahtusid järgmisele ringile . 
196	NA	 Piletipoiss juhatas nad vabadesse kabiinidesse ja kinnitas turvarihmad . 
196	NA	 Oli näha , et Ly oli närvis . 
196	NA	 Ratas alustas aeglaselt liikumist . 
196	NA	 Kabiinidest kostis ootusärevaid hüüdeid . 
196	NA	 Üks väiksem tüdruk kiljus hirmunult . 
196	NA	 Ratas kogus kiirust ja tõusis üha kõrgemale ning nüüd oli kiljujaid teisigi . 
196	NA	" "" Appi ! "" karjus üks naine , hääles ehe hirm . "
196	NA	 Kostus naeru ja hasartseid hõikeid . 
196	NA	 Kui ratas püstloodi tõusis , karjusid kõik , kes kõrgusest alla vihisesid : peaaegu vastu asfalti , et siis jälle üles , otse vastu taevast lennata . 
197	NA	 Ly oli näost valge , aga surus huuled kriipsuks kokku ega kiljunud . 
197	NA	 Kui ratas aeglaselt alla vajuma hakkas , paistis ta näolt ilmselge kergendus . 
198	NA	 Ingrid naeratas . 
198	NA	 Või väljendas see ilme midagi hoopis ürgsemat ja ta lihtsalt lõrises , hambad irevil . 
199	NA	 Rattast kostus metalne raksatus ja kõigi sõitjate südamed jätsid löögi vahele . 
199	NA	 Ratas kukkus allapoole , nii et rõnga alumine serv peaaegu maad puudutas , ja lendas siis uuesti püstloodi . 
199	NA	 Sõitjate hüsteerilised kriisked summutasid paanikas piletipoisi appihüüded . 
199	NA	 Ratas hakkas keerlema , kogudes üha enam kiirust . 
199	NA	 Konstruktsioon raksus ja vabises ning sõitjad , kes alla vuhisedes peaaegu näoga maad puudutasid , hullusid hirmust . 
200	NA	 Ly silmad olid pärani , pisarad jooksid mööda põski alla ja ta suu oli üksainus ümmargune O. Ta karjus , aga teiste karjete hulgast ei olnud seda kuulda . 
200	NA	 Ratas lisas kiirust ja vajus veel veidi madalamale . 
200	NA	 Sõitjate nägusid lahutasid maast üksikud sentimeetrid . 
200	NA	 Appijooksnud tehnikud olid paanikas , sest ratas ei allunud enam juhtimisele ja elekter keeldus mingil täiesti arusaamatul põhjusel välja lülitumast . 
201	NA	 Veel kümmekond jubedat , uskumatult kiiret tiiru , hüsteerias sõitjad elu eest karjumas ... 
201	NA	 Siis kostis kõrvulukustav raksatus ning ratas lendas vastu maad . 
201	NA	 Konstruktsioon hoidis seda hiiglasliku hularõngana minema veeremast ja nii kündis see inertsist umbes kolmandiku sõitjatest asfaldisse , enne kui seisma jäi . 
202	NA	 Õed kehitasid õlgu . 
202	NA	 Kui Ingrid nii otsustas ... 
202	NA	 Jälgede segamiseks oli isegi hea , et hukkunuid oli palju . 
202	NA	 Kuigi jälgede segamine oli vaevalt üldse vajalik . 
202	NA	 Nad olid sama karistamatud kui kolmkümmend aastat tagasi . 
203	NA	 Nüüd oli Astridi kord . 
204	NA	 Martin ja Freya jalutasid kahekesi Norrmalmis . 
204	NA	 Tüdruk oli Martini võlujõu mõju all ja nautis seda . 
204	NA	 Kiired intiimsed pilgud , pooljuhuslikud puudutused , naeratused ... 
205	NA	 Astrid hammustas huulde ja jälgis , kuidas Martin kiirelt kahele poole vaadanult Freya majadevahelisse hoovi tõmbas . 
205	NA	 Ta teadis seda hoovi — kitsas käik ei ennustanud romantilist , väikese purskkaevu ja mõnusate pinkidega siseõue , kus armastajad olid uudishimulike pilkude eest kaitstud . 
205	NA	 Peaaegu . 
206	NA	 Martin põlvitas pingile istunud tüdrukul kätest hoides ta jalgade vahele . 
206	NA	 Freya naeratas mehele otsa vaadates — nad olid üksteisega nii hõivatud , et ei märganud midagi muud . 
206	NA	 Isegi mitte Martini mobiili helinat , mis nõudis jonnakalt tähelepanu . 
206	NA	 Lõpuks vajutas mees teatraalselt ohates kõneklahvile . 
206	NA	 Juba esimeste sõnade peale muutus ta nägu tõsiseks . 
207	NA	" "" Ma tulen kohe . "
207	NA	" Kümne minutiga olen kohal ! "" ütles ta häälel , mis tõi Astridile külmavärinad üle selja — ta jumaldas , kui Martin oli nii konkreetne ja asjalik . "
207	NA	" See hääl ütles : "" Jätke kõik minu hooleks ja ärge muretsege , kõik saab korda . "" "
208	NA	" "" Freya ... "" sosistas mees hoopis teisel toonil . "
209	NA	 Toonil , mis kuulus Astridile . 
210	NA	" "" Sa ju ootad mind ? "
210	NA	 Ma olen poole tunni pärast tagasi ... 
210	NA	" Kohtume "" Operas "" ? "" "
210	NA	 Ta suudles Freya silmi ja hellitas tüdruku pikki lahtiseid juukseid . 
210	NA	" "" Ma ei jõua seda ära oodata . "" "
210	NA	 Siis oli ta läinud . 
210	NA	 Freya saatis teda naeratava pilguga ja lehvitas armunult . 
211	NA	" "" Opera "" asus sealsamas ümber nurga , aga tal polnud kiiret . "
211	NA	 Õhtu oli nii soe , lausa vahemeremaine , nii et ta ei raatsinud tasakesi vuliseva purskkaevu kõrvalt lahkuda , vaid jäi sinna meelisklema . 
212	NA	 Veevulin summutas pehmed sammud . 
212	NA	 Freya ei jõudnud piiksatadagi , kui talle kloroformilapike näole suruti . 
212	NA	 Mõne hetke pärast talutas kannatliku , veidi vabandava ilmega mees autosse pealtnäha purupurjus naist , kellel jalad hästi ei kandnud . 
212	NA	 See oli Norrmalmis nii tavaline pilt , et keegi ei pööranud neile tähelepanu . 
213	NA	 Mees ei sõitnud kaugele — vaid mõnikümmend kilomeetrit linnaservast ja keeras siis metsavaheteele , mis viis üksildase , metsatukaga ümbritsetud majani . 
214	NA	 Ta võttis teadvuse kaotanud Freya sülle ja viis keldrisse . 
214	NA	 Madala ruumi nurgas oli musta kummiga kaetud lavats , seina küljes kett ja koera kaelarihm , mille mees uimase naise kaela ümber tihedalt kokku tõmbas . 
214	NA	 Istus siis tema kõrvale ja ootas . 
215	NA	 Kloroformi mõju hakkas kaduma ja Freya niutsatas . 
215	NA	 Liigutas pead . 
215	NA	 Avas silmad ja püüdis aru saada , mis oli juhtunud ja kus ta asub . 
216	NA	 Mees jälgis ahnelt ohvri ärkamist . 
216	NA	 Ta ammutas endasse iga emotsiooni , nautis teise kasvavat hirmu ja enese võimutunnet . 
216	NA	 Erutav , hingematvalt erutav . 
216	NA	 Pealegi , kui naine on nii ilus . 
216	NA	 Ilusatega oli alati see häda , et ta ei suutnud end pidurdada ning nauding ei kestnud piisavalt kaua . 
217	NA	 Kolm harpüiat kummardusid huuli lakkudes peekri kohale . 
218	NA	" Freya anus : "" Palun laske mind lahti ! "
218	NA	 Ma ei räägi kellelegi , ma luban . 
218	NA	 Fuck , ma ei teagi ju , kus ma olen või kes te olete ! 
218	NA	 Ma ei ole teile midagi teinud ! 
218	NA	 Palun ! 
218	NA	" Palun ! "" "
219	NA	 Mees ei lasknud end segada . 
219	NA	 Ta tõmbas Freya käed kettidega abitult laiali , jätmata nende liigutamiseks kuigi palju ruumi , võttis siis riiulilt steriilse pikliku karbi ja klõpsatas selle lahti . 
220	NA	 Freya karjus . 
220	NA	 Ta karjus , kui skalpell ta riiete alla libises ning neid monotoonse aegluse ja järjekindlusega tal seljast lõikas . 
220	NA	 Ta karjus ka siis , kui ta oli riiete seest ainsatki kriimu saamata välja lõigatud ja lamas mustal kummil täiesti alasti nagu kooritud banaan . 
221	NA	 Mees istus lavatsile , vaatles kunstniku süvenenud pilgul tüdruku laitmatut sametist nahka ja silitas seda hellalt ja uurivalt . 
222	NA	 Astrid pigistas küüned õdede kätesse , nii et need hoiatavalt sisistasid . 
223	NA	 Tundus , et mees ainult puudutas skalpelliga tüdruku käsivart , kuid siis punsus piki noa teed nahast esile tumepunane joon ja veri nirises kummist matile . 
223	NA	 Mees vaatles vereniret , laskmata end Freya kõrvulukustavatest karjetest põrmugi segada . 
223	NA	 Sellest keldrist ei kostnud välja ainsatki heli , talle meeldis , et tüdruk karjus . 
223	NA	 Ja värises . 
223	NA	 Meeldis see , kui nahk ta käsivartel ja rindadel kananahale tõmbus . 
223	NA	 Meeldis see , kuidas skalpelli süütutest silitustest tekkisid naise valgesse nahka üha uued punased lõhed , kuidas ta keha kattus õlise , kuuma ja märja punasega . 
223	NA	 Ingel muutus pattulangenud naiseks . 
223	NA	 Ta limpsas üle erutusest kuivaks tõmbunud huulte . 
223	NA	 Jah , patune , rõve , ligane keha ! 
223	NA	 See sa oled ! 
223	NA	 See on su tõeline olemus , mitte see , millega sa petta tahad ! 
223	NA	" "" Lirva ! "
223	NA	 Hoor ! 
223	NA	" Lipakas ! "" "
223	NA	 Ta pominat saatsid süljepritsmed . 
224	NA	 Värisevate kätega pusis ta püksiluku lahti ja ronis Freyale peale , ise lakkamatult pomisedes . 
224	NA	 Tüdruku õlgu ja rindu pigistavate sõrmede vahelt , kui need lahtilõigatud lihasse kaevusid , tõusis veremulle . 
225	NA	 Astrid elas sellele kaasa , nagu oleks ta ise Freyat vägistanud . 
225	NA	 See oli õiglane , jah , see oli ääretult õiglane ! 
225	NA	 Nii see pidigi olema . 
225	NA	 Ka Freya pidi tundma seda käristatud liha ja vere lõhna . 
226	NA	 Lõpp oli sadistlik . 
226	NA	 Mees surus küüned naise haavadesse ja nad karjusid üheskoos . 
226	NA	 Freya kaotas valust teadvuse , kuid klaasitäis külma vett tõi ta peagi tagasi . 
227	NA	 Peale pattulangemist tuli karistus . 
227	NA	 Nüüd skalpell enam ei hellitanud , vaid karistas , tasus pattu , langes kiirelt ja vihaselt ning seda saatsid verepritsmed ja hakitud lihatükid . 
228	NA	 Ometi oli mees meister : Freya suri , kui ta kätest ja jalgadest enam peaaegu midagi alles ei olnud . 
229	NA	" "" Välja ! "" karjus Sigrid . "
229	NA	" "" Välja ! "" "
229	NA	 Vihkamine ei rahuldunud , vaid janunes endiselt . 
229	NA	 Janunes nagu kiskja , kes ei tapa enam nälja pärast , vaid lihtsalt tapmislõbust . 
230	NA	 Astrid kuuletus , kuigi oleks tahtnud veel vaadata ... teadmata isegi , kaugele siis veel . 
230	NA	 Ta ohkas ja asus koos Sigridiga end unenäolisest maailmavahest välja rebima . 
231	NA	 Ingrid võpatas Sigridi käskivast hääletoonist . 
231	NA	 Vanem õde kamandas teda sama iseenesestmõistetavalt kui lapsepõlves . 
231	NA	 Oi , kuidas Ingrid seda vihkas . 
231	NA	 Vihkas ! 
232	NA	" "" Ingrid !!! "" "
232	NA	 Sigridi hääl tõi noorima õe mõistusele tagasi , ent oli juba hilja . 
232	NA	 Kontrolli alt hetkeks vabanenud viha plahvatas . 
232	NA	 See lendas läbi nende ühendatud ringi ja õed kukkusid kokku nagu marionetid , mille nöörid on läbi lõigatud . 
232	NA	 Nende silmad tuiutasid lage , irevil huuled valugrimassis . 
232	NA	 Ometi nad hingasid . 
233	NA	 Trepp kägises , kui ema ettevaatlikult alla tuli , ühes käes martinipudel , mille kaelast ta tundus tuge saavat , teises käes nuga . 
233	NA	 Hea tugev terav kokanuga , millega juurvilja hakkides peab olema hoolas , et sõrme ei lõika . 
234	NA	 Ta lükkas ukse tasakesi lahti ja piilus tuppa . 
234	NA	 Nii ta oligi arvanud . 
234	NA	 Koletised lamasid , suud-silmad pärani , ajutises koomas . 
234	NA	 Ta ju teadis , et kord nad selleni jõuavad . 
234	NA	 Ta tundis oma tütreid . 
234	NA	 Oli nad selliseks kasvatanud . 
235	NA	 Tema , kes ta oli ainult oma ema vereohver , kui seda tarvis läks . 
235	NA	 Emis , kelle ainukeseks ülesandeks on sünnitada tugev järglane . 
235	NA	 Ja kellel seegi äpardus . 
236	NA	" "" Sinust ei ole iial midagi kasu olnud ! "
236	NA	" Ja isegi selle lihtsa asja oled sa ära vusserdanud ! "" käratas vana nõid südametäiega ja käskis karika peale oma surma puruks taguda . "
236	NA	 Laskis tütrel vanduda . 
236	NA	 Mis on üks murtud vanne selle kõrval , mida tema aga juba siis plaanitses ? 
237	NA	 Tütred olid liiga ohtlikud ja liiga vägevad , ta ei julgenud . 
237	NA	 Julgus ei olnud kunagi ta tugevam külg . 
237	NA	 Ta kartis ema nagu surma ... ja hiljem kartis juba tütreid . 
237	NA	 Tuli lihtsalt oodata . 
238	NA	 Õnneks polnud nad aimanud , miks ta Eriku enda juurde elama võttis , ja piirdusid tookord üheainsa ohvriga . 
238	NA	 Plaan oli õnnestunud ... 
238	NA	 Lapsed pidid vihkama õppima ja Erik oli neid hästi õpetanud . 
239	NA	 Vanaeit pani pudeli põrandale ja võttis noa tugevamini pihku . 
239	NA	 Kallis pluusikangas käristati hoolimatult eest , kui ta vanema tütre rinnakorvialuse tugeva hoobiga lahti lõikas , käe sealt sisse surus ja tuksuva südame välja tõmbas . 
240	NA	 Süda tuli ära süüa , kuni see veel elas . 
241	NA	 Vanaeide lõug ja rinnaesine nõretasid , kui ta kolmanda südamega lõpule jõudis . 
241	NA	 Kogu põrand lainetas verest , see muutis kriidiga joonistatud ringi märkamatuks , kuid see oli endiselt alles . 
242	NA	 Peale südameid tulid silmad — kolm paari teravate kunsthammaste all prõksatavaid kerakesi . 
243	NA	 Ta röhitses , köhatas siis daamilikult ja võttis lonksu martinit . 
243	NA	 Lükkas laibad nurka ja istus ise keset ringi . 
244	NA	 Temas polnud ta ema teatraalsust : halle nõiasalke või teravat ninagi , ta juuksed olid lõigatud lühikeseks , värvitud ja keemiliste lokkide käes väsinud nagu tuhandetel vanadel naistel . 
244	NA	 Nägu martiiniga liialdamisest tursunud ja nina veidi punetav . 
244	NA	 Ei mingit musta ürpi , vaid mugav t-särk ja vanad teksased . 
244	NA	 Prillid — otsatust telekavaatamisest . 
245	NA	 Vaikselt omaette ümisedes joonistas vanaeit tarduvas veres jõumärgid üle ja sulges ringi enese ümber . 
245	NA	 Ta lasi oma lõdvast käsivarrest peekrisse veidi verd ja segas seda süvenenult , justkui oleks tegu esimese õhtuse kokteiliga . 
246	NA	 Peeker ärkas ellu . 
247	NA	 Oojaa ... see oli palju parem kui seebikad . 
247	NA	 Näod , mis verepinnalt vastu vilksatasid — hirm , valu , meeleheide , vägivald , veri , haigused , surm , vältimatu ja kõikevõitev surm . 
248	NA	 Ta nihutas pudeli lähemale ja võttis taskust vardad — vana harjumus midagi näppude vahel klõbistada , samal ajal , kui ta ise telekat vaatas . 
249	NA	 Ta ei tundnud neid inimesi , pilt hulkus pimesi . 
249	NA	 Juhuslikult . 
249	NA	 Sel polnud tähtsust — näitemäng oli joovastav ja põnevam kui ükski seriaal . 
249	NA	 Mõnedest nägudest said ta lemmiknäitlejad , kelle juurde ta üha tagasi tuli ... kuni lõpuks tüdines ja nad tappis . 
250	NA	 Kudumine ei nõudnud vähimatki tähelepanu : sõrmed lugesid silmi ja liigutasid vardaid , tema aga tappis , juhuslikult ja naudinguga nagu vihkamise jumalanna . 
251	NA	 Kes ta tegelikult oligi . 
