par_nr	head	sentence
1	 Kalad Kõnniteel 	 Kalad Kõnniteel 
2	NA	 Olev Remsu 
3	NA	 No see oli lausa röövimine päise päeva ajal , et Matj laskis oma jura jämedal häälel juba mitu minutit ettenähtust kauem . 
4	NA	 Auditooriumiakna taga kiirgas päike , pealegi esimest korda pärast jubedat talvepimedust ja vihmasompu , tuulist järeltalve , mida mõned segased kevadeks nimetasid ja millest võis masenduse kätte ära surra . 
4	NA	 Kell oli helisenud , aga professor Matjorin aina jahvatas ja jahvatas : teadus on muutunud tootlikuks jõuks , filosoofia peab olema loogiliselt põhjendatud maailmavaade . 
5	NA	 Jah , kell , mul kama kõik , kas te usute või ei usu ! 
5	NA	 Ja mitte ei helisenud , vaid plärises , nõnda võikalt , et otse saagis su hinge . 
5	NA	 Uus rektor Pook , kelle nime hääldati inglispäraselt , oli ülikooli põlvili surunud , teinud alma mater'ist keskkooli , kus loenguid ja seminare alustati ja lõpetati jäleda , luust ja lihast läbilõikava tärinaga , mis otsekui kuulutas : maha akadeemiline vabadus , elagu rektori ainuvõim ! 
6	NA	 Ma tahtsin püsti karata ja Matjile karjuda : slava bogu , skolko možno , lõpetage ometi . 
7	NA	 Muidugi ei teinud ma seda , veidi mõtleb enda peale ka minusugune läbematu närvipundar . 
7	NA	 Homme pidi olema ajaloolise materialismi eksam , ja õigupoolest see , mida siin peeti , ei olnud mingi loeng või tobe seminar , vaid hoopiski eksamieelne konsultatsioon , millest osavõtt oli kohustuslik ja soovitav . 
7	NA	 Kes poppi pani , selle kukutas Matj ilmtingimata läbi , tema oli selline vene masuurikas . 
7	NA	 Talle oleksid sobinud kalavinskid jalga ja õng kätte , sülitagu lirts ja lirts hammaste vahelt Emajõkke . 
7	NA	 Aga näe , oli professor ! 
7	NA	 Ma pigistasin silmad kinni ja pingutasin kuulata tema jura marksismieelsest materialismist , mis ei jõudnud välja metafüüsika raamidest . 
7	NA	 Kahju muidugi neist vennikestest , kuid miks nad siis alahindasid dialektikat ? 
7	NA	 Näiteks Feuerbachi ühiskonnakäsitlus oli koguni idealistlik , just temas ilmneb kõige selgemini marksismieelsele materialismile omane kaemuslik iseloom . 
8	NA	 Mis pagana kaemuslik iseloom ? 
8	NA	 Mingu nad kuu peale ! 
8	NA	 Niisugusele asjale ei saanud ma kunagi pihta , mu nupp lihtsalt ei nokkinud , tunnistan ausalt . 
8	NA	 Aga mul oli päris viimase peal papagoimälu , ma oskasin selle lora eksamil veatult maha vuristada , oskasin oma jutus teha mõttetihedaid pausegi , kaugelevaatava pilguga mälus sorida . 
8	NA	 Mina ise teadsin , et seal mälus oli ports putru ja kapsaid , aga õppejõud pidasid mind vist tohutuks vaimuhiiglaseks mu mõttetiheda pausi pärast . 
8	NA	 Igastahes reageeris mu kuplis kõik kuidagi teisiti , mina ei tea , kuidas need juhtmeotsad seal olid kokku pandud . 
8	NA	 Kui asi mind isiklikult puudutas , võisin ma põlema plahvatada , aga igasugune abstraktne värk jättis mind päris külmaks . 
8	NA	 Siiski olin ma dialektilise materialismi eest Matjilt juba viie saanud , see oli üle-eelmisel aastal , miks pidi mul nüüd sitemini minema ? 
8	NA	 Ega ma mingi kehvnoi vennike ka polnud , professor Klaas oli minuga veeretanud koguni aspirantuurijuttu . “ Kas teie olete mõelnud , mida te pärast lõpetamist tegema hakkate ? ” oli Klaas ääri-veeri alustanud . “ Ei ole , ” tunnistasin ma ausalt , olen üsna juhitamatu tüüp ega mõtle kunagi midagi ette . 
8	NA	 Ausõna , mul pole õrna aimugi , mis saab viie minuti pärast , kuhu tujud või sõbrad mind veavad , kust mina pean teadma , mis juhtub terve aasta pärast ? 
9	NA	 “ Teil oli korralik kursusetöö Peeter Speegi ajalehest “ Uudised ” ja 1905. aasta revolutsioonist , arendage see diplomitööks ja hiljem – miks ka mitte – kandidaadidissertatsiooniks . 
9	NA	 Vähemalt mõelge sellele võimalusele , ” oli pakkunud Klaas ja sellest hetkest peale tundsin ma ennast , ilma et oleksin lillegi liigutanud , tema järglasena ajakirjandusosakonna juhataja kohal , kujutasin ette akadeemilist tseremooniat , kus auväärne professor Klaas annab ülikooli aulas mulle üle oma veelgi auväärsema ameti . 
10	NA	 Aga see , kuidas ma diamatis viie sain , oli tegelikult päris pull lugu . 
11	NA	 Mu eksamihinne kõikus Matji arvates nelja ja viie vahepeal , ma olin oma muidu soravas jutus teinud pisikese apsaka Engelsi “ Anti-Dühringi ” koha pealt , mul ei tulnud meelde selle teaduses suure pöörde teinud idioodi Dühringi eesnimi . 
11	NA	 Ma ei tea seda siiamaani ja mind ei morjenda see kriipsuvõrdki . 
11	NA	 Miks peaks mulle korda minema kellegi Saksamaal pesitsenud taimetarga eesnimi ? 
11	NA	 Matj osutas pilguga kahepuudasele sangpommile kateedrijuhataja kabineti nurgas , ahjuukse ees , spetsiaalsel topeltpõrandal , et vedelatest kätest juhuslikult pudenev pomm ajaloolise väärtusega marksu-maja põrandale auku sisse ei lõhuks , allkorrusel kellelegi parajasti marksismi tuupivale vennikesele pähe ei lartsataks . “ Vaadake , seltsimees Sammjus , seal nurgas olema 32 kilo mateeriat . 
11	NA	 Kui sina selle üles tõstma , sina viis saama , kui sina selle üles mitte tõstma , mina sinule neli panema , ” ültes Matj . 
11	NA	 Ai , vaivaravai , kuidas ma punnitasin selle Dühringi pärast ! 
11	NA	 Sikutasin naba paigast , ähkisin ja puhkisin , aga viimaks sain käe pommiga sirgu . 
11	NA	 Ikkagi Liidu noorteklassi hõbe kanuus ! 
11	NA	 Pärast muskel huugas , hinges oli solvumise valu , mõtlesin , et tegelikult Matj mõnitas mind , et tegelikult oleks pidanud laskma sel juhmakal pommil põmatada tolle filosoofiakorüfee varba peale , kogu selle kupatuse pikalt saatma ja kuhugi Venemaa avarustesse põgenema . 
11	NA	 Näiteks Kamtšatkale kalamarja õgima . 
11	NA	 Või Krimmi viinamarju suust sisse ajama . 
11	NA	 Ma olin kõva loomavedaja , ma olin selle kuuendiku planeedist , mis minu kodumaaks juhtus olema , risti-põiki läbi käinud . 
12	NA	 Muidugi oli Matjorin veidrik mis veidrik , päris külahull , ta fanaatikusilmad põlesid nagu Iljitši lambikesed udus , tal olid paksud pruntis huuled ja alkohooliku tursunud sihverplaat , kuid ta oli üle ülikooli tuntud karsklane , käis jääaugus kupsus ning müdistas krõbedal talvelgi linna vahel ringi , karvane rind paljas . 
12	NA	 Oma Lenini-sogest oli Matj aga nõnda sisse võetud , et ei tõstnud seda toaski peast . 
12	NA	 Teate küll seda pilti , kus Lenin , rosett kuuerevääril , lips ees , tervitab , pihk lahkelt õla kõrgusele tõstetud , kongressiseltsimehi , endal soge peas . 
12	NA	 Matj oli Leninistki stiilipuhtam , Leninistki leninlikum , tema ei kandnud lipsu kunagi , tema teadis , et lips ja soni ei sobi kokku . 
13	NA	 Kes , kurat , mind togib ? 
13	NA	 Küünarnukiga tonksaja oli Ilumaa mu kõrvalt , poiss nõksas oma kandilise lõuaga Matji poole : 
14	NA	 “ Ärka üles ! ” 
15	NA	 “ Teie , seltsimees Sammjus , kuulama “ Ameerika Hjaal ” , teie olema vjaga tark inimene , jutelge meile , mina paluma , miks Nõukogude Liit toetab Araabia riikisid ja mitte Iisraeli , ” küsis professor Matjorin vist juba teist korda . 
16	NA	 Mil viisil oli Matj vahepeal hüpanud Feuerbachi juurest välispoliitikasse ? 
16	NA	 Aga see oli täpselt tema moodi – kurvitada oma jutuga siia ja sinna nagu igavene Figaro . 
17	NA	 Kuuepäevase sõja ajal olin ma joovastuses õnnitlenud kättpidi kõiki juute , kes mu teele ette jäid , tollase pruta Aavega me lausa keerlesime teineteise kaelas kohvepõrandal . 
17	NA	 Ausõna , see , et Iisrael tegi kõvasti säru kõigile , kellele vaja , oli minu võit , ja mul oli metsikult kahjugi , et madin nii siva ära lõppes , ma tahtsin , et mu meeleülendus püsiks kauem . 
17	NA	 Tegelikult ei olnudki Iisraelil mingit tähtsust , peaasi , et Nõukogude Liit vastu vahtimist sai . 
18	NA	 Ja mis “ Ameerika Hääl ” ? 
18	NA	 Mina ei kuulanud seda jänki propagandatoru , mina selitasin voodis , surusin kõrva vastu transistorraadio “ Spidola ” korpust , kus läbi ragina rääkis BBC vinge kommentaator Anatoli Maksimovitš Goldberg , kes polnud sugugi umpam vennike kui professor Matjorin . 
18	NA	 Kui Iisraeli väed Läänekaldal uue linna võtsid , pildusin ma vaba kätt õhku – teisega hoidsin raadiot vastu kõrva – ja juubeldasin : “ Tibladele üle tahi , tibladele üle ! ” Ka hokis ja üldse spordis oli nii , et ükstaskama , kellega russid mängisid , mina olin ikka nende vastu . 
19	NA	 Tõusin tooli kolinal püsti ja hakkasin rääkima Matjile Nõukogude Liidu rahuarmastavast välispoliitikast , mille eesmärgiks on ära hoida sõda , eriti tuumasõda . 
19	NA	 Teate küll , kuidas see öka-öka käib . 
19	NA	 Mul ei olnud piinlik , ma olin valetamise ja silmakirjatsemisega harjunud . 
19	NA	 Siiski ei tahtnud ma minna päriselt vastuollu oma südametunnistusega , ma ei öelnud , et sionistid on mestis sõjasüütajate ameeriklastega . 
19	NA	 Ilumaa näiteks oleks kindla peale just sedasi vastanud , tema oli valmis igas seminaris kommunismile hosiannat laulma , mina pidasin vaoshoitumat joont . 
19	NA	 Kuhu keegi piiri tõmbab . 
20	NA	 “ Jara tule mulle siin jahvatama rahust , seltsimees juliõpilane . 
20	NA	 Ja sina jara kunagi rjaakima seda , mida sina mitte uskuma . 
20	NA	 Kas sa geograafijat tunned juldse ? 
20	NA	 Vaata , Iisraeljist otse Moskvasse on , noh , kolm tuhat kilomeetrit , Iisrael laskma keskmise laskekaugusega rakett ja see tabama Kremlit , saad aru , seltsimees Sammjus ? 
20	NA	 Mitte Iisrael laskma , vaid Ameerika laskma Iisraelist see keskmise laskekaugusega rakett . 
20	NA	 Ja meie maa vjalispoliitika eesmjark , et see rakett ljahema Kremlist mjooda , ” katkestas Matj minu pläma . 
21	NA	 Muidugi oli sant tunne rinnus , see haavas rohkemgi kui pommi sikutamine . 
21	NA	 Terve kursus kuulis ja nägi , et ma olin ikkagi ennast müünud , aga mind polnud vastu võetud , kaup , raisk , ei sobinud ! 
21	NA	 Aga kui päris aus olla , siis oli see Matj mõnsa . 
21	NA	 Sirgjooneline ja vinge karu , sõimatagu teda tagaselja stalinistiks palju tahes . 
21	NA	 Teised karla-marla õppejõud , ilueedid , ajasid vett sogaseks ja pugesid üliõpilaste ees palju jaksasid , kandsid kriuksuvaid lakk-kingi , lõhnastasid ennast , Matj pani neile oma Lenini-kepka , karvase rinna ja higihaisuga ikkagi pikalt ära . 
22	NA	 “ Sellega mina tjana lõpetan . 
22	NA	 Meie njagema homme eksamil , ” sõnas Matj , kui Poogi koolikell täristas juba järgmise loengu algust . 
23	NA	 Kus nüüd läks sagimiseks . 
23	NA	 Keevalisemad neljakümnest tudengist tormasid kõige sirgemat teed ukse poole , mina olin oma aknapoolse kohaga karpi jäänud , ma pidin kas üle laudade kargama või laskma teised enese ees välja . 
24	NA	 “ Komsomolimaks ! 
24	NA	 Kuulete või , komsomolimaks ! 
24	NA	 Kaks kopikat , kaks kopikat , kas teil kahju on või ? ” hüüdis üle auditooriumi Riina Jaakova , algorgi grupporg , rakukese sekretär , kergelt nagu minu pruta . 
25	NA	 “ Kuulge , inimesed , kas ma pean siis ise teie eest kõik ära maksma ? ” rõhus Riina kaastundele , kuid temast ei tehtud välja , kõigil oli rutt , kõik tahtsid pääseda umbsete ja rõskete võlvide alt päikesepaistesse . 
26	NA	 “ Eestlase ausõna , mul ei ole pennigi , ” vabandas Tohvi ja patsutas püksitaskut . 
27	NA	 Ainult Brigadir ladus oma veeringud Riina ette lauale , alul ühe , siis laksuga teise . 
28	NA	 “ Mul seda va kõlisevat jätkub , ” uhkustas Brigadir . 
29	NA	 Ja ta mõtles seda tõemeeli , ta ei teinud pulli ! 
29	NA	 Rand-tobu oli meil esimesel kursusel olnud brigadir kolhoosis , kus me terve septembrikuu šeffidena kartuleid võtsime , ning sealt ta oma hüüdnime oli saanudki . 
30	NA	 Riina oli mulle rääkinud , kui ägedalt Brigadir liini ajab . 
30	NA	 Ta oli Riinaga Tähe tänava klubis paar daansingut teinud , seejärel all keldris puhvetis limonaadi limpsinud ning enne järgmist tuuri pahvatanud otse näkku : “ Ega mina niisama ei taha , ma võtan kohe naiseks ! ” 
31	NA	 “ Kes sul käskis hakata rahakorjajaks , ” tänitas Ilumaa Riina kallal ega andnud sentigi . 
32	NA	 See oli liig mis liig , Ill ärgu mölisegu , ta oli ülikooli komsomolikomitee liige ja parteilane , kommunistlik noor ja NLKP liige ühteaegu . 
32	NA	 Aga tema mängis enda meelest kõrget mängu , nii madalale tema ei laskunud , et oleks hakanud teistelt kahte kopikat nuruma . 
33	NA	 “ Pärast seminarkas näeme . 
33	NA	 Ma katsun vahepeal pleki kokku saada , ” lohutasin ma Riinat . 
34	NA	 Mage lugu ikka küll , kui jooksed peadpidi kõhtu inimesele , kes sulle paska on keeranud ja kellest sa just lahti said ! 
35	NA	 Ilmselt oli Ilumaa minema kaapivast Matjorinist kinni haaranud , talle mingi totra individuaalküsimuse esitanud : “ Vabandage , kas tohib , seltsimees … ” Et silma paista , tema pugemisnippe ma teadsin . 
35	NA	 Vana Matj just lõpetas seletust : “ Materialismi ei saa vulgariseerima , ei saa . 
35	NA	 Las nemad arvama , et filosoofia julesanne on kirjeldama loodusteadust , las nemad arvama ! 
35	NA	 Praegu toimuma maailma teaduse ja tehnika revolutsioon , ja kodanlikud teadlased tunnistama , et materialistidel olema õigus . ” 
36	NA	 “ Tänan , seltsimees professor , ” lõi Ilumaa teenistusvalmilt kandu kokku . 
37	NA	 Täitsa siiber ! 
37	NA	 Ja selline on minu sõber ! 
38	NA	 “ Ah teie , seltsimees Sammjus , mina just ootama teid ! ” sirutas korraks Matj oma käe kuidagi sõbralikult minu poole , kui ma tahtsin trepikäänakul tammuvast filosoofide paarist seinaäärt pidi mööda hiilida . 
39	NA	 Mind ? 
39	NA	 Aga milleks , saadana silmamuna ? 
40	NA	 “ Vjalispoliitikat sina juldse ei teadma , geografii tože net , aga kas sina munk Lustig teadma ? ” pöördus Matj äkki minu poole . 
41	NA	 Auditooriumi ees loengut pidades ja seminare juhendades oli Matji aktsent enam-vähem talutav , kuid eravestluses läks see päris hulluks . 
41	NA	 Aga mis ma kargan siin talle krae vahele nagu tige täi ! 
41	NA	 Ka meie hääldasime tema hüüdnime mitut moodi , kes oli sõjaväes käinud nagu Ilumaa , see ütles ilusti puhtas vene keeles Matj , mis pidi tähendama nii Mateeriat kui Joptvojumatj'i , mõni Tohvi-sugune sõlmes keelega külamees võis aga selges eesti keeles lausuda Matt – see kuradi värk , millel saapataldu nühitakse , või kui oli vaja käänata , siis Mati , no teate küll , see eesnimi , mida kannab kirjanik Unt , kes , ausalt öelda , päris kihvti teksti paneb . 
41	NA	 Teiste pruuk jäi kuhugi vahepeale . 
42	NA	 Ahh-aa , läksin pisut rappa – munk Lustigist olin ma üht-teist kuulnud , ma usun , et ma olen üldse kõikidest maailma asjadest sutsu kuulnud , ja see andis mulle julguse blufiga pooleks vastata : “ Tean , seltsimees professor , tean , ” endal lõi junn tsipa jahedaks , et siis olen puhta pasoori pannud , kui Matj nüüd kontrollima kukub . 
43	NA	 “ Teiega , seltsimees Jilumaa , ma lõpetasin , ” lausus Matj Ilumaale , kes oli loomulikult kuulamas , et õppejõule enne eksamit meelde jääda . 
43	NA	 See Ilumaa on minust kolm aastat vanem , ta on solbakas olnud ja tal oli algul üsna nihu vedanud . 
43	NA	 Ta oli keskkooli kullaga lõpetanud , oivikuna kohe 1964. aastal ja ilma sisseastumiseksamiteta üllasse ka sisse saanud , paar kuud õppinud , siis aga kolmeks aastaks armeesse võetud . 
43	NA	 Ta on sündinud 1945. aastal , sõja lõpus , mil oli minimaalselt neid kuradi lapsepontse , aga tema aastakäigu vennikesed olid ka viimased , keda ülikool at-dvaast ei päästnud . 
43	NA	 Seda pidas ta tohutuks ülekohtuks , tagasi tulles sattus ta meie kursusele , oli mingil määral ka minu sõber – ise surus mulle ligi , raisk – , ta oli mulle pihtinud : “ Vaata , Kalts , Nõukogude riik on nussinud mind suhu ja silma . 
43	NA	 Küllalt , nüüd hakkan mina Vene riiki nussima ! ” Ja Ilumaa munsterdas end kähku parteisse , kutsus mindki kaasa . “ Mu isa kõrgemale jõudnud sõbrad andsid mulle seda nõu . 
43	NA	 Tule kah , paneme koos nendele vanadele korpusepoistele ära ! 
43	NA	 Mis nad istuvad igal pool ees , ise ei ole keskkooligi lõpetanud ! 
43	NA	 Kas sa välismaale malevasse tahad , aah ? 
43	NA	 Kas sa pärast ülikooli aspirantuuri tahad ? 
43	NA	 Tahad ju ? ” keelitas Ilumaa mind ühtevalu , nõnda et mu pealuu huugas , ja ausõna , ma kõhklesin , kas astuda või mitte . 
44	NA	 Ja nüüd ajas Matj ta trepist alla ! 
44	NA	 Paras talle ! 
44	NA	 Ilumaa õline ja lömitav lõust käis lihtsalt ajude pihta , ma ei saa aru , miks ma üldse teen sihukeste tüüpidega tegemist . 
45	NA	 “ Seltsimees Sammjus , mina sind usaldama , kuigi teie imperialistlik “ Ameerika Hjaal ” kuulama . 
45	NA	 Sjee munk Lustig olema minu ema esimene armuke . 
45	NA	 Mis oleks juhtuma , kui minu ema abielluma munk Lustig ? 
45	NA	 Siis mina budist olema . 
45	NA	 Slava bogu , minu ema abielluma treial Matjoriniga , nüüd mina aus kommunist olema , ” kiitis ennast professor ja kaapis oma suusatajasammul otse edasi , ühiskonnateaduste kateedri juhataja kabinetti , sinnasamasse , kus homme pidi toimuma ajamati eksam ning kus topeltpõrandal ahjusuu ees ootas kahepuudane sangpomm . 
46	NA	 Mina vantsisin trepist alla . 
46	NA	 See oli küll pauk ! 
46	NA	 Mida siis vana Matj mulle õigupoolest ütles ? 
46	NA	 Et tema ema ei olnud süütu , kui ta abiellus ? 
46	NA	 Aga naine peab ju enne abiellumist süütu olema . 
46	NA	 Või vähemalt tuleb seda varjata , kui ta ei ole … 
47	NA	 Seda ma arvasin , et Ilumaa mind ootab , ta on sihuke ligitikkuja . 
47	NA	 Ta jõlkus mademepöörakul , kindlasti kuulas pealtki , mida Matj mulle usaldas . 
48	NA	 “ Noh , mida vana sust tahtis ? 
48	NA	 Mind ajas minema … Mis Lustig ? 
48	NA	 Kes see lõbutseja veel on ? ” uuris Ilumaa õhinal . 
48	NA	 Trepikojas kajasid tulijate ja minejate sammud , ju oli Ilumaa üht-teist oma kikkis kõrvust mööda lasknud . 
49	NA	 “ Tead , Ill , see sihuke delikaatne värk , puudutab Matji perekonnaliikmeid , ma ei tohi … ” Ma kõndisin edasi ja olin sada protsenti kindel , et Ilumaa jäi mulle , suu lahti , järele vahtima . 
50	NA	 Oled küll kõva kommu , komsomolikomitee ideoloogiasektori juhataja , aga näe , su parteigenosse puhub minuga , mitte sinuga ! 
50	NA	 Tõmba lesta , mõni küla on sinu pärast praegu ilma lollita ! “ Need on peened mängud , pane tähele ! 
50	NA	 Loengutel kiidavad kõik Leninit , nii et kõrvad hakkavad sitavett jooksma , aga kandidaadi- ja doktoritöö kirjutavad täiesti neutraalse , midagi keskaja filosoofiast , kui kogu seda marksismi-leninismi kupatust polnud olemaski . 
50	NA	 Matji doktoritöö katoliiklikust eesmärgiteooriast on Ameerikaski trükitud , mees ootab , millal teda Harvardi professoriks kutsutakse , ” uskus Ilumaa end Matji läbi nägevat . 
51	NA	 Kuhu minna ? 
51	NA	 No “ Werkasse ” küll oma nina ei topi , seal istub kupeedes kogu väikekodanlus koos . 
51	NA	 Muud neilt kultuuritädikestelt ei kuulegi , kui et Tuglasel oli kass , kes võtmega ise ukseluku lahti keeras , ja Wiiralt joonistas Pariisis kohvikulauale franke , millega maksis aperitiivi eest . 
52	NA	 Järsku torkas mulle pähe minna jõe äärde . 
52	NA	 Minuga on alati nii . 
52	NA	 Ma ise ei teagi , kuhu kuradi kohta ma kibelen , ma ainult kibelen ja kibelen . 
52	NA	 Nüüd teadsin – tahaks sutike luusida Emajõe ääres . 
52	NA	 Ma panin padavai edasi , päris mehka on minna , kui sul on siht silme ees . 
52	NA	 Õudselt kihvt , et muidu hämaras ja räpases Ülikooli tänavas oli asfalt juba kuivanud , rõõmsad varblased keksisid auraval lampkastil , ma pöörasin Kingisseppa . 
52	NA	 Paremale jäid “ Volga ” restoran ja “ Saluudi ” kino , vasakule “ Tempo ” kohvik ja õllekas . 
52	NA	 Ill , ilane lipitseja , istus stipipäevadel “ Volgas ” , mina pidin õllekaga leppima . “ Tempo ” kohvikust käisid eluvennad linnalitse rebimas , mina viskasin selle teise korruse akende poole aukartliku pilgu . “ Viimane kord oleks äärepealt mandavaška saanud , bljadj , pärast küüri oma karvu , nii et seda nägu . 
52	NA	 Järgmine raks panen kummi peale , ponjal , vend vähk ? ” poosetas Ilumaa . 
53	NA	 Õhk oli värske , justament nagu pesust tulnud , ilm säras otsekui prilliklaas . 
53	NA	 Ma ei hakka salgamagi , et see pagana kevadevärk läheb mulle hinge , kuigi ma ei taha olla mingi sihuke napakas sentimentaalne tüüp , kes “ Oo , tere , päike , kallis ! ” hüüatab – nagu teeb Riina , kui peahoonest välja tulles sammaste vahelt päikese kätte astub . 
54	NA	 Riina … Plika piimariiul kohutas mind , tema vägev büst niitis mul jalad alt , otsekui oleks mul tulnud seda ise tassida . 
54	NA	 Ja ta , pontšik , kandis veel mingeid roosasid sportlikke ürpe , mis ta trulla partii kuidagi eriti pealetükkivalt esile pressisid . 
54	NA	 Kogu see värk , mida rindadeks nimetatakse , oli tal kuidagi taktitu , eriti kui see õõtsus nagu mädamülgas , soo hais man . 
54	NA	 Riina piimamäed olid totaalses vastuolus tema malbe olemisega , mis mulle kak-raz istus . 
54	NA	 Kontekstist väljas , oleks selle kohta öeldud marksistlik-leninliku esteetika seminaril . 
54	NA	 Kui ma endasse päris sisse vaatasin ja julgesin endale kristalselt aus olles öelda , mida ma tunneksin , kui ma kunagi neid päris paljalt näeksin , siis – ma tunnistan – ma kartsin , et järsku löön vedelaks ja teen margi täis . 
54	NA	 Täielik blamaaž , pista ennast põlema ! 
54	NA	 Mis siis , kui nad tõesti ripuvad nagu liiva täis jämedad sokid , seo kukla taha kinni ? 
54	NA	 Ja kui jube võis olla veel Riina pirakas ja kohutav tissivest , kaksikute tübeteika , püürid nagu langevarjud , enne kui ta selle udarailt maha koorib ! 
54	NA	 Mina poleks küll tihanud sellist lahmakat puutuda , nõnda et ta peaks selle ikka ise maha tirima . 
54	NA	 Näri häbist muru , riist kaltsa ja kanama … Ma ei tahtnud , et Riinaga läheks nõnda nagu Aavega , inglise fillist tuttloomaga – tegelikult ma ei tahtnud temaga enam käia , aga käisin ikka terve igaviku , oma paar aastat kui mitte rohkem , vahest praegugi . 
54	NA	 Aavel olid kaks esihammast õudselt lahus , kuidagi liiga kohutava vahega , sellest paistis läbi isegi suulagi , kui tüdruk lõbusalt ja pikalt naeris . 
54	NA	 Ja lagistas ta ühtelugu , ükstaskama , mida keegi parajasti ütles . 
54	NA	 Puhas jampstvo , mul oli õudselt piinlik , mul põletas sees , aga maha jätta ma teda terve möödunud sajandi jooksul ei suutnud , ma mõtlesin Aave õigustuseks välja põhjenduse , et hambareapragu on talle inglise keele perfektseks hääldamiseks vajalik . 
54	NA	 Gehen Sie nach karguvahe , endal suu mööbel paigast ära ! 
54	NA	 Seejärel aga süüdistasin jälle iseennast , et igavene sült , loru , paras kelgunöör , ei tee seda , mida sa tahad teha , vaid teed seda , mida sa ei taha teha . 
54	NA	 Ja praktiliselt kogu aeg ! 
54	NA	 Nõnda oligi süsteem Aavega nagu ametlikult lõpetamata , kuigi Riina tundus etem . 
54	NA	 Ma pidin valima udarate ja igemekihvade vahel , mine või lolliks . 
54	NA	 Riina Jaakova oli puhas eestlane , tema küüditatud vanemad olid kuskil Siberis sellise tobeda vene nime poolkirjaoskamatult pasportistkalt külge saanud . 
54	NA	 Nende õige nimi oli olnud Jaako , Jaagu talu järgi Vastseliinas , aga Riina ei julgenud sellest suurt rääkida , usaldas ainult mulle . 
54	NA	 Seintel on kõrvad ! 
54	NA	 Riina oli sündinud Ust-Nergas , barakis , teemandikaevandajate linnas , kus igal ööl virmalised taevas möllasid . 
54	NA	 Aave Feldmann oli juut , ta mustad juuksed särasid nagu ilmaliku surnumatja kaap , võin saja rutsi peale kihla vedada , et ta bermuuda kolmnurk hiilgaks sama uhkelt . 
54	NA	 Ja kindla peale oleksid tal rindade all roideluud näha , kui ta minu ees eevakleidis oleks . 
54	NA	 See mind tõmbas ! 
54	NA	 Riinal lotendaks seal ilmtingimata lopsakas rasvakiht . 
54	NA	 Aga Aave oli paras keku ja enesekehtestaja , ta ei lasknud sul kunagi lauset lõpetada , vedas harali sõrmedega läbi oma süsijuuste ja torkas su jutu vahele oma arvamuse , mis harilikult oli mööda mis mööda . 
54	NA	 Riina kuulas sind lõpuni , oli kuidagi emalik , tal oli mahe hääl , kui ta intritoas oma luuleõhtutel Marie Underit esitas . 
54	NA	 Ta tegi hirmsa kuhja singivõileibu , laotas käteräti põrandale , kitsasse käiku kahe reformpõhjaga voodi vahel , sättis rotisabavõileivad , nagu ta neid ise kutsus , käterätile ilusti ritta , kutsus sõbrannad , Ilumaa ja minu külla ning hakkas värsse lugema . 
54	NA	 Meie Ilumaaga kulistasime ära enda toodud kuiva veini “ Murfatlar ” , mis maksis vaid rubla ja seitseteist kopikat ja mille korki kaunistas värviline ilupael otsekui ohvitseri mõõgatutt , hävitasime suurema jao võileibu , aga pärast plikad kilkasid ülikooli peal , et oli kõva pidu , sai õunaussi libistatud ja sakuskat peale hammustatud . 
54	NA	 Riina pilgus ja liigutustes valitses alati meelerahu , ta oli täielik flegma , ja see istus mulle . 
54	NA	 Mina olen kärsitu verega närvipundar , kas tõesti siis vastandid tõmbuvad ? 
54	NA	 Ega me eriti ägedalt Riinaga ei semminud , ainult sutikene , Riina ei teadnud vist , et mul on Aavega peaaegu krõška . 
54	NA	 Ega ma mingi imbetsill just ole , aga mina ei oska ust pauguga kinni lüüa ja lahkuda jäädavalt . 
55	NA	 Päike küttis pärnapuude tüved Kreutzwaldi pargis vaata et hõõguma , raagus okstel paisusid pungad . 
55	NA	 Ilus ikkagi , kuigi mõned ütlevad , et sooda . 
55	NA	 Juba mitu aastat ei olnud ma näinud jääminekut Emajõel , olin selle ikka maha maganud . 
55	NA	 Tänavusel pikal ja karmil kevadel olin käinud paar korda asja vaatamas , viimati oli kollakas suurvesi juba jää peal sulisenud , kuid jää pidas vapralt vastu , ei murdunud mitte üks tirts . 
55	NA	 Nüüd oli pikk vahe sisse tulnud , ülikooli nimekirjas olemine ikka segab muid tegemisi . 
56	NA	 Jälle vastu pükse ! 
57	NA	 Jää oli läinud , allavoolu ujusid vaid üksikud pangad , suur pagin oli toimunud ei tea millal . 
57	NA	 Näis , kas ma satun veel kunagi peale , kui tulvavesi möllab , jää meeletu rüsinaga sildade alt läbi murrab ja pangad põrkudes üksteise peale libisevad , murduvad , jõepööristes keerlema löövad , nagu ma mäletasin sportimise ajast , mil ma ühemehekanuuga jääkamakate vahelt läbi loovisin . 
58	NA	 Rohekas vesi oli tõusnud üle kallaste , kalamaimude parv ujus pargi kõnniteeplaatide kohal , ja see otsekui lohutas . 
58	NA	 Kalad kõnniteel , see on midagi sürri , sellest saab teistele rääkida ! 
58	NA	 Ma ei viitsinud kauem jõe ääres konutada , olin oma elamuse ja hingerahu kätte saanud , olgu pealegi , et pisikese ja lahja , ma kimasin ahvikiirusel tagasi ülikooli . 
58	NA	 Vanasti , kui ma veel kanuud tegin , siis oli kõige martsam sõita põõsaste ja mätaste vahel Emajõe üleujutatud luhtadel , liikuda kevademeredel edasi , tõugates , põlv märjal paadipõrandal , mõlaga põhjast . 
58	NA	 Mis nüüd ? 
58	NA	 Jõed kuivavad , naised hauguvad vastu . 
59	NA	 Putkavaht , nii võid veel päise päeva ajal surma kah saada ! 
59	NA	 Oktoobri puiesteel oleks mul peaaegu üle varvaste kihutanud punane “ Jawa ” , urbaniseerunud kevadekuulutaja , lenksi taga küürus must pasakera . 
59	NA	 Igastahes jooksis hirmujudin läbi sõrmeotste . 
59	NA	 Esimesest tsiklist jäi kõrvu vastik plärin ja ninna suitsuving . 
60	NA	 Tagasi läksin Mitšurini , 21. juuni ja Abovjani tänavat pidi , mina ei saa kõndida kaks korda sama marsruuti , mulle on vaja uusi elamusi . 
61	NA	 Ülikooli sööklas , ööklas , nagu seda kutsuti , võtsin kaheteistkümne kopika eest silo – viie eest hapukapsaid ja seitsme eest keedetud kartuleid , neid võis letipajast oma taldrikule kühveldada hiiglama portsu , ainult et endal oleks olnud ahnitsemise pärast plass , kui mõni tuttav oleks märganud . 
61	NA	 Sedapuhku neid vist ei olnud , lasin kulbil kiiresti käia , haljasmassi sai taldrikule terve mägi , kassapidaja kiskus nina vingu . 
62	NA	 “ Jeerum , mihuke hunnik ! 
62	NA	 Kas teistele ka ikka jäi või ? ” irises see vibalik mammi , valgel kitlikrael pruun triikimisjälg . 
63	NA	 Mis mina saan teha , kui mul ei jätku raha borši ja karbonaaditüki ostmiseks ? 
63	NA	 Vohh , varsti tuleb kommunism , siis laon endale molli sama kõrge lasu lihapäntsakaid ! 
64	NA	 Alles siis , kui ma olin pool kuhja alla kugistanud , vähendasin pisut noa ja kahvliga vehkimise tempot , nüüd võis mõni tuttavam nägu sisse astuda , olekski hea , saaks lobiseda . 
65	NA	 Neid ei tulnud , kõik tuupisid , sess oli lahti minemas , mõnes teaduskonnas juba käiski . 
66	NA	 Lonkisin üles kohvikusse . 
66	NA	 Tuul vilistas taskus , aga mul polnud mingit tahtmist ajamatijuraga jälle pihta hakata . 
66	NA	 Kohves võis ka niisama vedeleda , ilma et oleks pidanud midagi nina ette võtma . 
66	NA	 Säti ennast lahkunu tühja kohvitassi taha , hoia selle sangast kinni , kui nõudekoristaja parajasti oma tiiru laudade vahel teeb , ning asi ongi tibens-tobens . 
66	NA	 Mul oli uudis süngete kalade kohta kõnniteel , ausõna , ma kibelesin seda kuulutama , mis ma ikka varjan , et minagi tahtsin pisut hiilata . 
67	NA	 Pook-Puuk oli kohvikus tekitanud raudse hierarhia – enne teda , Leesmenti ajal – istusid tudengid ja õppejõud segiläbi kolmes saalis , valitses demokraatia , ja mitte sotsialistlik demokraatia . 
67	NA	 Poogil ei sobinud tudengite nähes oma saia suust sisse ajada , tema pani kohve pikaks ajaks remonti , avamisel kuulutas rõdusaali tudengite ja kaminasaali õppejõudude omaks , vahesaal oli jäänud eikellegimaaks , muutus pikkamisi laoruumiks , kus papist veinikaste hoiti . 
67	NA	 Nõnda kerkis õppejõudude ja tudengite vahele veel Hiina müür . 
68	NA	 Mis sa ühest Peipsi madrusest ja pedakast ikka muud tahad ? 
68	NA	 Pook oli alustanud oma parteilist karjääri Venemaa eestlasena Peipsi järve laevastiku madruse postilt , pikapeale ENSV kõrgema- ja keskhariduse ministriks tõusnud , viimaks koguni ülikooli rektoriks ülendatud . 
68	NA	 Ise oli Pook kõrgema hariduse paberid endale virutanud pedast , kui ta seal kultuurhariduse teaduskonna dekaanina möllas . 
68	NA	 Võimas ! 
68	NA	 See oleks sama , kui mina oleksin praegu Elmar Surnuaed , ajaloo-keeleteaduskonna dekaan ! 
69	NA	 Ka kohvikus oli rahvast hõredalt , kes siis tahab eksamil läbi põruda ja stipita jääda . 
69	NA	 Ja need , kes istusid , hoidsin nina raamatus , tuupisid nõnda , et ajud huugasid . 
69	NA	 Keegi ei tõstnud peadki , kui ma uksest sisse astusin , tavaliselt vaadati kohe , kesse tuleb . 
70	NA	 “ Tule , tule , Kalmer , siia , ” kutsus mind kamina tagant oma lauda akadeemik Eriste , kes istus alati tudengite saalis , ei teinud Peipsi jõehobu tuhinatest väljagi . 
70	NA	 Eristele kuulus vist kõikide austus ja poolehoid , ülikool oli tegelikult üks kõva tagarääkimise koht , siin olid kõik kõigi hammaste vahel , kuid Eriste kohta kamarajura naljalt ei kostnud . 
70	NA	 Suurt ja puhast asja sa ikka ära ei määri , kuigi mõned üksikud seda teha üritavad . 
70	NA	 Eriste oli maailmanimi ja polüglott , ta rääkis vabalt vähemalt neljakümmend kolme keelt , oli üks neid vana kooli õpetlasi , kelle üle kunagine Emajõe Ateena võis uhke olla . “ Sa tuhat , Eesti ajal terve Tartu lausa kubises niisugustest marudatest vendadest nagu Eriste , ” lõi kaht kätt kokku Brigadir . “ Minule kaa väga meeldib , alati viikis püksid ja moodne pintsak , ” hindas Riina . “ Kuidas ta pudistama ei hakka ? 
70	NA	 Kui mina neljakümmend kolme keelt räägiks , siis mul läheks küll mustlas- ja vadja keel segi , ” lausus Tohvi , kes oskas ainult ühte keelt . 
71	NA	 “ Fantast kuju , armu või ära ! 
71	NA	 Ta andis mulle alaminglise keelt , ta lausa hiilgas , me vahtisime teda terve kursusega , suu lahti , ” kiitis Eristet Aave . 
72	NA	 “ Pane tähele , et Eriste on ainuke parteitu kateedrijuhataja . 
72	NA	 Järelikult on ta seotud KGB-ga , ” kahtlustas Ilumaa . 
72	NA	 No teate , mul viskab ära ! 
72	NA	 Ma ei saa aru , miks ma üldse käin läbi sellise tüübiga nagu Ilumaa ! 
72	NA	 Mina tahan , ausõna , tahan , et midagi oleks ikka ülevat ja väärikat , suursugust ja majesteetlikku , aga tema tuleb jälle oma nuhijutuga ! 
73	NA	 “ Kas sa tead , kui suur on Eriste palk ? ” küsis Ilumaa . 
73	NA	 Mina tahan alati üle tahi anda nihukestele vendadele , kes oma juttu alustavad kontrollküsimusega ja on ette kindlad , et teine ei jaga ööd ega mütsi . “ Noh , ei tea , lase tulla , ” tunnistasin ma vastu tahtmist . “ Eriste saab professorikoha eest 500 , akadeemiku lisatasu 200 ja kateedrijuhatamise eest 160 , kokku 860 , ” teadis Ilumaa . 
73	NA	 860 kulli ! 
73	NA	 See avaldas mõju . 
73	NA	 Kümme korda rohkem kui minu ema ! 
73	NA	 Mina sain stippi 35 , Ilumaa kõrgendikku 64. 
73	NA	 Nii mind kui Ilumaad oli Eriste varem meelitanud soomeugri keeleteaduse harru , nii mina kui Ill olime teise kursuse lõpus valinud erialaks siiski ajakirjanduse , ja nõnda olid meie suhted jahenenud , niipalju kui tudengi ja akadeemiku vahel võis üldse suhteid olla . 
74	NA	 Aga miks ei võinud , pagana pihta ? 
74	NA	 Eriste lävis sinuga niimoodi , et akadeemikusein ühekorraga oli vahel ja samas ka ei olnud . 
74	NA	 Ta oli familiaarne , kuid mingil erilisel viisil , mis ei riivanud sinu vajadust austada kõrgeid ja puhtaid inimesi ja muid asjandusi . 
74	NA	 Eriste oli mulle kord rääkinud , et tal kürb natuke valutab , kuna tal lõigati just ära prostata . 
74	NA	 Nuta või naera – korraga kaks tundmatut sõna ühes lauses , minule , eesti filoloogile ! 
74	NA	 Ma ei osanud midagi öelda , aga jagasin kohe ära , et akadeemik nautis säravi silmi minu tumbanägu . 
74	NA	 Pärast kohvi panin mühinal seminarkasse , vaatasin sõnastikust järele . 
74	NA	 Kürva juurest juhatas , et vaata suguliige , viimane tähendas sugutit , peenist , asja , kõnekeelset nokut ja samuti kõnekeelset riista . 
74	NA	 Imetajail on aga suguliikme asemel kürb , pajatas õigekeelsussõnastik 
75	NA	 Läksin tagantjärele kõrvuni punaseks , ise tundsin , kuidas nägu hõõgus . 
75	NA	 Mida see siis veel pidi tähendama ? 
75	NA	 Minu ema andis mulle rumalate sõnade eest rihma , kui ma väike olin , akadeemik aga kasutas neid ise ! 
75	NA	 Kas see oli tõeline vabadus , tõeline akadeemiline vabadus , ilma igasuguse , ka ilma sündsustsensuurita ? 
75	NA	 Või andis akadeemik mulle õppetunni , kui kasulik on keeli , kaasa arvatud emakeel , osata ? 
75	NA	 Taipad punastada õigel ajal , ei pea tegema seda veerand tundi hiljem ? 
75	NA	 Ja kui paljud asjad jäävadki üldse tegemata sel lihtsal põhjusel , et sa pole tuhkagi aru saanud . 
75	NA	 Prostata tähendas aga eesnääret , tähendab Eristel oli olnud operatsioon , ta oli seda mulle pihtinud ja mina polnud osanud viisakat huvigi tunda ! 
75	NA	 Kindlasti mõtles pärast – paras ajakirjanikuks , ei tunne sõnu ! 
75	NA	 Eriste oli ühe raksuga nagu lähedale tulnud ja eemale läinud , lõhkunud müüri akadeemiku ja tudengi vahelt , aga samas selle veel kõrgemaks ja paksemaks ladunud . 
75	NA	 Ta oli olnud familiaarne distantsi luues . 
75	NA	 Eriste käis oma lauakaaslastele alati peale , et joogu nad kohvi soome-ugri kombel . 
75	NA	 See tähendas , et koor tuli lusika lohku pidi nagu liumäest kohvi peale lasta , nõnda et koor ei segunenud kohviga , vaid jäi valge kihina nagu värske lumi mustal põllul kohvi peale . 
75	NA	 Siis pidi ülemise huulega rüüpama koort , alumisega kohvi . 
75	NA	 Ai , kui lapsikult akadeemik rõõmustas , kui algajad soome-ugri moodi kohvilürpijad puristasid nagu kaamelid kõrbes veeloigus . 
75	NA	 Mina aga tahtsin musta ja mõru kohvi , see oli lausa meie lipukiri . 
75	NA	 Vaid Werneri väikekodanlased jõid magusat ja valget , nende hulka kuuluda oli lihtsalt häbi ! 
75	NA	 Sõbrad oleksid minu üle irvitama hakanud , kui ma kohvile koort oleksin lisanud , ükstaskama , mis viisil . 
76	NA	 Päikesetõusul võis hallipäist akadeemikut näha Tähtvere pargis tervisesörgil , seljas äärmiselt popp Adidas-dress , mis kõiki tõusikuid kadedusest roheliseks ajas . 
76	NA	 Eriste oli üle ülikooli tuntud dändi , tema kuuesaba põõn oli alati täpselt normis , ta läikivad kingad poose lõikega , kord otsast süstalteravad , paar kuud hiljem jällegi otsekui kirvega raiutult kandilised . 
76	NA	 Nagu Milaano ja New Yorgi moemajadest kästi . 
76	NA	 Mind see lihtsalt kohutas . 
76	NA	 Mina kuulusin seltskonda , kus põhimõtteliselt sporti ei tehtud ja džiine ei kantud , meie kultuspüksteks olid hoopiski kortsus ja põlvede kohalt lõhki käristatud räpased Sangari-teksad . 
76	NA	 Ja nüüd tuli tema oma Adidastega ! 
76	NA	 Ilumaa pani selle peale tšastuskat : “ Tot , kto nosit šapku Adidas , tot i rodinu prodast ! ” Või versioon number kaks : “ Tot , kto nosit šapku Adidas , jemu ljubaja baaba dast ! ” Meie pundile tundus isegi hammaste pesemine hirmsa reetmisena , aga Eriste kandis alati siidlipsu . 
76	NA	 Matj oli nagu omasugusem kui ilueedist polüglott . 
76	NA	 Meie olime hipid , ainult Ilumaa ei olnud . 
76	NA	 Ilumaa kandis lipsu , ja see oli lihtsalt reeturlik . 
76	NA	 Ma rõhutan : lihtsalt reeturlik , kuigi lips kohe istus ta kandilise lõua alla . 
76	NA	 Mu vana tibu Aave aga näiteks ajas eelmisel aastal pea kiilaks ning patseeris soojade ilmadega peahoone ja kohviku vahel paljajalu , kuniks juhtumisi mööda läinud Pook talle isikliku märkuse tegi : “ Seltsimees naisüliõpilane , Nõukogude Liidus ei ole tarvis millegi vastu mässata . ” Aave tõi endale “ Vanemuisest ” Lydia Koidula paruka , talle anti , kuna ta käis seal Hermaküla ja Toominga teatristuudios , oli paaril etendusel pandud ka põiki üle lava patseerima . “ Ei ole väikesi osi , on ainult väikesed näitlejad , ” kostis selle peale Aave . “ Skalp on saanud kanaperseks , ” pöörasin ma nina viltu , kui tema poetessisoengut nägin . 
76	NA	 Ausalt öelda ei meeldinud mulle , et Aave tossas nagu aurik , ühtelugu pläru hambus . 
76	NA	 Selliste kohta ütles Ilumaa : “ Kui emane juba koni paneb , siis saab temalt kergesti . ” Mina ei tahtnud , et Ilumaa minu prutalt kergesti saab . 
77	NA	 “ Juukseid on vaja kammida , juukseid on vaja kammida , härra Kalmer . 
77	NA	 Kes siis niimoodi välja näha tohib ? ” noomis mind alustuseks Eriste ja palus lauakoristajal tuua kaks koort ja kohvi eraldi . 
77	NA	 Muidu oli tudengisaalis iseteenindamine , õppejõududele käis lauale toomas ettekandja . 
78	NA	 Härratamine oli sootuks keelatud , oli põlu all kui kodanlik igand , kuid Eriste oskas seda öelda nõnda kavalal , vahepealsel toonil , et mina küll ei mõiganud , kas ta irvitab mu üle või austab mind . 
79	NA	 Ega Eristet küll miski eriti ei morjendanud . 
79	NA	 Siis , kui ta mulle veel ugri-mugri kärbest püüdis pähe ajada , oli ta mulle rääkinud , kuidas teda Tartu NKVD-s , Pälsoni tänava hallis majas piinati . 
79	NA	 Kõigepealt hoiti pimedas keldrikongis mitu päeva söömata-joomata , nõnda et ajataju kadus . 
79	NA	 Seejärel hakati üle kuulama , uurija topeltvõileib , roheline vorstiplärakas vahel , vahtis laual . “ Ja ikka ei tunnistanud ma neile , et olen Suur-Soome spioon . 
79	NA	 Mina käin ometi restoranides söömas . 
79	NA	 See leib , millega nad püüdsid mind peibutada , oli nii inetu , nii eemalepeletav , et mul ei olnud selle järele mingit isu . ” Eriste naeris kohvikus silmade sädeldes oma heledat ja sõbralikku naeru . “ Kas tahtsite 1944. aasta septembris Nõukogude kodumaalt põgeneda ? 
79	NA	 Kas ootasite koos Paul Kerese ja Friedebert Tuglasega Tõugu neemel paati , mis pidi teid Rootsi viima ? ” lajatanud uurija oma küsimusi . 
79	NA	 Enda kohta Eriste seda ei salanud , kuid teiste puhul hoidis suu kinni , mille peale NKVD-lane äianud paremsirge talle otse näkku . 
79	NA	 Lüüa akadeemikut , mis sest , et alles tulevast akadeemikut ! 
79	NA	 Sellega oli võimu kohta kõik öeldud . 
79	NA	 Ükskord jutustas Eriste tervele meie kursusele , kuidas ta Soomest rongiga väliseesti raamatuid on toonud . 
79	NA	 Viiburis , riigipiiril , kus toll ja piirivalve reisipagasi alati hoolega läbi tuhnivad , olid Eristel kõige keelatumad teosed avatult kupeelaual , mees ise ajas neis sõrmega rida , tippis samal ajal kohverkirjutusmasinal mingit tähtsat oopust . 
79	NA	 Töösse süvenenud akadeemikut ei olevat tülitanud isegi Nõukogude ohvitserid , ükskõik missugused tahumatud matsid nad ka ei sattunud olema . 
79	NA	 Muidugi tundis terve ülikool niisuguse inimese vastu sügavat austust . 
79	NA	 Peaaegu terve ülikool , mis siis , et mõni haige kahtlustaja leidub alati ! 
80	NA	 Kahtlemata oli uhke tunne istuda akadeemikuga ühes lauas , mis sest , et ta su juuste kohta tobedaid märkusi teeb . 
80	NA	 Oleks , et keegi näeks , olgu see Riina või Aave ! 
80	NA	 Või Ilumaa ! 
80	NA	 Või pole tähtis , kes ! 
80	NA	 Ka väljatehtud kohvitass oli midagi väärt , selle eest võis isegi läbi sõrmede vaadata oma põhimõttele mitte juua koorega kohvi . 
81	NA	 “ Mitä uutta kuuluu ? ” alustas Eriste tavapäraselt soome keeles , kui koor oli lumekihina kohvil . 
82	NA	 “ Professor Matjorini ema esimene armuke oli munk Lustig , ” põrutasin ma lihtsameelselt , ehkki olin soovinud rääkida sürridest kaladest kõnniteel . 
82	NA	 Lihtsalt piinlik , mark maa all , kunagi ei saa ma pidurit peale , alati keeran mingi käki kokku . 
82	NA	 Pärast ahastan . 
82	NA	 Ausõna , ma olen tohutu ahastaja , eriti hommikul ärgates , kui kõik eelmise päeva puussepanemised robinal meelde tulevad , siis ma lausa põlen valust ja häbist . 
83	NA	 Aga Eriste ei imestanudki , ta silmad lõid kuidagi eriliselt särama , ta tegi käega alustusviipe , ta oli nagu tänulik mulle , et ma olin pakkunud jutuajamiseks harukordse teema , ta ei uurinud ka , kust ma seda tean , tema tundis vist kõiki eestlasi , ammugi siis munk Lustigit . 
84	NA	 Esimese kursuse esimesel üldkeeleteaduse loengul teise semestri alguses oli Eriste meid pahviks löönud . 
84	NA	 Ta oli küsinud ükshaaval igaühe perekonnanime ning lugenud siis üles igaühe vahmiili ja suguvõsa . 
84	NA	 Siis seletas ta pikalt meie isade ja emade , vanaisade ja vanaemade kohta , et kus sündinud , mida teinud , mis koolides käinud . 
84	NA	 Ega ta ikka päris kõikide kohta kõike ka ei teadnud , mõne perekonnanime kandja kohta ütles ainult , et teie esivanemad on sealt-ja-sealt mõisast pärit , sealkandis pandi niisuguseid nimesid . 
84	NA	 Ilumaa nimi oli olnud varem Ilumois , misjärel me teda paar kuud kutsusime prantsuspäraselt Ilumuaa'ks . 
84	NA	 Rand-Brigadir olnudki kogu aeg Rand , ei mingit muutust , ibar lugu . 
84	NA	 Minu Sammus'e kohta ütles Eriste aga täpselt , et minu esivanemad on pärit Valgamaalt , Karulast , et mingi mu kännuämblikust esivanem oli oma jala Türgi sõtta jätnud , tsaarilt selle kangelasteo eest tasuta kargud ja pisikese pensioni saanud ja olnud üle kihelkonna kuulus pilli- ja pullimees , visanud kõvasti viina ja tõmmanud pidudel ägedalt lõõtsa . “ Ühe jala puudumine oli krahv Bergi kuidagi inspireerinud panema talle perekonnanimeks Sammus , ” ütles Eriste . “ Ei , seltsimees akadeemik . 
84	NA	 Meie peres on käibel teine versioon , ” võtsin ma julguse kokku ja vaidlesin vastu . “ Berg pani talle nimeks ikka Sampsus , nagu ta kogu aeg oli , pärast nihverdas suguvõsa selle nime kuidagi viisakamaks . ” Kas nüüd kukutatakse mind eksamil läbi ? 
84	NA	 Ei ! “ Või kulus ise suupärasemaks , ” alustas Eriste , lausa süttis , hõõrus vaimustusest käsi , ma olin juhtinud jutu talle meelepärasele teemale , terve ülejäänud loengu tõi ta kentsakaid näiteid eestlaste perekonnanimede ajaloost , nende muutustest . 
84	NA	 Pärast kutsus ta mind kohvikusse , ja sellest ajast peale me aeg-ajalt ühe laua taga istusimegi . 
84	NA	 Mina polnud kaugemale jõudnud , kuid Ilumaa oli Eriste endale koju küllagi kutsunud , Ilumaa ikka oskas ennast vajalikele inimestele külge kleepida . 
85	NA	 Huultega kohvi luristades kuulsin Eristelt pika ja põhjaliku loengu munk Lustigist , budistliku nimega vend Ašin Anandast , muidugi ei rääkinud ta sõnagi oma kolleegist Matjorinist või tolle emast . 
85	NA	 Eriste ei olnud klatšimoor . 
86	NA	 Tuli välja , et Lustig oli vend Vahindra , paljasjalgse Tõnissoni õpilane . 
86	NA	 Kahekesi panid nad 1937. aastal jalgsi Eestist läbi Euroopa Gibraltarisse , ikka kand ja varvas , kand ja varvas , kammisid ringi Põhja-Aafrikas , Palestiinas , Süürias , Iraagis , Indias , jõudsid Birmasse , kus hakkasid mõlemad koos algul mungaks , siis laamaks ning viimaks sai nii üks kui teine bodhisatvaks ! “ Siin Eestis pilkasid kõik neid kaht meest . 
86	NA	 Ajalehed naersid nende üle . 
86	NA	 Birmas aga austati neid kui väga lugupeetud vaimulikke , ” jutustas Eriste õhinal , põlevi silmi . 
86	NA	 Ausõna , ma tundsin , et mina tahan ka hakata bodhisatvaks , kuigi ma hästi ei teadnud , mida see sõna tähendab . 
86	NA	 Ma ei julgenud ka Eristelt küsida , kuidagi plass oli näidata end toruna . 
86	NA	 Aga ma tahtsin , et mind ka keegi austaks , tahtsin kõigepealt budistiks hakata , siis mungaks , siis laamaks ja viimaks bodhisatvaks . “ Vend Vahindra tõusis Shwedagon-pagoodi juhatajaks , see on umbes sama , kui eestlane oleks Rooma kardinal . 
86	NA	 Kui Vahindra suri , siis tema keha ei lagunenud , olgugi et kuuma oli mitukümmend kraadi . 
86	NA	 See oli ime , tõeline ime , mille kohta meditsiin ei oska midagi öelda . 
86	NA	 Materialistid lihtsalt ei usu seda , ometigi ei ole meil mingit põhjust selles kahelda . 
86	NA	 Enne nirvaanasse lahkumist oli vend Vahindra pärandanud oma kõrge koha Ašin Anandale , eestipäraselt munk Lustigile , kes tõlkis seal Ranguunis eesti luulet birma keelde ning koostas birma-inglise sõnaraamatuid . 
86	NA	 Ašin Ananda on praegu Birma välisministri , ÜRO peasekretäri U Thant'i pihiisa ! 
86	NA	 Ristiusk ei ole kinkinud Eestile mitte ühtki pühakut , budism aga tervelt kaks … ” Seejärel pidas mees ootamatu pausi , lause jäi õhku rippuma . 
86	NA	 Eriste pikad jutud lõppesid aga alati mingi puändiga , ma olin põnevil . “ Need kaks pühameest ei olnud päris ükskõiksed teineteise vastu , ” kompis akadeemik minu taipamisvõimet . 
86	NA	 Kortsutasin kulmu . “ Prantslased ütlevad selle kohta , et see on inglise haigus , ” andis Eriste mõistatamiseks rohkem algandmeid . 
86	NA	 Ma tegin näo , nagu ei saaks ma lampi põlema . “ Inglased , et see on prantsuse haigus . ” Hakkas koitma , kes siis ei oleks Oscar Wilde'i lugenud ? 
86	NA	 Aga ma lasin Eristel tema lapselikust tuhinast rohkem rõõmu tunda , külm-jahe-leige-soe-palav edasi mängida . “ Venelased ütlevad goluboi , eestlased lilla . ” Noogutasin , edasine pimesikutamine oleks juba raudselt käinud mu hariduse pihta . 
87	NA	 Ah siis sellepärast sai Matjist aus kommunist ! 
87	NA	 Kui munk Lustig poleks olnud kakanoku , siis oleks võinud Matjist budist saada , mõtlesin ma , kui loivasin peahoone poole . 
88	NA	 Ma olin eesti filoloog , ajakirjanduse eriharu neljanda kursuse tudeng , esimesel kursusel oli mulle pähe aetud NLKP ajalugu , seejärel dialektilist materialismi , kolmanda esimesel semestril kapitalismi poliitilist ökonoomiat , teisel semestril sotsialismi poliitilist ökonoomiat , nüüd siis ajaloolist materialismi , viimasel kursusel , järgmisel aastal seisis ees tutvumine elu alusdoktriiniga , nauka nauk'iga , õpetuste õpetusega , teadusliku kommunismiga . 
89	NA	 Meenus anekdoot – partei ajalugu on musta kassi tagaajamine suletud ruumis , diamat musta kassi tagaajamine suletud ja pimedas ruumis , mõlemad polökid musta kassi tagaajamine suletud ja pimedas ruumis , kusjuures kassi seal ei ole , ajamat musta kassi tagaajamine suletud ja pimedas ruumis , kus kassi ei ole , aga aeg-ajalt pead sa karjuma : “ Käes ! 
89	NA	 Käes ! ” , teadkomm aga musta kassi tagaajamine suletud ja pimedas ruumis , kusjuures ei ole ei kassi ega ruumi , isegi tagaajajat mitte , ainult üks sogane pimedus , puhas solipsism ja vinge sonimine , prääks , prääks ! “ Ainult iseenda mina individuaalne teadvus , ” ütleks oma jämedal kõuehäälel filosoofia korüfee Matj . 
90	NA	 Miks , raisk , on inimene sedasi tehtud , et ta ropendab sellega , mida ta kõige rohkem tahab ? 
90	NA	 Ilumaa kah , kurat . 
90	NA	 Räägib , et Vene riik on teda koledalt nussinud , ise mõtleb , et talle on kohutavalt siga keeratud . 
90	NA	 Nüüd nussib tema Vene riiki , ise mõtleb , et lüpsab neid vastu . 
90	NA	 Ometi peaks see vanainimese asi hea olema ! 
90	NA	 Peab ju olema , kui sellest hakkavad lapsed tulema ! 
90	NA	 Või ei taha inimesed lapsi ? 
90	NA	 Mis siis , kui inimesed tegelikult ei taha üldse elada , miks nad muidu lapsetegemisasjadega viha väljendavad ? 
90	NA	 Mis siis , kui inimkond tahab hoopiski surnud olla , aah ? 
90	NA	 Ärge hakake pihku itsitama , aga mina tahan armastada . 
90	NA	 Just armastada ! 
90	NA	 Siiralt , puhtalt ja ausalt ! 
90	NA	 Aga salgan seda isegi enda ees , räägin muudkui tahakeeramisest . 
90	NA	 Mulle teeb see õigupoolest jõledalt haiget , ma ei taha muud kui kogu sellele üllakremplile jalaga virutada . 
90	NA	 Ja teate , miks ? 
90	NA	 Sellepärast , et ma ise ka mõtlen niimoodi , ma ei ütle kunagi mõttes , et ma tahan armastada kas Aavet või Riinat ja ma tahan , et üks neist plikadest mindki armastaks . 
90	NA	 Siiralt , puhtalt ja ausalt . 
90	NA	 Aga mu enesetsensuur on keelanud mul sisimas selle sõna kasutamise . 
90	NA	 Olen igavene silmakirjatseja-tuperott selline ! 
90	NA	 Kägu katusele lennanud , teeb uhuu-uhuu ! 
91	NA	 Mina pidin siis homme püüdma pimedast ruumist musta kassi , keda ei ole , ja aeg-ajalt panema toru üürgama : “ Käes , käes ! ” Eriste oli kinkinud mulle trumbi – kui ma ämbrisse hakkan vajuma , siis veeretan eksamijutu munk Lustigi peale , ehk ei ole sedapuhku vaja pommi sikutada . 
92	NA	 Mu seis ei olnud sugugi nõrk – saja viiekümnest eksamipileti küsimusest olin ma paari viimase päeva jooksul endale pähe ajanud sada kakskümmend kaks , mul olid varuks õhtu ja varahommik , et suruda lühikeseks ajaks mällu veel kakskümmend kaheksa punkti , sellega tulin ma vabalt toime , polnud siin midagi pabistada . 
92	NA	 Peale selle oli Aave lubanud anda mulle oma puksid , inglise fillidel oli ajamati eksam täna , järelikult jäid tema spikud vabaks . 
93	NA	 Kui sul on kodus niisugune hull fossiil , kes sind igal õhtul juba enne ukse lahtitegemist ehmatab , sajatades : “ Milliste kuradi pättidega sa jälle päev otsa ringi lasid ! ? ” , siis veedad sa põhiaja tollest prööklast eemal . 
93	NA	 Kust mina teadsin , võib-olla olin ma olnud soovimatu laps ? 
93	NA	 Kes mulle seda ütlema tuli ? 
93	NA	 Kuidas saada infi elust enne ennast ? 
94	NA	 Ma olin tartlane , tegelikult ei olnud mul vaja ei sööklat ega raamatukogu lugemissaali , aga mida ma teha sain , kui mu närvihaige ema mind ainult sõimas ? 
94	NA	 Ma käisin seal ainult välja magamas , ma kutsusin seda kohta kaineriks , kuhu ma polnud kunagi sattunud , ma elasin ülikoolis , hommikust pealelõunani mitmel pool loengutel , seejärel saatsin aega mööda seminarkas ja kohvikus , ma ahmisin kontakte ja elamusi , mulle meeldis viibida keset möllu . 
95	NA	 Mu kõht oli pungil , kartulid ja kapsad kohe loksusid sees , minek peahoone kolmandale korrusele oli üpris vaevaline . 
95	NA	 Surusin peo aegade jooksul kuldseks lihvunud pronkslingile ja avasin seminarka kääksuva ukse . 
95	NA	 Mõned minu moodi tuulepead tõstsid pea raamatute ja konspektide kohalt , enamik tudengeid tuupis laudade taga häirimatult edasi . 
96	NA	 Mis asi oli seminarka , pean ma vist seletama . 
97	NA	 Kas olete näinud tsaariaegseid postkaarte ülikooli peahoonest ? 
97	NA	 Seal kiiskab vasaku tiiva katusel kuldne sibul otsekui elu alguse kolle , mille mõnunibuks on topeltristi poolt põrmu tallatud poolkuu , mitmenaisepidajate sirp ja vasar . 
97	NA	 Üks keiser-pullivend , mul ei tule meelde , kas mingi Aleksander või Nikolai või koguni Paul-tõbine , lasi peahoonesse teha ortodoksikiriku , et usuvennad ei peaks ennast märjaks leotama , kui palvuse ajal laseb Jumal juhuslikult vihmal ladiseda . 
97	NA	 Ja kus on kirik , seal on kuppel , päikesekiirtel kena sätendada . 
97	NA	 Hea , et venelastel veel kõrgeid torne ei ole , muidu oleks alma mater'i katusele terve jofferdoffer vinna aetud . 
98	NA	 Eesti ajal koristati muidugi katuselt hirmus sibul , mis variserid võdisema või risti ette lööma paneb , pühamust tehti seminari raamatukogu ehk seminarka . 
98	NA	 Nõukogude ajal kuplit tagasi ei pandud , sest vene värk ei ole päriselt ikka üks ja seesama vene värk , kuigi teinekord tundub , et usul ja kommunismil ei ole kopka eestki vahet . 
98	NA	 Sisekirikust sai ajaloo-keeleteaduskonna raamatukogu , mida pühendatud edasi seminarkaks , teised lihtsalt rampsiks kutsusid . 
99	NA	 Võtsin sammu tasasemaks , kaunad kõbistasid roppu moodi vastu põrandat . 
99	NA	 Kuidas sa ikka lähed kirikusse põnts ja põnts , nii et maa väriseb ? 
99	NA	 Suurde eessaali ei olnud mul asja , rahvast oli seal tihedalt , ei paistnud ainukestki vaba platsi , kostis üksnes paberilehtede krabinat , kui tudengid kiiruga raamatu- või konspektilehti pöörasid . 
99	NA	 Siin siis viibutaski vanasti papp viirukipanni , jõristas palveid , usklikud pannud kissi seintele maalitud ikoonidega , nõnda et seda nägu . 
99	NA	 Suvel , remondi ajal , kui tapeeti vahetati , tulnud üks Imetegija Nikolai pauhti välja , kuid Pook käskinud selle kohe ajalehtede alla matta , et ei oleks mingit usupropagandat nõukogude asutuses . 
99	NA	 Aga Imetegija mõõdab meid edasi , mis sest , et talle on peale kleebitud “ Pravdad ” ja “ Rahva Hääled ” , ka Leonid Brežnevi ja Johannes Käbini fotode vahelt . 
99	NA	 Ta takseerib meid oma läbinägeva pilguga just läbi seltsimeeste piltide . 
99	NA	 Sellepärast ongi mul alati seminarkas selline tunne , et keegi vaatab mind . 
99	NA	 Kõik ütlevad , et too vahtija on KGB , et seintes on lutikad niikuinii , aga miks mitte ka kaamerad ! 
99	NA	 Kuid äkki on see hoopis Jumal ? 
99	NA	 See mõte ajas õrna judina nahale . 
99	NA	 Mida ta must üldse arvab ? 
99	NA	 Näiteks sellest , et ega ma Teda ikka ei usu . 
99	NA	 Aga ehk läheb plusspunktina kirja see , et ma ka ei teeskle uskumist ? 
99	NA	 Ja äkki on kõrged seinad raamatukappide taga tapeedivarjul tervenisti pühapilte täis ? 
99	NA	 Ega keiser olnud mõni koi , kui ta juba kiriku lasi teha , ega ta hakanud siis koonerdama nagu kopikaveeretaja . 
99	NA	 Mida need pühamehed meist arvavad ? 
99	NA	 Ehk võtavad kõik meie teod arvele , esitavad kunagi soti , aah ? 
99	NA	 Sina , kuradima abordijäänus , oled mõelnud kolm miljonit nelisada viiskümmend kuus tuhat seitsesada kolmkümmend kolm alatut mõtet , kuidas sa kavatsed seda heaks teha ? 
99	NA	 Nii küsitakse siis , kui viimnepäev kätte tuleb , teadsin ma madam Gorjatšova , Matji ametliku baaba teadusliku ateismi loenguilt , aga viimnepäev oli minu jaoks sama segane värk nagu Tšernõševski ja Dobroljubovi materialistlik dialektika . 
99	NA	 Ometi vingerdas seminarkas põhjatust hämarusest välja elu mõtte küsimus , millest ma püüdsin alati kõrvale hiilida . 
99	NA	 Vahest on tõega nii , et inimene jahib ja Jumal juhib ? 
99	NA	 Võib-olla on seminarka lakke maalitud taevatähed , nagu ma olin Petseri kloostri kirikute kõrgete võlvide all näinud ? 
99	NA	 Vohh , tähtedest sain ma rohkem aru kui ikoonidest . 
99	NA	 Esiteks ei kippunud keegi nendega keelekat tegema , mokad lihtsalt ei ulatu kellelgi sinna üles , teiseks olin ma ise kah augustiöil taevatähti vaadanud , võtab päris võdisema küll , tahaks olla niisugune puhas kutt , kes igasuguse lögaga koos ei ole . 
100	NA	 Vasakule , kõrvalsaali , ei läinud ma vaatamagi , ei tea , mis hea pärast oleksin pidanud ? 
100	NA	 Minu sihiks oli saksakamber otse ees , kiriku ajal altaritagune ruum , kus küünlapoisid papile rüüd selga aitasid , selja taga paelu sidusid , mütsi pähe sobitasid . 
101	NA	 See oli pisike tuba , kus kümmekond valitut olid hõivanud privaatkohad ja ennast nagu eliidiks pidasid . 
101	NA	 Kolm lühikest rida tavalisi heledaid kollakaid kontorilaudu otsapidi koos , aken peahoone hoovi , kaks ust , ühe vahel seisin mina , teine viis ülikooli ajalehe toimetusse . 
102	NA	 Saksakambris oli minugi püsiplats , lahkudes jätsin ma alati mõne raamatu lahtiselt lauale , tõrjusin niiviisi kohaotsijat , et kuhu sa , tohman , tikud , näed , laud on kinni , tule siis , kui mul ülla läbi saab . 
102	NA	 Kindla peale oli see nipp vastuolus raamatukogu kodukorra eeskirjadega , kuid keda see kottis ? 
102	NA	 Mina püüdsin ennast veel tagasi hoida , kuid näiteks Ilumaa kuulutas iga nurga peal , et tema on aadlik , kes mujal õppida ei saakski . 
102	NA	 Igatahes pistis juhuslik element oma nina saksakambrisse harva , ja kui keegi kogemata sisse eksiski , siis sai ta üsna varsti aru , et on sattunud otsekui ühekülameeste seltskonda . 
102	NA	 Inimesed vahetasid siin omavahel raamatuid , laenasid üksteisele pastakatuube , jätkasid sosinal vanu , kunagi ammu või viis minutit tagasi katkenud jututeemasid , kasutasid ainult neile endile arusaadavaid märksõnu . 
102	NA	 Võõras tundis kõhedust ja tegi üsna kähku vehkat , saba jalge vahel . 
102	NA	 Teinekord oli tarvis ägedamaid abinõusid , näiteks kui sisse trehvas mõni paksunahalisem , kes nina muudkui raamatus hoidis ja keda üldsuse surve ei loksutanud . 
102	NA	 Too juhm tüüp söödi lihtsalt välja . 
102	NA	 Näiteks istus Aave tema kõrvale , käis lehtede krabistamisega nõnda kaua pinda , kuni tulnukas põrnaataki sai ja vihaselt kimama pani , pobisedes virilalt : “ Mis te kogu aeg segate mind , saate aru , mul on homme graždanskaja oborona arvestus ! ” Ometi ei aidanud miski , võõraid ilmus ikka ja jälle , ükstaskõik , kui tigedaid nägusid neile tehti . 
102	NA	 Riina näiteks ei söandanud kunagi oma lauale midagi vedelema jätta ja temal tuli sageli tuupimas käia ees- või kõrvalsaalis , kui tema laua oli oma valdusse võtnud keegi eiteakes . 
103	NA	 Astusin ainsast trepiastmest üles ja tulin sisse sealt , kust vanasti ikonostaas lahti käis ja preester end kirikulistele ilmutas , kui kõik vammus seljas ja paelad kinni . 
104	NA	 “ Brigadir , ole mõnsa , viska mind Lotmaniga , ” palus parajasti Aave . 
105	NA	 Saksakambris istujad olid võtnud endale õiguse ise avada seinu katvate kappide uksi ja võtta riiuleilt raamatuid . 
106	NA	 “ Heil Hitler ! ” röögatas Brigadir , saluteeris natsitervitusega , kiskus seejärel teiste raamatute vahelt välja alles tundmatu semiootiku Juri Lotmani esimese brošüürikese ning lennutas selle , nii et kaaned lahti plaksasid , kaks lauarida tahapoole , täpselt Aave käte vahele . 
107	NA	 Mind see pisut riivas , mis õigusega kasutas inglise fill Aave meie kursusesiseseid hüüdnimesid ? 
107	NA	 Kas Aave oli siis olnud Rannaga esimese kursuse septembrikuus kolhoosis kartuleid võtmas ? 
107	NA	 Ei , Aave käis šefiks oma kolhoosis , tema noppis seal oma pabulaid , tema brigadiriks ei olnud mühakas Rand , kes oli nii kõva sell , et üksinda vakakoti turjale viskas ning üle vagude taarudes selle hobuvankrini tassis . 
108	NA	 Peale selle oli Aave platsi võtnud otse Riina külje all , ja see polnud temast ilus , tema stammkoht oli täpselt minu ees , mina otsisin pilguga alati tema tumedatest , läikivatest juudijuustest täisid . 
108	NA	 Mingu oma teatrisse , kui võimelda tahab , mis ta siin vehkleb . 
108	NA	 Andku oma ajamati puksid ja kerigu minema ! 
108	NA	 Ja mida need kaks manni kahekesi üldse sosistavad , nokkapidi koos , ehk jagavad mind , roosad õed ? 
109	NA	 Brigadiri tuupimismeetod oli jõle mis jõle , mind ajas see lausa jaaku panema , kui ma seda pealt nägin . 
109	NA	 Poiss luges läbi ühe peatüki Lenini “ Materialismist ja empiriokrititsismist ” , pani siis raamatu kinni ning kirjutas täitesulepea ja ajude ragisedes oma suure ja lapsiku käekirjaga loetu mälu järgi üles . 
109	NA	 Seejärel võrdles teose ja enda teksti , ning kui oli ülearu mööda pannud ja midagi unustanud , luges uuesti peatüki raamatust läbi ja kirjutas selle jälle mälu järgi üles . 
109	NA	 Paberit ja aega kulus tal hulgi , kuid see-eest rippus tema kui atlitšniku suur foto peahoone fuajees autahvlil , ta oli seal ainus ilma lipsuta mees . 
110	NA	 Brigadir oli maalt ja hobusega , tohutu naiivik , kolhoosnik mis kolhoosnik . 
110	NA	 Kord käis ta Emajõe saunas pesemas ja oli oma intrikäteräti maha unustanud . 
110	NA	 Saunast sai ta kahekümne kopika eest uue . 
110	NA	 Pärast näitas ta mulle siinsamas seminarkas oma uut käterätti , hindas selle häid ja halbu külgi ning lubas , et ei osta enam kunagi kätterätte kolme ja poole rubla eest poest , kui saunas müüakse neid kahekümne kopikaga . “ Mis asja pärast pean mina oma raha kulutama , kui ma saan odavamalt kah . 
110	NA	 Mis sest , et kulunud ja auk sees , aga augu kõrvalt on terve . ” – “ Ohmoon , see anti sulle kasutada . 
110	NA	 See anti sulle selleks , et sa seened oma kerelt maha nühiks . 
110	NA	 Nüüd sa panid selle lihtsalt pihta , ” harisin ma provintslast . 
110	NA	 Brigadir läks juustejuurteni punaseks , ostis veel samal päeval uue pileti , läks teist korda Emajõe sauna ning poetas seal oma kogemata varastatud räti kasutatud saunapesu hunnikusse , ise värises nagu haavaleht , et mis siis juhtub , kui ta vahele jääb , kui saunamees ta prohmaka avastab . 
111	NA	 “ Sa paned venkut vabalt või ? ” imestas Tohvi Aave kõrval , kui plika lõi enda ees lahti Lotmani kapsa . 
112	NA	 Tohvi oli romantiline Jessenini moodi valge peaga poiss , välja karanud kuskilt Saaremaa kolkast , ta mängis kitarri , laulis hästi , neiud armusid temasse mis kole , kuid Tohvit ei andnud hoovi tõmmata . 
112	NA	 Ta oli nagu me kõik õppinud vene keelt keskas kümme aastat , kaks aastat veel ülikoolis takkajärele , aga ta ei ponimaitanud haisugi , teise kursuse lõpus oli talle armu poolest kolm pandud , muidu oleks ta välja visatud . 
113	NA	 “ Keeled suus , ” aasis Aave ja sirutas oma punase keele võõbatud huulte vahelt kaugele ette . “ Võõrad kah , mõnikord , ” lisas Aave ja pigistas vasaku silma poolkinni . 
113	NA	 Ta ei häbenenud oma hambavahepragu raasugi ! 
114	NA	 Tohvi ei võtnud vedu . 
114	NA	 Plikad tirisid teda küll kohvikusse , küll diskole , mõni sai asja nii kaugele , et Tohvi ta pärast pidu intriukseni saatis , selle ees tõmbas Tohvi põuetaskust välja märkmiku , mille vahel tal oli klassiõe Katrini foto . 
114	NA	 Tohvi näitas siis tänavalambi valgel kiimalisele näkile Katrini pilti ja poetas usalduslikult : “ Kats ootab mind , ma tean . ” Plika vihastas katuse maha , aga parata polnud midagi . 
115	NA	 Aus kutt , eks ole ? 
115	NA	 Ma kardan , et mina sellises situatsioonis küll oma prutale truu ei oleks , püüaksin rabada kõrvalt . 
116	NA	 “ Oo , Kalts , tšaukin ! ” hüüdis Aave . 
117	NA	 Võib-olla olen ma igavene hellik , kuid kahtlustan alati , et kui keegi ütleb l-i palataliseerimata , peab ta mind kaltsuks . 
117	NA	 Ma olen tähele pannud , et kõige rohkem umbusaldan ma neid , keda ma näha ei taha . 
118	NA	 “ Oo , üks ilmus välja ! 
118	NA	 Kus sa üldse hulgud , teised peavad sind otsima ! ” tervitas mind Eerika Surnuaed , kõndiv looduskatastroof , aga muidu muhens tegelane , seminarka ainus raamatukoguhoidja , väljastpoolt päris tünnivabriku mannekeen , hiigelkere rasvast lotendamas . 
118	NA	 Riina oli tema kõrval nagu Buchenwaldi kondiklõbin . 
118	NA	 Ja Surnuaial kasvas habe , väike hõre tutt lottis lõua all , mille ta mõnikord unustas maha niita . 
118	NA	 Ka surnutel kasvab habe , teadsin mina , ehkki naissurnute kohta ei olnud mul andmeid . 
118	NA	 Aga meie Surnuaiaga olime mõlemad tartlased . 
118	NA	 Kui need vastikud tallinlased ülbasid ülikooli peal – jah , nii Riina , Aave kui Ilumaa ütlesid koju põrutades alati , et nemad sõidavad linna , otsekui oleks Tartu mingi kolkaküla keset pimedat padrikut – , siis meie Surnuaiaga solvusime ja see liitis meid . “ Head teed minna , minge oma Kilulinna , jäägegi sinna , kes seda kalahaisu siin , peaga linnas , tahab ! ” soovis Surnuaed . 
118	NA	 Ka mina saatsin selle seltskonna pikalt : “ Kaduge oma Tiblagorski ja tõmmake vesi peale ! ” 
119	NA	 Surnuaed oli seminarkakirikus papiks , kolistas kapiustega ja jagas tellitud raamatuid , vahel tundus mulle , et kõik teosed , mida ta välja võtab , on tegelikult piiblid , olgu pealegi , et kaanele on kirjutatud “ ÜK ( b ) P ajaloo lühikursus ” või Marie Underi “ Ja liha sa sõnaks ” . 
119	NA	 Ja-jaa , Surnuaial oli keelatud raamatute kapp , sealt võttis ta välja isegi Rootsis ja Torontos trükitud kapsaid , andis neid ainult siseringi liikmetele . 
119	NA	 Vähe sellest ! 
119	NA	 Surnuaed oli mulle näidanud koguni kõige keelatumat teost – keelatud raamatute nimekirja : “ Raamatukogudest ja antikvariaatidest kõrvaldamisele kuuluvate kodanlikul ja okupatsiooniajal välja antud teoste koondnimekiri ” , mille eest ta oleks võidud pokri pista . 
119	NA	 Surnuaed oli andnud selle mulle kaasa , pildistasin selle öö jooksul maha ! 
119	NA	 Aga välismaale saata ei julgenud , ehkki see oli mul plaanis . 
119	NA	 Muidugi lähendas niisugune asi , mina pidasin Surnuaiast lugu , kuigi arvepidamisega olid tal asjad kõvasti sassis . 
119	NA	 Kord nõudis ta minult tagasi Maksim Gorki “ Ema ” , ausõna , mul ei tulnud pähegi niisugust paska lugeda . 
119	NA	 Sotsialistlikku realismi tuli vihata , see oli kohustus , mis meid sidus . 
120	NA	 Surnuaed vaatas läbi sõrmede , kui omad inimesed raamatukappide kallal asjatasid , tema pakkus saksakambris pesitsejaile koguni õhtuti termosest kohvi ja teinekord kodus tehtud rasvaseid singivõileibugi , liitis nõnda tagaruumi otsekui perekondlikuks jututoaks . 
120	NA	 Siis löödi uks suurde saali kinni ja nauditi omakeskis õdusat olemist . 
120	NA	 Surnuaia isa oli folklorist professor Elmar Surnuaed , ema , dotsent Erna Surnuaed , andis tänapäeva eesti keelt , mina olin temalt raskel eksamil viie saanud nagu Ilumaa ja Brigadirgi , ainult Tohvi , tobuke , pidi kaks korda tegema . 
121	NA	 Talvel oli ülikoolis kulutulena levinud jutt , et Elmar Surnuaed on fašistlik massimõrvar , laskis oma käega Pihkva vangilaagris sõja ajal süütuid inimesi maha , ka kommuniste , kodumaa patrioote , naisi ja rinnalapsi . 
121	NA	 Sellest sosistasid kõik , kogu ülikool oli kella täis , paistis , et pommuudis istus inimestele . 
121	NA	 Surnuaiad olid kuhugi kadunud , neid ei olnud mitu päeva liikvel . 
121	NA	 Esimesena ilmuski lagedale Eerika Surnuaed , kõik vahtisid teda seminarkas kuidagi imelikult , keegi ei julgenud midagi küsida . 
121	NA	 Seejärel nähti Erna Surnuaeda . “ Perekonnaliikmed lasti lahti , kuna neil veresüüd ei olnud , ” teadis Ilumaa . 
121	NA	 Viimaks tuli Komimaalt rahvaluulekongressilt tagasi ka professor Elmar Surnuaed , siis valitses kohvikus ja seminarkas paras pettumus . 
121	NA	 Ja kes kõmu lahti oli lasknud ? 
121	NA	 Seda ei saanud keegi teada , kuid põhjus avastati – ajaleht “ Edasi ” kirjutas eesti massimõrvarite protsessist Pihkvas , seal süüdistati kedagi SS-last Elmar Suurnaeda , lugejal olid tähed lihtsalt sassi läinud . 
121	NA	 Ma tean , et kahtlustamine pole ilus , aga ma arvan , et seda tegi Ilumaa . 
122	NA	 Mõelge nüüd , et lähete paariks päevaks näiteks kuhugi Obinitsasse , aga teie kohta räägivad sel ajal kolleegid , et te sõja ajal tapsite lapsi labidalöögiga pähe . 
122	NA	 Mis tunne teil oleks , ah ? 
123	NA	 Nämm , mida Surnuaed tagatoas pakkus , ei läinud minu meelest sugugi kokku ettekujutusega akadeemilisest elegantsist , mis justkui oleks pidanud valitsema tema kodus . 
123	NA	 Singileivad olid paksud ja rasvased , aga mis sellest , neid oli teinekord üsna hea järada tühja kõhu peale , kui raha isegi kartulite ja hapukapsa jaoks ei jätkunud . 
123	NA	 Surnuaed ise , totaalselt paks arbuusu , õgis nagu masin , ja minu meelest oli see tema positsiooniga tegelasele lihtsalt lubamatu . 
123	NA	 Ülikooli teenistuja söögu rahulikult ja viisakalt , eriti kui ta veel professori tütar on . 
123	NA	 Näe , jah – omaenese vigu ei andnud ma teisele inimesele kunagi andeks . 
124	NA	 Aga mis ta siis tuli mind käsutama ? 
124	NA	 Seminarka oli mulle küll teiseks koduks , kuid siia polnud mulle vaja teist mamslit , kes ilmast ilma mu kallal õiendaks . 
124	NA	 Mina käin kus tahan , ja mitte keegi ei tule mind kontrollima ! 
125	NA	 “ Palun võtke vastu minu vabandused , aga mul oli akadeemik Eristega väike eraviisiline jutuajamine , ” kergitasin ma pisut oma saba , ja ega ma väga kõvasti ei bluffinudki , vastus jäi enam-vähem tõe piiresse . 
125	NA	 Ütlesin seda rohkem sellepärast , et Eriste oli kindlasti süngem vend kui Elmar Surnuaed . 
126	NA	 “ Sind , Kalmer , käidi siin otsimas … ” tõstis oma suured vesihallid silmad raamatu kohalt Riina . 
127	NA	 Jah , tõllaratastega oli tal kõik okei , aga , näe , büst võbises , otsekui käiks maavärin üle . 
127	NA	 Ei , kui nii võtta , siis olid Avka mustad , tuld pilduvad luugid ikka vingemad . 
128	NA	 “ Kommunismivana Matjorin , ” lõikas vahele Ilumaa , kes lihtsalt pidi esimesena kuulutama uudise , kuna see kergitas tema positsiooni . 
128	NA	 Mul tõmbus seest õõnsaks . 
129	NA	 “ Gjängster Joptvojumatj koozerdama sjiin rjingi , ” parodeeris Tohvi . “ Mina ütlesin veel , et seltsimees Sammus sammus minema . ” 
130	NA	 Kui oleks lõõpinud mõni teine , oleksin ma arvanud , et ta tahab mind kuidagi solvata . 
131	NA	 “ Vana morsk ise . 
131	NA	 Ilma et oleks teine mütsigi kirikus peast võtnud , ” kinnitas Brigadir , kes parajasti kortsutas paberilehte Lenini filosoofia veidi nihu läinud mahakirjutusega . 
132	NA	 “ Tema võtab mütsi peast … Tema saadabki Moskva tsekaasse kogu aeg kaebekirju , et Tartu ülikoolis võimutsevad juudid , ” siunas Eerika Surnuaed . 
133	NA	 Öelda seda Aave juuresolekul ! 
133	NA	 See on ju poodu majas nöörist rääkimine , küll on ikka mühakas . 
134	NA	 “ Professor Matjorin ütles , et kui keegi sind näeb , saatku kohe tema juurde , ta on kateedris , ” andis kõik truult edasi Riina . 
135	NA	 “ Sikutab seal oma sangpommi , ” tänitas Surnuaed . 
136	NA	 Professor otsib üliõpilast ! 
136	NA	 Ja veel eksamieelsel päeval ! 
136	NA	 See kõditas veidi enesearmastust , kuid rohkem ajas kõhevile . 
137	NA	 Aga kuhu oli mul pääsu ? 
137	NA	 Pöörasin otsa ringi , ei saanudki tagasilda oma toolile toetada , aga minuga juhtus seda tihti , et ma tahtsin nagu minna ühte kohta , kuid sattusin mujale . 
137	NA	 Vähemalt praegu ei olnud ma selles ise süüdi . 
138	NA	 “ Ära nüüd suure ehmatuse peale spikusid minu kätte unusta . 
138	NA	 Kas annan sulle suhkruvett lonksata või ? ” hõikas Aave mulle järele . 
138	NA	 Ma tulin tagasi , sirutasin käe tema poole . 
139	NA	 Aave peab alati teatrit tegema , tema teisiti ei saa . 
140	NA	 Aave istus vahekäigu ääres , ausõna , ma ei saanud aru , kas ta sedapuhku kannab mingit tobedat parukat või isiklikke takke , Avka sikutas ülespoole oma niigi jupakat mustast nahast miniseelikut , tiris endal kintsu päris paljaks . 
140	NA	 Oo õudust , seda ma teadsin , et Avka sääred on kole karvased , aga et ülalpool kah , sellest polnud mul õrna aimugi . 
140	NA	 Täitsa lumeinimene ! 
140	NA	 Aavel oli roosa tripi kahe kummipaela vahel patsahkam märkmikulehti , kuhu oli värviliste pastakatega kirjutatud kogu ajamatt , vähemalt niipalju , kui seda tudengile vaja läheb . 
140	NA	 Üleval oli mustaga pileti number , siis rohelisega teema nimetus BAAS JA PEALISEHITUS , siis sinisega jutt , jutu sees aga punasega tähtsad isikunimed nagu Belinski , Herzen ja mõned ägedad isakesed veel . 
140	NA	 Mitmevärviline pastakas oli tõeline devka , Aava laias sellega kõvasti , sihukest pastakat ihaldasid kõik , mina polnud sellist endale veel saanudki , aga Aave isa oli Tallinnas mingi mintorgbõti ülemus , Aave uhkustas alati oma epsteinkirjapulkadega . 
141	NA	 “ Ainult naisõppejõud , ussid , tulevad su põlve jõllama , naine on ikka naise peale kade , Matj oleks kreepsu saanud , kui midagi säärast oleks näinud , ” demonstreeris Aave mulle oma tripilõksu ja tagasikäänatud sukaäärt . 
141	NA	 Ta sai aru , et tegelikult sain kreepsu hoopiski mina . 
141	NA	 Kuidas ta , kõõm , ikka niimoodi julgeb ? 
141	NA	 Kas tal häbi ei ole ? 
141	NA	 On ta lits või ? 
141	NA	 Igastahes ta suitsetab … Või liputaja ? 
141	NA	 Igastahes trügib ta teatrilavale … 
142	NA	 “ Ilus asi olgu nähtaval , eks ju ? ” lagistas Aave , nii et hambavahe välkus . 
143	NA	 “ Ära , lebra , tule mu nina ees oma mensimärgade trussaritega vehkima , ” tahtsin ma talle vapustatult kõrva karjuda . 
143	NA	 Kui aus olla , siis polnud ma elu sees tema paljast kintsust midagi intiimsemat näinud , kui mitte lugeda oma muti halli mätast – sattusin ükskord kogemata peale , kui mutt end kööginurgas küüris , seistes silmapesukausis püsti . 
143	NA	 Kas ma ikka läksin sinna kardina taha kogemata ? 
144	NA	 Ausõna , mind nõelas . “ Thank you for the nice music , ” keerasin ma Aavele südametäiega selja ja saatsin ta puksid kuradile . 
144	NA	 Ole nii kena ja solva oma seltskonnaga kedagi teist ! 
145	NA	 “ Ära mulksu , keed üle , ” hõikas Aave mulle järele . 
146	NA	 Kas ta jättis mind kõigi kuuldes ja nähes maha ? 
146	NA	 See oli uus hoop näkku , oli tahtmine talle vastu anda , aga polnud aega , panin padavai marksumaja poole . 
147	NA	 Mis siis , kui vana stalinist mind läbi otsib ? 
147	NA	 Mul ei tohi kompromiteerivat materjali kaasas olla , otsisin ma endale spikudest loobumise ettekäänet , et mitte tunnistada häbi , mida olin tundnud Aave tripi nägemisest , püüdsin endale lobedalt valetada . 
147	NA	 Teel sähvas mul läbi pea , et miks ei võiks mul olla kaks prutat korraga ? 
147	NA	 Vaadake siis , kuhu viib pornopiltide vahtimine , inimesele tulevad kirikuski moraalilagedad mõtted pähe . 
147	NA	 Ise pole veel ühegi eidega sliipi pannud , aga juba himustab kahte . 
147	NA	 Igatahes kargas mu jofferdoffer Aave sukatripist kohe sirgu ja polnud pead padjale pannud ka siis , kui ma pärast koputamist professor Matjorini kabinetti sisse astusin . 
147	NA	 Nägu punane ja kabi sirgu , nõnda seisin ma filosoofiaema ees . 
148	NA	 Käisin siin viimati kaks aastat tagasi , kui seda kolakat käepidemega pommi songutasin . 
148	NA	 Ruum oli endiselt rõske ja rusuv , otsekui tsaarivangla kong , kus bolševikud oma paremaid päevi mööda saatsid . 
149	NA	 “ Mina tjapselt teadma , et teie , seltsimees Sammjus , suur revisionist olema , ” prahvatas Matj alustuseks mulle otse näkku . 
150	NA	 Tundsin end otsekui molekulideks lahustatuna . 
150	NA	 Ausõna , Matji kastanpruun lõvilakk lõõskas , lakk vahtis kuklasse lükatud Lenini-kepka alt välja , tema fanaatikusilmad pildusid välke , aga kuidagi lihtsameelseid välke . 
150	NA	 Mingi salakaval slikerdaja see mees kindlasti ei olnud , ja see tekitas usaldust . 
150	NA	 Ja revisionismi asjus oli Matjil õigus . 
151	NA	 Üliõpilaspäevadel , kaks aastat tagasi , kui me tõrvikutega rongkäigus mööda linna marssisime , olime oma särgiselgadele rätsepakriidiga kribanud “ Vivat Dubcek ! ” , “ Vivat Svoboda ! ” , “ Vivat Ota Šik ! ” . 
151	NA	 Meil viskas ikka päriselt ära , kui Vene tankid Prahasse läksid . 
151	NA	 Lasku leebot ! 
151	NA	 Ise polnud me käinud ei Prahas ega mujal , kes meid välismaale laskis ? 
151	NA	 Aave ootas sotsialistlikku revolutsiooni Inglismaal , siis saab ta sinna keelepraktikale . 
151	NA	 Näe , saksa fille Saksa Demokraatlikku Vabariiki lasti ! 
151	NA	 Tohvi oli oma pluusile teinud Švejki , kes soristas virtsa ülevalt taevast Vene kindrali ordeneid täis rinna pihta . 
151	NA	 Ilumaal oli arv 2000 , mis pidi tähendama revisionistide manifesti “ 2000 sõna ” . “ Aga kui keegi tuleb pärast uurima , siis ma ütlen , et ootan uut aastatuhandet , ” jättis ta endale taganemistee . 
151	NA	 Mina joonistada ei oska , mulle maalis Tohvi “ Jawa ” -motika , mis vastu tankitoru põrutas . 
151	NA	 Ime küll , et meie särgiselgade pärast mingit jama ei tulnud , ju ei pandud meid pimedas tähele ja KGB-sse kituma ei jooksnud keegi . 
151	NA	 Suurte loosungite pärast oli tohutult õiendamist , poiss , kes kandis plakatit “ Jänkid , kasige Peipsi taha ! ” , visati välja , poiss , kes viskas tindipotiga Lenini hiigelportreed , mida oli terve viiekorruselise maja sein täis , ja roosi asemele rinda musta läraka tekitas , pisteti kolmeks aastaks vangi . 
151	NA	 Meid ei puutunud keegi , ainult Matj tegi diamati seminaris märkuse , et ise jeesti poisid , aga tahtma , et jeesti julikool kinni panema . 
152	NA	 “ Mis mul teha , minu ema abiellus revisionistiga , seltsimees Matjorin , ” laiutasin ma käsi , ise pidasin hinge kinni , ei tea , kuramus , ehk pingutan üle . 
153	NA	 Kardan , et mu molul lehvis siiski mingi tobe poolpugejalik naeratus , mida ma endale andeks ei anna . 
154	NA	 “ Minul lits vaja minema , ” põrutas Matj . 
155	NA	 Sain nagu puuga pähe . 
155	NA	 Vohh , see oli pauk , mida ma kuidagi oodata ei osanud . 
156	NA	 Vaatasin – Matj tegi oma piraka filosoofikoluga nõksaku , nõnda et juuksekahl kargas kohalt – märkasin , et tuka all otsmikul leemendas higi . 
156	NA	 Kas filosoof pabistas ? 
156	NA	 Ka üks veresoon tõmbles tal lõua all . 
157	NA	 “ Milleks teile lits , seltsimees professor ? ” küsisin mina , huvitav siiski , et ma kohe Aave peale mõtlesin , sest “ Vanemuise ” teatris pidid ju kõik lõdva püksikummiga olema , pealegi kiskus Aave pläru . 
158	NA	 “ Vaadake , mina tahtma teile seda kohe jutlema pjarast konsultatsijat , seltsimees juliõpilane . 
158	NA	 See olema delikaatne kjusimus , seltsimees juliõpilane . 
158	NA	 Minu abikaasa , seltsimees Gorjatšova … Ei , teate … Mina ei saama seda teile rjaakima , ei saama , seltsimees Gorjatšova ei lubama … Teie olema suur jelumees , teie kindlasti kõik Tartu linna litsid tundma . 
158	NA	 Kas teie tooma mulle lits ? ” lausa palus mind professor Matjorin otsekui kala kuival . 
159	NA	 Kuidas sa jätad teise hätta , eriti kevadel , kui veri vemmeldama lööb ? 
160	NA	 “ Mina toon teile litsi , seltsimees professor , ” vastasin mina . 
161	NA	 Ma olen just niisugune keevaline tüüp , kes katteta lubadusi jagab . 
162	NA	 “ Njaete , võtke , ” kirjutas Matj oma telefoninumbri ajalehe “ Trud ” äärele , rebis riba välja ja andis mulle . “ Saad aru , mul vjaga vaja lits . ” 
163	NA	 Trepist alla minnes siunasin ennast – kes , kurat , käskis mul sellest asjast kinni haarata ? 
163	NA	 Kunagi ei mõtle ma enne ütlemist . 
163	NA	 Ja mida ma praeguses olukorras tegema pidin ? 
164	NA	 Avasin välisukse , see kukkus kolaki kinni , nagu vanaaegsed uksed ikka teevad . 
165	NA	 Tänav oli kuiv , prahihunnikud olid rentslist koristatud , asfalt isegi auras väheke . 
165	NA	 Päike ! 
165	NA	 Või tuli see hõre toss hoopiski lampkastist ? 
166	NA	 Ja arvake ära , keda ma raamatupoe akna ees teisel pool kitsast tänavat hoolega vitriini vahtimas nägin ? 
166	NA	 Ainult üks kord võite öelda ! 
166	NA	 Ei , ei , mitte Riinat ega Aavet ! 
167	NA	 Hoopiski Ilumaad . 
167	NA	 Poiss pööras end kohe minu poole , nägu laia ja lahket naeru täis , paistis , et ta oleks valmis mind aitama isegi ematapmisel , peaasi , et haisu saaks , mida me Matjiga rääkisime . 
167	NA	 Kas märkas Ilumaa mind klaasipeegeldusest ? 
167	NA	 Nagu päris šeff luuraja ? 
168	NA	 “ Oo , Kalts , sada aastat ei ole näinud ! ” tervitas mind Ilumaa , viskas viis . 
168	NA	 Ainult lipsuga vennad pakuvad sulle tervituseks kätt , normaalsed kutid seda ei tee . 
169	NA	 Ära tule mulle kärbseid pähe ajama , et läksid juhuslikult mööda , nägid poeaknal põnevat kapsast ja jäid seda silmitsema . 
169	NA	 Ma tean küll , sa hiilisid mulle juba seminarkast järele , passisid siin , kuni ma välja astun , see on kindel mis kindel . 
169	NA	 Sina oled just sihuke ahvimunetaja , kes , kõrv kikkis , ukse taga piilub . 
169	NA	 Vahid lukuaugust sisse kah , kuni keegi sulle läbi mulgu vastu silma sülgab . 
169	NA	 Ja ära pea mind nõnda tumbaks , et ma ei taba , et su rõõm kohtumise puhul on teeseldud . 
169	NA	 Õpi , poiss , korralikult valetama , mis sa ikka kirvega kurge püüad ! 
170	NA	 “ Noh , mis ta tahtis ? ” Ilumaa ei hakanud oma uudishimu salgama . “ Või on see riiklik saladus ? ” 
171	NA	 “ Loomulikult riiklik saladus , aga … Tead , Ill … ” Ma pidasin kõhkluspausi . 
171	NA	 Kas pidin ma usaldama niisugust selli ? 
171	NA	 Ainult et mis mul üle jäi ? 
171	NA	 Üksinda ma toime ei tuleks ja nii ma otsustasin , et kutsun ta kampa . “ Litsi on vaja . 
171	NA	 Ma arvan , et mõni viisakam kuluks ära . ” 
172	NA	 “ Kommunismivana tahab litsi ! ? 
172	NA	 Kas tal on madam Ateistiga pahandusi ? ” demonstreeris Ilumaa oma kiiret taipamisvõimet , kuigi ma polnud öelnud , kellele läheb litsi vaja . 
173	NA	 “ Miks pahandusi ? 
173	NA	 Õigel mehel on ikka mitu rauda tules , ” astusin ma filosoofiaperekonna au kaitseks välja . 
174	NA	 “ Litse rebitakse “ Tempost ” , juhhaidii-aidaa ! ” kuulutas Ilumaa välja tegevusplaani , sellist ülesannet oli ta oodanud terve oma elu ! 
175	NA	 Ill sattus hoogu , võttis vägede juhtimise paugupealt üle , hakkas panema teist morsetki ja me kimasime nurga taha “ Temposse ” . 
176	NA	 Ma polnud seal käinud keskast saadik . 
177	NA	 Tartu oli tegelikult ülikooli ja linna vahel täpselt ära jagatud , vanasti eraldas erinevaid territooriume isegi kett peahoone ees , kummalgi oli oma tsoon , ja see ei olnud muutunud . 
177	NA	 Linnanolgid sitsisid “ Tempos ” , meie üllakohves , väikekodanlased närisid oma kooke “ Werkas ” , meie , boheemlased , mulistasime sanga õllekas . “ Tempo ” oli siinsamas , kaks sammu minna , päevas käid mitu korda mööda , aga sisse ei astu , see oleks nagu mingi äraandmine , otsekui virutaksid tervele ülikoolile noa selga . 
177	NA	 Ja tõepoolest , “ Tempo ” klaasukse avamine tundus mulle üle piiri minemisena , kui uks minu taga kinni klirises , tundsin end nagu võõras riigis . 
178	NA	 Minu puhul oli tegu veel nagu kestavahetusega . 
178	NA	 Päeval üliõpilane , öösel kodus tartlane . 
178	NA	 Aga seda raudsemalt nõudsin ma endalt tudengireeglitest kinnipidamist , tahtsin olla paavstistki ägedam katoliiklane , sest kartsin , et mind peetakse tartlaseks ja mitte tudengiks . 
179	NA	 Ilumaa tõmbas lävel lipsu eest . “ Siin kõrtsis antakse neile vastu vahtimist , kellel kalts kaelas ! ” Ta kortsutas oma sinise kravati kokku ja suskas mantlitaskusse . 
179	NA	 Minu meelest muutus ta üliõpilaslikumaks , enda arvates oli ta nüüd paras linnapätt , kellel pole tudengihaisugi juures . 
180	NA	 Läksime teisele korrusele , Ilumaa näitas kätte platsi , istusime ühe tobeda palmipuu alla , see oli minu meelest sestsaadik , kui ma seda viimati nägin , märksa suuremaks kasvanud . 
180	NA	 Palitud viskasime tooli seljatoele . 
181	NA	 Ilumaa sügas lõuga , see oli tõepoolest nurgeline nagu haamer . 
181	NA	 Isegi naela väljakangutamise lõhe vahtis otsas . 
182	NA	 “ Ma ripun otsekui võllas , kui lips on kaelas , niisugune bljadj tunne on kohe . ” Ilumaa avas triiksärgi kaelusenööbi ja kratsis kõrisõlme , mis võis tähendada ka seda , et kohe hakkame kõvasti tina panema . 
183	NA	 Aga mis sa siis tõmbled ? 
183	NA	 Kes see käsib sul seda poomisnööri päevast päeva kanda ? 
183	NA	 Keegi peale sinu ei tee seda , ainult sealt komsomolikomiteest mõni ohmoon veel . 
183	NA	 Ja kas sa tõesti nii kõva pugeja oled , et nüüd liputad saba minu ees ? 
184	NA	 Ilumaa sa aru , et mul mani netu , läks ja tõi baarist kolmsada grammi benediktiini . 
184	NA	 Pani täis karahvini ja tühjad pitsid lauale . 
185	NA	 Kas kandis ta selle raha kuludesse Matji tänu eest , mis kahtlemata pidi litsitoomisele järgnema ? 
185	NA	 Kui karsklane Matj seda vaid aimaks ! 
186	NA	 “ Parema meelega sumistaks krambambulit … Aga “ Tempos ” pannakse ainult kleeperit . 
186	NA	 Igas kohas oma stiil , ” õigustas ta margivalikut . 
187	NA	 Kleeper ehk liks oli alamat sorti määre , mida mujal ei sobinudki libistada . 
188	NA	 “ Tead , mu finantsressursid … Teen sulle stipipäeval tagasi , ” patsutasin ma püksitasku pihta . 
189	NA	 Jõime ilma kohvita , et raha kokku hoida , esimene pits pani mind läkastama . 
190	NA	 “ Nipsime algul niisama . 
190	NA	 Litsile peab kah jääma , ” hoidis Ilumaa mind tagasi , kui ma uuesti pitsist kinni haarasin . 
190	NA	 Kuradi ihnuskoi ! 
191	NA	 Vaatasime ringi . 
192	NA	 Igasugust liha oli terve kõrts täis , ainult et kes neist oli lits ? 
192	NA	 Inimesed võiksid rohkem mõista anda , keda nad endast kujutavad , siis oleks möödapanemisi vähem . 
192	NA	 Mina küll olen valmis rinnas kandma silti AJAKIRJANDUSTUDENG . 
192	NA	 Lõbutüdruk pangu endale tissi otsa HOORAPURAKAS , siis ei eksitata korralikke kodanikke . 
193	NA	 Aga kes ikkagi ? 
193	NA	 Vahest too roppu moodi krohvitud mõrd , kelle põsed lausa lillatasid ? 
193	NA	 Tädi , õpi end võõpama , siis tule rahva ette ahtrit hööritama ! 
193	NA	 Või too hobune , kes parajasti pirukast viinerit välja imes ? 
193	NA	 Või too punase baretiga , justkui Pariisist siia karanud ametlik prost ? 
193	NA	 Too muld tegi viimati sahkat-sahkat sada aastat tagasi ja ei tule arvesse , meil on vaja töötavat mootorit . 
194	NA	 Ja mis kõige hullem , enamik emaseid sabistas koos oma poldiga , muudkui ninapidi koos , ühed ladusid tikkudest lauaplaadile ruute , nagu poleks neil midagi targemat teha . 
194	NA	 Kas te doominot ei taibanud kaasa tuua ? 
194	NA	 Teised kaks hirnusid naerda ! 
194	NA	 Kelle üle te üldse naerate , lubage küsida ? 
194	NA	 Kas ma pean minema tollele parmule sorkama , et kuule , jorss , tõmba jehatj , meil on sinu kõõma täna õhtul tarvis ? 
195	NA	 Ilumaa tegi vahepeal kiire klõmaka . 
196	NA	 “ Kas sa tead , mida me bundesveeris tinistasime ? ” küsis Ilumaa . 
196	NA	 Alati , kui ta mulistas , hakkas ta heietama oma sõjaväemälestusi , kõigil oli sellest kõrini . 
196	NA	 Ta võis isegi Riina Marie-Underi-õhtutel hakata jahvatama oma seerudest ja pogradest . 
196	NA	 Ei tea , keda see huvitab ? 
196	NA	 Ausõna , ma ei seedi sihukesi tüüpe , kes sulle kogu aeg küsimusi esitavad . 
197	NA	 “ Spirti , ” vastas Ilumaa endale ja tegi uue kiire lõuatäie . 
197	NA	 Ise lubas tempot pidada ! “ “ Spirt pitjevoi ” oli pudelisildile kirjutatud , kraade , kurat , polnud kuskil . 
197	NA	 Terve Venemaa vaidles , kui kange kärakas see on . 
197	NA	 Mõned ütlesid , et 70 , teised jälle , et 99 kraadi . 
197	NA	 Ja lõpuks ei saanudki teada , aga mis sellest , kurgust alla läks libedalt . ” 
198	NA	 Ja Ilumaa pani uue kärkunni ! 
199	NA	 “ Mulle ütles Brigadir , et litsid seovad siis , kui lähevad meha lantima , ümber põlve valge marli . 
199	NA	 See on parool , ” tuletasin ma meelde , miks me “ Temposse ” tulime , ja andsin head nõu , kuidas tõelisi litse võiks tavalistest eitedest eristada . 
200	NA	 “ Mis ta möliseb ! 
200	NA	 Brigadir on möku , pangu kalossid varba otsa ja kadugu oma kolhoosi ! 
200	NA	 Võmmidel oleks ju kohe hais ninas , nad pistaksid pokri kõik , kellel juhtub põlv haige olema , ” oli Ilumaa loogiline ja hindas asjatundjana minu info väärtuse nulliks . 
201	NA	 Siis hakkas Ilumaa mind jälle kogudusse nuruma , umbes niimoodi , et vorst vorsti vastu – mina muretsen sulle litsi , sina tule parteisse . 
202	NA	 “ Tule , tule , paneme nendele vanadele mölakatele ära . 
202	NA	 Mis nad tilbendavad igal pool ees ! 
202	NA	 Saad aru , Kalts , ma tahan sulle head ! 
202	NA	 Sul on viimane aeg . 
202	NA	 Üliõpilane läheb kirja kui proletariaadi esindaja , kirjutad avalduse , prošu menja prinjatj v KP , ja oled lupsti sees kui rakkuskäsi ja tööline . 
202	NA	 Pärast lõpetamist oled jobannõi intelligent , ja enne sa parteisse sisse ei saa , kui oled kaks vasjat endaga kaasa vedanud . 
202	NA	 Ponimaješ ? 
202	NA	 Aga kes see loll tuleb ? 
202	NA	 Nii idikas pole isegi vasja . 
202	NA	 Ja temal ei ole küll vähimatki mõtet parteisse minna , tema peab ainult maksu maksma , ” läks Ilumaa hoogu . “ Sina võid saada mõne Poola-tuusiku , ja kui sa kaua aega pole ühtegi nõukogudevastast anekdooti rääkinud , siis lastakse Soomegi , aga vasjale-raisale näidatakse ainult trääsa , nihujaa tebe , orja edasi , nina tavotiga koos , ” agiteeris mind Ilumaa . 
203	NA	 Ja mina mõtlesin , et ilma lipsuta kutsub ta mind põrandaalust ajalehte tegema ! 
204	NA	 Tegelikult polnud ma veel otsustanud , kelleks hakata . 
204	NA	 Aasta pärast pidin minema kuhugi toimetusse tööle , seda küll . 
204	NA	 Juba praegu tellis “ Noorte Hääl ” minult reportaaže üliõpilaselust , olin neile silma jäänud , mind ootas tulevik . 
205	NA	 Ise unistasin kahest asjast . 
205	NA	 Esiteks tahtsin kirjutada portreeraamatu “ Meie sekretär ” Johannes Käbinist , EKP Keskkomitee esimesest sekretärist . 
205	NA	 Ma teeksin seda kuidagi normaalsemalt , ilma hurraatamiseta , avaksin Käbini sügavalt inimliku palge . 
205	NA	 Vohh , siis oleksid mul kõik teed lahti , saaksin nii Poola kui Soome , ehk koguni Pariisigi , Käbin ise saadab mind , kuigi sõprade ees oleks häbi . 
205	NA	 Sina , Ill , patsutaksid õlale , et õigesti teed , aga mida Tohvi minust arvaks ? 
205	NA	 Ja ega Brigadir must pärast seda enam välja ei teeks . 
205	NA	 Surnuaed kaagutaks seljataga , et see oli tal näost näha , mis mees ta on . 
205	NA	 Riina kohta ei oska öelda , tema vist ei sea peika puhul esikohale läbilööki ja väljapaistvust , aga Aave noolib kindlasti endale meest , kes kõrgele jõuab , siis saab ta ise vabalt teatrit vihtuda , näitlejad on ju kõik näljarotid . 
205	NA	 Nii et kui ma kogudusse tuleks , hoiaks Aave minust veel kõvemini kinni , Ill , aga mina tahan temast lahti saada ! 
206	NA	 Mu teiseks võimaluseks oli koguda hunnik materjali , kirjutada terav publitsistikaraamat “ Punane udu ” , kus ma paljastaksin kogu selle nõukoguliku totruse . 
206	NA	 Kortereid saavad ainult venelased , välismaale lastakse vaid parteilasi . 
206	NA	 Ma kombineeriksin käsikirja kuidagi piiri taha ja lõikaksin siis niisuguseid loorbereid , et sina , Ill , lähed kadedusest roheliseks . 
206	NA	 Siin pannakse mind vangi , sina , kuradi kintsukaapija , tuled ise protsessile mind süüdistama , et juba ülikoolis ajas ta kahtlast juttu ja hoidis kõrvale ühiskondlikest organisatsioonidest , aga Anatoli Maksimovitš Goldberg BBC-st kiidaks taevani . 
206	NA	 Ja siis kukub mulle Nobeli preemia , eesti rahvas kannab mind õlgadel vanglast välja ja teeb minust EKP Keskkomitee esimese sekretäri Käbini asemel ! 
207	NA	 “ Tead , Ill , ma lugesin üht sotsioloogilist uurimust , kuidas keskaplikad süütuse kaotavad . 
207	NA	 Salastatud uurimus ! 
207	NA	 Nõukogude Liidus ju seksi ei ole ! ” alustasin mina . 
208	NA	 “ Kust sa said ? ” lõikas Ill vahele . 
209	NA	 “ Varga käest küsitakse , kust sa said . 
209	NA	 Ära sega ! 
209	NA	 Kui ühel plikal klassis on tselka ropsti läinud , siis hakkab ta ka teisi kabjaliste juurde vedama , et teised poleks temast paremad . 
209	NA	 Siit tulenevatki pedagoogide kohus – selgitada välja ohu allikas , isoleerida ja likvideerida tema mõju klassikollektiivile , ” irvitasin mina , aga märkasin , et Illi mokk tõmbus mossi , temagi oli vahetu reageerija , emotsionaalne tüüp nagu mina ise , paistku ta lõug pealegi tahtekindel . 
209	NA	 Või oli ta juba kaifis ? 
209	NA	 Pidin teda lohutama . “ Hea küll , Ill , sotsioloogiakabinetist sain , Lainevoo käest . 
209	NA	 Tema on kah vana kanuutaja . 
209	NA	 Tead , Ill , ma saan sinust aru , miks sina parteisse tikkusid . 
209	NA	 Aga mind ei ole see partei suhu ja silma nussinud , mina ei pea talle vastu tegema . 
209	NA	 Mind ei võetud ülikoolist sõjaväkke , ” õigustasin ma oma parteitust . 
210	NA	 “ Mitte nussinud , vaid pedereerinud ! 
210	NA	 Partei pedereeris mind , nüüd pedereerin mina teda vastu . 
210	NA	 Aga ta saab ! 
210	NA	 Vaata , vaata too ! ” pakkus Ill äkki litsikandidaadi välja . 
211	NA	 “ Mihuke ? ” Ma ei saanud aru , kas pükste või seelikuga . 
212	NA	 “ Too , too ! ” näitas Ill plisseeritud seelikuga üksiku kooginäksija poole . 
213	NA	 “ Karvamüts ! ” halvustasin mina , ausõna , ma olin põnnama löönud , ma tahtsin rongilt maha hüpata . 
214	NA	 “ Müts käib voodis peast ära , ” õpetas Ill. 
215	NA	 “ Aga kas Matj tahab sellist , kes kooki õgib ? 
215	NA	 Matj tahab sellist , kes temaga jääauku kupsu tuleb , ” püüdsin ma kandidaati välistades asja võimatuks teha . 
216	NA	 “ Kott pähe , kompvek suhu , siis kõlbab sõja ajal küll , ” andis Ill oma eksperthinnangu , noogutas , lehvitas isegi käega linnu poole , tolle nägu lõi naeru täis , kuid ta raputas eitavalt pead , torkas poole kooki kandekotti , ei pistnudki suhu , rüüpas viimase suure kohvisõõmu , oi , kui kenasti tal põsed lohku tõmbusid ja huuled torru läksid , ja kadus kohvikust . 
216	NA	 Päris ilusa säärejooksuga hiireke , hoiab oma süütust meie eest ! 
217	NA	 “ Kui ta vaid aimaks , millest ta ilma jäi ! 
217	NA	 Kahetseks elu lõpuni , ” ütles Ill talle järele . 
218	NA	 “ Liiga madala kusemisega , ” põlgasin ma lahkuja ära , aga mul oli tegelikult hea meel , et leidub veel korralikke neide , kes ei lähe igasuguste ligitikkujate liimile . 
219	NA	 Kas me tõesti peame keset litsimerd kuivale jääma ? 
219	NA	 Võtsime sihikule kaks itsitavat kõõma teisel pool palmi , algul ei tahtnud nii lähedalt püüda . 
219	NA	 Nad kühveldasid lusikatega jäätist näost sisse , üks oli päris normaalne , teine viimane lehm . 
220	NA	 “ Hello , meil on kaks vaba platsi , ” viskas Ill hooletult . “ Teie jaoks , kui te just kedagi ei oota … ” 
221	NA	 Kohe tulid ! 
221	NA	 Mina ei oskaks nii nagu Ill. Ma kukuksin pabistama ja puterdama , ma keeraksin igavese jama kokku . 
221	NA	 Ilumaa läks baarileti juurde kohvi ja kaht lisapitsi tooma . 
221	NA	 Ausõna , mul plahvatas seest põlema , ma pidin üüratu aeg litsidega üksinda lauas olema . 
221	NA	 Vakka ei tohtinud olla , seda ma teadsin , pidi midagi rääkima , et endast änksat muljet jätta , aga mida ? 
221	NA	 Dobroljubovist või vulgaarmaterialistidest ei hakka ju sellistega mulisema . 
221	NA	 Ka ilmast juttu teha on liiga labane , olgugi et väljas on kevad , tegelikult kevade esimene päev . 
222	NA	 “ Mis vahti , suu lahti , suu kinni , siis vahti , ” kobises too , keda ma algul nagu timmimaks pidasin ja kes tegelikult oli päris mööda kuju . 
223	NA	 Ma teadsin ju väga hästi , et suhtlema peab vabalt ja loomulikult , et niisugune vaagija ja kaaluja ei jõua kunagi sihile , aga mis ma parata sain , kui mu sees oli dohujaaibolše igasuguseid tõrkeid ja komplekse ? 
224	NA	 “ Anekdooti tahate ? ” võtsin ennast kokku ja alustasin võrdlemisi enesekindlalt elumehe teesklemist , katsusin varjata erutusest tekkinud häälevärinat . 
225	NA	 Litsid tahtsid anekdooti . 
226	NA	 “ Vohh , see asi oli niiviisi , et üks ilus neiu istus Emajõe kaldal , solistas jalgadega jõevees , kuna vesi oli parajasti kõrge . 
226	NA	 Nagu täna , muuseas , aga see pole oluline … Mööda läks mees , kes otsustas talle pihta panna . “ Kuidas vesi on , kas soe või ? ” küsis mees . “ Ma olen lits , aga mitte termomeeter , ” vastas neiu , ” lõpetasin ma anekdoodi ja jäin ootama , kuna need puupead-jäätisevitsutajad taipavad naerma pahvatada . 
227	NA	 Litsid vaatasid teineteisele otsa , küsisid pilguga , et mida minusugusest tüübist arvata . 
228	NA	 “ Päris ibu , ” ütles üks . 
229	NA	 Ibu ! 
229	NA	 Sellist sõna kuulsin ma elus esimest korda . 
230	NA	 “ Ei tea , mis ta oma juraga öelda tahab ? ” vingus too hullem , kes oli hoopis sutsu normaalsem . 
231	NA	 “ Pikad juhtmed , jah ? 
231	NA	 Ei saa naljast aru , ” valasin ma õli tulle , ja ausõna , ma ei oska teile öelda , kas ma puhusin pilli meelega või kogemata lõhki . 
232	NA	 Või kui päris ausalt – ma tahtsin mõlemat korraga , nii meelega kui kogemata , ma tahtsin asja nii segaseks ajada , et siga kah ei söö ning et ma ise aru ei saaks , siis oleks ma nagu süüdimatu , minu üle ei võiks keegi kohut mõista , ka ma ise mitte . 
232	NA	 Minu meelest pani Ill samal põhjusel praegu kärmelt tina , tema oli lihtsama loomuga kui mina . 
233	NA	 “ Lihtsalt masendav , ” lasi kuuldavale too lehmam , ja enne kui Ill kohvi ja pitsidega tagasi jõudis , olid litsid juba kaabet teinud . 
233	NA	 See andis mulle võimaluse endale öelda , et just seda ma tahtsingi , ehkki ma ei tea , kas see oli nii või ei olnud . 
234	NA	 “ Et nad siili sünnitaksid , ” soovis Ill neile järele . 
235	NA	 “ Kumbki polnud Matji maitse , ” lõin mina käega . 
236	NA	 “ Filosoofiavanale on vaja mingit kopsakamat liha , mõnda vene baabat , kes talle piitsaga valaks , ” oletas Ill. 
237	NA	 Alles kolmanda libu saime õnge , aga see kleepis ise külge , tuli lunima viit kopikat muusikaautomaadi jaoks . 
238	NA	 “ Mis lugu preili soovib ? ” küsis Ilumaa . 
239	NA	 “ “ Rohelisi niite ” . 
239	NA	 Kaks aastat pole kuulnud , ” tellis täiesti mehe välimusega hoor , torujüri traksidega ürp seljas . 
240	NA	 Teiselt poolt jälle peaks Matj hindama töölisklassi esindajat üle kõige , on ju proletariaat ühiskonda juhtiv jõud . 
240	NA	 Või kust mina tean … 
241	NA	 Ilumaa tõusis ja taarus , tallad ümarad , muusikaautomaadi juurde , laskis pilusse viis kopikat , vinüülplaat hakkas kahinal ringi käima , üle kohviku kajas “ Rohelised niidud ” . 
242	NA	 Muusikatellija potsatas luba küsimata tühjale toolile meie lauas , kallas karahvinist endale benediktiini ja viskas terve pitsitäe korraga kurku . 
243	NA	 “ Üle prahi värk , ” hindas koleda näoga meesnaine ja ma ei saanud pihta , kas see käis laulu või likööri kohta . 
244	NA	 Päris mudakas ! 
244	NA	 Ja sellisega istu ühes lauas ! 
244	NA	 Pits oli puhas , aga temal polnud sellest õrna aimugi , et keegi polnud sealt varem joonud ! 
245	NA	 Ühelt poolt lõikas labasus valusalt hinge . 
245	NA	 Teiselt poolt oli see õudselt peibutav . 
245	NA	 Millega ma ta minema peletan ? 
245	NA	 Kuidas ma talle keele kõrva saan ? 
246	NA	 Õnneks tuli Ilumaa kähku tagasi , me ei pidanud kaua kahekesi olema . 
247	NA	 “ Poisid , palju kell ? ” kõkutas lits . 
248	NA	 “ Kui palju vaja on ? ” oli Ill kavaler ise . 
249	NA	 “ Mul on vaja homseni välja venitada , poisid , saate aru ? ” avas lits oma plaanid . 
250	NA	 See sobis meile ! 
251	NA	 “ Kellega on au ? ” flirtis Ill hoolega edasi . 
252	NA	 “ Mis mõttes ? 
252	NA	 Mis sa sellega öelda tahad ? ” ei nokkinud lits . 
253	NA	 “ Minu nimi on Ilmar , mina olen Ill , kes sina oled ? ” ajas Ill kindlalt liini . 
254	NA	 “ Aah , nimi ! 
254	NA	 Ütlend kohe , et nime tahad . 
254	NA	 Mina olen Magda , ” kuulutas lits välja maailma kõige tähtsama asja . 
255	NA	 “ Maadž . 
255	NA	 Ma olen eluaeg tahtnud , et mul ka üks Maadž kirjas oleks . ” Ilumaa jorutas inglise keeles ja keerutas kätega , otsekui juhiks partnerit tantsupõrandal . 
256	NA	 “ Kord olid niidud rohelust täis , ” jorutas lits vastu . 
257	NA	 Milline matslus ! 
257	NA	 Laulda “ Rohelisi niite ” , samal ajal kui kogu maailm kuulab biitleid ! 
258	NA	 Ilumaa ja lits lõid pitsid kokku . 
259	NA	 “ Ah , poisid , teie ei tea minu elu , ” kurtis lits . 
260	NA	 Aga miks me seda õigupoolest teadma pidime ? 
261	NA	 “ Saame teada , saame teada , kõik saame teada , ” lubas Ilumaa , kes oli kõvasti hasardis , ma ei saanud enam aru , kellele ta pruudimullikat valis , kas endale või professor Matjorinile . 
261	NA	 Loll lugu , kui nad Matjiga selle litsi pärast veel kiskuma lähevad . 
262	NA	 “ Aah , poisid , teie lähete õhtul koju koti peale ja kogu lugu , ma tean teid küll . 
262	NA	 Kõik mehed on ühesugused , ei ole mingit vahet , kas siin või seal , ” kaebas lits jahtunud kohvi luristades . 
263	NA	 “ Koju , mis koju ? 
263	NA	 Me võtame takso ja põrutame Tähtasse pidu edasi panema , ” kähistas juba parajas jõminas Ilumaa . “ Tead ju küll professakat ? ” 
264	NA	 Lits ei teadnud , Ilumaa seletas talle , et Tähtvere on ülikooli õppejõudude linnaosa ja et minu isal on seal tohutu häärber . “ Seal elab eliit . 
264	NA	 Kõik teadlased , parteitegelased ja spekulandid , ponimaješ ? ” 
265	NA	 “ Ja te võtate minu kaasa ? ” ei uskunud lits oma õnne . 
266	NA	 “ Me palume teid , madaam , teha meile seda au ja jagada meie seltskonda , ” suudles Ilumaa litsi kätt . 
267	NA	 Mina küll poleks sellega hakkama saanud , kuigi ma ennast demokraadiks pean ! 
268	NA	 Ill andis mulle märku , ma läksin alla , helistasin automaadist , Matj rõõmustas , ütles , et ootab meid väravas . 
269	NA	 Uskuge või mitte , aga me saime kohe takso , uhiuue helesinise “ Volga ” , õhku kargav nikkelpõder kapotininal . 
269	NA	 Punt sahkerdajaid sõitis parajasti “ Volga ” -restorani ette teisel pool tänavat , takso jäi vabaks , ja enne kui tuuleklaasil roheline tuli süttis , haaras Ill võimalusest kinni . 
269	NA	 Tavaliselt tuli taksosid Nõukogude platsil Raekoja ees oodata terve tund või kauem . 
270	NA	 Muidugi hakkas juht vastu punnima , et käige te põrgu , ta on tellitud ja et temal pole aega kuhugi sõita . 
271	NA	 “ Me maksame topelt , ” tabas Ill ära tavalise nipi raha väljapressimiseks . 
272	NA	 Kõik taksojuhid peavad end maailma nabaks , koorivad sult viimase naha , peale selle mõnitavad kuidas jaksavad . 
272	NA	 Teenindaja peaks valima , kas ta tahab sult varastada või su kallal ülbitseda , aga nemad teevad mõlemat ! 
273	NA	 Ill sokutas end loomulikult natšalniku kohale juhi kõrval , mina jäin litsiga tagapinki jagama . 
274	NA	 “ Lauristini … ” teatasin mina aadressi , auto nõksatas paigalt . 
275	NA	 Taksomeetrit juht muidugi käima ei pannud , nad ei tee seda kunagi . 
276	NA	 Ega me äkki liiga vara kohale ei jõua , ei tea , mis siis küll saab , kui Matj meid ei oota ? 
276	NA	 Nihuke krokodill võib su ära vägistada kah , eriti kui sa valvsuse kaotad , kui sul lont veidi umbes on . 
277	NA	 Jah , mina olin üsna joobakil , aga Illil olid tuled päris eest ära . 
277	NA	 Seda ma küll poleks uskunud , et mina temast rohkem kannan . 
277	NA	 Muidugi , ma olin vanasti kõva käsi kanuus , tema oli keedetud makaron . 
278	NA	 “ Aga mis siis , kui mul pahad päevad on ? ” hakkas lits äkki pipardama , kui me Tähtvere mäest mööda kivisillutist üles rappusime . 
279	NA	 “ Keda see segab ? ” haakus taksojuht jutuajamisse . 
280	NA	 Aah , kuidas mind nõelas niisugune labasus ! 
280	NA	 Ärgu toppigu oma nina võõrastesse asjadesse ! 
280	NA	 Tema ei tea , et mängus on meie ajamati hinded ! 
280	NA	 Matj ei andestaks niisugust asja . 
281	NA	 “ Aga miks sa tulid siis lantima ? ” Ill tundis end reedetuna – tema oli palju vaeva näinud , teistele head tahtnud , kõva pataka raha magama pannud , ja nüüd lopsti ! vastu pükse ! 
282	NA	 “ Kust mina teadsin , et tuleb . 
282	NA	 Kaks aastat ei ole olnud , ja järsku tunnen , et vuliseb , ” vabandas end lits . 
283	NA	 “ Kaks aastat ! 
283	NA	 Ära pläma , see ei ole võimalik ! ” vaidles taksojuht . 
284	NA	 “ Vanglas ei ole ühelgi naisel mensi , niipalju te teategi . 
284	NA	 Võib-olla esimestel kuudel paar korda on ja siis – proštšai molodostj ! ” lausus lits , Magda või mis ta kuradi nimi oli . 
285	NA	 Jõuan siis mina kõigi linnalitside nimesid meeles pidada ? 
286	NA	 Lihtsalt õudne ! 
286	NA	 Ja mina pean niisugust asja kuulama ! 
286	NA	 Mis kuradi supi sisse Ill mind tirinud on ! 
286	NA	 Laske mind maha ! 
287	NA	 “ Sa oled pogris olnud või ? ” uuris taksojuht ettevaatlikult . 
288	NA	 “ Mina ei teinud midagi . 
288	NA	 Mulle lihtsalt väänati kaela , ” õigustas end lits . 
289	NA	 “ Mis asi väänati kaela ? ” tahtis mees täpsemalt teada . 
290	NA	 “ Nagu oleks ma leivakombinaadist torte sisse vehkinud ja neid kalli raha eest edasi müünud . 
290	NA	 Ma tean küll , kes neile tortidele päkad silma ajas , aga me leppisime temaga kokku , et mina lähen tema eest istuma . 
290	NA	 Ma peangi ta homme üles otsima , mul on temalt hunnik raha selle kahe aasta eest saada , ” jutustas Maadž – mul tuli ta nimi meelde . 
291	NA	 “ Näe , siit mind viidigi solbakuks . ” Ill näitas sõjakomissariaadi punalipu ja viisnurgaga maja , kui me kummide kiunudes vasakule pöörasime . 
292	NA	 Ja teate mis ! 
292	NA	 Ill pühkis tasku pistetud lipsuga pisarat , raudselt kohe , ma ei tule teile uduangerjaid ajama . 
292	NA	 Poiss polnud ikka veel sellest üle saanud , et ta ülikoolist Kodumaad kaitsma tiriti . 
292	NA	 Loomulikult ei löristanud ta nii , et räästad robinal tilkunud oleks , Ill oli ometi rannakaitses teeninud karastatud matross-deduška , aga tal oli pisar silmas , ausõna , ma ise tahavaatepeeglist kontrollisin . 
293	NA	 Kurat , kõik inimesed on teistsugusemad , kui me neist arvame ! 
294	NA	 Ja teate , mis veel ? 
294	NA	 Ill tundus mulle selle pisara pärast sümpaatsem , ma ei hakkagi seda salgama , mis sest , et olukord oli kohutav . 
294	NA	 Mis ma ikka ta kallal kogu aeg mõttes norin , ta on tegelikult kihvt kutt , käristas hulgi benediktust välja . 
295	NA	 “ Poisid , ma võin teile parema muretseda … Ei lähe kalliks … ” ütles taksojuht meie litsi kohta . 
296	NA	 “ Mis asja ? 
296	NA	 Mis te solvate siin inimesi ! ” haavus Ill ja astus meie valiku kaitseks välja . 
297	NA	 Nii või teisiti , kaupa vahetada oli juba hilja , olime kohal , näe , Matj tammus närviliselt värava ees , karvane rind paljas , soni kuklas . 
297	NA	 Takso peatus . 
297	NA	 Minu uks jäi tänava poole , ma tegin selle lahti ja jooksin ümber pagasniku litsile ust avama . 
298	NA	 “ Mida mina tegema pean ? ” küsis parajasti Magda . 
299	NA	 “ Sina ütle kogu aeg “ jah-jah ” , ” õpetas teda Ill. 
300	NA	 “ Noh , kak dela ? ” asus Matj sissejuhatuseta asja juurde , mõõtis taksost väljuvat litsi nagu lihunik tapalooma kolhoositurul . 
300	NA	 Ta ajas oma nina nii kaugele ette , et mul oli tunne , nagu tahaks ta nuusutada , kas kaup kõlbab . 
300	NA	 Ma ei osanud midagi vastata , kehitasin õlgu , eks ta ise otsustagu , mul ei olnud õrna aimugi , mis sest supist saab . 
301	NA	 “ Ma jään siia ootama . 
301	NA	 Vaatame , kuidas olukord laheneb , ” lausus Ill , ja see oli puhas alt ära hüppamine . 
302	NA	 Need kuradi parteilased on alati enne puu otsas , kui pauk käib ! 
303	NA	 “ Ljahme , ljahme minu poole , mina juba kõik valmis panema , ” kutsus Matj meid litsiga lahkelt sisse . 
304	NA	 Matj avas madala jalgvärava , läksime eesaeda . 
304	NA	 Ja arvake ära , keda ma põõsaste tagant nägin , kes seisis majatrepil , uks selja taga pärani ? 
304	NA	 Madam Ateist , tulist viha täis dotsent Gorjatšova ise , Joptvojumatji seaduslik abikaasa . 
305	NA	 “ Siia majja sa oma litsiga ei tule ! ” kisendas Gorjatšova üle terve linnaosa vene keeles . 
306	NA	 “ Pole sinu asi ! 
306	NA	 Mina olen siia sisse kirjutatud , mul on õigus kutsuda endale külalisi , ” vastas Matj rahulikult raudteemurdes , mingi kummaline naeratus lihavatel huultel . 
307	NA	 “ Ainult üle minu laiba ! ” pani madam Gorjatšova pasunad veel kõvemini üürgama . 
308	NA	 Järsku läks Matj üle eesti keelele : “ Sina , dotsent , minuga kanuumatkale ei tulema , aga sina tulema . ” Matj näitas litsi poole . 
309	NA	 “ Jah-jah , ” vastas lits , kuigi tal ilmselt polnud aimugi , mis asi on kanuu . 
310	NA	 Äkki jooksis Gorjatšova maja paariastmelisest eestrepist alla , jõudis mõne vihase sammuga meieni , ja ma olin kindel , et nüüd äigab ta kas Matjile , litsile või koguni mulle lahtise peopesaga sellise kõrvakiilu , et aitab . 
310	NA	 Aga ei ! 
310	NA	 Gorjatšova viskus Matjile kaela , kaisutas ja embas teda . 
311	NA	 “ Miša , Miša kallis , jäta lits kus see ja teine , jäta palun , jäta palun ! 
311	NA	 Ma tulen sinuga Karjalasse kanuumatkale , ” anus Gorjatšova . 
312	NA	 “ Ausõna ? ” tingis Matj . 
313	NA	 “ Jumala ausõna , ” tõotas Ateist . 
314	NA	 Seejärel kiskus Matj end abikaasa embusest lahti ja pöördus võidukalt minu poole . “ Teid , seltsimees Sammjus , mina tjanama . 
314	NA	 Teie ja teie sõbranna tjaitma teie julesanne . 
314	NA	 Kindlasti olema teil kulutusi , vaadake , siin raha olema , võtke see endale , ” ulatas Matj mulle soti . 
315	NA	 Sada rutsi ! 
315	NA	 See oli kuradi kõva raha ! 
315	NA	 Aga muidugi olin ma ka parajalt pettunud , Matjil , raisk , on komme inimeste üle irvitada . 
315	NA	 Küünik , nagu kõik kommunismivanad ! 
315	NA	 Inimesed , kes kogu aeg valetavad , lihtsalt muutuvad jultunuks , kuigi Matj tundus olevat kuidagi lahtise südamega ja ilma kavaluseta sirgjooneline vana . 
315	NA	 Ja ometi tõmbas see kännuämblik mind , kergeusklikku , tillist ! 
316	NA	 Aga sajane peos lohutas . 
317	NA	 Kobisime litsiga tagasi taksosse , Ill oli päris bläk aut , lõristas nagu mauk , tahtejõuline lõug rinnal , kapsad ninast väljas , auto eesistmel . 
317	NA	 Mantlitaskust vahtis välja tatine lips , sellesse oli ta vahepeal kõvasti nina nuusanud . 
317	NA	 Tema oli oma panuse ürituse kordaminekuks teinud , ta magas õiglase und . 
317	NA	 Hakkasime sõitma , ei tea kuhu . 
318	NA	 “ Poisid , mul on kõht tühi , ” nõudis lits , kes vist millestki aru ei saanud . 
319	NA	 Taksojuht vahetas sajaka lahti , ma andsin litsile kakskümmend viis , lasin tal raudteejaama ees maha minna . 
319	NA	 Seal , ooteruumipingil , võib ta vabalt homseni konutada . 
319	NA	 Ja selle raha eest sai ta vähemalt kakskümmend viis korda vatsa täis nuumata , ärgu mingu enam torte pizdiitama . 
320	NA	 “ Päevad on sama , mis lillel õitsemine , ” ütlesin ma talle , kui ta mu kõrvalt väljus . 
321	NA	 Ta oli siiski päris nutikas , mõikas kohe , millest käib jutt . 
322	NA	 “ Siis ma täna õitsen . 
322	NA	 Esimest korda üle kahe aasta . ” Ta lehvitas mulle veel vaksalitrepilt hüvastijätuks . 
323	NA	 Täitsa äge eit , ainult et mitte minu maitse , liiga robustse ja meheliku väljanägemisega . 
324	NA	 Ja Illi pidin ma voodisse lohistama . 
324	NA	 Takso ootas Uue-Päntri ühika ees , kui ma teda vähi kombel , selg ees , tagurpidi komberdades ja kaenla alt kinni , läbi trepikoja tuppa vedasin . 
324	NA	 Kõik , kes nägid , pidasid vajalikuks oma lugupidamist avaldada : 
325	NA	 “ Oo , täitsa perse ! 
325	NA	 Vägev värk ! ” 
326	NA	 Õnneks elas Ill esimesel korrusel , Brigadir oli juba kodus , toauks oli lahti , kahekesi vinnasime Illi koikusse . 
326	NA	 Tal jäid kingad jalga ja kõik riided selga , ma suskasin talle palitutaskusse nelikümmend kulli – ühe viieka , ühe kümneka ja ühe kahekümneviieka – , igastahes oli seda märksa rohkem , kui ta “ Tempos ” mängu pani . 
326	NA	 Mis tal võis minna ? 
326	NA	 Mitte rohkem kui neli rubla . 
327	NA	 Edasi põrutasime taksoga ülikooli peahoone ette , peaagu sinnasamasse , kust sõitu alustasime . 
327	NA	 Vahet polnud rohkem kui sada meetrit . 
328	NA	 “ Kolmeka viskad ? ! ” hakkas tingima taksojuht . 
329	NA	 Kolmekas sellisele mölakale , ei tea mille eest ! 
329	NA	 Arve võis olla ehk kuuskümmend kopikat , mitte rohkem , aga kust mina seda tean , kui tal taksomeeter ei tiksu ? 
330	NA	 “ Kainer on siinsamas … ” ähvardas see väljapressija . 
331	NA	 Mis mul muud üle jäi kui talle kolmekas anda , seda oli ennegi juhtunud , et taksojuhid olid kliendi kainerisse sõidutanud ja pärast võmmidega tulud pooleks teinud . 
332	NA	 Peahoone raske uks tuli küll lahti , aga ma tundsin kohe , et midagi on nihu . 
332	NA	 Valvur karjuski minu peale : 
333	NA	 “ Kuhu nüüd , kuhu nüüd , noormees ? ” 
334	NA	 “ Seminarkasse , mul on seal asjad laua peal , ” õigustasin ma ennast . 
335	NA	 “ Öösel seminarkasse ! 
335	NA	 Ma kutsun kohe miilitsa ! ” Valvur näitas rusikat . 
336	NA	 Vaatasin peahoone kuulsat kella , millest eesti rahvas on laule ja lulkasid teinud . 
336	NA	 See oli juba pool kaksteist . 
336	NA	 Kuhu see aeg küll nii ludinal kadus ? 
336	NA	 Ausõna , sellest küll aru ei saanud . 
336	NA	 Kuus tundi nagu lupsti läinud ! 
337	NA	 Väljas oli täiesti pime ja külm , seda me ei olnudki enne märganud . 
337	NA	 Lonkisin koju Supilinna , tahtsin oma võtmega korteriust avada , aga ema võti oli muidugi seespool ees . 
338	NA	 Ja juba pani ta lõugama : 
339	NA	 “ Mis pättidega sa ööd läbi ringi lased ! 
339	NA	 Või on juba litsid mängus , ega sinusugust ei tea ! ” 
340	NA	 Kõik majaelanikud muidugi kuulsid , sest Supilinnas on õhukesed seinad . 
340	NA	 Muidugi , minu vanamoori kisa kostaks ka Kremli müürist läbi . 
340	NA	 Ausõna . 
340	NA	 Kui palju on ta mulle bläkki kokku keeranud ! 
341	NA	 “ Jälle oled sa joonud ! 
341	NA	 Ega see enne ei lõpe , kui ükskord miilits su kinni võtab , ” õiendas ta läbi ukse edasi , kuni pika kohmitsemise peale luku lahti sai . 
342	NA	 Magasin rahulikult ja hommikul läksin marksumajja ajamati eksamile . 
342	NA	 Nagu öeldud , olid mul saja viiekümnest punktist sada kakskümmend selged . 
342	NA	 Isu oli õlle järele , aga ma kannatasin pohmaka välja . 
342	NA	 Ill aga ei ilmunud üldse platsi . 
343	NA	 “ Ei saa teda raiska maast lahti . 
343	NA	 Lihtsalt ei saa , ” vabandas Brigadir , ta tundis end tõesti süüdlasena . 
344	NA	 “ Ise tirisid kolhoosis kartulikotte , mäletad ? 
344	NA	 Nüüd ei saa Illi-sugust viidikat turjale , ” ei leppinud ma sõbra puudumisega . 
345	NA	 Koos sai lahingus käidud , ja huvitav , mis ta arvab neljakümnest kullist taskus ? 
345	NA	 Ootasin tänu . 
346	NA	 “ Kolhoosis , kolhoosis . 
346	NA	 Ega ülikool ei ole sul kolhoos ! 
346	NA	 Nagu Ill üles ärkab , nii paneb võimsalt robespjääri ja keerab jälle norskama . 
346	NA	 Terve peldik on tema rohelist löga täis , ” rääkis Brigadir . 
347	NA	 Riina tuli eksamiruumist õhevil näoga välja , ta oli tõmmanud Paul Lafargue'i . 
347	NA	 Kahju , seda piletit ma oskasin , võisin seda panna nagu plaadilt . 
347	NA	 Matj vastatud pileteid lauale tagasi ei pannud , tal oli selline stiil . 
348	NA	 “ Ja hinne ? ” tahtsin ma teada kõige tähtsamat . 
349	NA	 “ Nelja sain . 
349	NA	 Ma loodan , et sul ka jumala normaalselt läheb , ” ütles Riina ja andis mulle pataka Aave pukse . “ Minul neid vaja ei läinud , ma ei julge üldse selliseid asju kasutada , aga sina võid võtta , sina oled mees ja julgem . ” 
350	NA	 “ Ei kasutanud , aga võtsid kaasa ! ” imestasin mina , ise ei oleks ma küll ilmaaegu riskinud . 
351	NA	 Igastahes on Riina etem kui näiteks Magda , otsustasin ma tema silmi vaadates . 
352	NA	 “ Joptvojumatj , küll , raisk , pinnib ! ” teatas välja tulles Tohvi , kes pidi leppima kolmega nagu ikka . 
353	NA	 “ Vana on kuidagi õkva sitas tujus , ” kinnitas ka Brigadir , kes sai küll suure tuupimise eest viie nagu alati . 
354	NA	 Millest siis sitt tuju ? 
354	NA	 Kas hakkas madam Ateist jälle pipardama ? 
355	NA	 Läksin sisse viimasena , et eksamiruum oleks tühi , kui Matjil on mulle öelda midagi seesugust , mis ei ole määratud võõrastele kõrvadele . 
356	NA	 Muidugi ei hakanud ma professorit omapoisilikult tervitama , et moens , semu , kuidas käbarad käivad ! 
356	NA	 Ma hoopis noogutasin tagasihoidlikult , võtsin laualt vaikselt pileti , nagu poleks eile meie vahel midagi olnud , istusin pinki ja asusin püüdma musta kassi suletud ja pimedas ruumis , kusjuures oli ette teada , et kassi seal ei ole . 
357	NA	 Tunnetuse sotsiaalne olemus oli mul selge , kirjutasin kõik ettevalmistuslehele igaks juhuks üles , et vastamise ajal poleks puterdamist . 
357	NA	 Sotsiaalkultuurilisest determinatsioonist saab rääkida nii kitsamas kui laiemas mõttes . 
357	NA	 Laiem mõte – ühiskondlikud olud määravad ühiskondliku teadvuse , pealisehituslikel nähtustel on objektiivne seos majandusega , lasin ma pastakal hoogsalt käia , terve leht sai ajamatti täis . 
357	NA	 Kitsam mõte – ai , kuramus , kitsam mõte lipsas peast minema , aga enne oli just meeles ! 
357	NA	 Raudselt oli ! 
358	NA	 Mida teha ? 
359	NA	 Vaatasin sangpommi ahjuukse ees . 
359	NA	 Kuidagi ei olnud tahtmist hakata seda jälle vinnama . 
359	NA	 Aga milleks on mul Aave puksid ? 
359	NA	 Muidugi ei ole mul trippi ja tagasikäänatud sukka , sellest on kahju , mina pean põuetaskuga läbi ajama . 
360	NA	 Matj luges hoolega värsket ajalehte “ Trud ” , millest ühtegi ääreriba ei olnud ära rebitud . 
360	NA	 Nii , nüüd tõstis ta pilgu kõrgemale , süvenes ilmselt uude pikka veergu , tal läheb tükk aega , enne kui jälle silmi liigutab . 
360	NA	 Pistsin käe kuue põuetaskusse , urgitsesin spikude paki välja , asetasin selle põlvele lauaklapi alla . 
360	NA	 Otsi nagu kaardipakist risti kahte , kahekümne kuuenda piletini andis patsahkamis sorida . 
360	NA	 Ausõna , endale igatseks sihukest kirjapulka , millega saaks mitmevärvilist teksti panna . 
361	NA	 “ Seltsimees Sammjus ! ” kärgatas äkki kõuehääl . 
362	NA	 Ehmusin , puksilehed libisesid mu põlvelt ja pudenesid poolkaares laiali põrandale nagu hiina lehvik . 
363	NA	 Matj saatis oma karupilgu põrandale . 
364	NA	 “ Ja mina sind usaldama . 
364	NA	 Ja mina sind tõesti vjaga usaldama . ” Ma nägin kurbust ja pettumust suure mehe suurtes mustades silmades . 
364	NA	 Korraga süttis seal mingi tuluke , see andis lootust . 
365	NA	 “ Kas sina oskad joonistama ? ” küsis Matj kuidagi kaastundlikult . 
366	NA	 “ Halvasti , väga halvasti , seltsimees professor , ” vastasin mina . 
367	NA	 “ Rong sina ikka joonistama , ” julgustas mind Matj . 
368	NA	 “ Ma püüan , ” lubasin mina ning joonistasin ettevalmistuslehe tühjale küljele kolme vaguniga rongi , vedur ees . 
369	NA	 “ Aga suits , kus olema suits ? 
369	NA	 Sina unustama suits , ” lausus Matj , kui mu paberit vaatas . 
370	NA	 Joonistasin vedurile korstna ja korstnast panin tossama hiiglama paksu suitsujoa . 
371	NA	 “ Nüüd , seltsimees Sammjus , sina sammuma sellele rongile ja sõitma Tartust ära , ” lõpetas professor Matjorin eksami , lõi paberid laual kokku , kaapis need kaante vahele ja lahkus raskel suusatajasammul oma isiklikust kabinetist . 
372	NA	 Sisse valgusid mu kursusekaaslased , nägudel küsimus – mis juhtus ? 
373	NA	 Mul ei olnud tarvis neile midagi seletada . 
373	NA	 Nad nägid spikusid põrandal ja neile sai kõik selgeks . 
374	NA	 “ Vahest annab rääkida . 
374	NA	 Vahest lubab ta sul eksami uuesti teha . 
374	NA	 Kindlasti lubab , ” lohutas mind Riina . 
375	NA	 Rääkida ei andnud midagi , Matj kirjutas rektorile ettekande ning Pook-Puuk viskas mu nõukogude üliõpilasele ebaväärika käitumise pärast välja , juba sügisel võeti mind Nõukogude Armeesse . 
375	NA	 Kui ma kolme aasta pärast üllasse tagasi jõudsin , olid nii Riina kui Aave ammu lõpetanud , ja mis kõige rohkem ajudele käis , abiellunud mulle absoluutselt võõraste kuttidega . 
375	NA	 Kuidas nad ometi võisid ? 
375	NA	 Kas siis pisimatki halastust maamunal ei eksisteeri ? 
375	NA	 Oleks veel , et näiteks Brigadiri või Tohviga … Illile tuli tegelikult kasuks , et ta oli sõjaväes ära käinud , tal jäi eksmati tõttu ainult aasta vahele , ta nihverdas endale veel akadeemilise puhkuse , järgmisel kevadel oli ta kohal nagu viis kopikat ja tegi Matjile ajamati ära . 
