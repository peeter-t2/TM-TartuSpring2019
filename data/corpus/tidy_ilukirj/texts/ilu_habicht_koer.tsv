par_nr	head	sentence
1	 MUST KOER 	 MUST KOER 
2	NA	 Vikil oli ilgelt suur koer . 
3	NA	 Kõik tegelased ja sündmused selles loos on välja mõeldud , võimalikud kokkulangevused tegelikkuses esinenutega on juhuslikud ja jäävad lugeja südametunnistusele . 
3	NA	 Mina pesen oma käed puhtaks . 
3	NA	 Pealegi juhtus kõik üle kümne aasta tagasi . 
4	NA	 Vikil oli ilgelt suur koer . 
4	NA	 Must - nii värvilt kui ka nimelt . 
4	NA	 Talle meeldis oma vägeva sabaga õllepudeleid ümber ajada . 
4	NA	 Sest siis oli ta oma pika punase keelega esimesena platsis . 
4	NA	 Ta ei läinud sellega liiale , aga valvel pidi küll kogu aeg olema . 
4	NA	 Ma ei mäleta , et ta kordagi mõne tühja kesta oleks ümber ajanud . 
4	NA	 Või siis käpaga ehk ninaga . 
4	NA	 Aga saba - see on ju täiesti süüdimatu ... 
5	NA	 Vikil oli õbluke naine Vesta ja kaks väikest jõnglast – ja nad elasid pisikeses majakeses äärelinnas . 
5	NA	 Kitsuke läbikäik kahe plangu vahel viis mööda uhketest eramutest . 
5	NA	 Siis tuli sarapuuvõsa . 
5	NA	" Ja siis avanes vaade , mis meenutas muinasjutumetsa piparkoogimajakest , millele nõiamoor aastakümneid tagasi lahkudes oli riputanud sildi "" välja üürida "" . "
5	NA	 Ja päkapikud olid selle vargsi üle võtnud . 
6	NA	 Tegelikult oli Viki küll päris suurt kasvu . 
6	NA	 Või vähemalt - massiivne . 
6	NA	 Pulstuma kippuva heleda habemega . 
7	NA	 Muidugi võidakse kiuslikult küsida , mis minul selle kõigega asja . 
7	NA	 Aga ma tundsin ju neid . 
7	NA	 Kuid see pole vabandus . 
7	NA	 Kes poleks tundnud - või vähemalt kuulnud . 
7	NA	 Muidugi võib norida - et Sally Paradise'i ja Devlin Deboree loorberid ei anna rahu või ! 
7	NA	 Annavad küll . 
7	NA	 Loorberid pärgavad õigeid päid , rahu Sally põrmule . 
7	NA	 Mina pole samast liigast , juba sellegi pärast , et nemad kirjutasid ise , olid ise midagi , mina aga toetun Vikile . 
7	NA	 Nagu mind ilma Vikita polekski . 
7	NA	 Ega olekski vist . 
7	NA	 Neid laule ei heliseks hinges , mida Viki mind mõistma õpetas . 
7	NA	 Ammugi seda praegust ähmast meloodiat , mis paigal püsida ei lase . 
7	NA	 Mille sõnastamine ei aita Vikit mitte üks raas . 
7	NA	 Rääkimata Mustast . 
7	NA	 Kes oli selles majakeses ainus , keda ma ei usaldanud . 
7	NA	 Teadagi need suure koeravolaski naljad ja tembud . 
8	NA	 Ma ei saanud aru , miks Viki seda koera üldse pidas . 
8	NA	 Keegi ei saanud . 
8	NA	 Isegi oli vähe ruumi . 
8	NA	 Õuest läks uks kohe kööki . 
8	NA	 Suur laud , suur pliit - ja Vestale hädapärast askeldamisruumi . 
8	NA	" Siis "" suur tuba "" , kus seisis stereo , Viki riistad , matid , padjad ja vaibad maas - jah , hea tahtmise korral võis oma tosin inimest end seal mõnusasti tunda . "
8	NA	 Ning jäi veel magamistuba jõnglaste võrevoodikestega ja Viki enda meisterdatud suure voodiga . 
8	NA	 Ja oligi kogu maja . 
8	NA	 Pööning küll ka , kus kõikvõimalike kultuurikihtide jääke segamini - aga pööning tuli ainult suvel arvesse , sooja ta ei pidanud . 
8	NA	 Järsku treppi pidi ei pääsenud Must üles , minu silmis andis see pööningule plusse juurde . 
9	NA	 Ma andsin Mustale tema tembud andeks . 
9	NA	 Aga selleks pidin ma sattuma ilgelt tolmusele teeveerele keset Valgevenemaad - ja laibalehka läks ka tonnide kaupa üles . 
9	NA	 Ma olin koos Kalamehega oma esimesel pikemal retkel . 
9	NA	 Kalamees ei viitsinud üksi minna ja keegi muu ei viitsinud Kalamehega koos minna - ainult mulle paistis see algatuseks päris sobilik . 
9	NA	 Ma olin aru saanud , et peab minema , mul oli üsna ükskõik , kuhu , ja Kalamees tundus piisavalt kogenud . 
10	NA	 Algus oli vaevaline , aga kui Eestist välja sai , läks isegi kergemaks . 
10	NA	 Tagantjärele mõeldes oli tempo muidugi nadi . 
10	NA	 Esimese öö olime Riia vaksalis . 
10	NA	 Teine oli juba teel mööda Leedut . 
10	NA	 Ja kolmanda päeva pärastlõunal olin ma ihuüksi keset külavaheteed . 
10	NA	" Kui selgus , et kinnipidanud krusasse vaid üks mahub , oli Kalamees peale hüpanud ja hüüdnud : "" Kiievis , vaksalis , õhtul kell kaheksa ! "" "
10	NA	 Päris tükk aega tundus mulle , et Kalamees mängis mäkra , aga tegelikult asjad nii käivadki - võib ju panna kogenematuma kaveri enne peale , aga krusa puhul ei tähenda see talle mingit edu . 
10	NA	" Ma sain miski asjamehe "" piruka "" peale ja mõtlesin , et teen pika mugava otsa , paras Kalamehele , ainult see ots viis mu liiga itta , peaaegu Minskisse välja . "
10	NA	 Mul oli ainult kooliatlasest rebitud kaardileht ühes ja neid külavaheteid , mida mööda ma edasi seiklesin , seal muidugi peal polnud . 
11	NA	 Kohalikud sõitsid kogu aeg juhukatega , sest buss käis seal umbes kaks korda nädalas või nii - vahepeal sattusin krusa kasti koos terve trobikonna kolhoosnikega , kes niiviisi kaubareisil käisid . 
12	NA	 Kogu see loksutamine oli mu parasjagu ükskõikseks teinud - algul ma olin veel närvis ja mõtlesin , et sel õhtul on täiesti võimatu Kiievisse jõuda ja et parem oleks tagasi pöörata – ainult Tallinn oli samavõrra kättesaamatus kauguses . 
12	NA	 Kui ma teeperve pidi lonkisin , tundus , et tohutu uni ja väsimus on kallal ja et nüüd magaks mitu ööd-päeva järjest . 
12	NA	 Aga kui ma mõne puu varju maha istusin ja silmad kinni panin , hakkasid kõik need läbitud kilomeetrid silme ees pöörlema , liikumine oli nagu verre jäänud ega lasknud magada . 
12	NA	 Tõusin ja lonkisin edasi , ja täitsa ükskõik oli , kuhu ja millal ja mismoodi . 
12	NA	 Siis tuli õigelt poolt mürin ja ma ajasin käe püsti , ning kui koos autoga ilge pahvakas raipehaisu kohale vajus , võttis see viimane mu nii oimetuks , et ma ei taibanud kätt alla lasta ning kõigest väest võssa liduda – nagu edaspidi mõndagi tüüpi nägin tegemas . 
12	NA	 Sest tegu oli krusaga , mis kusagilt kohalikust tapamajast tervet koormat veriseid konte küllap liimivabrikusse vedas . 
12	NA	 Mingi paks pangega mammi oli algul kah kabiinis , aga läks varsti maha , ning siis ma nägingi , kuidas üks või teine hääletaja , nähes , milline koorem läheneb , tee äärest pages . 
12	NA	 Normaalsetes oludes oleksin ise sama teinud , aga õudselt hea meel oli õiges suunas liikumisest . 
12	NA	" "" Peale seda , kui ma tanki sisse põlesin , pole enam miski hirmus , "" ütles juht . "
12	NA	 Ilmselt siis ka selle imala haisu kohta , mis riiete ja näis et isegi naha sisse imbus . 
12	NA	 Aga penidele see meeldis ja igas külas asus neid terve parv meile sappa , muudkui larisesid ja hüppasid , larisesid ja hüppasid , kuigi kontideni hüpata oli üsna lootusetu , sõidu pealt eriti . 
12	NA	 Siis see juhtuski - saime mingist külast mööda ja paar peni sörkis kisaga järel , ja traktor oli oma käruga põiki üle tee , põllu vahele pööramas . 
12	NA	 Nii et pidurdasime , ja koerad mõtlesid , et see on nüüd nende jaoks , eks ole . 
12	NA	" Kui traktor eest ära jõudis , "" tankist "" käigu sisse lükkas ning auto veerema hakkas , käis tagumise ratta all mingi "" tümps "" . "
12	NA	 Ja üks õige hele kiunatus . 
12	NA	 Juht pidas uuesti kinni , läksime vaatama - segavereline elukas oli osanud end kuidagi ratta alla sobitada , üks esimene käpp oli sodi ja võimalik , et mõni ribi ka . 
12	NA	 Enam ei vingunud , ainult lõõtsutas , ja keel oli pikalt väljas . 
12	NA	 Seisin teepervel , taevas pea kohal , vili kasvas kõrval , päike paistis ometi ainsagi meeleliigutuseta , ja raipehais muutis maailma iseäranis koshmaarseks . 
12	NA	 Selle ajaga tõi juht autovända , ning äsanud penile kulmude vahele , tõukas tolle teelt kõrvale kraavi . 
12	NA	" "" Et ei piinleks . "" "
13	NA	 Sõitsime edasi , ja imelikul kombel hakkas maailm jälle tähendust omama . 
13	NA	 Kõik oli nii ilus ja selge , vastuvoolav tee ja teeäärne ja teelolek ning päike taevas , hea ja kerge oli olla - kuigi hais ei kadunud kuhugi , see koshmaarne mõõde jäi kogu maailmale , mis seetõttu polnudki nagu tõeline , iga puu , iga kõrs , millest me möödusime ja mida ma , iga viimastki , näha ja tunda jõudsin , kõik sai tähenduse - ma sain aru , et see tähendab midagi , aga tähenduse sisu tuli pikkamööda , nagu eemalt paistev teekäänak - jõuab lähemale ja lähemale , ja järsku oled kurvis ning avaneb hoopis teistsugune vaade , päikegi valgustab teisest küljest . 
13	NA	 Suri nagu koer , öeldakse , mõtlesin . 
13	NA	 Et mõttetult . 
13	NA	 Hüples , lärmas , ahmis , ila joostes , ahvatleva koorma poole - illusoorne heaolu kogu eluks . 
13	NA	 Mõttetult ja - lunastuseta . 
13	NA	 Ma ei ole usklik tüüp , aga see sõna oli järsku kõige täpsem . 
13	NA	 Mul on need asjad üsna segased , püüdsin meenutada , kas loomadel on ristiusu järgi hing , ja kui on , siis et kas Kristus lunastas neid ka - kuigi pärispattu , millest lunastada , neil just nagu küljes ei ole . 
13	NA	 Ma sain ise ka aru , et see on jama , aga ma ei saanud sellest mõttest või tundest lahti , mul nagu seisis suurte tähtedega silmade ees : koer suri Lunastuseta . 
13	NA	 Üldse koerad . 
13	NA	 Ja Lunastus on mingi hea tegu , mille sa võid teha või tegemata jätta . 
13	NA	 Inimeste peale ma üldse ei mõelnudki , mulle tuli Must meelde , ja et kas tema surm on ka niisama mõttetu , sest koertel ei ole ju võimalik lunastavaid tegusid teha . 
13	NA	 Või kui , kujutasin isegi ette , kui selle segaverelise värdja lõpp , liiga suurest kondikoormast ära petetud ja siis raudkangiga silmade vahele - kui see surm oleks kuidagi lunastuslik , kas siis võiks Must nagu rahulikumalt või õnnelikumalt surra ? 
13	NA	 Vahepeal ma olin päris kindel , et kõik need mõtted tulevad mul lihtsalt sellest väljakannatamatust haisust ja et normaalset maailma pole enam olemaski . 
14	NA	 Pärast kondikoormat hakkas autodega vedama , kahtlustasin , et ma lehkan juba ise ka , igatahes kummitas see hais mul veel nädalaid , aga inimesed ei teinud väljagi , just vastu ööd pidas üks GAZi-juht vahepeal tee ääres kinni , me mugisime koos leiba ja pekki ja sibulat ning rääkisime pikad jutud maha , aga kõik üksikasjad on ühtlaseks virvarriks sulanud . 
14	NA	 Varahommikul tukkusin paar tundi mingi ojakese kaldal - vist olin järsku öelnud , et pandagu mind sinnasamasse maha , mõelnud , et joon veidi , aga tukkuma jäänud . 
14	NA	 Keskpäevaks olingi Kiievis , mul oli natuke raha ka veel , ja kõik oli kenasti , õhtul saime Kalamehega kokku , ta vedas mu mingite oma tuttavate juurde , seal oli viina ja õlut ja küllap ka tüdrukuid , aga nii nagu ma kohe tuppa saades nurka magama jäin , nii põõnasin kuusteist tundi järjest . 
14	NA	 Siis hääletasime lõuna poole edasi . 
15	NA	 Tegelikult on asi selles , et ma üldse tee peale sattusin . 
15	NA	 Mõnel tuleb see loomulikult . 
15	NA	 Minul ei tulnud . 
16	NA	 Mõni kaugelt saabunud , pulstunud ja tolmune kutt võis mind väljanägemise järgi Ringi liikmeks pidada ja ligi astuda küll . 
16	NA	 Ja ma oskasin neid järjele aidata ka , aga tegelikult ma Ringis ei olnud . 
16	NA	" "" Liiga pehmest puust , "" öeldi . "
16	NA	 Neil oli õigus öelda ka , sest rohkem meeldis mulle kuskil omaette raamatuid lugeda . 
16	NA	" Ja üldse tundus mulle , et Ringist on ainult riismed järel , suur augustiorkaan ja Praha sügis ja mis kõik veel olid sellest üle käinud ; kes olid pööranud usklikuks , kes , vastu tahtmist ehk esialgu küll , sukeldunud "" rahulikku ülesehitustöösse "" . "
16	NA	 Kuigi iga normaalne inimene pidi aru saama , et see kõik on jama ja pettus . 
16	NA	 Aga Viki oli Ringi inimene , ma harjusin tema pool istuma , tema mulle halvasti ei öelnud , ta ei öelnud vahel tükk aega üldse mitte midagi , nokitses oma skeemide kallal või lihtsalt kuulas musa . 
16	NA	 Riigitööl ta ei käinud , tegi bändidele võimendusi või efektiplokke . 
16	NA	 Vahel parandas naabritele raadioid või muud taolist . 
16	NA	 Kui raha päris otsa sai , käis Vesta kuskil koristajaks või pesunaiseks - parasjagu nii palju , et hing sees püsiks . 
16	NA	 Mina olin end ehitusele õpilaseks ehk jooksupoisiks lasknud värvata , ja selle üle kangesti tige . 
16	NA	 Aga Viki oskas seda täpsemini öelda . 
16	NA	" "" Kui miski võim arvab , et ma elan selleks , et tema heaks tööd rügada , siis eksib rängalt . "
16	NA	 Inimene ei ela selleks , et töötada , isegi ei tööta selleks , et elada - siis ei ole see enam õige elu . 
16	NA	 Inimene peab olema vaba , ja see tähendab , et ta tegeleb sellega , mis parasjagu mõnus tundub . 
16	NA	 Reeglina on võimul võimalik selle pealt kasu lõigata , et endal kah hinge sees hoida . 
16	NA	 Kui võim sellega hakkama ei saa , siis on ta omadega läbi ja on ainult aja küsimus , millal ta kokku variseb . 
16	NA	 Millal siis variseb , uurisin , sest , noh - esimese töönädala järel rehkendasin , et peaksin olema umbes kakskümmend viis rubla teeninud ning sellega saaks oma kuu aega elada . 
16	NA	 Siiski jäin edasi , arvates , et harjun ära . 
16	NA	 Kondid-lihased ehk harjusidki , aga alles Viki juures sain aru , et ma muutun iga päevaga nürimaks , et mind võivad vahel tõsiselt loksutada sellised lollused nagu et kui segu ei tooda või kui jälle liiga palju korraga tuuakse , nii et see ära kivistub - mis tegelikult üldse minusse ei puutu . 
16	NA	 See ei olnud minu elu ja ometigi ma mõtlesin nende asjade peale ja elasin äratuskella järgi ... 
16	NA	" "" Meie silmad seda tõenäoliselt ei näe , aga paratamatus see on , "" ütles Viki , mis ei lohutanud mind põrmugi . "
16	NA	" "" Võim on niivõrd mäda , et ära selle peale üldse mõtle . "
16	NA	 Võimu peale mõtlemine mõjub seedimisele halvasti . 
16	NA	 Mõtle , mis sa ise oled . 
16	NA	" Ole vaba . "" "
16	NA	" "" Mis on vabadus ? "" nõudsin . "
16	NA	" Viki pani plaadi mängima , muidugi , Janis , "" Freedom's just another word for nothing left to lose ... "" "
16	NA	" "" Sel juhul olen mina vabam kui sina . "
16	NA	 Mul on ainult mõned raamatud , need võib ära võtta , ma olen neid juba lugenud , mis siis . 
16	NA	" Sul on kodu ja naine ja lapsed ja ... "" "
16	NA	" "" Ole siis . "" "
17	NA	 Ma jäin nõutult vait . 
18	NA	" "" Sa tead , et raamatud võidakse sult ära võtta , ma tean , et kõik , mis mul on , võidakse mult ära võtta , enamgi , ma olen kindel , et see paratamatult nii läheb . "" "
18	NA	" "" Ometi oled sa vabam . "" "
18	NA	" "" Ei saa olla rohkem ehk vähem vaba . "
18	NA	" Kuula veel kord . "" "
19	NA	 Janis laulis uuesti . 
20	NA	" "" Võibolla sul on illusioon , mida sa ei taha kaotada – et ühel päeval viipab haldjas või hea tsaar võlukepiga ja sul saab olema kõik , millest sa puudust oled tundnud . "
20	NA	" Maja ja suvila ja must "" Volga "" ja tasane naine ja estraaditähest armuke ja värvitelekas ja oma viissada rubla palka kuus ja ravitaks sind neljandas haiglas ja - ütle ainult , mida sa tahad ... "" "
21	NA	" "" See oleks ju kena küll , "" muigasin tahtmatult . "
22	NA	" "" Ainult vabadusega pole sel midagi pistmist . "
22	NA	 See kõik on võimalik - ainult kuradi kõvasti pead sa selleks end müüma . 
22	NA	 Ei taha nii palju müüa - hea küll , saad kümne aasta pärast müüriladujate brigadiriks . 
22	NA	 Rutemgi . 
22	NA	 Suur asi seegi . 
22	NA	" Isegi meeldiv ehk , kui müüri ladumine on kõik , mida sa elust tahad . "" "
23	NA	" Janis laulis plaadi pealt veel : "" Oh Lord , won't You buy me a Mercedes Benz ... "" ja see läks teemaga kokku , hüsteeriline lõpunaer iseäranis . "
23	NA	 Vahepeal käis Vesta ja ütles midagi Vikile , ning Viki küsis , kas mul raha on . 
23	NA	 Ma andsin kümneka - mis oli tollal üsna suur raha - , Vesta tõi meile mõned õlled ja ilmselt siis ka perele söögikraami . 
23	NA	" "" Hakkasin süntesaatorit tegema , "" näitas Viki toas laiali laotud elektrivudinate poole , "" aga pole veel õiget tellijat . "" "
23	NA	 Ta ühendas paar juhtmejuppi stereo taha , kruttis mingeid nuppe ja loksutas trükkplaate - hakkaski rütmilist merekohinat kostma . 
23	NA	 Kummalisi vilesid ja sumbuva kajaga trummilööke sai ta sinna ka lisaks meelitada . 
24	NA	 Viki pani Jimi plaadi peale . 
24	NA	" "" Üks asi on veel , mida kaotamata vabaks ei saa . "
24	NA	 Hirm . 
24	NA	 Sa kardad nälga või janusse jääda , kardad öelda või teha midagi , mis su lolli olukorda paneks , kellegi silmis naeruväärseks muudaks ... 
24	NA	 Mul oli ka hirm - kui ma armee eest hullukas olin . 
24	NA	 Kui nad mu insuliini täis pumpasid . 
24	NA	 Ja elektriga saab ka vastikuid asju teha . 
24	NA	 Ma kartsin , et nad kõrvetavad mu ajud sisse , et ma võin järsku püsti hüpata ja nõuda , et mulle munder ja püss antaks ... 
24	NA	 Aga kõige hirmsam ongi siis , kui su'ga parajasti midagi ei tehta , lesid niisama , on paks ja rahulik olla , aga sa tead , et veel kaks tundi , siis hakkab kõik otsast peale . 
24	NA	 Veel tund - ja nii edasi . 
24	NA	 Kui ei ole valu , millega võidelda , on ainult omaenese hirm . 
25	NA	" Kuni on hirm - teed sa ainult väikseid tegusid . "" "
26	NA	" "" Mis on suur ja mis on väike ? "" "
27	NA	" Viki jäi mõtlema : "" Hmh ... Kui on hea laul , siis on seal sees midagi suurt . "
27	NA	 Elusuurusest suuremat . 
27	NA	 Võibolla sõnades või viisis või hoopis esitaja poolt juurde pandud . 
27	NA	" Vähemalt mina hakkasin sealtkaudu jälile jõudma . "" "
28	NA	 Kuulasime Jimit ja ma ei tahtnud midagi öelda , sest Viki 
29	NA	 mõtles oma mõtet edasi . 
30	NA	" "" Vaata , seesama "" Hey , Joe "" - see on hea laul , eks. "
30	NA	 Mitte ainult Jimi tehtuna . 
30	NA	 Ja sisu on ju igavesti lihtne . 
30	NA	 Naabrimees näeb , et Joe läheb , püss käes . 
30	NA	 Ja Joe ütleb , et naine on hakanud kellegagi sehkendama . 
30	NA	 Pärast tuleb Joe tagasi ning ütleb , et on mõlemad maha lasknud ja putkab nüüd Mehhikosse . 
30	NA	 Kindla kavaga ametivõimudele mitte pihku puutuda . 
30	NA	 Naabrimees arvab veel , et siis on sul , Joe , nüüd kiire jah . 
31	NA	 Vaata , asi pole selles , nagu oleks kellegi mahalaskmine suur tegu . 
31	NA	 Aga - kogu elu on Joe olnud väikene farmer ja kõikide pahanduste peale - lehm kärvab ära või traktor läheb rikki või põud rikub saagi või nuga lõikab näppu - kõige selle peale Joe ainult ohkab või joob ennast korraks täis ja rabeleb edasi . 
31	NA	 Ta on harjunud väikeste igapäevaste tegudega - aga nüüd teeb ta midagi teistmoodi , on suurem oma , oletame , allaheitlikust iseloomust . 
31	NA	" Keegi ei eelda temast seda - nii võibki vist öelda , et ta on elusuurusest suurem . "" "
32	NA	 Ma teadsin küll , et võiks hakata häid laule nimetama ja Viki käest uurima , et mis nüüd ühes või teises suurt on , ja et mõne asjaga saaks ehk Viki kuidagi puntrasse ajada . 
32	NA	 Aga ma sain aru , mida ta mõtles . 
32	NA	 Igasuguste tüüpidega võis vahel tundide kaupa udu ajada - elust ja vabadusest ja õiglusest ja millest kõigest veel . 
32	NA	 Vahe selles , et Viki püüdis teisele oma mõtet selgeks teha , aga enamus tüüpe tundis rõõmu omaenese lobast - mis küll vahel põnev või naljakas võis olla , ent ei viinud ometi kusagile . 
32	NA	 Ma tean , ma olen ise kah selline . 
33	NA	" Igatahes tänu Vikile sain ma aru , et üks raskemaid asju minu jaoks on astuda võhivõõra inimese juurde ja öelda : "" Kuule , mul ei ole raha , mul ei ole süüa , kas sa saad mind aidata ? "" "
33	NA	" Viki seletas seda niiviisi : "" See on inimese kaasasündinud arusaam õigluseriigist . "
33	NA	 Õigluseriigis võtab valitsus enda peale vastutuse iga viimse kui kodaniku käekäigu eest , seadmata selleks mingeid tingimusi . 
33	NA	" Töökohustus , sõjakohustus , lojaalsusekohustus - õiglusriigis toimivad need isiksuse initsiatiivil , mitte sunduse kaudu ... "" "
34	NA	 Nii et ma asusin teele ja tõepoolest muutus maailm palju värvirikkamaks ning silma jäi ohtrasti pisiasju , mille märkamiseks ei jää vähimatki mahti , kui muretsed pidevalt selle üle , kuhu pea panna või kuskohast leivatükk hankida . 
34	NA	 Muidugi saab niiviisi hulkudes peksa ka - aga selles pole midagi imelikku , võim on inimesed kurjaks teinud ja seda kurjust ei oska nad kuhugi mujale välja valada , kui nende peale , kes vähekese teistsuguse oleku või mõtlemisega . 
35	NA	 Ega ma küll päris kohe ei läinud veel , ootasin järgmise suveni - kuni Kalamees lõunasse hakkas rändama - ja selle ajaga kogunes mulle tööraamatusse aasta ehitajastaazhi ning natuke oskusi ka . 
35	NA	 Viki arvas , et sellest võib kasu olla , ning oligi . 
35	NA	 Suurel Venemaal on niivõrd palju ilma igasuguste paberiteta tüüpe , et kui sa mingit tööotsa tahad ja sul on pass ning isegi tööraamat , siis võid hoobilt brigadiriks saada . 
35	NA	 Kaadrites ametnikud arvavad , et sa oled alimentide eest jooksus , ning suhtuvad õudselt mõistvalt - ja on parem neile mitte vabadusest rääkida vaid järgi noogutada . 
35	NA	 Siis nad viskavad mõne nilbe nalja ja käsivad naiskolleegide suhtes ettevaatlik olla . 
35	NA	 See on puhtalt töö huvides , sest kõik raskema töö teevad nagunii naised ära . 
36	NA	" Ega ma küll kusagil pikalt paigal ei viitsinud olla , aga ühe nipi õppisin täiesti kogemata ära - vahel on kaadrite tüüp nõus sulle raamatusse ühe kuu asemel kas või pool aastat kirjutama - eks tal vast õnnestub ülejäänud raha endale nihverdada , aga mul ükskõik , mulle on see tähtis , et võmm leiab mul tööstaazhi olevat ega hakka "" sundkorras rakendama "" . "
37	NA	 Tegelikult ma ei tea , kas see päris õige oligi – Ringi inimestega läks vahel vaidluseks , et kas ma ikka ei tee seda mitte pugemisest võimu ees . 
37	NA	 Aga eraviisil on see ju täitsa normaalne - kellelgi on vaja midagi teha ja ma aitan teda ning tema annab mulle selle eest süüa või nii . 
37	NA	 Ja kui ma tahtsin kusagil veidi ringi vaadata , siis oli lihtsam mõni ehitusplats leida kui tänaval timurlast mängida . 
37	NA	 Mitte et Ringi inimesed poleks aidanud , aga iga kord ei sattunud neid kohe leidma . 
37	NA	 Ning ma usaldasin Vikit , kes oli öelnud , et kui ei sega vaba olemast , siis võib ka tööl käia . 
38	NA	 Ükskord ma isegi küsisin Vikilt , et miks mina pean ringi hulkuma , aga tema ei pea - umbes selle mõttega , et tema on niigi Ringis sees , aga mina nagu päriselt ei ole - või vähemalt ei tundnud , et oleksin . 
38	NA	 Tähendab , ma teadsin , miks Viki sel nädalal või sel kuul ei lähe või eelmisel aastal kusagil eriti ei käinud , ja sain aru küll , aga mind huvitas , et kas seal on mingit sisulist või põhimõttelist vahet . 
39	NA	 Kuid Viki ei öelnud midagi , kehitas õlgu ja jootis oma juhtmeotsakesi . 
39	NA	 Mul oli tekkinud mõte , et võibolla on asjad nii - et mina reisin ja Viki istub paigal - just seepärast , et mina tahan paigal püsida ja tema maailma vaadata . 
39	NA	 Viki ütles , et Ring ei tähenda ainult hulkumist . 
39	NA	 Mis oli muidugi lohutav , sest teele asumine nõudis mult iga kord suurt tahtepingutust - teel olles polnud enam valikut , siis tuli vaid elus püsida , aga just algus . 
40	NA	 Õieti olin ma tulnud Viki käest uurima , kas ma ei peaks mitte Saarele minema . 
40	NA	 Igal pool , kus ma Ringi rahvast kohtasin , ikka tuli Saarest juttu . 
40	NA	 Kõvemad kujud rääkisid , kuidas nad just seal on käinud , või eelmisel aastal , või kuidas kavatsevad varsti jälle minna . 
40	NA	 Nii et mulle jäi mulje , et see on nagu mingi püha koht , kuhu palverännakuid korraldatakse . 
40	NA	 Aga ühestki jutust ma ei saanud aru , mis seal erilist on . 
40	NA	 Ja kuna ma ei saanud aru , siis ma kahtlustasin , et ma ei ole nagu küps või nii - Saare jaoks . 
40	NA	 Nii ma küsisingi , et mis siis peale hulkumise tähtis on . 
40	NA	 Viki kehitas õlgu ja arvas , et ühised mõtted ja ühised tõed . 
40	NA	 Mina vaidlesin vastu , et ainult ühine vaenlane ühendab . 
40	NA	 Seda olin ma tõesti kogenud , et kui ma kuskile olin sattunud , Ringi rahva sekka või vahel muidu ka , vaenlane oli ainus kindel jututeema , poolmuld-puhmaskulm pidas muudkui oma mämmutavaid kõnesid õitsengust ja jagas aurahasid ; kes jaksas , see varastas ja jõi , kes ei jaksanud , see ainult jõi , kõik oli laisk ja rahulik . 
40	NA	 Ja ainult siis , kui keegi ausalt välja ütles , et kõik on jama , läks õudseks rabelemiseks lahti : kõik need õppejõud ja võmmid ja julgeolek ja isegi tohtrid , kes kindlasti ise ka mõikama pidid , hakkasid võidu käru keerama . 
40	NA	 Nii et parem oli mokk maas pidada . 
40	NA	 Aga noh , kas Ringi nüüd ainult selleks vaja läkski , et võimu kiruda . 
40	NA	 Viki ütles , et see võib , jah , veel pikalt aega võtta , kuni ühiseid konstruktiivseid ideesid võidakse välja pakkuma hakata - aga et piisab esialgu sellestki , kui igaüks ise endale tee leiab , kuidas võimust hoolimata ausaks ja vabaks jääda . 
41	NA	" Teel on mitu tähendust , vaimutsesin veel vastu , mööda "" ääretu kodumaa mõõtmatuid avarusi "" annab ringi hulkuda küll ja isegi ehk elus püsida , ja igal konkreetsel hetkel oled nagu vaba ja vajaduse korral auski - enda jaoks ehk kogu aeg , ja postimiilitsat tuleb ikka tüssata . "
41	NA	 Aga kuigi jalad liiguvad , püsid sa ise ikka paigal . 
42	NA	" "" See võtab aega küll , "" vastas Viki . "
42	NA	" "" Kui sa liigud ja inimesi näed , ja nende viletsust , ja vahel mõnda ehk aidata suudad , siis sa enam päris samas paigas ei olegi . "" "
43	NA	 Tahtsin juba vastu vaielda , et kord elas üks hipikamp kaks nädalat minu ehituse-rahadest , ise korjasid nad selle ajaga hinges püsimiseks ainult mõned tühjad pudelid - et see võiks nagu aitamise kirja minna - aga kasu või liikumist ei tühjagi . 
43	NA	 Aga kui need kaks nädalat mulle meelde tulid , siis ma järsku taipasin , et üht-teist oli minuga sel ajal juhtunud küll , mõnda asja olin ehk senisest erinevalt mõistma õppinud - olin muutunud , ainult nüüdseks selle uue endaga ära harjunud , ei pannud tähele . 
43	NA	" Aga ma ei tahtnudki selle kallal urgitseda , liiatigi tekkis kõhukoopasse igatsusetorge - just nendesamade tüüpide järele , kellest peaaegu pahasti olin öelnud ; tahtsin Vikit edasi kiusata : "" Mõni tee läheb üle piiri , kus vabaks enesearendamiseks on hoopis teisemad "
44	NA	" tingimused . "" "
45	NA	" "" Allaandmine võib sind eluks ajaks piinama jääda , "" vastas Viki . "
46	NA	" "" Ja kolmas tee on päevast päeva vabrikusse ja tagasi . "
46	NA	" Lõpuks oled vabadusest nii kaugel , et ei taipa end isegi üles puua . "" "
47	NA	 Viki hakkas naerma ja ütles , et käigu ma siis pealegi enne Saarel ära - kui see mulle nii tähtis tundub . 
48	NA	 Tegelikult oli see ju samahästi kui naabruses , ja asi siis ära käia , iseäranis kui on ilus suveaeg , Venemaal saab juhukate peale muidugi kergemini kui ihnsas Baltikumis , aga edasiliikumine toimub 
49	NA	 ... 
49	NA	 Ma olin juba päris lähedal , jõe kaldal , vahest paarkümmend kilti oli veel , ja jõe peal käisid mingid aerutamisvõistlused , massilised seejuures , sest erinevaid lootsikuid muudkui tuli ja tuli . 
49	NA	 Päris uhke oli , ja tee peal autot kuuldes ajasin käe hooletult tagantselja püsti . 
49	NA	" Nii et ma vaatasin lähemalt alles siis , kui hall "" Volga "" mu kõrval seisma jäi . "
49	NA	 Valitsuse numbriga pealegi . 
49	NA	 Millistest on targem eemale hoida . 
49	NA	 Sest esiteks nad ei peatu , ja kui peatuvadki , siis vaid selleks , et sul nägu täis sõimata - mis on isegi hea selle kõrval , et paar gorillat korjavad su üles ja viivad võmmi . 
49	NA	 Pannes neile südamele sinu isikule erilist tähelepanu pöörata . 
49	NA	 Nüüd aga gorillasid polnud , ainult suhteliselt noor kutt rooli taga , autojuhi kohta küll nõksa piduliku ülikonnaga . 
49	NA	 Ja kohe minu käest pärima , et kas pole suurepärane . 
49	NA	 Mina pidasin silmas päikesepaistelist ilma ja kiitsin aga takka . 
49	NA	 Kuni ta kurtis , et pole paraku viimasel ajal saanud ise osaleda . 
49	NA	 See ajas mind segadusse , sest olgu ta pealegi nii suur pomo kui tahes , ei saa päikese tõus või tuule suund ometi talle alluda . 
49	NA	 Et ma vait jäin , selgitas ta õnneks ise , et oli olnud noorest peast kõva aerutaja . 
49	NA	 Nüüd aga paraku komsomolitööl , kus tema meelest liialt palju igasugust paberijama kaelas . 
49	NA	 Ajasime natuke aega tühja juttu ja siis ta küsis ise , kas ma lähen Saarele . 
49	NA	 Mina noogutasin - sest ma poleks nii hoobilt osanud talle midagi kokku valetada ka . 
49	NA	 Läheduses elavast vanaemast või sõjaväekaaslasest või muud säärast . 
49	NA	 Aga tema ütles , et jah , peaks ise ka kord aega võtma selle jaoks , aga jama on nii palju ja kus sa jõuad . 
49	NA	 Ning pani mu õiges kohas maha ja näitas suunagi kätte . 
50	NA	" Kui ma siis jalgsi edasi kõmpisin , jäi see halli "" Volgaga "" tüüp mu hinge vaevama ja ma isegi istusin ühe kuivema künka peale , et järele mõelda . "
50	NA	 Kas ta võinuks olla Ringi liige ? 
50	NA	 See tähendab , kas Ring võinuks olla nii pagana võimsalt konspiratiivne , et sokutab mõne enda oma karjääriredelit pidi üles välja ? 
50	NA	 Ma olin küll kohanud tegelasi , kes olid enne olnud kas siis komsomolis või muidu tähtsas ametis ja kes olid seal miskit moodi raksu läinud ja kõik kuradile saatnud . 
50	NA	 Ning mõnigi neist näis oma endist head elu tagasi igatsevat või vähemalt tegi veidigi viina saades sellest alatasa juttu . 
50	NA	 Nii et aus inimene ei saa säärast värki endale lubada . 
50	NA	 Või noh , sõjaolukorras veel , ikka on ju olnud spioone , kes sätivad vaenlase mundri selga ja teevad kõik vaenlase mängud kaasa - aga sõjas on see lootus , et kõik saab ruttu läbi , mõne aastaga vähemalt , ja sinu tegemistest on kasu . 
50	NA	 Aga meil ei ole see võimalik , võimu on võimatu kuidagi õõnestada või ümber lükata , varem või hiljem oled ise omadega vahel . 
50	NA	 Noh , sul ei ole seda ideed , mille nimel . 
50	NA	 Ja kellele sa oma luureandmeid saadadki : et üks või teine tüüp võltsib seal mingeid numbreid või varastab riigi materjale ja raha või - noh – mida uut üks nüri ametnik siis ikka oskab välja mõelda . 
50	NA	 Niisugune lugu läheks ehk veel , kuidas lennuvägi öiste manöövrite ajal lasteaiale pommi pillas - ja hommikul oli selle koha peal ilus lillepeenar ja purskkaev ja mitte märkigi lasteaiast . 
50	NA	 Mis jõnglasi muidugi imestama pani . 
50	NA	 Aga tegelikult pole isegi see ju tähtis . 
50	NA	 Kui arenenud sotsialism on muutunud krooniliseks ja seejärel akuutseks - keda see huvitab , milliseid mädapaiseid ta parajasti välja ajab . 
50	NA	 Minu meelest ei saa võimuga läbi käies ausaks jääda ja kõik . 
50	NA	 Nii et ma ei saanudki sellest komsomolitüübist aru . 
50	NA	 Võib ju olla , et ametnike hulgas on ka sümpaatseid inimesi , ja vangivalvurite seas , ja kindralstaabis ja poliitbüroos . 
50	NA	 Noh et käivad laupäeval saunas ja siis libistavad õlut ja lobisevad jäähokist ja on igati muhedad onklid . 
50	NA	 Mis on tegelikult täiesti perversne . 
51	NA	" Nii et kui ma kohale jõudsin , rääkisin ma kõigile , kes kuulata viitsisid , et mingi komsomolipomo tõi mu oma "" Volgaga "" kohale . "
51	NA	 Ja palus kohalviibijaid tervitada ning oma eemalviibimist vabandada edasilükkamatute asjatoimetuste tõttu . 
51	NA	 Kaugemalt pärit tüübid naersid selle üle kõvasti , aga paar kohalikku noogutasid ja teatasid , et küllap see oli Serjozha . 
51	NA	" Ning et "" temast on vahel kasu , küll sa näed "" . "
52	NA	 Tühjagi ma komsomoli-Serjozhast mingit kasu nägin . 
52	NA	 Ja üldse avastasin ma praegu , et olen oma sirgeldustega teise märkmiku keskel , ei saba ega sarvi . 
52	NA	 Püüan siis piirduda umbes viie asjaga Saarel nähtutest . 
53	NA	 Kõigepealt suutis üks plika jätta mulle mulje , et ta on minust seksuaalselt huvitatud . 
53	NA	" Või kuidas seda nimetada , kui ta ligi astus , minu käe haaras , selle endale põue surus ja õrnalt sosistas : "" Kuula , kuidas süda lööb ... "" "
53	NA	 Mitte et ma seda kohe tõsiselt oleksin võtnud , aga mingi idee lillelaste ideaalide säilimisest jms kippus juba pähe . 
53	NA	 Siis jättis ta oma ettevalmistava tegevuse pooleli ja kadus uttu . 
53	NA	 Kui ma teda järgmisel päeval jälle nägin , tunnistas ta , et olin talle üksildase ja kurvameelsena tundunud ja ta oli püüdnud minusse elurõõmu sisendada . 
53	NA	 Edaspidi püsis ta mingi bändi poiste seltskonnas . 
53	NA	 Tegelikult oli ta päris kena , just see balti tüüp , punakas helk juustes ja rohekas säde silmis , ma ei tea , kui iseloomulikud need tugevad põsenukid just on . 
54	NA	 Siis haakis üks teine plika mind endale sappa , pealtnäha vaikne ja lahja , susisevatest häälikutest koosneva nimega . 
54	NA	 Kui ma teda Katrinaks hakkasin kutsuma , leidis ta , et see on isegi parem kui Katja . 
54	NA	 Selgus , et ta tunneb peaaegu kõiki - ja hakkas mind ringi vedama ja tutvustama . 
54	NA	 Tagantjärele ma olen mõelnud , et tal oli ka mingi alaväärsuskompleks või asi ja seepärast ta eelistaski sebida - näidata teistele , et tunneb mind , näidata mulle , et tunneb kõiki teisi . 
54	NA	 Ise end kellenagi tundmata . 
54	NA	 Tal oli ema parteitöötaja , võibolla seepärast . 
54	NA	 Muidu oli ta kultuuritehnikumi lõpetanud - iseenesest absurdne sõnakombinatsioon , kuigi meil on Viljandis vist kah sihuke - ja siin-seal väikseid rolle mänginud . 
54	NA	 Vene truppides . 
54	NA	 Tegelikult oli ta õudselt vahva , täitsa nagu õeke , ja tänu temale tekkis mul isegi mingi omainimese-tunne . 
55	NA	 Esimesel veel mitte , aga teisel õhtul ma küsisin küll , kas ta magaks minuga - sest mingit kindlat partnerit tal ei paistnud olevat . 
55	NA	" "" Meie emotsionaalne lähedus ei ole veel jõudnud läbida kõiki selleks vajalikke etappe , ja puhtfüsioloogiline vajadus mul antud hetkel puudub . "
55	NA	" Kui sa just muidu ei saa , võiksin ma sind ju aidata , aga ma kardan , et minu lugupidamine sinu vastu võiks seeläbi langeda . "" "
55	NA	 Nii et õekeseks ta jäigi . 
55	NA	 Ja muudel elualadel väljendas ta end palju lihtsamate sõnadega . 
55	NA	 Mida küll õpetatakse inimestele kultuuritehnikumis ? 
56	NA	 Aga muidugi oli Katrinal peale minu teisigi hoolealuseid , vahel kadus ta mu silmist tükiks ajaks . 
56	NA	 Ühel niisugusel hetkel ma leidsin Bellsi - või õieti sattus too just siis laekuma . 
56	NA	 Mootorrattal . 
56	NA	 Ega Bells arvanudki end Ringi tüübiks olevat , rohkem rockeriks , aga rockeritel tol ajal oma värki eriti ei olnud , Leedus vähemalt . 
56	NA	 Hõbedase originaalkiivri järgi teda Bellsiks hüütigi . 
56	NA	 Ta oli mingi kavala nipiga pannud end kirja leedu keele kursustele , mida põhiliselt korraldati välisleedulaste järeltulijatele . 
56	NA	 Ja nii eelmise suve noorte jänkide seltsis lõbusasti mööda saatnud . 
56	NA	 Need olid koju jõudes talle kiivri saatnud . 
56	NA	 Muidu oli ta Vilniuse kesklinnas kojameheks , ametikeldrikamber ja puha . 
56	NA	 Keegi teine ei paistnud viitsivat teda sikli remontimisel aidata ja üldiselt me sobisime päris hästi . 
56	NA	 Pealegi sain inglise keelt harjutada . 
56	NA	" Muide , Ringis oli haritud vene inimeste poolt kombeks teiste rahvaste esindajatega kokku puutudes "" rahvustevahelise suhtlemiskeelena "" inglise keelt pakkuda . "
56	NA	 Varem või hiljem läks vestlus nagunii vene keelele üle , aga viisakas zhest oli see ikka . 
57	NA	 Ühel ilusal päeval , kui olin just kõhu täis saanud – tehti korjandusi ja toodi kamba peale leiba ja juustu ja vahel veel üht-teist - , nägin Katrinat eemalt põõsaste vahelt mulle viipamas . 
57	NA	 Läksin uurima ja selgus , et ta oli mõne kohalikumat laadi poisiga kanistri õunaveini hankinud . 
57	NA	 Mina küsisin , kas võin veel ühe sõbra ligi võtta , et siis oleks nagu kõik kolm Balti riiki ühiselt koos , ja läksin Bellsi otsima . 
58	NA	 Minu meelest läksid Katrina ja Bells teineteist märgates kohe kuidagi teist nägu , aga see võib ka vaid tagantjärele nii tunduda . 
58	NA	 Algul nad vaid vahtisid vastastikku , siis hakkasid rääkima . 
58	NA	 Meie , ülejäänud , lösutasime mõnusasti maas ja rüüpasime veini , nemad unustasid sellegi . 
58	NA	 Hästi rääkisid , paremini , kui ma neid kumbagi eraldi enne kuulnud olin . 
58	NA	 Bells jutustas , kuidas ta eelmisel suvel Valge mere ääres kalal oli käinud , Katrina oma teatriasjadest , ahvis mingeid tuntud näitlejaid järgi ja nii edasi . 
58	NA	 Ilma mingi üleminekuta selgitas Bells seepeale , kuidas ta oma keldrikambris veevärgi korda oli teinud , ja Katrina nõustus - jah , muidugi . 
59	NA	 Võtsime kanistri kaasa ja hiilisime minema - ise nad selle peale ei tulnudki . 
60	NA	 Kuttidel oli mingi paksuvõitu mõrd valmis vaadatud , kellega grupikat korraldada , aga kui asi hakkas vedu võtma , ei pakkunud see mulle pinget , pöörasin tulema . 
60	NA	" "" Puhta armastuse kirgas valgus oli hetkeks minulegi langenud "" - seda vist ei saagi inimese moodi väljendada . "
61	NA	 Paar päeva pidasid nad veel Saarel vastu , siis istus Katrina Bellsi taha siklile ja nad asusid ringreisile , et Katrina varanatukest mitmest maanurgast kokku korjata ja Leetu elama asuda . 
61	NA	 Kuna minagi olin natuke asjaosaline , lubasid nad mulle pulmakutse saata . 
61	NA	 Äkki saatsidki ? 
62	NA	 Lätimaal on ilgelt palju filosoofe - hariduse poolest , sisuliselt muidugi vähem . 
62	NA	 Umbes niisama palju tarbetuid filosoofe nagu meil filolooge . 
62	NA	 Neid on muidugi Ringis ka ja vahel läks õhtuti tohutuks jahumiseks . 
62	NA	 Mõni katsus lihtsamalt ka rääkida , aga see jäi enamasti kuidagi poolikuks . 
62	NA	 Nagu toogi kord , kui üks habemik kanaliseerimisest rääkis . 
62	NA	 Muidu ma hoidsin sellest ajude piinamisest eemale , aga see oli nii naljakas sõna , et jäin kuulama . 
62	NA	" "" Kuna isiksuse loomulik areng on pärsitud , siis sellest kasutamata jääv energia kanaliseeritakse , püüdes leida tegevusalasid , mis petaksid ära isiksuse väljakujunematusest tuleneva rahulolematuse ja looksid illusoorsegi unikaalsuse . "
62	NA	 Nii seest kui väljast ühenäolistes karpides elamine nõuab samuti kompenseerimist . 
62	NA	 Võimalikke kanaleid on aga piiratult : kes hakkab jooma , kes pühendub naistele või spordile , kes läheb vargile . 
62	NA	" Ja kes maalib oma rõdupaneelile värvilise Miki-hiire . "" "
63	NA	 Tegelikult rääkis ta muidugi pikemalt ja keerulisemalt . 
63	NA	 Mulle tuli meelde , et meie maal on kanalite ehitamine väga moes : Volga-Don , Belomor ja mis veel . 
63	NA	 Vangide ehitatud . 
63	NA	 Vangistatud inimesed , vangistatud mõtted , kõik kanaliks ... 
63	NA	 Naerma ajas . 
63	NA	 Habemik märkas : 
64	NA	" "" Tahtsid midagi lisada , sõber ? "" "
64	NA	" "" Ja kes sõidab Saarele . "" "
64	NA	 See võttis tal tooni maha . 
64	NA	" "" See on teine asi , Saarel saab olla vabalt , omasuguste keskel , ilma ahistava , agressiivse keskkonnata , milles kõik jõud kulub selle vähesegi oma "" mina "" säilitamisele , piiride kaitsmisele , mitte arengule . "" "
64	NA	 Oleksin võinud ju öelda , et , tühja sa siin arened , miks sa siis nii tähtis tahad paista - aga tegelikult ma jagasin ära küll , millest ta rääkis . 
65	NA	 Lubasin end piirata viie Saarel juhtunud asjaga ja nüüd peaks olema neli : esimene plika , Katrina , Bells , habemik . 
65	NA	 Nii et üks veel , õieti oli neid kaks , aga nad käivad ühe alla kokku , Valgevene hulkurid . 
65	NA	 Üks oli seitseteist , aga nii kõhn , et nägi noorem välja , teine vist kakskümmend . 
65	NA	 Salkus , riided seljas lagunenud - seda isegi Saare standardite järgi . 
65	NA	 Paelad käe ümber , pühapilt ja helmekee kaelas . 
65	NA	 Nad ei püsinud paigal , ja kui istusidki , vilas pilk pidevalt ringi . 
65	NA	 Rääkisid väga kiiresti , vurinal , ja vist oli osa sõnu valgevene keeles , igatahes ei saanud ma poolest jutust aru , pealegi torkas väiksem rääkides parema pöidla alatasa suhu . 
65	NA	" "" Miilits on teil hea , näkku üldse ei löö , "" kiitsid nad , kuuldes , kuskohast olen . "
65	NA	" "" Head bändid on teil , täitsa nagu Läänes - Tartus käisime , istusime raekoja taga künkal , jõime õlut , miilits läks mööda , peksma ei tulnudki - ühiselamus anti leiba ja juustu - isegi mett anti - ja lubati köögis magada - häid inimesi on palju ... "" "
65	NA	 Nad jagasid lahkelt oma teadmisi , mille omandamine oli olnud vaevarikas : kuidas leida Ringi inimesi või ohutult öö mööda saata Samarkandis , Leninakanis , Ufaas ... 
66	NA	 Nendega seoses tuleb mul ikka Deboree jutt meelde , see , kus on maagiline arv 64928 , Cassidy viimased sõnad . 
66	NA	 Need kaks ameerika hulgust , kes peale Woodstocki Deboree farmi vajusid , et kuulsa inimesega lobiseda . 
66	NA	 Ja kui Deboreel nende jaoks aega ei olnud , siis koera narrisid , võsa varjus lambal kõri maha võtsid ja selle segase hipieide lohku tõmbasid . 
67	NA	 Tuleb meelde just vastandlikkuse tõttu . 
67	NA	 Mitte iial ei oleks tulnud neile Valgevene kuttidele pähe teha sigadusi kellelegi , kellest nad lugu peavad . 
67	NA	 Neis ei olnud peidus piiskagi vaenu ega kurjust , kui nad istusid ja näisid imestavat - juba , oh , kaks päeva pole keegi peksnud ega isegi sõimanud . 
68	NA	 Ah jah , kuidas ma üldse nende usaldusaluseks sain – algul rääkisime ettevaatlikult , kes kus käinud , keda tunneb . 
68	NA	 Ringi olulisematest kujudest Venemaal olin ma paremal juhul vaid kuulnud . 
68	NA	 Aga Viktor Jurjevitshi peaksin ma ju teadma , oleme ju samast linnast ? 
68	NA	 Ma ei taibanudki kohe , et jutt on Vikist . 
68	NA	 Ta on mu hea sõber , ütlesin , kui olin mõiganud . 
68	NA	 Ta ise ütles mulle , et mul on aeg Saarele tulla , lisasin salapäraselt . 
68	NA	" "" Viktor Jurjevitshil on õigus , Viktor Jurjevitsh on hea inimene ! "" "
68	NA	 Nad ei jõudnud Vikit ja tema elamist ära kiita . 
68	NA	" "" Zeppelin mängib , ja väike jõmm ajab end hällis üles , kah kaifuitab , lutsutab kalapäid , kui kodus muud pole , aga kaifuitab ! - Tema lastest juba pioneere ei kasva ! "" "
68	NA	 See viimane oli tähtis , seda nad kordasid mitu korda . 
69	NA	 Vikil oli ilgelt suur koer , ja keegi ei saanud aru , miks Viki seda koera üldse peab . 
69	NA	 Kuni rahvaloendaja tuli . 
70	NA	 Tagantjärele on tunnistatud , et juba 1979 aasta rahvaloenduse läbiviimine oli tendentslik , mitte ainult selle tulemuste hilisem tõlgendamine . 
70	NA	 Ma ei tea siiani Viki motiive ja kõik võis ju juhus olla . 
70	NA	 Kuigi rahvaloendaja kinnitas kohtus , et Viki oli ässitanud Musta talle kallale . 
70	NA	 Ja oleks Viki kohe peale seda end kuskile tööle kirja pannud , poleks kah säärast jama tekkinud . 
70	NA	" Aga nii läks see "" muidusööja "" paragrahv ka kaubaks . "
70	NA	 Ja läbiotsimisel leitud paberid ammugi . 
70	NA	 Nii et poliitiline . 
70	NA	 Nüüd on ta tagasi . 
70	NA	 Aga ma ei oska temaga rääkida . 
70	NA	 Tema liigutused on rasked ja silmades pole sära , kui ta seal istub ja mingeid väikesi vudinaid kokku joodab . 
70	NA	 Teeb sämplerit . 
70	NA	 Väga pikka aega juba . 
70	NA	 Ongi keeruline värk , muidugi . 
