par_nr	head	sentence
1	 Maa ja armastus 1 	 Maa ja armastus 1 
2	NA	 Arno Kasemaa 
3	NA	 Romaan 
5	 1 . 	 1 . 
6	NA	 Kui Vaherpõllu Ann-Leena perele lõunaks toitu lauale kandis , tundis ta , et temaga pole enam kõik korras . 
6	NA	 Oodatav mahasaamine oli ligidal . 
6	NA	 Siiski kattis ta veel läbi häda laua , läks vanatoa õuele suure kivi otsa ja hõikas rukkilõikajad sööma . 
6	NA	 Siis pani vee pliidile sooja ning läks tagatuppa voodisse . 
6	NA	 Ann-Leena teadis , et eriti pikale see asi ei lähe , sest oli juba kuues kord , kus ta last ootas , ning nende ilmaletulek ei valmistanud talle erilist muret . 
6	NA	" Kui tal naabrinaisega , Tagavälja Mariga , sellest kord juttu tuli , lausus ta lapse sünnitamise kohta : "" Ei tea , mis see siis õieti ära ei ole . "
6	NA	" Kinnine kõht on igatahes halvem . "" "
6	NA	 Mari oli selle peale halvustavalt huuli muigutanud ning Ann-Leenale siivutusega vastanud , sest vaatamata oma suurele kogule nägi Mari laste ilmaletoomisega hulga rohkem vaeva , kuigi ka temal oli neid juba viis tükki . 
6	NA	 Kuid seekord vaevas Ann-Leenat selle mahasaamise pärast mure . 
6	NA	 Mitte et ta oleks sünnitamise valu ja raskuse ees kohkuma löönud . 
6	NA	 Oi ei , mitte sinnapoolegi ; muret tekitas hoopis see , et oodatav laps oli sigitatud patulustis , mitte oma seadusliku mehega , punasehabemelise vanamehenässakaga – Jüriga , vaid oma südamekallikese , pruunisilmse ning käharpäise Lagenõmme Kustiga , kellega Ann-Leena möödunud suvel nii mõnegi uimastava öö laudalakas lõhnavatel heintel oli veetnud . 
6	NA	 Ning veel hiljemgi , kui juba kartul võetud ning suviviljarehed pahmatud , tuli Kusti Lagenõmmelt kottpimedatel sügisõhtutel läbi Kivimäe metsa ja passis parajat momenti suure jasmiinipõõsa taga saali akna all kükitades , et aknale koputamisega endast Ann-Leenale teada anda , mispeale see perele märkamatult majast välja lipsas ning kallimaga kusagile hoonevarju ära kadus . 
6	NA	 Kusti polnud niisugune nagu ta oma vanamehenässakas . 
6	NA	 Kusti oli mees , kellega maksis püha abielu rikkuda . 
6	NA	 Alati naerusuine ja heatujuline , kärmas ja keevaline , lumivalged hambad tumepunaste huulte taga nagu ehtsal kuradil . 
6	NA	 Ja kui mõelda tema hingematvatele kallistustele ! 
6	NA	 Ilma armastuseta oli ta Jürile , sellele punase habemega järijalale läinud , rohkem küll vanemate sundimisel kui omal vabal tahtel , sest Jüri oli suure ja kuulduste järgi jõuka talu ainuke poeg . 
6	NA	 Jah , küllap talu oligi see , mille pärast ta oma isakodust ära tuli ja Vaherpõllul perenaiseks hakkas , sest meest ennast selle talu taga polnud olemaski . 
6	NA	 Nagu tabureti jalg , oli Ann-Leena emagi väimehe kohta halvustavalt öelnud . 
6	NA	 Juba viis last oli ta selle mahorkatubaka järgi lehkava vanamehega soetanud . 
6	NA	 Kõik nad olid nagu isa suust kukkunud . 
6	NA	 Väikesed ja kissis silmadega ning tigedad nagu kuradid . 
6	NA	 Vähe puudus , et veel sarvi pähe ei kasvanud . 
6	NA	 Ta ei armastanud oma lapsi , nii nagu ta ei armastanud oma meestki . 
6	NA	 Ja kui siis ühel kevadel Lagenõmme Kusti Vaherpõllule sulaseks tuli , tundis Ann-Leena , et see pruunisilmne , noorusest ja elujõust pakatav noormees on sootuks teisest puust kui ta oma alatasa kurjalt nohisev ja mahorkaplotskit vedav vanamees . 
6	NA	 Sellise mehega maksis armastusepattu teha , tema kallistused olid seda väärt , juba üksi nende pärast tasus maailmas elada . 
6	NA	 Ja küllap Kustigi seda märkas , et perenaine , kuigi temast mitu head aastat vanem , teda ihalevalt silmitses , sest ega ta muidu poleks julgenud ühel keskhommikul , kui perenaine talle Kortekalda põllule kesakordamise ajal keskhommikut läks viima , Ann-Leena piha ümbert kinni krabada ning armulustis ihule anda , mis tema nõudis . 
6	NA	 Sellele esimesele pattulangemisele , mida Ann-Leena ise küll mingiks patuks ei pidanud , järgnes veel palju ilusaid ja hinge ning ihu erutavaid päevi ja öid , kuni sügiseni välja . 
6	NA	 Kuid siis ühel päeval rehepeksu ajal unustasid nad valvsuse ja põllult koju rukkiseemet võtma tulnud Jüri leidis oma naise sulasega reheall kuldkollasel õlehunnikul lõbutsemas . 
6	NA	 Jüri vidutas tükk aega rehealuse väravatel seistes oma roosakaid kiss-silmi paksude punakate puhmaskulmude all , enne kui aru sai , mis nurgas õlekool toimus . 
6	NA	 Siis aga ruttas ta üle sahiseva rukkilademe sündmuspaigale , sasis sulase tagumikust kinni ning tegi asjale lühikese ja järsu lõpu . 
6	NA	 Armatsejad pagesid jõekaldasse lepavõssa ja Ann-Leena redutas seal kuni õhtuni , enne kui julges välja tulla . 
6	NA	 Kusti aga naeris vanale Jürile näkku , õnnistas peremeest solvavate sõnadega tema kasina mehelikkuse arvel ning läks Vaherpõllult , kaks kätt taskus , läbi Kivimäe metsa Lagenõmme poole , nii nagu ta kevadel oli tulnudki . 
6	NA	 Naisel kiskus aga Jüri õhtul sabad üle pea ning andis talle sedelgarihmaga tubli keretäie . 
6	NA	 Ann-Leena kiljus , nii palju kui kõrist tuli , kuid mitte valu , vaid viha pärast , sest ei suutnud kuidagi taibata , miks ta ei või kätte anda mehele , kes on igat kanti etem kui ta oma mees , kellele mõeldagi praegu oli jälk . 
6	NA	 Lapsed aga karjusid ema kisa kuuldes , sest nad nägid pealt , kui isa emale nahapeale andis . 
6	NA	 Ja siis oli Vaherpõllul kogu maja ning õu kisa täis , nii et naabridki seda kuulsid . 
6	NA	 Tagavälja Mari arvas , et üleaedsed tapavad keset kibekiiret rehepeksu ja külvamise aega veel õhtul hilja siga , sest kes see muu ikka nii heleda häälega kiljuda võis kui seakesik , kellele parajasti pussi kõrisse torgati . 
6	NA	 Alles tükk aega hiljem said Tagavälja omad teada , et Vaherpõllu Jüri karistas sel õhtul oma ülekäte läinud naist , andes talle sedelgarihmaga truudusemurdmise eest üle palja tagumiku , mis pidi patulusti Ann-Leena ihust igaveseks välja uhtuma . 
6	NA	 Kuid Jüri eksis , sest armastusevalu Lagenõmme Kusti vastu oli suurem kui seadusliku mehe käest saadud keretäis ja Ann-Leena kohtus sulasega salaja edasi . 
6	NA	 Kuid sellest patusest vahekorrast jäi ta ära ja vaevles nüüd nurgavoodis ning ootas hirmuga käopoja ilmaletulekut . 
6	NA	 Mis siis , kui laps on läinud isasse ja sünnib Lagenõmme Kusti pruunide silmade ning pigimustade krässus juustega . 
6	NA	 Jüri lastel olid kõikidel tuhkblondid juuksed ning vesihallid kissis silmad . 
6	NA	 Kui nüüd see maimukene teistmoodi välja näeb , on vanamehel otsekohe päevselge , et see ei ole tema teost . 
6	NA	 Niisuguste mõtetega lebas Vaherpõllu Ann-Leena oma abieluvoodis õlekotil ja ootas , millal lapsukene sündima hakkab . 
6	NA	 Kuid asi venis seekord pikale . 
6	NA	 Ann-Leenaga polnud seda veel juhtunud . 
6	NA	 Ikka oli nii , et vaevalt jõudis ta esimesi valusid tundes hädapärast vajalikud ettevalmistused ära teha ja voodisse minna , kui lapsukene oligi käes . 
6	NA	 Täna aga kiskus päev juba õhtusse , kuid nurganaine ägas endiselt suurtes valudes , ilma et laps sündima oleks hakanud . 
6	NA	 Ann-Leena tõusis ning hüüdis Leo ja Volli tuppa . 
6	NA	 Poisid olid lastest kõige nooremad , kolm tüdrukut lõikasid juba isaga põllul rukist . 
6	NA	" "" Leo , mine kutsu isa põllult koju ja ütle , et Liide peab Mäe Mari järele minema . "" "
6	NA	 Leo tõmbas kuuekäisega märja ninaaluse puhtaks , saatis ema poole ebasõbraliku pilgu ning hakkas rukkipõllu poole lonkima , väike Volli tema kannul . 
6	NA	" "" Mis emal viga on ? "" küsis Volli , kui nad auklikul ja kivisel teel rukkipõllu poole sammusid . "
6	NA	" "" Titte hakkab tooma , mis muud . "" "
6	NA	" – "" Kust sa seda tead ? "" – "" Eks ma näe . "
6	NA	 Juba ammu on sihuke . 
6	NA	" Kõht maailmatuma suur , nagu pada ees . "" "
6	NA	" – "" Kas siis hakkab titt tulema , kui kõht suureks läheb ? "" – "" Muidugi . "
6	NA	 Nagu sa ise ei teaks . 
6	NA	" Tagavälja Maril oli ka paar aastat tagasi õieli ja punnis , enne kui Villem sündis . "" "
6	NA	" Leo hüüdis juba eemalt : "" Isa ! "
6	NA	" Mine kohe koju , ema tahab . "" "
6	NA	 Jüri ajas enda rukkieel sirgu ning silmitses põllupeenral seisvat poega ega lausunud sõnagi , vaid asetas sirbi kinniköidetud rukkivihule ning hakkas nohisedes kodu poole astuma . 
6	NA	" "" Liide mingu Mäe Mari järele . "
6	NA	 Titt ei sünni muidu ära . 
6	NA	" Ema käskis . "" "
6	NA	 lisas Leo täienduseks juurde . 
6	NA	 Nüüd peatus Jüri ja vaatas tagasi . 
6	NA	" "" Laps ei sünni ära ? "" küsis ta ja kissistas higist liimerdavaid roosakaid silmi . "
6	NA	 Mis seal siis lahti peaks olema , et laps ära ei sünni ? 
6	NA	 Tema Ann-Leena , kes tänini lapse sünnitamisega alati üksinda toime on tulnud , laseb endale järsku Mäe Mari appi tulla . 
6	NA	 Kuidas saab Mari seal aidata ? 
6	NA	 Ja veel tedagi tuppa käsutada , keset kibekiiret rukkilõikust , kus tera juba pudenemas . 
6	NA	 Lausa ennekuulmatu , et niisuguse tühise asja pärast , nagu seda on lapse sünnitamine , peab mees töö juurest ära tulema . 
6	NA	 Midas too naisekrõhvats ometi mõtleb ! 
6	NA	 Terve möödunud suve mehkeldas sulasega , selle kaabaka ja lakekrantsi Lagenõmme Kustiga . 
6	NA	 Mine tea , ehk on see lapski , kes praegu ilmaletulekuga nõnda tõrgub , et Mäe Mari abita tuldud ei saa , Kusti teost ja treimisest . 
6	NA	 Jüri nohises kurjalt . 
6	NA	 Sai see naiseniru küll seekord sedelgarihmaga tubli keretäie , nii et oleks pidanud aitama , kuid mine sa neid raipeid tea . 
6	NA	 Ka Kusti kihutas ta päevapealt minema , et see naist lõplikult ära ei raiskaks , kuid nad võisid salaja ikkagi kokku saada , ilma et tema seda oleks märganud . 
6	NA	" "" Liide , mine siis juba ! "
6	NA	" Ja kohe kiiresti ! "" hüüdis Jüri tüdrukutele , kui nägi , et lapsed omavahel millegi üle ägedasti vaidlesid . "
7	NA	 Kodus leidis ta vaevahigist nõretava naise eest . 
7	NA	 Jüri seisis voodi ääres ja silmitses ägavat elukaaslast . 
7	NA	 Ann-Leena keeras pea kõrvale , sest ta nägi mehe vesihallides silmades vaenu . 
7	NA	" "" Kas saatsid Liide Mäe Mari järele ? "" – "" Saatsin , "" urahtas Jüri . "
7	NA	" "" Aga midas too Marigi siin , kui ise tulema ei hakka . "
7	NA	" Ja on sel Maril nüüd keset kibekiiret rukkilõikust aegagi , "" arvas ta . "
7	NA	 Ann-Leena ei vastanud midagi , sest nüüdsama tuli uus suur ihu rebestav valuhoog , mis viis kõik muud mõtted peast . 
7	NA	 Kas avada oma süda selle karvadesse kasvanud vanamehenässaka ees ja öelda talle , et laps , keda ta praegu ootab , pole tema oma , vaid Kusti teost , kelle Jüri möödunud sügisel nii näotult Vaherpõllult Lagenõmmele tagasi kupatas , ehk on siis sünnitamine pisutki kergem . 
7	NA	 Kuigi Ann-Leena kirikus käimisest suurt ei hoolinud ning jumala nimegi harva suhu võttis , tuli talle praegu ometi Jürile püha altari ees antud tõotus meelde ning ta pani oma praeguse häda kõik selle vande murdmise arvele , sest miks muidu pidi ta selle lapsega nii ränka vaeva nägema , kuna eelmised viis tükki nagu iseenesest õige tee kätte leidsid . 
7	NA	 Ta oli juba suud avamas , et voodi ees seisvale ja totralt silmi pungitavale Jürile oma süüd pihtima hakata , kui ruttamisest õhetav Mäe Mari uksest sisse lennutas , hingeldav Liide tema kannul . 
7	NA	 Mari asus kohe asja juurde . 
7	NA	 Jüri saatis ta sooja vett tooma , kapist võttis puhtaid rätte ning lapsed , kes uudishimulikult uksel seisid , käsutas ta õue , et need , ninad pikal , juures ei vahiks . 
7	NA	 Et majas polnud ühtegi täiskasvanud naisterahvast peale nurgavoodis ägava perenaise , pidi Jüri appi tulema . 
7	NA	" "" Pane lamp põlema ja näita tuld . "
7	NA	" Suured vahtrad akna all , tuba pime nagu tondi perse , ei tea , mis sa siin näed või oled . "" "
7	NA	 Jüri nohises kurjalt ning pungitas oma roosakaid silmamune , kuid täitis siiski kuulekalt käsu . 
7	NA	 Mari püüdis aidata , kuid nurganaine vaevles edasi , ilma et laps oleks sündima hakanud . 
7	NA	" "" Nojah , eks ma ütle , lapsel nabanöör ümber kaela , kus ta saabki ilmale tulla , "" teatas Mari lõpuks . "
7	NA	 Jüri käsi värises . 
7	NA	 Ta asetas lambi voodiotsale , et see käest maha ei kukuks . 
7	NA	" "" Näita tuld ! "
7	NA	 Mis sa seal voodi jalutsis ometi teed ! 
7	NA	" Lamp väriseb nagu sandi till , "" pahandas Mari . "
7	NA	 Lõpuks ometi nägi maimuke ilmavalgust . 
7	NA	 Kõhn ja sinine , hoopis armetuke oli see vastsündinu , kelle pärast Ann-Leena nii palju vaeva oli näinud – ja tüdruk veel pealekauba . 
7	NA	 Vaevatud ema heitis pilgu lapsukesele . 
7	NA	 Jumal tänatud ! 
7	NA	 Täpselt sama vurhvi kui eelmisedki viis . 
7	NA	 Ei mingit märki Kusti tumedast verest . 
7	NA	 Ann-Leena ohkas kergendatult . 
7	NA	" Mari õiendas lapsukesega nagu vilunud ämmaemand kunagi ning kui ta kõigega valmis oli , küsis nurganaiselt : "" Noh , kuidas on ? "
7	NA	" On sul nüüd kergem ? "" "
7	NA	 Ann-Leena raputas pead . 
7	NA	" "" Nagu poleks teda sündinudki . "" "
7	NA	" – "" Mis sa räägid ! "" jahmus Mari ning tõmbas lamajalt teki pealt . "
7	NA	" "" Jüri , too ruttu valgust ! "
7	NA	 Issand Jumal ! 
7	NA	" Siit tuleb ju teine veel ! "" "
7	NA	 Surmani kohkunud peremees ruttas ligi . 
7	NA	" "" Teine veel ! "
7	NA	" Ütle kuradit ! "" – "" Mis sa peletis vannud ! "
7	NA	 Käskis sind nii vehkida , et kohe kaks tükki korraga . 
7	NA	 Võta nüüd aga vastu , kui õigel ajal ei märganud piiri pidada . 
7	NA	" Ise nagu karvanässakas , aga vaata kui väge ja võimu täis ! "" "
7	NA	 Nurganaine oigas ja hirmunud Jüri värises , nii et hambad suus plaksusid , nagu oleks tal kõrge palavikuga vappekülm kallal . 
7	NA	 Ja siis ta tuli , see Ann-Leena valu ja vaeva põhjus . 
7	NA	 Tuli just niisugusena , nagu ema teda kõik need üheksa kuud hirmuga ette oli kujutanud . 
7	NA	 Suur ja priske , pigimustade krässus juuste ning suurte pruunide silmadega tüdruk , turja peal paks liharull , täielik vastand nõrgale ja äbariku olemisega kaksikõele . 
7	NA	 Niisugust kuradisigitist nähes pühkis Jüri koos lambiga nagu tuuleiil minema . 
7	NA	" "" Kuhu sa lollakas lähed ! "" hüüdis Mari . "
7	NA	" "" Nüüd , kus mul valgust just kõige rohkem vaja läheb , lased sa jalga ! "
7	NA	 Tule ruttu tagasi ! 
7	NA	" Õhtu juba käes , tuba pime ! "" – "" Ei mina tule . "
7	NA	" Kes teab , kui palju neid musti tukiotsi lambitule peale veel välja ronib . "" "
7	NA	" – "" Loll oled ! "
7	NA	 Mis see valgus siin loeb . 
7	NA	" Eks neid tule nii palju kui sa tegid . "" "
7	NA	" – "" Valgus meelitab välja . "" "
7	NA	" – "" Käi sitale oma pläraga ! "" "
7	NA	 Jüri viivitas , kuid tuli siiski lõpuks tagasi , et Mari näeks naise kallal õiendada . 
7	NA	 Ilmavalgust näinud , mustlaslikult tõmmu nahaga lapsuke pistis täiest kõrist karjuma . 
7	NA	 Ann-Leena sulges silmad , vastsündinud maimukene tundus talle nii võigas , et ta teda nähagi ei tahtnud . 
7	NA	 Kui Mari lõpuks niikaugel oli , et lapsukesed rinna otsa imema võis panna , haaras mustasilmne otsekohe rinnanibu huulte vahele ning asus ahnelt nälga kustutama . 
7	NA	 Nõrga ja hädise õega nägi aga ema tükk aega vaeva , enne kui see rinna suhu võttis ja imema hakkas . 
8	NA	 Vaherpõllu Jüri oli lihtne ja harimata mees ning mingist peenest hingeelust ei saanud tema juures juttugi olla , kuid täna õhtul tundis ta , et temaga on midagi nagu korrast ära . 
8	NA	 Nähes naise sünnitatud tütreid oli tal tunne , nagu oleks keegi välisukse pärani lahti kiskunud ning lasknud tõmbetuultel läbi Vaherpõllu tubade tuhiseda . 
8	NA	 Ta nagu polnud enam peremees oma isakodus , sest sinna oli tunginud keegi võõras , keda ta näha ei tahtnud . 
8	NA	 Jüri otsis kapist puskaripudeli , poetas selle püksitasku , ning pilkugi heitmata naise poole , kes voodis lamas ja lapsukestega õiendas , astus toast välja ning hakkas pikkade sammudega rukkipõllu poole minema . 
8	NA	 Ann-Leena oma kaksikutega ei läinud talle praegu põrmugi korda . 
8	NA	 Neid nagu polnud tema jaoks olemaski . 
8	NA	 Palju tähtsam oli praegu rukkipõllule minek , et seal vihud kokku korjata ning hakkidesse panna . 
8	NA	 Jüri mõtted olid üpris sünged , kui ta mööda väljavaheteed hämaruses valendava rukkipõllu poole sammus . 
8	NA	 Kuigi ta mehe ja naise vahelistest suhetest kuigi palju ei teadnud , taipas ta praegu ometi , et see tõmmunahkne mustlasplika , kes äsja emaihust välja ronis , ei ole tema teost . 
8	NA	 Oli ju selle päritolu lausa silmaga näha kõigile , kes Lagenõmme Kustit tundsid ja tema patutempudest Vaherpõllu Ann-Leenaga teadsid . 
8	NA	 Kuidas oli lugu aga tolle esimesega , kes enne Kusti patusigitist ilmale tuli , kas see kuulus temale või on samuti sulase riistaga tehtud , seda Jüri ei teadnud . 
8	NA	 Nii kaugele tema napp tarkus selles asjas ei küündinud . 
8	NA	 Ja Jüri jäigi vaevlema ning pead murdma , kuidas sellesse maimukesse suhtuda , kas nii nagu omasse või sootuks võõrasse . 
9	NA	 Jüri rüüpas tubli lõualise pudelist ning asus vihke kokku kandma , et need öise kaste alla ei jääks . 
9	NA	 Võib-olla oleks selline kahetsusväärne avastus oma naise truudusetusest hellema hingeeluga mehe sootuks rööpast välja viinud , kuid Vaherpõllu Jüri nurgelises ja tahumatus hinges ei tekkinud selle pärast eriti suurt tunnetelainetust . 
9	NA	 Kui rukkipõld koristatud ning hakid kõik ilusasti sirgesse ritta seatud , istus Jüri lamedale kivile põlluservas ning kuulatas rohutirtsude lakkamatut siristamist . 
9	NA	 Kas tuli see nüüd Ann-Leena pruulitud puskarist või rohutirtsude siristamisest või koguni jaaniusside külmalt säravatest tulukestest põllupeenral , kuid Jüri meel muutus üpris rahulikuks ja ta ei mõelnud enam meelehärmiga naise kaksiktütardele , kelle ilmaletulekut ta oli lambitulega valgustanud , et maimukestel kergem oleks õiget teed leida . 
10	NA	" "" Kas nägite , mihukese musta rongapoja vanaeit sünnitas , "" sosistas Aliide oma noorematele õdedele , Maiele ning Elviirale , kui nad õhtul lauda juures lehmi lüpsid . "
10	NA	 Aasta noorem , heledapäine Maie noogutas . 
10	NA	" "" Ei tea , miks ta nii tõmmu on ? "" – "" Ah miks või ? "
10	NA	" Kusti tehtud , sellepärast . "" "
10	NA	" – "" Kas Lagenõmme Kusti või ? "" – "" Muidugi . "
10	NA	 Nagu sa ise ei teaks . 
10	NA	 Sellepärast vanamees ta läinud sügisel minema kupataski , et hakkas emaga sügavat sehvti pidama . 
10	NA	" Mees ei salli seda , kui naisel on tema kõrval keegi teine , "" rääkis Aliide elutargalt . "
10	NA	" "" Alles ma sain selle Volli hoidmisest lahti , nüüd jälle uus patsakas . "
10	NA	 Ja veel kaks tükki korraga . 
10	NA	 Kuulsin ükskord , kui ema isa vastu tusendas , et vehid neid lapsi teha , rops ropsu peale . 
10	NA	 Aga näe , vanamees ei saa Lagenõmme Kustile mitte ligigi . 
10	NA	 Kusti oskab nii , et tuleb kohe kaks tükki korraga . 
10	NA	 Ei tea , mis vanaeit nendega nüüd peale hakkab . 
10	NA	 Mina seda mustlaseplikat küll hoidma ei hakka . 
10	NA	 Karjub kui kurivaim . 
10	NA	" Nii kui pea pistis , nii röökima hakkas . "" "
10	NA	 Aliide turtsatas naerda . 
10	NA	 Ta oli umbes viieteistaastane , madal ja matsakas tüdruk , tuhkblondide juuste ning väikeste vesihallide , kurjalt vilkuvate silmadega . 
10	NA	 Lastest kõige vanem , pidi ta ema igas majapidamistöös aitama . 
10	NA	 Oma ema ta ei armastanud ega austanud , vaid haukus talle vastu , kui vahemaa ema ja tema vahel vähegi kindlat põgenemist lubas . 
10	NA	 Kuid ikkagi juhtus , et ema ta kätte sai ning läbi kolkis . 
10	NA	 Aliide hakkas vastu ning virutas emale tihti esimese ettejuhtuva esemega . 
10	NA	" "" Mäletate , kuidas vanamees möödunud sügisel ema tagumiku sedelgarihmaga üle uhtus . "
10	NA	 Perse punetas nagu peet . 
10	NA	 Aga miski ei aidanud . 
10	NA	 Küll mul oli hea meel . 
10	NA	 Sai kordki tubli keretäie . 
10	NA	" Ta on mind küll ja küll sugenud . "" "
10	NA	 Nooremad õed ainult noogutasid , sest nad teadsid , et Aliidele vastu rääkida ja oma arvamist avaldada polnud kasulik . 
10	NA	 Sest Aliidel oli kombeks oma tõekspidamisi teistele rusika- ja jalahoopidega peale suruda . 
10	NA	 Miks aga Aliide ema sellepärast parastas , kui isa teda sedelgarihmaga nii halastamatult uhmerdas , nii et nemadki ema kisa kuuldes teisiti ei saanud , kui pidid kaasa karjuma , sellest ei saanud nooremad õed kuidagi aru . 
10	NA	 Seda teadis ainult Aliide ise . 
10	NA	 See oli niisugune saladus , mida ta eluilmaski kellelegi öelda ei või . 
10	NA	 Ja selle saladuse pärast , eriti möödunud suvest saati , ta ema vihkaski . 
10	NA	 Vaatamata sellele , et ta läinud suvel oli alles neljateistkümnene , tegi ta Kustiga terve suve laudalakas armastusepattu . 
10	NA	 Kui aga sulane emaga mehkeldama hakkas , tuli ta ainult veel harva tema juurde ja see täitis Aliide südame põletava vihaga . 
10	NA	 Kas Ann-Leena tütre ja sulase armusuhetest midagi aimas , seda Aliide ei teadnud . 
10	NA	 Kuid ta kaldus arvama , et emal asjast aimugi pole . 
10	NA	 Vaatas teda vahetevahel küll kuidagi uurivalt , nagu kahtlustaks milleski lubamatus , kuid juttu ei teinud . 
10	NA	 Võib-olla et ema tedagi vihkas , kuna neil oli ühine mees jagada , kuid see vihkamine toimus siis kusagil alateadvuses , ilma et kumbki , ema ega tütar , seda täie teadmisega oleks tunnetanud . 
10	NA	 Aliide ei sallinud ka isa . 
10	NA	 Sellepärast , et too Kusti niimoodi päevapealt minema kupatas . 
10	NA	 Kusti-sugust lustakat sulast ei näe Vaherpõllu kivised põllud vist mitte kunagi enam , sest Leo oli juba nii suur , et võis iga töö juures isale abiks olla . 
10	NA	 Nii et ka vanal Ann-Leenal endal on sulaste koha pealt pulk suus . 
10	NA	 See oligi Aliide ainuke lohutus . 
11	NA	 Umboja peremees Mihkel seisis rehealuse avatud väraval ja pidas aru , mida teha või kuhu minna . 
11	NA	 Tükk aega oli ta juba vaadanud , kuidas pääsukesed oma vastsündinud poegi toitsid . 
11	NA	 Ikka suure vuhinaga lauta , peadpidi pesasse ning jälle välja tagasi . 
11	NA	" Ise hüüdsid Mihklit nähes "" vidiit "" ning kihutasid , tiibadega siksakke tehes , kärbestele ja sääskedele järele . "
11	NA	 Küll on ikka põli ! 
11	NA	 Ei mingit muud muret , kui püüa aga putukaid ja topi poegadele kurku , niimoodi päevast päeva . 
11	NA	 Milliseid ohtupäevi peavad aga inimesed nägema ! 
11	NA	 Kui saaksid nemadki niimoodi läbi , et lähed õue ja ahmid suuga õhku ning neelad alla , mis sinna satub . 
11	NA	 Aga ei . 
11	NA	 Inimene muudkui kündku ja külvaku , õiendagu lehmade , sigade ja setukatega ja tont teab millega veel . 
11	NA	 Aina üks sagimine ning ruttamine . 
11	NA	 Ja ikka on veel vähe , ei ole seda ega teist , ilmast ilma näpud põhjas . 
11	NA	 Ja siis veel see tagantsurkimine . 
11	NA	 Naine nagu olekski talus selleks , et meest alatasa liikvele susida . 
11	NA	 Nagu tänagi hommikul . 
11	NA	 Vaevalt oli kõht täis söödud , kui too Almiira kamandama kukkus . 
11	NA	 Et laudas sitavall lehmade perse taga nii kõrge , et enam lüpsmagi ei pääse , roni või redeliga . 
11	NA	 Kuid Mihkel ei viitsinud praegu niisuguse asjaga jandama hakata . 
11	NA	 Eks selle päevaga jõua . 
11	NA	 Peab siis kohe nii poole sõna pealt kõiki naise totraid käskusid täitma . 
11	NA	 Hea , kui õhtukski valmis saab . 
11	NA	 Kui kohe ära teha , tuleb uus töö otsemaid järele . 
11	NA	 Selles asjas ta juba oma naist tundis . 
11	NA	 Ning Mihkel hiilis talli juurest minema ja otsustas hoopis õngega jõe äärde minna , et proovida , kuidas harjust täna võtab . 
11	NA	 Minnes võttis ta laudast Almiira lüpsipingi kaasa , et poleks jõe ääres vaja niiskele rohule istuda ega püksitagumikku märjaks teha . 
11	NA	 Kähku laskus ta maja taha , võssa kasvanud jõe kaldasse , enne kui naine märkab ning tema plaanid nurja ajab . 
11	NA	 Umboja peremees teadis mitmeid häid sügavaid hauakohti Suuresulli ja Paalipere meeste heinamaade kohal , mis lausa kubisesid vimbadest ja harjustitest . 
11	NA	 Tarvitseb ainult jõe äärde maha istuda ning neid õngega välja loopida . 
11	NA	 Milline õnnis ajaviide , ei riku konti ega rebesta liha . 
11	NA	 Ja mõtteidki oli niisuguse istumise juures hea mõlgutada , keegi ei seganud . 
11	NA	 Pea kohal tirtsusid ja sidistasid kaldapääsukesed surusääskede parvedes , toomingapõõsastes laksutasid ööbikud nagu meeletud ja vahetevahel sagisesid paskrästadki pea kohal , sabad vihaselt püsti . 
11	NA	 Neid rojusid Mihkel ei sallinud . 
11	NA	 Kord , kui ta koplisse kase alla uudistama läks , mille otsas mõni kolm-neli paskrästa pesa oli , kukkus üks nendest pesalkükitajatest otsekohe kurjasti tänitama ning natukese aja pärast tiirles neid terve parv Mihkli pea kohal , silmad pungis , sabad püsti . 
11	NA	 Ja kui ta siis ülespoole vaatas , et neid terasemalt silmitseda , laskis üks jultunud närakas talle sooja paska otse silmaauku . 
11	NA	 Mihkel kartis , et jääb pimedaks . 
11	NA	 Pärast seda hoidus ta nendest sulistest saatanatest eemale . 
11	NA	 Ainult kividega pildus , kui nad õues sõstrapõõsaste kallale tikkusid . 
11	NA	 Üldse meeldis Umboja peremehele rohkem looduses niisama ringi hulkuda ning tema imepärast värki vaadata kui mingit kasulikku tööd teha . 
11	NA	 Mõni aasta tagasi oli tal isegi kiikar , millega ta kauguses askeldavaid linde ja metsloomi vaatles . 
11	NA	 Ja kui selle veidra riistapuu ette sattus mõni inimene , ega ta siis sedagi vaatamata ei jätnud . 
11	NA	 Linnasaksad , kes Umbojal ühel suvel peatusid , tõid pikksilma kaasa ning hulkusid sellega jõekaldaid pidi . 
11	NA	 Almiira kinnitust mööda olnud nad tema sugulased , kuid Mihkel seda hästi ei uskunud , sest tema terav silm märkas peagi , et naine tegi tema ja linna untsantsakate vahel vahet . 
11	NA	 Jootis neid lüpsisooja piimaga ning söötis rasvase seapeki ja pannil praetud härjasilmadega . 
11	NA	 Isegi Mihkli püütud harjustid toppis Almiira nende vurlede kurku . 
11	NA	 Sihukest ninaesist ei saanud tema , Mihkel , mitte uneski näha . 
11	NA	 Ka kiskus naine endal kleidi seljast ja sahlas katmata kintsudega ning poolpaljaste tissidega jõe ääres , pikas niitmata heinas , mehed kannul . 
11	NA	 Mihkli vastu oli tõrges ja tige , nähvatas sõnadega , kus aga sai . 
11	NA	 Linnameeste ees lidistas aga nagu pääsuke , hambad paljad , suu kõrvuni peas . 
11	NA	 Kui aga nood vurled lõpuks nädala-paari pärast minekut tegid , jätsid nad kiikari saunakambrisse lauale . 
11	NA	 Kas ta ununes sinna või jäeti meelega , seda Mihkel teada ei saanudki . 
11	NA	 Tema võttis selle imepärase riistapuu endale ning riputas rihmapidi kaela . 
11	NA	 Kiikar oli tõesti huvitav . 
11	NA	 Suurest kaugusest tõmbas kõik esemed ligi , nagu oleksid nad otse tema ees , peopesa peal . 
11	NA	 Mihkel mügistas naerda , kui ta sellele mõtles . 
11	NA	 Isegi Vaherpõllu Ann-Leenat käis ta jõe kaldal istudes sirvimas , kui see pesu loputas ja pärast riidest lahti võttis ning endagi ihu vees jahutas . 
11	NA	 Ei olnud vigagi tol jöntsaka kehaga Vaherpõllu perenaisel , kes kuulduste kohaselt oma talu sulasele , Lagenõmme Kustilegi ära ei öelnud . 
11	NA	 Kõhust klatt ja tagumik pruntis , nagu polekski lapsi sünnitanud naine , vaid alles kuueteistkümnene plika . 
11	NA	 Mihkel muigas . 
11	NA	 Kui ta ainult oma suu avaks , saaks üleaedne , Jõepere Jaangi teada , kuidas tema naine Miili oma peigmeestega , Sirbi ja Vaatsiga hundinuiade taga sügavas vees hullas . 
11	NA	 Kuid ta ei tohtinud , sest Jõepere Miilit kartis Kivinõmme külas iga mõistlik inimene . 
11	NA	 Miili oma kahtlaste abilistega oskas igaühele kätte maksta , kes iganes tema kohta midagi öelda julges . 
11	NA	 Umboja peremees pidas paremaks keel hammaste taga hoida , et sealt ainsatki ülearust sõna välja ei lipsaks , sest Miili viha alla ta sattuda ei tahtnud . 
11	NA	 Aitas sellestki , mida Almiira naabriperenaisest külas latras . 
11	NA	 Siis aga unustas Mihkel pikksilma ühel päeval tuppa laua peale ning Juku , see pooltohmakas viltupea , sai selle kätte ning tahtis näha , mis seal sees on , et kõik kauged esemed nõnda ligi veab . 
11	NA	 Kui Mihkel lõpuks jaole sai , ei olnud kiikarist enam muud järel kui kaks mustavat toru ning mõned klaasikillud . 
11	NA	 Küll uhmerdas isa oma poolearulise poja rihmaga läbi , kuid kiikarit see enam terveks ei teinud . 
11	NA	 Ja nõnda pidi nüüd Mihkel sellega leppima , mis palja silmaga näha oli , kuigi pikksilmaga oli kõik hoopis huvitavam ja ihaldusväärsem . 
11	NA	 Kiikari läbi nägi ta Putkala Loonatki esmakordselt tema täies ilus ja veetlevuses , kui see hundinuiade taga jahedas vees lillutas , nii et Mihkel ei saanud parata , vaid pidi temaga pisut tiivaripsutama , sest ta oma puine Almiira ei andnud nõtke ja vetruva Putkala metsatöölise naisega mitte võrreldagi . 
11	NA	 Nagu vedrumadrats , mitte naine . 
11	NA	 Ja Mihkel mügistas taas heameelenaeru . 
12	NA	 Päike tõusis kõrgemale , rohi kuivas ning harjust lakkas võtmast . 
12	NA	 Mihklile tuli magus unerammestus peale . 
12	NA	 Ta kraamis ennast paljaks , laotas riided alla , et rohukõrred alasti ihu ei torgiks , ning sirutas luud-liikmed välja . 
12	NA	 Milline õnnis olemine ! 
12	NA	 Pikuta ristseliti maas , lase ennast päikesel soojendada ning vaata sinetava suvetaeva avarusse . 
12	NA	 Kodus otsib Almiira teda kindlasti juba taga , et käske ja korraldusi jagada , üks totram kui teine . 
12	NA	 Siia ta niru ühelgi juhul ei tea tulla . 
12	NA	 Ja Mihkel suigatas magusasse unne . 
13	NA	" "" Teised naised kusevad püsti , minu aga naine kuseb kükakil , "" jorises Mihkel laulda ning kõmpis , õngeritv ja kalakott õlal , Almiira lüpsipink näpu otsas , peale lõunat kodu poole . "
13	NA	 Ometi kord üks ilus ja õnnestunud päev , millele maksab veel hommegi mõelda . 
13	NA	 Kuid nagu ikka , eksis Umboja peremees ka seekord . 
13	NA	 Kodus võttis teda vastu riidu kiskuv Almiira , kes seisis uksel , käed puusas , nagu oleks ta kodu poole venivat ning laulu jorutavat peremeest kogu aeg oodanud . 
13	NA	" "" Kus sa , kurivaim , ometi logeled ! "
13	NA	 Veskile on vaja minna . 
13	NA	 Silmapilk rakendad hobuse vankri ette , paned paar kotti teri peale ja lased Porgastes mulle leivajahu . 
13	NA	" Segasin leivad sisse , segaduseks jatkus , sõtkejahu tuleb aga puudu . "" "
13	NA	 Ütles ja keerutas minema , nii et seelikusabad ähvardasid ukse vahele kinni jääda . 
13	NA	 Mihkel seisatas . 
13	NA	 Säh sulle ilus päev ! 
13	NA	 Kõik rikkus see alatasa tüli noriv vanamoor ära . 
13	NA	 Veskile ! 
13	NA	 Niisuguse leitsakuga , kus parmuparv nagu mesilaspere ümber pea piriseb . 
13	NA	 On sel Almiiral aga nõudmised . 
13	NA	 Ja Mihkel pungitas meelepahast oma kiss-silmi ega teadnud , mida nii järsku peale hakata . 
13	NA	 Kas naisele vastu raiuda ning veskile minek alles homme ette võtta või kuidas . 
13	NA	" "" No mis sa veel vahid ! "" ilmus Almiira taas uksele . "
13	NA	" "" Kolad nagu poisike mööda jõekaldaid , õngeritv õlal , kodus kõik tööd ripakil . "
13	NA	 Tee kähku , varsti juba õhtu käes . 
13	NA	" Millal sa ükskord minema saad . "" "
13	NA	" – "" Ei mina viitsi . "
13	NA	 Parmud praegu väljas , kes neid eemale jõuab tõrjuda . 
13	NA	 Panevad Liivoja metsa vahel hobuse nahka . 
13	NA	 Saada Juku Oru poodi , las toob paar-kolm naela sepikut . 
13	NA	" Eks ma hommikul viluga lähe , kui parmusid väljas pole , "" püüdis Mihkel naisele vastu vaielda . "
13	NA	" "" Mis asja sa ometi mögised ! "
13	NA	 Mul juba hommikul kohe sõtkejahu vaja . 
13	NA	 Või homme ! 
13	NA	 Küll ma tean , mida see homme tähendab . 
13	NA	 Kes teab , mis siis jälle viga on . 
13	NA	 Tule ruttu tuppa , mul parasjagu söök laual , kinnita pisut keha ja hakka siis ruttu kohmima . 
13	NA	 Tead ise küll , kui palju sul iga asjaga aega läheb . 
13	NA	 Ja mis sa selle lüpsipingiga tegid ? 
13	NA	 Mina otsin lõunaaeg pinki , mitte kusagil . 
13	NA	 Kükitasin lehma alla , kintsooned pärast kanged , vaata , et jäägi lehma alla . 
13	NA	" Tema kolab mööda võpsikut , lüpsipink kaenlas . "" "
13	NA	 Mihkel järgnes naisele , sest vastupunnimine oli mõttetu . 
13	NA	 Kui Almiira kord juba midagi pähe võttis , siis ei ajanud seda sealt mingi vägi välja , liiatigi veel , kui tegemist oli leivaküpsetamisega ja sõtkejahuga , mida juba hommikul vaja läks . 
13	NA	 Kuid veskileminekuga polnudki nii lihtne , et kohe silmapilk , nii nagu Almiira arvas . 
13	NA	 Kõigepealt oli vaja terad salvest kotti kühveldada , siis kotisuud hoolikalt kinni siduda , kotid vankrile tõsta ning lõpuks veel hobune koplist üles otsida , sest kes teab , kuhu see setukas parmude eest pugenud on . 
13	NA	 Tusaselt tatsas Umboja peremees aida poole ning siunas mõttes naist , kes oma tagantsurkimisega kogu ilusa päeva ära rikkus . 
13	NA	 Aidast ei leidnud Mihkel ainsatki tervet kotti , mis rukkiteri kinni oleks pidanud . 
13	NA	 Kõigi kallal olid hiireraisad oma hambaid proovinud . 
13	NA	 Mihkel lappas läbi kogu Umboja talu kasina kotitagavara . 
13	NA	 Ainult üks oli terve , kuid seda pidas Mihkel liiga suureks . 
13	NA	 Sihukese kahevakase tõstmisega venita naba paigast või sooled kubemesse . 
13	NA	 Mihkel haaras paar esimest ettejuhtuvat kotti , mille alumistes soppides haigutasid rusikasuurused augud , ning tuias nendega toa poole . 
13	NA	" "" Kotid on katki . "
13	NA	" Hiireraisad on närinud . "" "
13	NA	" – "" Tõmba kinni . "" "
13	NA	" – "" Anna nõela ja niiti ! "" – "" Oh sa igavene hädavares ! "
13	NA	 Kõik toogu sulle kätte . 
13	NA	" Otsi ise . "" "
13	NA	 Ning Almiira tuhistas minema . 
13	NA	 Kuid kotinõela ja sobivat niiti polnudki Umboja majapidamises nii kerge leida . 
13	NA	 Mihkel tuhnis kõik naise niidi- ja nööbikarbid läbi , enne kui leidis , mis vaja . 
13	NA	 Kui terad lõpuks kotis olid , selgus , et polnud paela , millega kotisuid siduda . 
13	NA	" "" Almiira ! "
13	NA	" Too kotipaela ! "" hüüdis Mihkel üle õue lennutavale naisele . "
13	NA	" "" Issand jumal ! "
13	NA	 Sa ikka alles minemata ! 
13	NA	" Õhtu varsti käes ! "" – "" Tood siis paela või ? "" – "" Mis paela mul sulle anda on . "
13	NA	" Ei ole mul mingit paela . "" "
13	NA	 Mihkel murdis pead , kust paela võtta , et kotisuid siduda . 
13	NA	 Tatsas uuesti toa poole . 
13	NA	" Sahvris puutusid näppu naise pika säärega nöörsaapad , harutas nendelt paelad pealt , ise aga mõtles : "" Ega tal neid enne vaja lähe kui talvel . "" "
13	NA	 Siis lõikas viilaka kivikõvaks kuivanud leivakannikast , mille puremisega Almiira hommikul oma valtshambad ära murdis , ning läks koplisse hobust püüdma . 
13	NA	 Valge setuka kättesaamine oli samuti omaette tegu . 
13	NA	 Sel ruunanirul oli niisugune komme , et ta ei tahtnud kätte anda . 
13	NA	 Vahel tuli teda kurjavaimu kogu perega püüda . 
13	NA	 Aiste vahel tuias edasi nagu täi , koplis püüdmisel oli tal aga jalgu , nii et ole mees ja jõua järele . 
13	NA	 Mõnikord ei saanud isegi leivaviilukaga hakkama . 
13	NA	 Krahmas kannika kätevahelt ära ning laskis kõrvu lingutades jalga . 
13	NA	 Täna aga oli hobusekronu parmude eest kopli kõige kaugemasse nurka tihedasse võssa pugenud ning vehkis oma vihtja sabaga , nagu Mihkel naist saunalaval leilitas . 
13	NA	" "" Suksu , suksu ! "" kutsus peremees setukat , leivaviilukas näpu vahel . "
13	NA	 Valge tõmbas kõrvad lingu ning silmitses maiuspala kõhklevalt . 
13	NA	 Mihkel sasis setukal aegsasti tukast kinni , et see jalga ei laseks , ning torkas alles siis leivatüki ruunale nina alla . 
13	NA	 Hobune haaras selle välkkiirelt esihammaste vahele , tegi järsu liigutuse , tõmbas Mihkli kõhuli maha ning lohistas peremeest veel hea törtsu maad mööda kõvaks kuivanud , krobelist karjateed edasi , enne kui see tukast lahti märkas lasta , lärtsutas tagumikku ning oligi läinud . 
13	NA	 Mihkel vandus tulist kurja ning tõotas ruunale verist kättemaksu , niipea kui see aiste vahel on . 
13	NA	 Kuid valge ei andnud enam ligigi . 
13	NA	 Niipea kui peremeest lähenemas nägi , lidus , kõrvad pead ligi , kõige kaugema lepavõsa poole . 
14	NA	" "" Ei mina hobust kätte saa , "" teatas Mihkel toa juures naisele ja pühkis higist liimerdavat jämedat nina . "
14	NA	" "" Jääb see minek täna küll minemata . "
14	NA	" Eks ma hommikul lähe . "" "
14	NA	 Kuid Almiira ei tahtnud sellest kuuldagi , et homme , vaid asus ise hobust püüdma . 
14	NA	 Ta tegi talliukse lahti ning meelitas setuka leivatükiga sisse . 
14	NA	 Parmude käes vaevlev hobusekronu oli talliminekuga üpris rahul . 
14	NA	" Mihkel toppis ruunale päitsed pähe ning tahtis teda sealsamas paigas tümitama hakata , kuid häbenes naist ja mõtles : "" Eks sellega aega ole . "
14	NA	" Liivoja metsas murran hea sitke vembla ja annan talle kuradile selle nalja eest sihukese keretäie , et eluaeg mäletab . "" "
14	NA	 Kuid Liivoja metsani oli hea tükk maad , oma kolm-neli versta ja selleks ajaks hakkas Mihkli viha setuka vastu juba lahtuma . 
14	NA	 Ka ei viitsinud ta vankrilt maha ronida , et toomingapõõsast parajat malakat võtta . 
14	NA	 Vanker rappus auklikul metsavaheteel ühe juurika otsast teise otsa ja Mihkel tundis , et elul pole isegi niimoodi viga midagi , sest mets lõhnas meeldivalt , kägu kukkus ning parmud pinisesid ümber pea . 
14	NA	 Peaks vist seda ruunatuiamit pisut tagant ergutama , sest päike kiskus vägisi õhtusse , Porgaste veskini oli aga hea törts kõige halvemat teed . 
14	NA	 Mihkel suigatas , vesi valgus suhu . 
14	NA	 Ja Umboja peremees leidis , et see oli isegi hea , et naine ta veskile saatis . 
14	NA	 Mis viga tal praegu vankril istuda ning ilusast jumalailmast rõõmu tunda . 
14	NA	 Ega naine talle koduski asu poleks andnud . 
14	NA	 Võib-olla oleks pidanud minema kartuleid muldama või lauta lehmale asemeid tegema . 
14	NA	 Igatsugu majapidamistööde väljamõtlemises oli Almiira lausa geenius ise . 
14	NA	 Küllap ta jõuab seal veskilgi nüüd ära käia ning saab see Almiira oma sõtkejahudki õigeaegselt kätte . 
14	NA	 Ja Mihkel tukkus edasi . 
15	NA	 Päike oli juba üsna madalal , kui Mihklile lõpuks Porgaste külavahel veskitammilt laskuva vee kohin kõrvu kostis . 
15	NA	 Mölder oli just päevast tööd lõpetamas , rinnutas veskiväravatel ja vaatas , kuidas lepamaimud tammi peal sagisid . 
15	NA	" "" Mida sel Umboja peremehel veel nii õhtul hilja veskile asja oli ? "" – "" Eks Almiiral olnud noid sõtkejahu nappi kätt . "
15	NA	" Seepärast siis tulingi , et oleks hommikul kohe võtta , "" püüdis Mihkel oma hilist tulekut vabandada . "
15	NA	" "" No lähme siis kohe ja laseme terad kolusse . "
15	NA	" Varsti päike juba loojas . "" "
15	NA	 Mehed läksid , veskipoiss ees , Mihkel tuiates järel . 
15	NA	" "" Kus need kotid sul siis on ? "
15	NA	" Või tõstsid juba sisse ? "" küsis mölder ja kergitas triibulist vankritekki . "
15	NA	 Mihkel astus nohisedes ligi . 
15	NA	 Vanker oli tühi . 
15	NA	 Alles nüüd meenusid talle rukkikotid , mis olid hobusesetukat püüdes sootuks ununenud . 
15	NA	" "" Näe , kotid unustasin koju , "" lausus Mihkel ja naeratas süüdlaslikult . "
16	NA	" "" Teised naised kusevad püsti , minu aga naine kuseb kükakil , "" jorises Mihkel laulda , kui ta Liivoja metsa vahel mööda auklikku ja männijuurikalist teed Umboja poole logistas . "
16	NA	 Sääski valgus musttuhat soisest jõepoolsest lodumetsast teele ning laskus Miku valgele laudjale . 
16	NA	 Mihkel vehkis neid lõhnava kasevihaga ning kuulatas läheneva suveöö hääli . 
16	NA	 Magus haigutus kiskus ta veerandkuud meenutava kõvera suu pärani ning Mihkel mõtles , et peaks vist seda ihuvett laskma , kuna tundis järsku pakitsevat vajadust . 
16	NA	 Kuid ta ei viitsinud vankrilt maha ronida . 
16	NA	 Kui ehk üle serva . 
16	NA	 Ning Umboja peremees nööpis oma püksid eest lahti , kus enam tegelikult polnudki midagi lahti teha , sest kunagisest viiest nööbist oli ajapikku järele jäänud vaid üksainus , nihutas enda võimalikult vankri servale ning soristas teeveersele rohule , ise kasevihaga sääski ropsides , kes pinisedes ligi tikkusid , et Umboja peremehe mehelikkusel rooga võtta . 
16	NA	" "" Ütle kus on kuradid ! "
16	NA	" Küll on sindritel ikka haisutundmine , "" siunas Mihkel , kasetuustiga enda ümber vehkides . "
16	NA	 Taevas ülal puulatvade kohal tumenes ja Mihkel arvas , et ei teeks paha , kui ta vankril pisut külitaks , lõhnavad kopliheinad külje all ning triibuline vankritekk peal , nii et sääsed ei saaks liiga teha . 
16	NA	 Läheb see Mikk nüüd isegi otsejoones Umboja poole , ei pea teda ilmtingimata kogu aeg ohjadest sakutades taga sundima . 
16	NA	 Ning Mihkel laskus vankrile külili , keeras ohjad ümber käe , et need Mikule jalgu ei langeks , kohendas kaseviha pea alla , tõmbas vankriteki peale ning tundis , et mõnusamat magamisaset pole tal eales olnud . 
16	NA	 Nurjunud veskilkäik ei tulnud enam kordagi meelde , sest elu tundus olevat nii lõpmata ilus . 
16	NA	 Niimoodi Umboja perenaine oma mehe õuevärava tagant leidiski , kui ta , lüpsik näpuotsas , hommikul lauda juurde lehmi läks lüpsma . 
17	NA	 Ann-Leena andis oma tütardele nimeks Leonoore ja Tereese . 
17	NA	 Nõrk ja nääpsukene sai Leonoore , mustajuukseline ning pruunisilmne aga Tereese . 
17	NA	 Kohe algusest peale kaldusid kõik õrnemad ematunded heledapäisele Leonoorele , Tereeset vaatas Ann-Leena aga põlastusega . 
17	NA	 Niisugune must jurakas , nagu tukiots . 
17	NA	 Silmad justkui hõõguvad söed , nahk tõmmu , nagu oleks ta mustlasega korjatud . 
17	NA	 Ka külanaised , kes katsikul käisid , vaatasid maimukesi arvustavalt . 
17	NA	 Kõigile oli päevselge , et vähemalt Tereese oli Lagenõmme Kusti teost . 
17	NA	 Ajagu Ann-Leena ise vastu kuidas tahab , kuid vanal Jüril pole selle lapsega mingit matti . 
17	NA	 Ja naabrinaised kihistasid katsikult koju minnes kahjurõõmsalt . 
17	NA	" "" Kuidas küll vana Jüri sihukest asja ei näe , et tal käopoeg pesas on , "" imestas Õllepoe Leontiine . "
17	NA	" "" Aga mis ta sinna parata saab . "
17	NA	" Ega ta naist ometi maha lüüa ei või . "" "
17	NA	" – "" No andku talle siis tubli keretäis sihukese tüki eest . "" "
17	NA	" – "" Eks ta ole saanud ka . "
17	NA	 Möödunud sügisel olevat kohe sedelgarihmaga ladunud . 
17	NA	 Ann-Leena kiljus , nii et meilegi ära kostis . 
17	NA	" Aga või see enam midagi aitas , "" seletas Tagavälja Mari . "
17	NA	" "" Nüüd kasvata muudkui võõraid lapsi . "" "
17	NA	" – "" See teine näikse olevat hoopis erinevat vurhvi , nii nagu vanemadki lapsed . "
17	NA	" Ehk on see Jüri oma . "" "
17	NA	" – "" Mine sa oma jutuga ! "
17	NA	 Kui kaks tükki korraga sünnivad , on mõlemad ühe ja sama mehe tehtud . 
17	NA	" Ühe raksuga valmis löödud , nii nagu sünnivadki . "" "
17	NA	 Ja naised naersid parastavalt . 
17	NA	 Ann-Leena ise oli aga iga kord pärast katsikul käijaid tükk aega tujust ära ja vihane , sest vaatamata sellele , et keegi midagi just loalausa suu sisse ei öelnud , märkas ta ometi naiste nägudel varjatud kahjurõõmumuiet ja nii mõnigi hoidis naeruturtsatust tagasi , kui ema mustajuukselise Tereese kätele võttis , et teda katsikulistele nagu kord ja kohus näidata . 
18	NA	 Nii nagu ema ise , suhtus ka Aliide pruunisilmsesse õekesse ilmse vaenulikkusega . 
18	NA	 Alatasa toitu nõudva ning karjuva Tereesega nägid kõik majalised vaeva . 
18	NA	 Ta tüütas peagi vanemad õed ära , sest kaksikute hoidmine ja nendega kantseldamine oligi nüüd peamiselt suuremate tüdrukute asi , kuna emal vaevalt nende jaoks aega jätkus . 
18	NA	 Kui aga lärm mõnikord liiga suureks läks , pidi Ann-Leena appi minema . 
18	NA	 Kui vanemad tütred ka kõige muuga toime tulid , siis rinda andma pidi ema ometi ise tulema . 
18	NA	 Väike ja nääpsuke Leonoore ei jaksanud kunagi rinda tühjaks imeda , vaid jäi iga kord ema tissi otsa magama . 
18	NA	 Tereesele aga ei jätkunud ühest rinnast ja ta tõmbas ka selle tühjaks , mille Leonoore poolikuks jättis . 
18	NA	" "" Kusti mis Kusti , "" sosistas Aliide noorematele õdedele . "
18	NA	" "" Karjub , kõri laiali , nagu rongapoeg Kivimäe kuusikus , pea üle pesaserva . "" "
18	NA	 Ainuke , kellele mustajuuksine Tereese meeldis , oli heledapäine ning sinisilmne Maie , ainult aasta Aliidest noorem . 
18	NA	 Kui Aliide ja Elviira karjuvale õekesele ligigi ei läinud , võttis Maie ta sülle ning sussutas suu juures magama . 
18	NA	" "" Mis sa sellest Lagenõmme Kustist nii hellitad ! "
18	NA	 Las lõugab . 
18	NA	 Ei mina teda puuduta . 
18	NA	" Karjugu või hing välja . "" "
18	NA	" – "" Ei mina raatsi . "
18	NA	 Ta ju nii ilus . 
18	NA	" Silmad nagu söed . "" "
18	NA	" – "" Päh , või ilus ! "" osatas Aliide . "
18	NA	" "" Ena mul asja ! "
18	NA	" Küllap tuleb tast samasugune tükimees nagu ta isagi . "" "
18	NA	" – "" Mihuke tükimees ? "" – "" Seda sul jah vaja teada . "" "
18	NA	" Kui Ann-Leena kord Aliidele ütles , et see lapsele kuivad lapid paneks , vidutas tütar ema poole oma tigedaid kiss-silmi ja küsis : "" Mihukesele lapsele ? "
18	NA	 Kas Kustile või ? 
18	NA	 Mina seda mustlaseplikat oma käega ei puuduta . 
18	NA	" Kui sa ta ilmasse korjasid , siis kasi ta sitta ka ise . "" "
18	NA	 Vaen ema ja tütre vahel kasvas iga päevaga , kuni sellest sai lausa teineteise vihkamine . 
18	NA	 Siis ühel päeval oli Aliide kadunud . 
18	NA	 Keegi ei teadnud , kuhu ta läks , sest oma minekukavatsustest ei rääkinud ta kellelegi , isegi mitte Maiele , kes oli Vaherpõllul vist ainuke , keda Aliide sõbralikul toonil kõnetas . 
18	NA	 Maie ei vaielnud talle kunagi vastu ning talus kõik vanema õe tujud vaikides ära . 
18	NA	 Aliide ei armastanud Maiet rohkem kui teisigi õdesid-vendi ja peksis teda siis , kui heaks arvas . 
18	NA	 Teised tõstsid põrgulärmi , kui Aliide neid tuuseldas ning tõttasid otsekohe emale kaebama , Maie aga puges kusagile nurka ning nuttis seal vaikset , hääletut nuttu , kuni saadud nahatäis ununema hakkas , tuli siis oma peidikust välja ning naeratas Aliidele , nagu poleks midagi juhtunud . 
18	NA	 Nüüd aga otsiti Vaherpõllul Aliidet taga . 
18	NA	 Ann-Leena oli morn ning sünge , käis läbi kõik lakad ja ulualused , heinaküünid ja aganiku , sest mine tea , olid nad ju nii mõnigi kord tütrega lausa karvupidi koos , ehk pistis pea vihahoos , emale kättemaksuks , silmusesse ja kõlgub praegu kusagil penni küljes . 
18	NA	 Kuid mingid otsimised ei andnud tagajärgi . 
18	NA	 Jüri ei rääkinud naisega sõnagi , ainult nohises ja vedas endisest veelgi innukamalt oma mahorkaplotskit , süüdistades mõttes tütre kadumises naist , sest isegi Jürile , kes oma hingelt oli nii tahumatu ja kandiline , ei jäänud märkamata vaen Ann-Leena ja Aliide vahel . 
18	NA	 Ka märkas Jüri seda , et vanemale tütrele viimased kaksikõed ei meeldinud , eriti see mustasilmne kuradisigitis , keda ka Jüri näha ei tahtnud ning oma südamesopis soovis , et ta mingi tõve kätte kärvaks . 
18	NA	 Nende kaksikute kaudu oli Jüri saanud Aliidest nagu mingi salajase liitlase . 
18	NA	 Kuigi põhjused selle sõnatu liidu tekkimiseks olid üpris erinevad . 
18	NA	 Jüri ei suutnud kuidagi andestada , et naine sulasega kaksikud lapsed korjas , Aliide aga jälle seda , et ema temalt armsaks saanud poisi üle lõi . 
18	NA	 Kuhu aga Aliide nii päevapealt kaduda võis , ei teadnud Vaherpõllul keegi . 
19	NA	 Kuid nii äkki ja salapäraselt nagu ta oli kadunud , nõnda ilmus tütar ühel päeval jälle lagedale . 
19	NA	 Ema küsimuse peale , kus ta oli , ei vastanud Aliide musta ega valget . 
19	NA	" Aga kui Ann-Leena pinnimist ei jätnud ja peale käis , kus ikkagi tütar nädalapäevad või enamgi elas , karjatas Aliide järsku südametäiega , vaadates emale laial pilgul otsa : "" Meest otsisin endale ! "
19	NA	" Magasin temaga nii nagu sinagi , kui need kaksikud korjasid ! "" "
19	NA	 Ann-Leena oli niisugusest puhtsüdamlikust ülestunnistamisest tumm ja keeletu ega mõistnud tütrele midagi vastata . 
19	NA	 Aliide kadus aga kevadel uuesti ega tulnudki enam tagasi . 
19	NA	 Lõpuks sai Ann-Leena teada , et tütar oli läinud Veskiorule suviliseks . 
19	NA	 Samas talus oli sulaseks ka Lagenõmme Kusti . 
19	NA	 Ann-Leena süda aimas halba . 
19	NA	 Oli see nüüd juhuslik kokkusattumus või läks Aliide Veskiorule tõesti Kusti pärast ? 
19	NA	 Et asjasse igatpidi selgust saada , võttis Ann-Leena ühel pühapäeval teekonna Veskiorule ette . 
20	NA	 Talu asus naaberkülas , versta viis eemal . 
20	NA	 Ann-Leenal olid liiga hästi meeles Kusti tulikuumad kallistused ja tema ohjeldamatu temperament , millega mees teda laudalakas põletas . 
20	NA	 Mis siis , kui ta tütrega sedasama teeb ? 
20	NA	 Ja küllap tuleb Aliidel lapski , sest kuhu siis seegi jääb . 
20	NA	 Kui üks mees naisega nii pöörasel kombel ümber käib , nagu Kusti seda teeb , tuleb laps surmkindlalt . 
20	NA	 Võib-olla meisterdab see mustavurruline saatan plikalegi kaks tükki korraga , nii nagu temalegi . 
20	NA	 Kus selle häbi ots ! 
20	NA	 Viimati tuleb samasugune must ka veel , nagu Tereesegi . 
20	NA	 Siis on kõigil päevselge , et emal ja tütrel on ühine mees . 
20	NA	 Juba mõeldagi sellele oli hirmus . 
20	NA	 Sellepärast peabki tema , Aliide lihane ema , vahele astuma ning niisuguse näotu asja nurja ajama , enne kui Kusti tüdruku ära jõuab solgutada . 
20	NA	 Niisuguste mõtetega kõndis Vaherpõllu Ann-Leena Veskioru talu poole , et seal oma silmaga ära näha , kuidas selle Aliide ning Kustiga lood on . 
20	NA	 Ehk on tema kartus hoopis ülearune . 
20	NA	 Kuid Ann-Leena kartus ei olnud ülearune , sest kohe õue astudes nägi ta , kuidas seal Veskiorul asjad arenevad . 
20	NA	 Aliide tuli parajasti laudast lõunaselt lüpsilt , raske piimalännik käe otsas , naeru lõkerdav Kusti , hambad paljad , samuti lüpsikuga , tema kannul . 
20	NA	 Ise vahtis plikale põlevi silmi otsa , nagu jänesetäkk enne tähtsale toimingule asumist . 
20	NA	 Ann-Leena südames kihvatas . 
20	NA	 Kui Kusti plikat juba niimoodi vaatas , siis olid neil ammu õrnemad suhted sisse seatud . 
20	NA	 Temasugune mees juba niisugust prinki plikat niimoodi ripakil ei pea , et tüdruk küla pealt kavaleri peab otsima . 
20	NA	 Ann-Leena tegi , nagu poleks ta Kustit märganudki , kuigi süda seda kuradit nähes kokku kiskus . 
20	NA	 Ta palus tütart , et see pisut kõrvale astuks , tema tahtvat rääkida . 
20	NA	 Aliide saatis ema poole ebasõbraliku pilgu , andis piimalüpsiku Kustile näpuotsa ning jäi kortsus kulmul ootama . 
20	NA	" "" Kuulsin , et oled siia Veskiorule suviliseks tulnud . "
20	NA	" Tulin vaatama , kuidas sul läheb , "" algas Ann-Leena ääri-veeri . "
20	NA	" "" Ah või seda tulid vaatama . "
20	NA	" Ja Kustit näha ei tahagi , "" oli vaenulik vastus . "
20	NA	" "" Ära sa mulle tule puru silma ajama . "
20	NA	" Tean küll , miks sa enda siia ajasid . "" "
20	NA	" Ann-Leena ei teinud tütre teravatest sõnadest väljagi , vaid jätkas : "" Ootasime ikka , et tuled koju tagasi . "
20	NA	 Sinu abi kuluks isale marjaks ära . 
20	NA	" Ma ei saa ju lastest kusagile , alles väikesed . "" "
20	NA	" – "" Kes käskis sul neid korjata , kui nüüd pole , kes kantseldab . "
20	NA	 Ja seda ära loodagi , et mina Vaherpõllule tagasi tulen . 
20	NA	 Kui ma siia poleks tulnud , siis kusagile mujale ikkagi . 
20	NA	 Tahan hakata ise oma elu seadma . 
20	NA	" Sa korjad võib-olla iga aasta paar väntsikut korraga ja mina muudkui hoidku . "" "
20	NA	" – "" Mis eluseadja siis sina juba , ise alles kuueteistkümnene , sul aega küll . "" "
20	NA	" – "" See on minu asi . "
20	NA	 Mina olen nõnda otsustanud ja teen ka . 
20	NA	" Kuidas teie seal Vaherpõllul hakkama saate , see mind ei huvita . "" "
20	NA	" – "" Eks sa katsu ennast ikka hoida . "
20	NA	" Mehed ju kavalad , näevad , et oled noor ja rumal . "" "
20	NA	" – "" Sina ära tule mind õpetama . "
20	NA	" Kas sina ennast hoidsid , kui Kusti juurde magama ronisid . "" "
20	NA	 Aliide pööras selja ning läks , jättes ema keset Veskioru õue seisma . 
20	NA	 Tükk aega vaatas Ann-Leena tütrele järele ning ta süda täitus vihaga . 
20	NA	 Nüüd polnud enam mingit kahtlust . 
20	NA	 Kusti pärast oli Aliide siia tulnud ning raisku veab see põlevate silmadega saatan tüdruku , see on kindel . 
20	NA	 Aga kui ta sellest ilmahulgusest endale patsaka külge saab , siis koju ärgu oma nägu küll enam näidaku. Või emale silmile ! 
20	NA	 Kuidas ta küll oma rinnapiimaga niisuguse kuradi ilmasse on kasvatanud ! 
20	NA	 Keel nagu rästikul , aina mürki ajab suust välja . 
20	NA	 Oleks pidanud teda , saatanahinge , plikastpeast rohkem vemblaga uhtma , nii et perse triibuline , ei siis julgeks nüüd oma lihase ema vastu hambaid irevile ajada . 
20	NA	 Et ta ka nii tobedalt siia üldse tuli . 
20	NA	 Ning Vaherpõllu Ann-Leena kahetses hinge seest , et ta oma pühapäeva selle plikaniru jälgi ajades ära oli raisanud . 
20	NA	 Nüüd jääb siis ainult ära oodata , millal Aliide , silmad peos , koju tagasi taarutab . 
20	NA	 Siis aga võtab ta sedelgarihma ning annab sellele Kusti poputajale niisuguse nahatäie , nagu ta ise sellesama kuradi pärast Jüri käest sai . 
21	NA	 Umboja oli Kivinõmme külas kõige suurem talu ja kunagi , Almiira isa ajal , ehk kõige jõukamgi . 
21	NA	 Head , päikese poole veerjad põllud , kus rukis ja talinisu üle mehe pea kasvasid , niisked , rohurikkad ojaäärsed heinamaad ja talu taga suur tükk ilusat palgimetsa – selle üle maksis uhke olla . 
21	NA	 Kuid Umboja peremees suri noorelt , talu jäi naise ja tütre pidada ning käis alla . 
21	NA	 Almiira ema oli kaupmehe tütar , linnast pärit ning teadis taluasjadest vähe . 
21	NA	 Ka Mihkel oli suurest seltsist , saksema rahva soost . 
21	NA	 Tema isa , tähtis kirikutegelane , Laiatüki talu peremees ning vallavanem , oli mitte üksi Kivinõmme külas tuntud mees , vaid lugupeetud kaugemalgi . 
21	NA	 Kuid poeg ei käinud isa jälgedes . 
21	NA	 Laisavõitu ja taluasjades saamatu ning ebapraktiline , jättis ta oma isatalu varsti unarusse ning Laiatüki müüdi võlgade katteks oksjonil maha . 
21	NA	 Mihklit tunti neidude seas heldekäelise kavalerina , kes rahakoti raudu mitte just eriti kõvasti koos ei hoidnud . 
21	NA	 Ja küllap sinna talu rahad läksidki . 
21	NA	 Ka teadsid kurjad keeled sosistada , et Mihklil üsnagi sageli nõndanimetatud titerahasid tuli maksta , sest paljud tüdrukud lootsid Laiatükile perenaiseks saada ja andsid naistemaiale perepojale liiga kergesti järele . 
21	NA	 Kui aga talu laostus , hakkasid ka pruudid Mihklist eemale hoidma ja lõpuks jäi sõelale ainult Umboja Almiira , kes polnud just iluduseks sündinud ning aastadki kiskusid vägisi kolmekümnest üle . 
21	NA	 Nõnda siis juhtuski , et Laiatüki Mihklist ning Umboja Almiirast sai paar . 
21	NA	 Mihkel kolis oma isatalust Umbojale koduväiks . 
21	NA	 Et Umbojal varemgi veidralt taluasju oli aetud , ei olnud mingi saladus . 
21	NA	 Sellest kõnelesid selget keelt ripakil hooned , lahjad hobusesetukad ning luukõhnad , punast kusevad lehmakondid , keda kevaditi köite ja hoobadega jalule tuli upitada . 
21	NA	 Aga kui Mihkel ja Almiira pühapäeviti kirikusse sõitsid , oli nii perenaisel kui ka peremehel endal valge siidrätik kaelas ja kindad käes , sest kuidas siis muidu , olid nad ju Umbojalt . 
21	NA	 Ja kirikulised istusid vedruvankris , kübarad peas , kuigi setukas aiste vahel hädavaevalt kehakat peremeest ning tema korpulentset naist Almiirat vedada suutis . 
21	NA	 Külarahvas aga irvitas , et Umboja peremees ja perenaine sõidavad kirikusse , vares istub aisa otsas , et kui setukas aiste vahel kärvab , saab varestekari raipe kohe soojalt kätte . 
21	NA	 Kuid asjaosalisi endid see ei häirinud . 
21	NA	 Nad olid harjunud , et külarahvas nende kallal oma hambaid kippus teritama . 
21	NA	 Küllap tundsid kadedust , et nad ise polnud Umbojalt . 
21	NA	 Kunagi Almiira isa ajal olid Umboja laudas kümme lüpsilehma , nüüd oli aga tegemist , et neljalegi heina jõuti teha . 
21	NA	 Mihkli arust olid Mädaoja ja Liivoja heinamaad nii lõpmata kauged ja sinna minek niisuguse hobusesetukaga nagu Mikk ületamatult raske ja vaevaline ettevõte . 
21	NA	 Hea seegi , kui Naistemetsa ja Jõenägeme niidud üle jõudis käia . 
21	NA	 Need olid lähemal ja sinna võis hädapärast ka jalgsi kõmpida . 
21	NA	 Almiira ja ema pidasid pärast isa surma sulast ja tüdrukut , kes suurema osa talutööst ära tegid . 
21	NA	 Mihkel ei viitsinud aga nendega jännata . 
21	NA	 Haukusid teised vastu ning rohkem logelesid kui tööle takka panid . 
21	NA	 Sulasel pead sa ise alati ees ja taga olema ning teda näpuga torkima , et ta vähegi miskit liigutaks . 
21	NA	 See aga Mihklile ei meeldinud . 
21	NA	 Almiira mäletas väga hästi , kuidas ema , kadunuke , – jumal ülendagu hinge , alandagu pattu – neil järel kõndis ja nende kallal alatasa torises , sest niipea kui silm vältis , külitasid nad tüdrukuda põõsa vilus või solistasid hundinuiade taga jahedas vees . 
21	NA	 Seepärast pidas Umboja Mihkel paremaks ise niipalju teha kui jaksu ja viitsimist oli ning sulaste ja tüdrukutega mitte oma närve rikkuda . 
21	NA	 Oleks veel , et pojastki oleks tulnud asjalik mees , aga see pooltohmakas viltupea , keda külas Kõverkaela Jukuks kutsuti , oli igasugusest sulasest veelgi saamatum . 
21	NA	 Aina sepitses lorilaule ning laulis neid simmanitel , naerust röökiv poistekari ümber . 
21	NA	 Küll oleks Mihkel rohkem lapsi tahtnud , kuid Almiira ihu ei võtnud enamaks vedu . 
21	NA	 Selles asjas oli Mihkel ära proovinud kõik teadupärased tarkused , mida üks mees naisterahva juures üldse proovida võis , et naine käima peale jääks , aga Almiira õliastja ei plahvatanud ka kõige hoolsama kastmise juures mitte ning oli kuiv nagu kasetael . 
21	NA	 Mihkel küttis sauna kuumaks ja viis naise lavale ning proovis enne ja pärast leilitamist , laskis naisel vahepeal ümber nõgestesse kasvanud sauna joosta , ise järel , meesterahva vägevust otsast otsani täis – ehk jääb naine siis pidama – viis siis lõõtsutava Almiira uuesti saunaleili ning uhtus teda seal uhtumisi , kuid miski ei aidanud . 
21	NA	 Naine jäi sigimatuks ja Mihkel vaatas kadedusega naabrite lasterohkust , millele ei paistnud lõppu tulevatki . 
21	NA	 Et aga Umboja Mihklile , nii nagu muilegi meestele meeldis lapsi maailma sigitada , siis hakkasid õige pea Kivinõmme külas jutud liikuma , et Pajapõllu Leena surutõrres käivat keegi võõras mees viinamarju sõtkumas , sest oma mehe teost ei minevat vein käärima . 
21	NA	 Ja nagu kadedate juttude kinnituseks jäi Leena käima peale ning sünnitas õige pea poja , kes oleks nagu – ime küll – Umboja Mihkli suust kukkunud . 
21	NA	 Nüüd ei kahelnud selles enam keegi , sest kõik arvasid korraga teadvat , et Pajapõllu Priidik ise on järglaste soetamiseks kõlbmatu . 
21	NA	 Leidus isegi neid , kes seda Leenale endale suu sisse ütlema läksid . 
21	NA	" Kui Putkala Loona Pajapõllu vastsündinud maimukest nägi , ütles ta : "" See on ju nagu va Umboja Mihkel , jämeda nina ja kissis silmadega . "" "
21	NA	 Ent Pajapõllu Leenale ei meeldinud niisugune tõe näkkuütlemine ja ta ajas Loona uksest välja ning õnnistas teda aunimetustega , mis vihjasid vägagi tugevasti naiste vanimaile teadaolevale ametile . 
21	NA	" Sellele aga vastas Loona vanasõnaga : "" Hoor ei usu õiget , varas ei usu vaga , "" mis riivas Pajapõllu Leena ausa abielunaise puhast nime . "
21	NA	 Ta võttis solgiämbri ning lennutas selle lehkava sisu õuel tänitavale Loonale järele . 
21	NA	 Paraku tuli Leenal oma nappi au veel neli-viis korda taolisel moel kaitsta ning jalule upitada , sest esimesele pojale tuli õige pea veel teine , kolmas ning neljaski järele ja kõik nad olid nii kohutavalt ühte nägu , nii et Leenal endalgi neid vaadates piinlik hakkas . 
21	NA	 Umboja Mihkel oli aga olukorraga väga rahul , sest ta tundis , et on täitnud selle kohustuse jumala ees auga , milleks looja ta maailma oli lasknud sündida . 
22	NA	 Vaherpõllu Ann-Leena oletused Aliide suhtes ei petnud teda , sest keset talve , umbes küünlapäeva paiku ilmus Aliide järsku koju . 
22	NA	 Ei olnud raske tema olukorda taibata . 
22	NA	 See oli ka võhikule päevaselge . 
22	NA	" Ema silmitses tütart tükk aega vaenulikult , enne kui suu lahti tegi : "" Seda ma arvasin kohe , et sa ükskord niisugusena tuled ! "" – "" Missugusena ? "" küsis tütar vastu . "
22	NA	" "" Eks ikka sellisena , nagu sa praegu oled . "" "
22	NA	" – "" Nojah , eks sa tea omast käest . "" "
22	NA	" – "" Kellega sa ta korjasid ? "" – "" Sellesamaga , kellega sinagi selle musta tukiotsa , "" karjatas Aliide vihast kiiskavate silmadega . "
22	NA	" "" Ja mis sa temaga tegema hakkad ? "" – "" Mis see sinu asi on . "
22	NA	 Mina kantseldasin sinu väntsikuid . 
22	NA	" Eks sina õienda nüüd minu omaga . "" "
22	NA	" – "" Ei , "" oli lühike vastus . "
22	NA	" "" Ilma pealt sa ta korjasid , mine temaga ka sinna , kust sa tulid . "" "
22	NA	 Aliide ei vastanud emale midagi , vaid kohmitses oma asjade kallal . 
22	NA	 Kui Jüri õhtul tütart söögilauas nägi , vaatas ta küsivalt naisele otsa . 
22	NA	 Ann-Leena tegi , nagu poleks ta mehe pilku märganudki . 
22	NA	 Et naine kokkupigistatud huultega mornilt enda ette põrnitses , järeldas Jüri , et ta sellest praegu rääkida ei taha . 
22	NA	" Alles õhtul voodis pikutades küsis Jüri : "" Kust see Aliide nüüd nii järsku ? "" – "" Mis järsku . "
22	NA	" Eks sa vaata , mihuke ta on , tänaseks-homseks . "" "
22	NA	" – "" Nojah , ema ees , tütred takka järel , "" urahtas Jüri ning keeras naisele selja . "
23	NA	 Kui Ann-Leena ühel lõikavalt külmal veebruariõhtul lauda juurest loomi talitamast tuppa tuli , oli Aliide vajaka . 
23	NA	 Keegi polnud tema kadumist märganud . 
23	NA	 Ema võttis tormilaterna ning käis läbi kõik aidad , rehetoa , rehealuse ning lakadki , kuid tütart ei olnud kusagil . 
23	NA	 Kuigi Ann-Leena Aliidet eriti ei armastanud , tundis ta ometi , et teda niisuguses olukorras üksi jätta ei tohi . 
23	NA	" "" Ehk uputas enda jõkke , jääauku , "" arvas Maie , kes oli kuulnud , et tüdrukud niisuguses olukorras endale sageli otsa peale teevad . "
23	NA	 Ann-Leena süütas uuesti laterna ning uuris kõik teeveered läbi , kuid midagi leidmata tuli lõpuks tuppa tagasi . 
23	NA	" "" Ei tea , kus ta lagundkeha on . "
23	NA	" Ei jõua mina teda otsida , "" lõi ta tüdinult käega ning heitis magama . "
24	NA	 Kui Aliide esimesi sünnitusvalusid tundis , hiilis ta märkamatult toast välja . 
24	NA	 Kus võiks olla koht , kuhu keegi peale ei satu ? 
24	NA	 Mitte ükski elav hing ei tohi tema last näha , mitte keegi ei tohi teadagi , et ta üldse ilmavalgust näeb . 
24	NA	 Ta vihkas teda juba praegu , kui ta alles emaihus oli . 
24	NA	 Lauda juures talitas ema loomi , rehetoas ja reheall oli aga külm . 
24	NA	 Aliide läks heinasarasse , tõmbas väravad kinni ning piilus laudade vahelt , kuni ema piimalüpsikuga toa poole tatsas . 
24	NA	 Siis lippas ta kähku lauta ning pani ukse seestpoolt haaki . 
24	NA	 Vaevalt et siia täna õhtul enam keegi tuleb . 
24	NA	 Teised lehmad olid alles kinni , ainult vana Kirjak oli poeginud ja selle lüpsis ema juba ära . 
24	NA	 Aliide istus pingikesele ja jäi ootama . 
24	NA	 Kas ta tuleb lapse sünnitamisega üksi toime ? 
24	NA	 Mis siis , kui midagi teisiti on , kui olema peab . 
24	NA	 Ta mäletas hästi , kuidas ema terve päev otsa kaksikuid sünnitades vaevles ja lõpuks ainult Mäe Mari abiga lapsed ilmale sai . 
24	NA	 Mis siis , kui temaga praegu samuti juhtub ? 
24	NA	 Uus valuhoog , eelmisest tunduvalt tugevam , sundis teda tõusma . 
24	NA	 Aliide tõi rehealt sületäie põhku , laotas maha ning heitis pikali . 
24	NA	 Sünged mõtted tikkusid pähe . 
24	NA	 Olen nagu vana Kirjak sitahunniku otsas , kes alles paar nädalat tagasi siinsamas vasika ilmale tõi . 
24	NA	 On ta tõesti oma lapsesaamisega looma tasemele laskunud ? 
24	NA	 Ta vihkas praegu iseennast , vihkas Kustit , seda kuradit , kes kogu selle häda oma armulustis talle kaela sokutas , vihkas ema , kes ta maailma oli sünnitanud ja vihkas veel kedagi nimetut , kellest ta ei teadnud , kas teda üldse maailmas oli olemas . 
24	NA	 Ühesõnaga – ta vihkas kõiki . 
24	NA	 Ihu rebestavad valud suurenesid ja Aliide ei suutnud oigeid tagasi hoida . 
24	NA	 Keha vappus ja kattus vaevahigiga . 
24	NA	 Kui ta praegu Kusti kätte saaks , torkaks talle kõhklemata pussi kõrisse , nii nagu nuumorikale . 
24	NA	 Kevadtalvine tähistaevaga öö edenes ning Aliide vaevles üha suurenevate valude käes . 
24	NA	 Sünniks see saatanasigitis ometi hommikuks ära , enne kui ema lauta Kirjakut lüpsma tuleb . 
24	NA	 Aliide kiristas viha ja valu pärast hambaid ning karjus puhuti nii palju kui kõrist tuli . 
24	NA	 Vahetevahel tõusis ta põhkudelt ning jooksis mööda lauta ringi , sest siis oli kergem . 
24	NA	 Kuid lõpuks ei suutnud ta enam tõusta , ainult vähkres , sest tal oli tunne , nagu rebiks keegi ta ihu täiest jõust , kisuks tükkhaaval liha luudelt . 
24	NA	 Alles vastu hommikut , kui väljas juba hahetama hakkas , vabanes ta oma koormast . 
24	NA	 Tükk aega ei suutnud Aliide ennast väsimuse pärast liigutada , ainult lebas põhkudel . 
24	NA	 Ukse alt hoovas külma jäist õhku ja pani higist märja ihu tarduma . 
24	NA	 Jalgade vahel liigutas ennast mingi ligane olend ning vääksus võika häälega . 
24	NA	 Aliide kobas jaki taskust taskulambi , ajas end küünarnukkidele ning valgustas seda vääksujat , kelle hääl meenutas sulide tänitavat koorilaulu kevadel jäätükkide vahel meres . 
24	NA	 Valgusvihk langes äsjasündinule . 
24	NA	 Aliide jahmus . 
24	NA	 Samasugused pigimustad pikad juuksed nagu Tereesel ning Kustil endalgi . 
24	NA	 Lapsel on ehk külm , peaks midagi peale viskama , sähvas korraks mõte läbi vaevatud aju . 
24	NA	 Kuid samas meenus talle , et seda lapsukest ei tohi ju keegi näha . 
24	NA	 Selleks ta siia lauta sitahunniku otsa teda sünnitama tuligi , et keegi ei teaks ega näeks . 
24	NA	 Ning Aliidet haaras järsku mingi seletamatu raevuhoog oma äsjasündinud lapse vastu . 
24	NA	 Ta küünitas käe , haaras maimukesel jalast kinni ning kiskus ta endale lähemale . 
24	NA	 Siis otsis jakitaskust määrdunud taskurätiku ning surus käe lapsele suule . 
24	NA	 Laps vonkles ja siples kogu oma ahta jõuga , kuid ei suutnud ema vajutava käe alt vabaneda . 
24	NA	 Alles siis , kui maimukese kehake lõtvus ja Aliide veendunud oli , et eluõhk temast on lahkunud , võttis ta käe ära . 
24	NA	 Peaks ta kusagile peitma , et ema üles ei leiaks . 
24	NA	 Kuid ükski peidik ei olnud tema arust küllalt kindel . 
24	NA	 Nagunii hakkab va Ann-Leena laudas ja reheall tuhnima , et lapsukest üles leida . 
24	NA	 Mine tea , ehk torkab veel politseilegi ette ja laseb lapse tapmise pärast vangi panna . 
24	NA	 Aga ega tema ainuke ole , kes niisuguse teoga hakkama on saanud . 
24	NA	 Raiesmiku tüdrukud , Luise ja Hilda , toovad neid iga aasta ja löövad mättasse . 
24	NA	 Poisid nagu mesilased ümber , aina vorbivad teisi valmis . 
24	NA	 Lagenõmme Kustigi kuulukse olevat seal otsaline . 
24	NA	 Ning Aliide ukerdas oma vaevatud ihuga kuidagimoodi püsti , leidis seina äärest sõnnikuhargi , urgitses Kirjaku külje alla augu ja toppis lapsukese laiba sinna sisse . 
24	NA	 Alles nüüd märkas ta , et oli sünnitanud tüdruku . 
24	NA	 Mädanegu siin , kael kõveras , mõtles ta ning puges Kirjaku sõimesse , sest ukse alt hoovas sisse külma , mis pani ihu lõdisema . 
24	NA	 Järsku meenus talle Kusti . 
24	NA	 Temale mõeldes läbis Aliide südant valuhoog . 
24	NA	 Kuidas ta seda naerusuist närakat praegu vihkas ! 
24	NA	 Miks see küll maailmas nii ülekohtuselt seatud on , et ainult naine armastuse patu pärast kannatab . 
24	NA	 Poiss naerab pealegi , ega teagi võib-olla , kui palju ta neid lapsi eluea jooksul valmis on vorpinud . 
24	NA	 Hulgub mööda küla ja jätab neid nagu sitahunnikuid tee äärde vedelema . 
24	NA	 Ning Aliide puhkes ohjeldamatult nutma . 
24	NA	 Ta valas kõige ehtsamaid viha- ja võimetusepisaraid . 
24	NA	 Miks ta seda mehejäära küll nõnda armastas , et ta temale ära öelda ei suutnud ! 
24	NA	 Ta ju ometi teadis , et ta ei ole Kustile ainuke tüdruk . 
24	NA	 Tal oli neid kümneid . 
24	NA	 Kui ta tema emagagi magas , mis siis veel noortest neidudest rääkida . 
24	NA	 Pikkamööda hakkas Aliide nägema oma lapse tapmist kõige koledamates värvides . 
24	NA	 Mida rohkem ta nuttis , seda hirmsamana tundus talle tema äsjane tegu . 
24	NA	 Ta on ju mõrtsukas . 
24	NA	 Issand jumal ! 
24	NA	 Mida ta ometi tegi ! 
24	NA	 Ta tappis oma lihase lapse , kaitsetu ja abitu maimukese , kes alles natuke aega tagasi tema ihust ilmale tuli . 
24	NA	 Kägistas õrna ja hapra inimolendi surnuks nagu kõige viimane jätis ning toppis sõnniku sisse lehma külje alla mädanema ! 
24	NA	 Aliide kartis , et kaotab mõistuse , sest hingepiin tundus olevat suurem , kui ta praegu taluda suutis . 
24	NA	 Kui see ometi unenägu oleks , millest võib hetke pärast ärgata ! 
24	NA	 Kuid ei , see ei olnud unenägu . 
24	NA	 See oli kohutav tõde , kõige hirmsam , millega ta kunagi silm silma vastu oli seisnud . 
24	NA	 Ja Aliide valas esimest korda oma elus kibedaid kahetsuspisaraid . 
24	NA	 Kuid siis meenus talle , et hommik on käes ning varsti tuleb ema lauta loomi talitama . 
24	NA	 Ta peab oma nutust võitu saama , peab kõik oma inimlikud tunded , mis momendiks lõkkele lõid , maha salgama . 
24	NA	 Keegi ei tohi näha , et ta oma teo pärast kannatab ja kahetsuspisaraid valab , ema kõige vähem . 
24	NA	 Ning Aliide surus pisarad tagasi ja suigatas unne . 
25	NA	 Ann-Leena virgus hommikul , kui juba suur valge väljas . 
25	NA	 Esimene mõte oli : kus on Aliide ? 
25	NA	 Ta lükkas ukse lahti ja heitis pilgu Aliide voodile . 
25	NA	 See oli puutumata . 
25	NA	 Tähendab , tüdruk oli öö otsa kadunud . 
25	NA	 Rahutult tatsas ta lauda juurde , et Kirjak ära lüpsta ning loomadele heinu ette visata . 
25	NA	 Ega midagi , peab teda , lagundkeha , otsima hakkama . 
25	NA	 Küll on ikka risti ja viletsust lastega , siunas ta endamisi ning kobas käega sõimest heinapuru , et seda lüpsiku alla riputada . 
25	NA	 Kuid heinapuru asemel leidis ta sealt lamava tütre eest . 
25	NA	" "" Issand jumal ! "
25	NA	" Surnud või ! "" jahmus Ann-Leena . "
25	NA	 Aliide polnud aga hoopiski mitte surnud , vaid lamas suletud silmil selili lehmasõimes , ega avanud neid ka siis , kui ema teda õlast raputas . 
25	NA	" "" Kas laps sündis ära ? "
25	NA	" Kuhu sa ta panid ? "" "
25	NA	 Nüüd avas Aliide oma vesihallid kiss-silmad ja vaatas emale vaenulikult otsa . 
25	NA	" "" Kus laps on ? "" kordas jahmunud ema oma küsimust . "
25	NA	" "" Mis see sinu asi on . "
25	NA	" Sinu silmad teda ei näe . "" "
25	NA	" – "" Püha jumal ! "
25	NA	 Sündis ta sul surnult või ? 
25	NA	" Või tegid talle ise otsa peale ? "" – "" Kas see ükskõik ei ole , kuidas ta kõnges . "
25	NA	" Ja oleks olnud tark tegemine , kui sa oma väntsikutega samuti oleksid teinud , "" vastas Aliide süngelt ning püüdis end jalule upitada . "
25	NA	" "" Mis sa siia lehmasõime siis külmetama ronisid , ilma abita . "" "
25	NA	" – "" Mis abi siin veel vaja oli . "
25	NA	" Ja kuhu ma oleksin pidanud siis minema , kas lumehange otsa või . "" "
25	NA	" – "" Mis nüüd inimesed ütlevad ? "
25	NA	 Kõik ju teadsid , et sa last hakkad tooma . 
25	NA	" Kui üles antakse , lähed vangi . "" "
25	NA	" – "" Mis sest kui lähen . "
25	NA	" Siis ma vähemalt tean , mille eest see on , "" vastas Aliide vaenulikult ning tuigerdas laudast välja . "
25	NA	 Kuhu ta , peletis , ometi selle surnud maimukese pani , mõtles Ann-Leena hirmuga . 
25	NA	 Ehk jättis kusagile lohakile , koerad saavad kätte , kisuvad lagedale . 
25	NA	 Kuidas ka muretsev ema laudas ei otsinud , ei leidnud ta lapsukese laipa mitte kusagilt . 
25	NA	 Alles kevadel , kui Jüri laudast sõnnikut hakkas vedama , sattus talle vana Kirjaku asemelt hargi otsa surnud tütre-tütre laip . 
25	NA	 Pikad süsimustad juuksed ja maimukese lehkav keha ajasid Jürile hirmu peale , nii et ta sõnnikuveo sinnapaika jättis ja tuppa ruttas . 
25	NA	 Seal võttis ta kapist puskaripudeli ning jõi selle kulinal tühjaks . 
25	NA	 Ann-Leena küsimuse peale , mis seal lauda juures juhtus , ei vastanud ta midagi , ainult pungitas oma roosakaid silmamune ning lirtsas läbi pruunide esihammaste köögi paekivist põrandale . 
25	NA	 Ann-Leena süda aimas halba . 
25	NA	 Ta ruttas lauda juurde ning taipas silmapilk , milles asi seisis . 
25	NA	 Ta keeras lehkava laibakese vana riidetüki sisse ning peitis aganikku . 
25	NA	 Kui õhtul pimedaks läks , kaevas ta aeda mesipuude vahele augu ning mattis maimukese maha , ilma et ta kellelegi sõnakestki oleks iitsatanud . 
25	NA	 Ka temale ei jäänud märkamata lapsukese süsimustad juuksed . 
25	NA	 Tahtmatult meenusid talle Lagenõmme Kustiga veedetud armuööd tulikuumade suudlustega , kuid ta hoidus nendele mõtlemast . 
25	NA	 Liiga palju pahandusi , muret ning südamevalu oli see kurat Vaherpõllule toonud . 
26	NA	 Morn ja sünge Aliide peitis ennast kuni kevadeni külarahva eest ega väljunud paari kuu vältel Vaherpõllu talu piiridest . 
26	NA	 Alles siis , kui juba soojaks läks ning lumi sulanud oli , kadus ta ühel kevadpäeval teadmata kuhu ega tulnudki enam koju tagasi . 
27	NA	 Kuigi Tagavälja Villem oli alles seitsmeaastane , oli ta isa arvates juba küllalt suur , et võis hakata karjas käima . 
27	NA	 Karjamaa oli ligidal ja enamuses aedki ümber , kuid heinamaad see-eest laiali , üks tükk siin , teine seal ja seepärast ei saanud , eriti suve teisel poolel , ilma karjaseta kuidagi läbi . 
27	NA	 Juba varakult oli Villem vanemate vendade , Aleksandri ja Gustavi kõrval õppinud simlit mängima ning laulma . 
27	NA	 Tagavälja Mari laulis ise ja õpetas ka lapsed laulma , sest tema arvates polnudki see täisväärtuslik noor inimene , kes laulda ja pilli mängida ei osanud . 
27	NA	 Villem oli pillimängust nii võlutud , et ta võttis simli isegi karja juurde kaasa ja plõnnitas seal laululindudega võidu . 
27	NA	 Vaherpõllu ja Tagavälja talu piirimail asus sügava oru põhjas allikas , ning selle allika kaldal liivaauk , kust talu ehituste tarbeks liiva võeti . 
27	NA	 See oli Tagavälja laste armastatuim mängupaik . 
27	NA	 Kõik nad olid seal mänginud . 
27	NA	 Varem , kui naabrid veel pahuksis ei olnud ja omavahel läbi käisid , tulid ka Vaherpõllu lapsed vahetevahel üle allika ning võtsid Tagavälja laste mängudest osa . 
27	NA	 Kui aga üleaedsed tülli läksid , ei tohtinud ka lapsed omavahel läbi käia . 
27	NA	 Eriti rangelt valvas Vaherpõllu Ann-Leena selle järele , et tema omad üle allika Tagavälja liivaauku ei läheks . 
27	NA	 Nõnda siis kasvasidki lapsed üksteisest eraldatuna ega puutunud rohkem kokku kui kooliteel . 
27	NA	 Et Tagavälja Villemist nooremaid lapsi enam ei olnud , oli tema liivaaugu peremees . 
27	NA	 Ja Villem rajas siia suure talumajapidamise hoonete , karjaaia , keldri ning viljapuuaiaga . 
27	NA	 Vahel võttis ta ka simli kaasa , istus laiale kivile liivaaugu kaldal ning mängis ja laulis vanematelt vendadelt ja õdedelt kuuldud laule . 
27	NA	 Varsti hakkas ta aga märkama , et keegi käib tema talus siis , kui teda ennast ei ole . 
27	NA	 Pehme liiv oli väikesi jalajälgi täis tipitud , vahel isegi kelder või karjatara maha tallatud . 
27	NA	 Kord , kui Villem jälle oma segamini sõtkutud majapidamist taastas , nägi ta , et põõsaste vahelt keegi teda piilus . 
27	NA	 Ta tõusis püsti ning jäi vaatama . 
27	NA	 Kes see küll võiks olla ? 
27	NA	 Ehk ongi tema see , kes liivaaugus jälgi käib tegemas . 
27	NA	 Kaldal jäi aga kõik vaikseks ning Villem askeldas edasi . 
27	NA	 Siis ilmus turjale , mis üle allika viis , mustajuukseline tüdruk . 
27	NA	 Ta seisis liikumatult ning vaatas üksisilmi poisi poole . 
27	NA	 Villem jättis mängimise ning uudistas tükk aega tüdrukut . 
27	NA	" "" Kes sa niisugune oled ? "" küsis ta lõpuks . "
27	NA	" "" Tereese . "" "
27	NA	" – "" Kas sina käid minu liivaaugus jälgi tegemas , kui mind ei ole ? "" "
27	NA	 Tereese vaikis tükk aega ja põrnitses poissi altkulmu , siis noogutas pead . 
27	NA	" "" Miks sa siis käid , kui mind ei ole ? "
27	NA	 Tule siis , kui mina ka olen . 
27	NA	 Mängime koos . 
27	NA	" Ma õpetan sind liivast maja ehitama ning keldrit tegema . "" "
27	NA	 Tüdruk muutus julgemaks ning astus paar sammu poisile lähemale . 
27	NA	 Tal olid süsimustad krässus juuksed ja tumedad silmad nagu söed . 
27	NA	 Villem oli niisuguseid juukseid ja silmi näinud ainult mustlastel . 
27	NA	 Tüdruk mõtles veidi , nagu peaks ta aru , kas minna poisi juurde liivaauku või mitte . 
27	NA	" "" No tule , tule ! "" kutsus Villem . "
27	NA	 Tereese saatis veel kord kõhkleva pilgu valgejuukselise poisi poole , kes teda nii lahkesti kõnetas , ning tuli kaldast üle . 
27	NA	 Ta asetas käed seljale ning vaatas hindavalt Villemi majapidamist . 
27	NA	" "" Mis see siin on ? "" küsis ta ning näitas varbaga vitstest punutud madalale tarale , kus seisid ruskevärvilised lepapulgad reas . "
27	NA	" "" See on karjaaed . "" "
27	NA	" – "" Aga lehmad ? "" küsis Tereese , sest mis karjaaed see ilma lehmadeta on . "
27	NA	" "" Lehmad on siin , kas sa ei näe . "" "
27	NA	 Ja Villem osutas lepapulkadele aia ääres . 
27	NA	" "" Ah need ongi , "" imestas tüdruk , kes kuidagi ei taibanud , et niisugused puupulgad võiksid lehmad olla . "
27	NA	" "" Aga nad pole ju põrmugi lehmade moodi , "" vaidles Tereese vastu . "
27	NA	" "" On küll . "
27	NA	" Näed , sarvedki peas . "" "
27	NA	 Ja Villem võttis karjaaiast ühe niisuguse lehma ja viitas okastüügastele puupulga küljes . 
27	NA	" "" Ah need ongi siis sarved , "" imestas tüdruk . "
27	NA	" "" Muidugi . "" "
27	NA	" – "" Kuidas sa niisuguse asja peale tulid ? "" "
27	NA	 Villem kehitas õlgu ja istus lamedale kivile liivaaugu kaldal . 
27	NA	 Tereese kükitas maha ning uuris Villemi ehitatud talu . 
27	NA	 Tema arust oli kõik nii ilus ja huvitav ning Tereesel hakkas kahju , et nendel niisugust liivaauku ei ole , kuhu saaks talu ehitada , kus oleks kõik nii nagu päris talus . 
27	NA	 Maja , karjalaut lepapuust lehmadega , karjaaed ja liiva sisse urgitsetud kartulikoopadki . 
27	NA	 Isegi õunaaed ei puudunud , ainult õunapuude asemel olid sinakate marjadega paakspuuoksad . 
27	NA	 Sellest päevast alates said Villemist ja Tereesest lahutamatud mängukaaslased . 
27	NA	 Ei läinud ainsatki lõunatundi mööda , kus Villem poleks liivaauku jooksnud , et seal Tereesega koos oma talu pidada . 
27	NA	 Kord , kui ta jälle sinnapoole tõttas , värsked paakspuuoksad käes , sest vanad õunapuud olid juba närtsinud , ootas Tereese teda juba laial kivil kükitades . 
27	NA	" "" Mis need on ? "" küsis tüdruk ning silmitses sinkjasmusti marju okste otsas . "
27	NA	" "" Õunapuud . "
27	NA	 Panen uued . 
27	NA	" Vanad on juba närtsinud , "" seletas Villem , kiskus närtsinud oksad liiva seest välja ning viskas kaldasse . "
27	NA	 Värsked aga tippis asemele . 
27	NA	" "" Kas neid õunu süüa ka võib ? "" küsis Tereese . "
27	NA	" "" Ei tohi . "
27	NA	 Need on mürgised , teevad haigeks . 
27	NA	" Ema ütles . "" "
27	NA	 Kuid tüdruk ei teadnud , mis see mürk on , ning ta otsustas siiski proovida , kui Villem ei näe . 
27	NA	 Küllap Villem oli lihtsalt kade , ei raatsinud talle neid anda , seepärast ütleski , et teevad haigeks . 
27	NA	" "" Kuidas sa küll kõike oskad niimoodi teha ? "" imestas tüdruk . "
27	NA	" "" Ma oskan veel muudki , "" vastas poiss . "
27	NA	" "" Mida siis veel ? "" – "" Simlit mängida . "" "
27	NA	 Kuid ka simlist ei olnud Tereesel aimu . 
27	NA	" "" Mis asi see simmel on ? "" küsis ta ning vaatas Villemile võlutult otsa . "
27	NA	" "" See on niisugune pill , mille peal saab lauluviisi mängida ning tantsulugusid ka . "
27	NA	" Ainult sõnu ei saa , neid peab ise laulma . "" "
27	NA	 Kuid Tereese polnud ühtegi pilli näinud ega võinud ka sellepärast teada , kuidas nende peal mängitakse . 
27	NA	 Laulugi oli ta vaid Tagavälja Villemi suust kuulnud . 
27	NA	" "" Tahad , ma toon simli kaasa , kui järgmine kord tulen , siis kuuled , kuidas tema peal mängitakse . "" "
27	NA	" – "" Tahan küll . "" "
27	NA	 Üldse tahtis Tereese seda kõike kangesti näha ja kuulda , mida neil Vaherpõllul ei olnud ja mida Tagaväljal oli . 
27	NA	 Ja kui Villem järgmisel päeval karjast koju tuli ning lehmad lauta pani , et nad parmude käes lepikus ilmaaegu ei jookseks , sest ema ütles , et lehmad tõmbavad palavaga piima ära , võttis ta simli kaenlasse ning lipsas salaja uksest välja , et liivaauku minna ja seal Tereesele näidata , kuidas simli peal lauluviisi ja muidki lugusid mängitakse . 
27	NA	 Kuid nagu õnnetuseks kohtus Villem õues emaga , kes parajasti kaldast üles tuli , rasked rohukorvid käe otsas , et sigadele ette viia . 
27	NA	" "" Kuhu sa selle simliga nüüd lähed ? "" – "" Liivaauku . "
27	NA	" Tereese tahtis näha , kuidas tema peal mängitakse . "" "
27	NA	" – "" Mis sa selle Tereesega jahid . "
27	NA	 Isale ei meeldi , et sa nende Vaherpõllu lastega läbi käid . 
27	NA	" On valtsid inimesed . "" "
27	NA	" – "" Ega ma siis teistega , Tereesega ainult , "" püüdis Villem ennast õigustada . "
27	NA	" "" Kas see Tereesegi parem on . "" "
27	NA	" – "" On küll , "" vastas Villem tõsiselt ning vaatas emale oma siniste silmadega otsa . "
27	NA	 Tagavälja Maril hakkas oma kõige nooremast pojast kahju , kes praegu nii tõsiselt tema ees seisis , simmel kaenlas , et ta ei saanud teda keelata , kuigi teadis , et talitab praegu isa tahtmise vastu . 
27	NA	" "" Eks sa siis mine pealegi , kui Tereese seda pillimängu nii kangesti kuulata tahab . "
27	NA	 Aga ära sa liiga kauaks jää , tule söögiajaks koju , nii et isa ei märka . 
27	NA	" Muidu saame mõlemad riielda . "" "
27	NA	 Ja Villem läks , istus laiale kivile liivaaugu kaldal , asetas simli põlvedele ning hakkas mängima . 
27	NA	 Kuid Tereeset ei tulnud . 
27	NA	 Villem mängis kõik lood ära , mida ta oskas , kuid Tereeset ei ilmunud kusagilt . 
27	NA	 Teda ei tulnud ka järgmisel ega ülejärgmisel päeval . 
27	NA	 Küllap ema ei luba . 
27	NA	 Sest kui vanemad kokku ei sünni , siis ei tohi seda ka lapsed mitte . 
27	NA	 Villem jäi üpris nukraks . 
27	NA	 Ilma Tereeseta polnud simlimängulgi mingit mõtet , ega ka talu ehitamisel liivaaugus . 
27	NA	 Ja kui Villem ka neljandal päeval Tereeset asjatult ootas , lükkas ta kõik majad ja karjakoplid segi ning lehmadelegi astus jalaga peale , nii et need keset selga katski läksid , aina krõks ja krõks , ning läks tusasena koju ja otsustas mitte kunagi enam liivaauku minna . 
27	NA	" Kodus aga oli poiss pahur ja tujust ära , nii et emagi seda märkas ja küsis : "" Mis sul viga on ? "
27	NA	" Kas läksid Tereesega riidu või , et sa enam lõunaajal liivaauku mängima ei lähe ? "" "
27	NA	" Villem vaikis tükk aega ja vaatas maha , enne kui ütles : "" Ei läinud tülli , aga ta ei tule enam liivaauku . "" "
27	NA	" – "" Miks siis ? "" – "" Kust mina tean . "
27	NA	" Ema vist ei luba . "" "
27	NA	" – "" Tereese nüüd ema keelust hoolib , "" arvas Tagavälja Mari ega teinud enam Villemist väljagi . "
27	NA	 Kuid Villem murdis peagi enda antud lubadust ja ühel päeval , kui kari lauta oli aetud , lonkis ta liivaaugu poole . 
27	NA	 Ega ma sinna juurde lähegi , vaatan ainult eemalt , otsustas poiss endamisi . 
27	NA	 Suur oli aga Villemi imestus , kui ta teisel pool kartulipõldu Tereese musta pead märkas . 
27	NA	 Tüdruk askeldas kiiresti edasi-tagasi , nagu oleks tal seal Villemi mängude keskel midagi väga tähtsat toimetada . 
27	NA	 Villem pidas aru , kas minna üldse Tereese juurde või pöörduda koju tagasi . 
27	NA	 Siis aga astus pikkamisi liivaaugu poole . 
27	NA	 Tereese oli Villemi talu taastamisega nii kibedasti ametis , et ei pannud esialgu poissi tähelegi . 
27	NA	 Alles siis , kui ta hetkeks püsti tõusis , märkas ta liivaaugu kaldal kükitavat Villemit . 
27	NA	" Tüdruk oli tükk aega vait , siis küsis : "" Kes see talu ära on lõhkunud ? "
27	NA	" Lehmadki kõik keskelt pooleks . "" "
27	NA	" – "" Mina . "" "
27	NA	" – "" Sina ise ? "" – "" Jah ! "" – "" Miks siis ? "
27	NA	" Ise ehitasid ja lõhkusid ära ka , "" imestas tüdruk ning istus Villemi kõrvale . "
27	NA	 Poiss noogutas . 
27	NA	" Alles tüki aja pärast vastas : "" Sinu pärast ! "" – "" Minu pärast ? "
27	NA	" Miks siis minu pärast ? "" – "" Sellepärast , et sa ei tulnud . "
27	NA	 Ootasin mitu päeva . 
27	NA	 Simmelgi oli kaasas . 
27	NA	" Kus sa olid ? "" "
27	NA	 Ja alles siis vaatas Villem oma heledate silmadega tüdrukule otsa . 
27	NA	" "" Haige olin . "
27	NA	 Tead , sa ütlesid küll , et neid õunu sinu aiast süüa ei tohi , teevad haigeks . 
27	NA	 Aga mina mõtlesin , et sa oled lihtsalt kade ega raatsi mulle anda , kardad , et söön kõik ära . 
27	NA	 Ja kui sa ei näinud , sõin ikkagi . 
27	NA	 Seepärast jäingi haigeks . 
27	NA	 Oksendasin ja seest oli lahti . 
27	NA	" Ema ütles , et see on lendva , mis niimoodi päevapealt läbi lööb . "" "
27	NA	" – "" Kas sa ütlesid emale , et see nendest marjadest oli ? "" "
27	NA	 Tüdruk raputas pead . 
27	NA	" "" Ei , siis ta poleks mind enam siia lubanud tulla . "" "
27	NA	" – "" Kas sa käid siin salaja , ilma ema teadmata ? "" – "" Jaa . "
27	NA	" Meie ema ei salli teie omi , et on igavesed kehkadiveid need Tagavälja omad , mitte täie otsaga inimesed . "" "
27	NA	 Lapsed vaikisid . 
27	NA	" "" Miks sa simlit kaasa ei võtnud , ise lubasid , "" küsis tüdruk järsku ja vaatas Villemile otse silma . "
27	NA	" "" Ma ei teadnud , et sa siin oled . "
27	NA	" Ta oli mul iga päev kaasas , aga sind ei tulnud ju . "" "
27	NA	" – "" Kas sa mängisid ka ? "" – "" Ikka . "
27	NA	 Mõtlesin , et sa siis tuled . 
27	NA	" Kas sa ei kuulnud , kui ma mängisin ? "" küsis Villem . "
27	NA	" "" Ei . "" "
27	NA	 Tereesel oli sellest kangesti kahju , et ta ei kuulnud , kui Villem temale mängis . 
27	NA	" "" Kui sa tahad , ma siis lähen koju ja toon simli kaasa . "" "
27	NA	" – "" Tahan küll . "" "
27	NA	 Ja Villem tõusis kivilt ning läks pikkade sammudega üle kartulivagude hüpates , et mitte ümber põllu käimisega aega viita , sest Vaherpõllu Tereese tahtis kangesti kuulda , kuidas tema , Tagavälja Villem , simlit mängib ning ise kaasa laulab . 
27	NA	 Villem oli peagi pilliga tagasi , istus lamedale kivile , võttis oma mänguriista sülle ning laskis lugudel tulla . 
27	NA	 Tereese kükitas poisi kõrval rohu peal ega saanud silmi Villemi väledatelt sõrmedelt . 
27	NA	" "" Kui ilus ! "
27	NA	" Kuidas sa seda küll oskad ? "" imestas ta siiralt . "
27	NA	" "" Mis siin osata . "" "
27	NA	 Ja Villem laskis edasi . 
27	NA	" "" Kui ma suureks saan , kas sa võtad mind siis naiseks ? "" – "" Võtan küll . "" "
27	NA	" – "" Aga kas ema lubab ? "" – "" Seda ma ei tea . "
27	NA	" Võib-olla et lubab ka . "" "
27	NA	" – "" Ma kardan , et meie ema vist küll ei luba , "" arvas Tereese mõtlikult , kui oli tükk aega Villemi simlit plõnnitavaid käsi vaadelnud . "
27	NA	" "" Meie ema on üldse hirmus tige . "
27	NA	 Ma kardan teda . 
27	NA	 Nii kui ligi saab , nii kohe tutistab või võmme kuklasse annab . 
27	NA	" Leonooret hoiab , teda ei löö kunagi . "" "
27	NA	" – "" Miks ta siis sind ei salli ? "" – "" Ma ei tea . "
27	NA	" Vist sellepärast , et ma olen Kusti nägu . "" "
27	NA	" – "" Kes see on ? "" – "" Ega minagi tea , aga Aliide ütles , et ma olen Lagenõmme Kusti tehtud , mitte oma isa . "
27	NA	 Meie mõlemad Leonoorega . 
27	NA	 Aga Leonoore on ema nägu , sellepärast ta teda hoiabki . 
27	NA	" Mina aga läksin Kustisse ja see teeb emale viha , sest nüüd teavad kõik , et ma olen sulase laps , mitte oma isa , "" seletas Tereese tõsiselt . "
27	NA	" "" Aliide ütles veel , et ma ei saagi mehele , eluilmaski mitte . "" "
27	NA	" – "" Miks ta seda arvab ? "" – "" Sellepärast , et mul niisugused mustad juuksed on . "
27	NA	 Ta ütles , et ükski poiss ei taha niisugust musta nuustikut . 
27	NA	 Aga see ei ole tõsi . 
27	NA	 Sina ju tahad mind , ei tee väljagi , et mul on mustad juuksed nagu mustlasel . 
27	NA	" Eks ju ? "" – "" Tahan küll , "" vastas poiss ja libistas käega üle simli keelte . "
27	NA	" "" Aliide ütles veel , et ega seegi päris kindel ei ole , et ma Kusti tehtud olen , et võib-olla vanaeit korjas mu hoopis mustlasega . "" "
27	NA	 Lapsed vaikisid . 
27	NA	 Villem sõrmitses simli kallal ja ümises mingit viisikest . 
27	NA	" "" Tahad , ma õpetan sulle ilusa laulu . "" "
27	NA	" – "" Tahan küll . "" "
27	NA	 Villemil oli kõrge , puhas hääl . 
27	NA	 Laule oli ta õppinud endast vanematelt õdedelt – Almalt ja Johannalt , sest Tagaväljal laulsid kõik . 
27	NA	 Laulis ema , kui ta vokiga ketras või pliidi alla tuld tegi , laulis isa , kui ta mingit tööd enda ette nokitses , vanematest õdedest ja vendadest rääkimata . 
27	NA	 Simmelgi oli vanema venna Aleksandri oma . 
27	NA	 Kuid Aleksander enam simlit ei mänginud , sest tema käis nüüd koos endast noorema venna Gustaviga pasunakooris mängimas ning laulukooris laulmas . 
27	NA	 Seal käisid ka vanemad õed . 
27	NA	 Ja mõnikord laulsid nad koduski , kohe nelja hääle peal . 
27	NA	 Tagavälja Mari oli selle peale väga uhke . 
27	NA	 Kuid Vaherpõllul ei laulnud keegi , ei ema ega isa , ei vanemad õed – Aliide , Maie ja Elviira , ei ka vennad – Leo ja Volli . 
27	NA	" "" Miks teie omadest keegi ei laula ? "" küsis Villem äkki . "
27	NA	" "" Ma ei tea . "
27	NA	 Ei oska vist . 
27	NA	 Ema ütles kord , et Tagavälja omad aina lõõritavad kalda otsas laulda , nagu poleks neil muud paremat teha . 
27	NA	" Vana Mari , kõri laiali , ees , lapsed takka järel . "" "
27	NA	" – "" Ütles ta tõesti nõnda ? "" imestas Villem ning jättis plõnnitamisegi seisma , sest tema arvates oli see nii veider , et kellegi ema niimoodi üldse öelda võis . "
27	NA	" "" Minu arust on laul ju nii ilus , eriti siis veel , kui mitme hääle peal , nii nagu meie omad . "" "
27	NA	" – "" Jah , aga meie omadele ei meeldi . "
27	NA	" Kui sa mind õpetaksid , siis mulle kindlasti meeldib . "" "
27	NA	" Villem asetas käed simlile ning hakkas mängima , ise laulis kaasa : "" Pea õitseb sirel ja laulab ööbik ja uuel ilul hõiskab ilm . "
27	NA	" Ja sina , minu kallis , kes sa ka oled , sa oled minu ainus rõõm ja õnn . "" "
27	NA	 Tereese meelest oli see laul nii lõpmata ilus . 
27	NA	 Täis hardumust vaatas ta Villemi suu peale ning püüdis ise kaasa ümiseda . 
27	NA	 Kuid tema hääl ei läinud Villemi omaga kokku . 
27	NA	" "" Mul ei tule välja , "" oli Tereese õnnetu . "
27	NA	" "" Proovime veel . "
27	NA	" Laula minuga ühes , "" õpetas poiss . "
27	NA	" "" Küll ta lõpuks välja tuleb . "" "
27	NA	 Ning Tereese proovis uuesti . 
27	NA	 Ja tõesti . 
27	NA	 Kui nad mitu korda laulu algusest lõpuni läbi laulsid , tabas Tereese enamuse sellest juba õigesti . 
27	NA	 Tal oli oma edusammudest lõpmata hea meel . 
27	NA	" "" Kui sa mu ära võtad ja meil lapsed tulevad , siis hakkame samuti lastega koos mitme hääle peal laulma , nii nagu teie omad praegu . "" "
27	NA	" – "" Kindlasti . "
27	NA	 Siis ostan ma endale teise pilli , viiuli , niisuguse , mida poognaga mängitakse , tead , niisuguse , nagu Sauna Jaanil on . 
27	NA	" Kas sa pole kuulnud , kuidas Sauna Jaan sellel "" Viru magedat "" mängib ? "" "
27	NA	 Kuid Tereese polnud kuulnud . 
27	NA	 Tema ei teadnud üldse midagi , mis mujal maailmas sünnib , sest nende ema ei lasknud neid Vaherpõllu piiridestki välja . 
27	NA	" "" Kui suureks saate , siis on teil aega küll maailmas hulkuda , "" oli ta kord Leole öelnud , kui see jaanitulele minna tahtis . "
27	NA	" Seepärast ei teadnud Tereese isegi seda , kuidas Sauna Jaani viiul välja näeb , rääkimata sellest , kuidas ta tema peal "" Viru magedat "" mängib . "
27	NA	 Tema teadis ainult seda , kuidas Tagavälja Villem simlit plõnnitab ning ise peenikese häälega kaasa laulab ja Tereese arvates oli seegi nii ütlemata ilus , et sure või selle ilu kätte ära . 
27	NA	 Imelik , millest see küll tuli . 
27	NA	 Nende maja asus otse Tagavälja talu piiri ääres , ainult kitsas allikas vahet , mis kevadise suurvee ajal nii salapäraselt kohises ja teisel pool allikat oli nii palju ilu , et Tereese poleks tahtnudki mujal olla , kui vaid selle liivaaugu kaldal istuda ja kuulatada , kuidas naabri Villem simlit mängib ning peenikese häälega kaasa laulab . 
27	NA	 Sealjuures olid Villemi helesinised silmad nii kurvad , et Tereesel tihti mulje jäi , nagu nutaks poiss , kui ta , pill süles , lamedal kivil istus ja oma muusikariista plõnnitas . 
27	NA	 Tereese ei saanud aru , kuidas Villem niimoodi hääletult nutta võis , et pisaraid polnud näha . 
27	NA	 Tema nuttis hoopis teistmoodi , kui ema talle naha peale andis või juustest sakutas . 
27	NA	 Tema karjus nii , et terve Vaherpõllu kajas ja pisaradki veeresid nagu helmed põrandale . 
27	NA	 Tereese arvas isegi nende kõlinat kuulvat . 
27	NA	 Villem aga mängib simlit , laulab ja nutab ka veel , kuigi ainult silmadega . 
27	NA	 Ja Tereese lugupidamine Tagavälja Villemi vastu aina kasvas . 
27	NA	 Kuid Tereese kohtumisele naabripoisiga said teised Vaherpõllul peagi jälile . 
27	NA	 Kõige enne taipas selle ära Leo , kes oli peaaegu sama tige kui Aliidegi . 
27	NA	" "" Mis see Tagavälja linapea siin kalda otsas iga päev kükitab , simmel põlvede peal , nagu sant kirikuväravas . "" "
27	NA	" – "" Laulu õpetab mulle , "" vastas Tereese uhkelt . "
27	NA	" "" Laulu õpetab ! "
27	NA	" Ja sinule ! "" "
27	NA	 Ning vend puhkes järsku täiest kõrist naerma . 
27	NA	" "" Kas kuulsite ! "" hüüdis Leo läkastades teistele lastele , kes vanatoa õuel mängisid . "
27	NA	" "" Kusti õpib laulmist ! "
27	NA	 Ja teate , kes õpetab ! 
27	NA	" Tagavälja poolnapakas linapea , kes karja juureski simlit plõnnitab . "" "
27	NA	 Ja Leo naeris nii , et silmad märjad . 
27	NA	 Kuid Tereese oli hingepõhjani solvunud . 
27	NA	" "" Pole ta ühtegi poolnapakas . "
27	NA	 Ta on mitu korda targem kui sina . 
27	NA	" Ja minu nimi ei ole mitte Kusti , vaid Tereese , seda peaksid sa ka teadma ! "" – "" Oled jah Kusti ! "
27	NA	 Va Lagenõmme Kusti pulgaga tehtud , nagu ma ei teaks . 
27	NA	" Ja hiljem tegi Kusti Aliidele samasuguse musta väntsiku kaela nagu vanaeidelegi . "" "
27	NA	 Lärm läks suureks ja varsti karjusid vanatoa õuel kõik lapsed läbisegi . 
27	NA	 Silmapilk asusid teised Leo poolele , Tereeset toetas ainult õrnahingeline Maie , kuna kaksikutest veelgi noorem Ellen kellegi poole hoida ei osanud , vaid niisama teiste seas ringi lällas . 
27	NA	 Asi lõppes sellega , et raevuhoogu sattunud Tereese oma tõde ja õigust kaitstes Leole hammastega säärde kinni kargas ning kõigest jõust pures . 
27	NA	 Leo karjus ja sakutas metsikut õde juustest ning jagas talle hoope paljale tagumikule , kuni see venna sääremarja lahti laskis . 
27	NA	" "" Või hammastega ! "
27	NA	 Niisugune kuradisigitis ! 
27	NA	" Päris Kusti mis Kusti ! "" "
27	NA	 Tüli lõppes sellega , et ema toast tuli ning kaklejad vemblaga laiali kihutas . 
27	NA	 Õnnetuseks sattus aga ema vuhiseva malaka ette Volli , kel kakluses kõige tühisem roll oli . 
27	NA	" "" Mis sa , vanamoori tüügas , mind taod ! "
27	NA	 Ega mina milleski süüdi ei ole . 
27	NA	" Anna kõigepealt Kustile ! "" – "" Mis Kustile ! "" tõmbas Ann-Leena kulmud kipra ja silmad vidukile . "
27	NA	" "" Eks ikka sellele mustale värdjale , kelle sa nurgaääres korjasid ! "" karjus vihane Volli teisel pool kiviaeda emale vastu . "
27	NA	 Ann-Leena silmis läigatas vihatuluke kõigi oma laste vastu . 
27	NA	 Mis see siis olgu ! 
27	NA	 Kui juba nüüd silmile kargavad , mis siis veel rääkida , kui ükskord täiskasvanuks saavad . 
27	NA	 Siis tapavad vist päriselt ära . 
27	NA	 Millest ometi niisugune õelus üksteise ning oma ema vastu ? 
27	NA	 Nagu sarvilised saatanad , suud püsti peas . 
27	NA	 Vaja oleks neid malakaga rohkem uhtuda , küll siis õelus südamest ära kaoks . 
27	NA	 Ning ta äigas veel kord üle aia Vollile tubli nähvaka . 
27	NA	 See pistis suure häälega töinama ning peagi oli lastepere unustanud omavahelise tüli ja kakluse ning kõik ühinesid nagu mingi sõnatu kokkuleppe alusel emavastaseks liiduks , sõimates ja tänitades kõigest väest . 
27	NA	 Ann-Leena nägi , et niisuguse koerakarja vastu on ta võimetu midagi ette võtma , viskas vembla maha ning lahkus tuppa . 
27	NA	 Lapsed aga jooksid talle järele ning irvitasid ukse ees edasi . 
27	NA	" "" Lagenõmme Kusti tahab Vaherpõllu Jüri käest naist ära võtta , ei saa , ei saa , ei saa ! "" püüdsid Leo ja Volli Kõverkaela sepitsetud lorilaulu jorutada . "
27	NA	 Türdukud lausa kiljusid vaimustusest ja seekord oli Vaherpõllu õuel lõbu laialt . 
28	NA	 Tagavälja Villem oli hella ja tundelise hingega poiss , kes kõikide hädadele ning äpardustele sügavalt kaasa tundis . 
28	NA	 Ta ei raatsinud isegi kärbsele liiga teha , rääkimata mõnest suuremast loomast . 
28	NA	 Kord , kui ema aidast isa nahakastist Villemile teada oleva hiirepesa leidis ja sinakad , ilma silmadeta abitud pojad ilma pikema jututa kassi kätte andis , nuttis Villem neid mitu päeva taga ega andestanud emale kaua aega niisugust koledat mõrtsukatööd . 
28	NA	 Tema meelistegevuseks oli mööda metsi ja heinamaid hulkuda nind pilli mängida ja laulda . 
28	NA	 Seepärast sobis talle karjaseamet ülihästi . 
28	NA	 Sinna võttis ta oma simli kaasa , istus kivile või kännule ning laulis ja mängis . 
28	NA	 Kuid veel rohkem kui simmel köitis Villemit hoopis huvitavam mänguriist , nimelt viiul . 
28	NA	" Seda oli ta ainult paar korda oma elus näinud , kui Sauna Jaan selle peal "" Viru magedat "" mängis . "
28	NA	 Ka Villem oleks endale niisugust mänguriista tahtnud , kuid ta ei teadnud , kust niisugust saab ning kust selle ostmiseks raha võtta . 
28	NA	 Kui ta seda kord vanema venna Gustavi käest küsis , vastas see , et kasva natuke suuremaks , siis tema toob ja õpetab mängima ka . 
28	NA	 Kuid Villemit see ei lohutanud . 
28	NA	 Tema oleks tahtnud nüüdsama , kohe , sest huvi viiulimängu vastu oli nii suur , et ta ei läbenud oodata . 
28	NA	 Gustav võttis teda kord seltsimajja kaasa , kui seal suur pidu oli ja siis ta kuulis esimest korda , kuidas orkester mängis . 
28	NA	 Ta kuulas , suud-silmad pärani , ning unustas kõik muu oma ümber . 
28	NA	 Isegi siis , kui orkester juba ammu oli lõpetanud ning mehedki , läikivad pasunad kaenlas , lavalt lahkunud , vaatas Villem ikka veel üksisilmi sinna , sest talle näis , et seal praegugi veel mehed , pasunad suu peal , põsed punnis , neid puhuvad . 
28	NA	 Alles siis , kui vend teda käisest tõmbas , et aeg on koju minema hakata , taipas ta , et lava on tühi ning kuulajadki saalist ei tea kuhu läinud . 
28	NA	 Pärast seda elas Villem kaua aega selle muusika mõju all . 
28	NA	 Isegi karjakellade kõlin meenutas talle orkestrit . 
28	NA	 Tema jaoks oli seegi imeilus pillimäng . 
28	NA	 Kord , kui Sudisoo metsavahi kari nende kaerapõldu tuli , saatis ema Villemi loomi ära ajama , et need vilja ära ei tallaks . 
28	NA	 Aga kui Villem Uuejõe põllu äärde jõudis , kuulis ta seal nii imeilusat karjakellade kõlinat , et tal hing rindu kinni jäi . 
28	NA	 Ja selle asemel et loomi viljast ära hirmutada , istus Villem põllupeenrale lõhnava valge ristikheina ning kollase hiireherne keskele ja jäi võlutult karjakellade muusikat kuulama . 
28	NA	 Isegi liigutada ei julgenud ta , sest kartis , et võõrad loomad teda nähes ehmuvad ning ära jooksevad . 
28	NA	 Nagu mingi võlujõgi voolas karjakellade helin poisikese kõrvus , kumises peas , isegi põski nagu paitas . 
28	NA	 Villem ärkas oma lummusest alles siis , kui ema koeraga Uuejõele jooksis , sest Sudisoo kari paistis Tagavälja õuele ära . 
28	NA	 Koer tormas suure raginaga loomadele kallale , need tõmbasid sabad selga ning kihutasid tuhatnelja Sudisoo poole . 
28	NA	 Ema suureks imestuseks istus Villem põllupeenral ega teinud loomade äraajamisest asjagi . 
28	NA	" "" Miks sa võõraid loomi viljast minema ei kihutanud ? "
28	NA	 Näed , kuidas oras kõik ära tallatud . 
28	NA	 Kaer oleks hakanud juba varsti looma . 
28	NA	" Mis nüüd isa ütleb ! "" "
28	NA	 Villem oli ema tõredast häälest niivõrd jahmunud , et ei saanud tükil ajal sõnagi suust . 
28	NA	" "" Ema , aga see karjakellade helin oli nii ilus , et ma ei raatsinud loomi ära ajada ! "" "
28	NA	 Kuidas küll ema aru ei saanud , et Sudisoo lehmadel on niisugused kellad kaelas , mis oskavad nii imelist muusikat teha , et lase või terve Uuejõe kaerapõld ära tallata , peaasi , et nad ära ei läheks . 
28	NA	" "" Rumal laps ! "" hüüdis ema . "
28	NA	" "" Kes siis sellepärast oma vilja laseb võõral karjal ära sõtkuda , et nende kaelas kellad nii ilusasti kõlisevad ! "" "
28	NA	 Kuid nähes oma kõige noorema poja silmis pisaraid , ei saanud Tagavälja Mari muidu , kui äigas ise põllenurgaga üle silmade , sest nutvat poega enda ees nähes tundis temagi , et midagi valgus laugude alt päevitunud põskedele . 
28	NA	" Ta tõmbas nuuksuva Villemi oma kaenlasse ning ütles : "" Ära nuta midagi . "
28	NA	 Kui isa linna läheb , annan talle raha kaasa , et ta ka meie lehmadele niisugused kellad kaela ostaks , nagu Sudisoo omadel on . 
28	NA	 Siis võid neid iga päev kuulata . 
28	NA	" "" "
29	NA	 Et Umbojal rahaasjad iga aastaga halvemaks läksid , sest talu ei toonud enam midagi sisse , otsustas ettevõtlik ning teotahteline Almiira põrsastega proovida . 
29	NA	 Kuigi sealiha suuremat midagi ei maksnud , ei saanud talumajapidamised ometi sigadeta läbi , sest oma pere jaoks oli liha ikkagi vaja . 
29	NA	 Paljudes taludes , kus peremehed kõik uuendused otsekohe vastu võtsid , et ummikolukorrast kuidagi välja rabelda , oli alustatud peekonsigade kasvatamisega ekspordi jaoks , mille pealt kuulduste kohaselt head tulu võis lõigata . 
29	NA	 Üks sellistest peremeestest oli Kivinõmme külas Tagavälja Juhan . 
29	NA	 Temale järgnes õige pea teine edumeelne mees , Paalipere Oskar , kes igas asjas Juhaniga sammu püüdis pidada , ja siis veel paljud teised . 
29	NA	 Seepärast siis tuligi Umboja Almiira geniaalsele mõttele hakata peekonikasvatajaid põrsastega varustama . 
29	NA	 Umbojal oli parajasti ilus noor emis sulus , nagu loodud põrsaste soetamiseks . 
29	NA	 Almiira rääkis asjast aegsasti Mihklile ning sundis meest vastavatele ettevalmistustöödele . 
29	NA	 Mihkel nohises ning vidutas oma vesihalle silmi , sest asi ei olnud talle harjumuspärane , kuid naisele vastu hakata ta siiski ei julgenud . 
29	NA	 Ja kui siis asi lõpuks niikaugel oli , et emise veoks sobiv kast vankrile oli tõstetud , teatas naine ühel hommikul , et aeg on ülimalt sobiv , kuna emis olevat oma leegitseva armulusti haripunktis , rakendas Mihkel suure vastumeelsusega vana Miku aiste vahele , ajas naabrite , Paalipere Oskari ning Putkala Jaani abiga emise mööda pikki laudu kasti ning asus Selivere poole teele , kus Mädasoo talus Paalipere Oskari kinnitust mööda olevat niisuguseks asjaajamiseks sobiv kavaler . 
29	NA	 Tema käinud oma emisega alles möödunud nädalal . 
29	NA	 Asi oli Umboja Mihklile enam kui vastukarva , kuid teha polnud midagi . 
29	NA	 Almiira istus nagu vastik ämblik turjal ning Mihkel pidi tahes-tahtmata kõik tema käsud ja korraldused täitma . 
30	NA	 Armuvalus emis ei tahtnud olukorraga kuidagi leppida , vaid tonksis kärsaga vastu puuri seina ja otsis asjatult väljapääsu . 
30	NA	 Päike kõrvetas ja kärbsed tikkusid ligi , Mihklile kippus tukastus peale . 
30	NA	 Valge ruun suutis suure vaevaga auklikul külavaheteel vankrit , rahutult röhkivat emist ning unevaevas tookuvat peremeest vedada . 
30	NA	 Määrimata rattad kriuksusid pahaendeliselt , koorem rappus ühe kivi otsast teise otsa ning vajus vahetevahel ähvardavalt kaldu . 
30	NA	 Mihkel kirus endamisi Almiirat , kes teda niisuguseks vastikuks asjaajamiseks sundis . 
30	NA	 No nüüd leidis tulutoova ettevõtmise , põrsastega jandamise . 
30	NA	 Neid raipeid tuleb ju teadupärast öösigi õiendada , et emis ära ei magaks või raevuhoos nahka ei paneks . 
30	NA	 Mihkel vihkas hingest igasugu kõrvalekaldumisi , mis elu igapäevaseid toimetusi segasid . 
30	NA	 Talutöö ning tavaline loomadega õiendamine oli harjumuspärane ning sellega tuli leppida . 
30	NA	 Kuid emist kusagile seitsme-kaheksa versta taha kuldi juurde vedada ning tagasi tuua oli Mihklile võõras ning vastumeelt ja ajas vihale . 
30	NA	 Lase või siinsamas võpsikus sita järgi lehkav emiseroju , kelle sabaalune nii näotult punane ja sätendas , vankrilt maha ronida , mingu kus kurat oma sigitamislustiga , ja keera sussid sinetava taeva poole ning maga tunnikene-poolteist magusat keskhommikuund . 
30	NA	 Kuid seda ei tohtinud , sest kodus ootab Almiira kannatamatult , silmad kella sihverplaadil , meest koos paaritatud emisega , et põrsaste pealt õige pea suurt raha saada . 
30	NA	 Lõpuks ometi jõudis Mihkel Tadriku küla mädamülkast välja suurele sõiduteele , kus vanker ühtlaselt põrises . 
30	NA	 Ta sulges silmad ning püüdis mitte mõelda emisele ega tema võikale armulustile ega üldse mitte millelegi , mis oli selle ebameeldiva käiguga seotud . 
30	NA	 Tal oli tuline kahju kuldilusast suvepäevast . 
30	NA	 Mis viga oleks praegu kusagil Umboja-äärses lepikuvõsas külitada , metsvindi laulu kuulatada ning vaadata , kuidas väikesed havinolgid konnakulleseid püüavad , või ülal männikuservas putukatega võidu tõrvalilli nuusutada , või ükskõik kus pisut luuslanki lüüa . 
30	NA	 On seda töödki nüüd eluajal küll ja küll rühmatud ning saab seda veelgi tehtud , kui tahtmist ja jaksu on , aga niisugust suvepäeva nii tülika asjaajamisega ära raisata tundus Umboja Mihklile küll suur patt . 
31	NA	 Mädasoo talu õuel , kuhu Mihkel lõpuks lõuna paiku jõudis , võttis teda vastu kurjalt klähviv koerakari . 
31	NA	 Oli neid põrgulisi seal oma kolm-neli tükki , üks kurjem kui teine . 
31	NA	 Luukõhn peremees , pikk nagu pilvelõhkuja , ilmus uksele ning silmitses Mihklit uudishimulikult . 
31	NA	 Umboja peremehel hakkas ebamugav . 
31	NA	 Ta kohmitses vankrilt maha ning ei teadnud , kuidas sihukesest näotust asjast rääkima hakata . 
31	NA	 Pikk peremehe-koljat astus lähemale . 
31	NA	" "" Kas Umboja mehi või ? "" küsis ta lõbusalt muiates . "
31	NA	" "" Sealtkandist ja , "" vastas Mihkel põiklevalt . "
31	NA	" "" Mis sul seal kastis on ? "" – "" Emiseniru ikka . "
31	NA	 Kulti otsib . 
31	NA	" Kuulsin , et siin Mädasoo meestel pidavat olema niisugune kavaler , kes temaga toime tuleb . "" "
31	NA	 Peremehe nägu venis laiale muigele . 
31	NA	" Ta seiras Mihklit kuidagi häbematult , siis tuksatas ta pika , siniseks paelaks kokkusurutud veretu suu ümber midagi ja ta lausus : "" Ei , kulla Umboja peremees . "
31	NA	" Meil küll sihukest elukat ei ole , kes su pruudi seal puuris õnnelikuks teeb , aga ma võin sulle hea mehe poolest juhatada , kus niisugune väärt loom asub . "" "
31	NA	 Mihkel kohkus . 
31	NA	 Ta oli lootnud , et selle talu õuel lõpuks ometi vinguva emise ja ta endagi siiasõidu vintsutused lõpevad , kuid nüüd juhatab see surmakutsar teda veel teab kuhu pärapõrgusse . 
31	NA	" "" Ega see kaugel ei ole ? "" – "" Oh ei ! "
31	NA	 Siinsamas , paari vaevase versta taga . 
31	NA	 Sa mine siit ilusasti suurele teele tagasi , keera vasakule , Selivere mõisast läbi ning siis otse edasi kuni Sea-Peetri taluni . 
31	NA	 Seal see väärt elukas ongi . 
31	NA	" On teine küll suure kõhuga ja kõõrdigi kuulukse natuke vaatavat , aga selle eest on jälle riist hea , just niisugune , nagu see ehalev pruut vajab . "" "
31	NA	 Mädasoo peremees ütles seda kuidagi laial irvitusel , ise naeru tagasi hoides , ning sulges Mihkli järel õuevärava . 
31	NA	 Mida's too harkjalg küll nõnda irvitas ? 
31	NA	 Ega ometi tema üle ? 
31	NA	 Ise nagu tulepuu , ei mingit peremehele väärikat olemist . 
31	NA	 Ja Umboja Mihklile meenus , et noid peenekoivalisi Mädasoo poisse hüüti kurgedeks . 
31	NA	 Sobiv nimi , mõtles ta naeru mügistades . 
31	NA	 Valge setukas aiste vahel tuikus ja puristas , Mihkel kissitas eredasse päikesesse silmi ning tõmbas supitaldriku sarnase sonimütsi allapoole , et kiiskav päikeselõõsk jämedale ninajuurikale liiga ei teeks , ning püüdis ennast kastinukal kükitades võimalikult mugavasti sisse seada . 
31	NA	 Orasepõldude kohal kõrges sinitaevas aga lõõritasid lõokesed nagu meeletud , sest nendel polnud asja tolmupilves sörkiva valge hobusega ega kastinukal kükitava Umboja peremehega . 
31	NA	 Kasti surutud emise rahulolematus näis aina kasvavat . 
31	NA	 Ta müksis kärsaotsaga vastu Mihkli pehmet tagumikku ja kiunus ning röhkis vaheldumisi . 
31	NA	" "" Mis sa kurat ! "" tõrjus peremees ning püüdis piitsavarre otsaga kastilaudade vahelt sea kärssa tabada . "
31	NA	 Indlev emis mõistis aga Mihkli püüdlusi hoopis vastupidiselt ning hakkas veelgi südikamalt oma ninaotsa peremehe pehme tagumiku vastu suruma . 
31	NA	" "" No ütle , kus on lollakas ! "
31	NA	 Kas sa jätad oma lõugamise järele ! 
31	NA	" Küll sa varsti saad , mis sul vaja on , nii et võta vastu , kui tolle Mädasoo kure juttu uskuda . "" "
31	NA	 Ja Umboja peremees mõtles kahetsusega , et tal parasjagu gaasid ei käinud . 
31	NA	 Oleks tollele röhkijale praegu hea kärtsaka otse lõugade vahele laristanud . 
31	NA	 Ning Mihkel mügistas taas naerda . 
31	NA	 Ka Sea-Peetril võttis Umboja peremeest vastu kuri koeranässakas , kes ei lasknud isegi õueväravat avada , vaid karjus , valged kihvad paljad , aia najal püsti ning oli valmis igaühele rindu kargama , kes õuele julges astuda . 
31	NA	 Pika hüüdmise ning väravale kloppimise peale ilmus lõpuks maja tagant suur mehemürakas . 
31	NA	 Peas oli tal silmile lükatud sonimüts , nii nagu Mihklilgi , päevitunud ülakeha paljas ja üle püksivärvli rippus rasvavoltides karvane kõht . 
31	NA	 Ta tuli väravast välja , tõrjus klähviva koera tagasi ning jäi , käed küünarnukkideni püksitaskus , harkisjalu Mihkli ette seisma . 
31	NA	" "" Mis on , külamees ? "
31	NA	" Näo järgi paistab , et oled sealt Umboja poolt mehi ! "" – "" Sealt kandist jah , "" vastas Mihkel . "
31	NA	" "" Mis hea asi sind siis niisuguse suvise kõrvetusega Sea-Peetrile tõi ? "" – "" Eks emiseniru ikka . "
31	NA	 Kulti otsib , kurat . 
31	NA	 Vanamoor ajas peale , et mine käi seal Selivere mõisa kandis , lase ära paaritada . 
31	NA	" Põrsaste pärast , "" seletas Mihkel . "
31	NA	" "" Ja mis sa siis siia tulid ? "" – "" Ütlesin ju , et emis otsib kulti . "" "
31	NA	" – "" Seda'nd küll , aga mul pole teda . "" "
31	NA	" – "" Kuidas ei ole ? "
31	NA	 Mulle öeldi , et Sea-Peetri peremehel just on . 
31	NA	 Võtke maksu mis võtate , aga toimetage asi ära . 
31	NA	" Kaua ma seda emiseniru küla mööda ringi vean , "" seletas Mihkel õnnetult . "
31	NA	" "" Kus sa siis juba käisid , et küla mööda ? "" – "" Mädasool . "
31	NA	" Sealt'ap mind siia Sea-Peetrile juhatatigi . "" "
31	NA	" Karvase kõhuga hiiglane tiris järsku uskumatu nobedusega käed püksitaskust välja , astus Mihklile sammukese veelgi lähemale ning küsis : "" Kes sind siia juhatas ? "" – "" Too pikakoivaline Mädasoo oma . "
31	NA	 Eks ta vist peremees oli , kes muu . 
31	NA	 Ütles , et temal küll kulti ei ole , aga tema teab juhatada . 
31	NA	 Et Sea-Peetril . 
31	NA	" Olevat küll suurevõitu kõhuga ja silmad kisuvad kõõrdi , aga see-eest pidavat riist olema väärikas , kohe üle mitme valla , "" rääkis Mihkel , ise oma nalja üle muiates . "
31	NA	 Kuid nüüd juhtus midagi niisugust , milleks Umboja peremees polnud ette valmistatud . 
31	NA	 Sea-Peetri peremehe suu vajus järsku lahti ja tema kõõrdsilmis süttis viha . 
31	NA	" "" Kuradile käi oma kuldijutuga ! "
31	NA	" Ja tee , et sa mu värava tagant kaod ! "" – "" Miks sa nii hirmsasti kurjustad ? "
31	NA	" Ega mina midagi , too Mädasoo oma . "" "
31	NA	" – "" Välja minu talu piiridest , vanamehenässakas koos oma emise ja valge setukaga ! "
31	NA	" Või ma näitan sulle , kuradile , mis niisugune kuldijutt sulle maksma läheb ! "" "
31	NA	 Ning raevune Sea-Peetri peremees sasis Mihkli valge setuka suukõrvast kinni ning keeras tal otsa küla poole . 
31	NA	" Siis avas õuevärava ja päästis keti otsas kargleva koeranäru lahti : "" Ass ! "
31	NA	" Võta , võta ! "" "
31	NA	 Peremehele kuulekas koer kargas suure lõrinaga Mihklile tagumikku kinni ning lõhkus kõigest väest . 
31	NA	 Suure vaevaga suutis Umboja peremees vihase koera lõugade vahelt lõpuks vankrile ronida , andis ruunale mitu head nähvakat piitsaga ning katsus , et minema sai . 
31	NA	 Kui ta tagasi vaatas , seisis Sea-Peetri kõõrdsilmne karvadesse kasvanud peremees ikka veel samal kohal , rebis lotendavad püksid rebadele ning soristas ihuvett sinna , kus Mihkel äsja oli seisnud . 
31	NA	" "" See ju püsti hull . "
31	NA	 Pole aruraasugi peas . 
31	NA	 Kargab kohe , asja ees , teist taga , kallale . 
31	NA	" Ei lase rääkidagi , et midagi selgitada , "" mõtles Mihkel ning lajatas ruunale piitsaga , nagu oleks tema tänastes äpardustes süüdi just see hobusesetukas . "
32	NA	 Alles vastu õhtut jõudis päevasest palavusest ning söömata olekust nõrkema kippuv hobusekronu koos emisega ning süngeilmelise peremehega Umboja väravasse . 
32	NA	" "" Noh ! "" oli uudishimus põlev Almiira õuel vastas . "
32	NA	" "" Mis noh ? "" – "" Kuidas läks ? "" – "" Üldse ei läinud . "" "
32	NA	" – "" Miks ? "" – "" Kust mina tean . "" "
32	NA	" – "" Kesse siis teab ? "
32	NA	 Ega mina ometi ? 
32	NA	" Sina ju käisid emisega . "" "
32	NA	" – "" Käisin küll , ja see ongi kõik . "" "
32	NA	" – "" Mis tähendab – ongi kõik . "
32	NA	 Kas said asjad aetud ? 
32	NA	" Oli paras aeg ? "" – "" Mis asja ? "" vidutas Mihkel naise poole oma vesihalle silmi ning kohmitses kasti kallal . "
32	NA	" "" Ma küsin , et kas emisel oli paras aeg ? "" – "" Emisel võib-olla oli , aga kuldil ei olnud . "" "
32	NA	" – "" Mis möga sa ometi ajad . "
32	NA	 Kuldil on alati aeg paras , kui emis talle ette viiakse . 
32	NA	" Kult on ju nii nagu mehedki , et anna aga kätte . "" "
32	NA	" – "" Pole ühti . "" "
32	NA	" – "" Mis ta siis ootas ? "
32	NA	" Siis oli ehk aeg ikkagi varastvõitu , või oli tal see tuhin juba üle läinud , "" ei saanud Almiira Mihkli jutust aru . "
32	NA	" "" Ei mina tea , mis seal oli , varane või hiline , aga ette ta ei võtnud . "
32	NA	 Pakkusin küll maksu , aga ikkagi ei võtnud . 
32	NA	" Pistis karjuma . "" "
32	NA	" – "" Kesse ? "" – "" Kult . "" "
32	NA	" – "" Kuule , vanamees , sina oled küll tänase päevaga lolliks läinud , veel lollimaks , kui sa enne olid . "
32	NA	" Räägi ometi , mis seal juhtus , et ma midagi taipaksin . "" "
32	NA	" – "" Mis seal rääkida . "
32	NA	" Sa juhatasid mind Mädasoole , seal pole kulti ollagi . "" "
32	NA	" – "" Kuidas ei ole . "
32	NA	 Kõik käivad seal . 
32	NA	 Alles möödunud nädalal käis Paalipere Oskar oma emisega . 
32	NA	" Kuhu too Mädasoo Mart selle kuldi siis selle ajaga pani ? "" – "" Ei mina tea . "
32	NA	" Ütles , et temal sihukest elukat ei ole , aga tema võib hea inimese poolest juhatada . "" "
32	NA	" – "" Noh , ja kas siis juhatas või ? "" – "" Juhatas küll , aga seal oli peremees lolliks läinud . "
32	NA	 Selle asemel et asi ära toimetada , kukkus mind sõimama , keeras hobuse ümber ning ässitas koeragi veel kallale . 
32	NA	" Näed , kuidas uued püksid lõhki kiskus . "" "
32	NA	 Ning Mihkel keeras katkistes pükstes tagumikku , kust paistsid mehe õrnemad kehaosad , naise poole . 
32	NA	" "" Issand jumal ! "" kohkus Almiira . "
32	NA	" "" Mis koht see oli , kuhu Mädasoo Mart sind saatis ? "" – "" Sea-Peetri . "" "
32	NA	 Naine oli tükk aega vait , ainult vahtis Mihklit , nagu näeks ta enda ees lummust . 
32	NA	" "" Mis sa seal Sea-Peetril käisid ? "" – "" Seda , mida Mädasoo Mart mulle ütles . "" "
32	NA	" – "" Ja mida ta siis ütles ? "" – "" Ütles , et minul kulti küll ei ole , aga Sea-Peetril on . "
32	NA	" Olevat küll suurevõitu kõhuga ja kõõrdi kiskuvate silmadega , aga riist seevastu suur ja võimas , kohe üle mitme valla ! "" – "" Püha Maarja ! "" jahmus Almiira ja lõi käsi kokku . "
32	NA	" "" Ja sa , igavene tola , läksid tõesti niisuguse jutuga Sea-Peetrile ! "
32	NA	 Ei mina mõista enam midagi kosta . 
32	NA	 Kas sa , loll , siis ei teadnud , et Sea-Peetri peremeest ennast kutsutakse kuldiks . 
32	NA	 Oh issand , issand ! 
32	NA	 Ei noh , sa vanamees oled oma tobeduses lausa ületamatu . 
32	NA	 Täna õnne , et sa seal kolki ei saanud . 
32	NA	 Mul tuleb halvatuse hoog peale . 
32	NA	 Sa lähed oma emisega ja pakud seda auväärt peremehele asjaõiendamiseks ! 
32	NA	" Kas sa tõesti polnud niisugust asja varem kuulnud ? "" – "" Ei . "" "
32	NA	" – "" Kus ilmaotsas sa , kurat , siis elad , et niisuguseid asju ei tea ! "" – "" Mis siis nüüd saab ? "" – "" Mis siin enam saada on . "
32	NA	 Emis tuleb sulgu ajada ning kast maha võtta . 
32	NA	 Oleksin pidanud ikka ise minema , oleks asi olnud kombes . 
32	NA	" Nüüd emis paaritamata ja silmad häbi täis veel pealekauba . "" "
32	NA	 Emis , kes päeva peale oli rahunenud , paistis oma olukorraga leppivat ning jalutas pikka lauda mööda sulgu tagasi ning perenaise viidud toidugi võttis vastu . 
32	NA	 Almiira aga näägutas terve õhtu Mihkli kallal , et see oma totrusega kõik tema plaanid ära rikkus . 
33	NA	" "" Täna õhtul on Möldrimäel jaanituli ! "" hüüdis Villem juba eemalt , kui ta ühel lõunatunnil liivaauku jooksis , et seda ka Tereesele öelda . "
33	NA	" "" Kas sina ka tuled ? "" – "" Ei vist , "" vastas tüdruk tõsiselt . "
33	NA	" "" Miks ? "" – "" Ema ei luba ja mul pole uut kleiti ka . "" "
33	NA	" – "" Mis siis sellest , et uut kleiti pole . "
33	NA	" Vanaga kõlbab ka . "" "
33	NA	 Tereese raputas pead . 
33	NA	" "" Kingi mul ka ei ole . "" "
33	NA	" – "" Pole vajagi . "
33	NA	" Tule paljajalu . "" "
33	NA	" – "" Kui ema teada saab , annab naha peale . "" "
33	NA	" – "" Kust sa tead ? "
33	NA	" On ta sulle juba niisuguse asja pärast andnud ? "" – "" Niisuguse asja pärast küll mitte , sest ma pole ju kusagil käinudki , aga muu asja pärast küll . "
33	NA	" Kas sina lähed ? "" – "" Muidugi . "
33	NA	 Meie läheme kõik . 
33	NA	 Ka pillid võtame kaasa . 
33	NA	 Sinna tuleb isegi Sauna Jaan oma viiuliga , Gustav ütles . 
33	NA	" Siis mängime kokku . "" "
33	NA	" – "" On see ilus ? "" – "" Muidugi . "
33	NA	 Siis sa alles kuuled , kuidas mängitakse . 
33	NA	 Teie Leo lubas ka tulla , ütles mulle . 
33	NA	" Tule temaga ühes . "" "
33	NA	" – "" Ei , Leoga koos ma küll ei tule . "
33	NA	 Tema ei salli mind hoopiski . 
33	NA	 Ta on peaaegu niisama tige kui Aliide ning emagi . 
33	NA	 Nii kui ligi saab , nii kohe võmmu kuklasse annab . 
33	NA	" Kusti pärast , "" seletas Tereese õnnetult . "
33	NA	 Villem jäi sellest üpris nukraks . 
33	NA	 Ta oli kogu aeg lootnud , et ka Tereese jaanitulele tuleb , sest siis saab ta kuulda , kui ilusasti Tagavälja omad ja Sauna Jaan kokku mängivad . 
33	NA	 Aga kui nüüd Tereese hoopiski ei tule , pole sel tema minekulgi sügavat mõtet . 
33	NA	 Parem istub oma simliga siinsamas liivaaugu kaldal ja mängib , nii et Tereese seda kuuleb . 
33	NA	" "" Kui sina ei tule , ega siis minagi vist lähe . "
33	NA	" Tulen parem siia ja mängin , nii et sa kuuleksid , "" rääkis Villem . "
33	NA	" "" Ära sa minu pärast küll minemata jäta , ei ma seda taha . "
33	NA	 Võib-olla , et ma tõesti katsun tulla , vaatan eemalt , suurte mändide alt , nii et keegi mind ei märka . 
33	NA	 Muidu näeb igaüks , et mul on vana kleit ja paljad jalad . 
33	NA	 Ja tulema hakkan alles siis , kui Paul juba läinud on , muidu ajab ta mind veel tee pealt tagasi . 
33	NA	" Ja kui veel ema teada saab ! "" – "" Miks ta sind igale poole keelab ? "" – "" Ega mind üksi , meid kõiki . "
33	NA	 Kui Elviira ja Aliide seltsimajas peol käisid , tahtis ema tüdrukute kingad paku peal kirvega puruks raiuda . 
33	NA	" Aga Aliide ei lasknud , võttis ära ja andis vanaeidele endale . "" "
33	NA	" – "" Miks siis ema kingad tahtis puruks raiuda ? "
33	NA	 Need maksavad ju raha . 
33	NA	" Miks ema seltsimajja minna ei luba ? "" ei saanud Villem Vaherpõllu emast aru . "
33	NA	" "" Ema kardab , et seltsimajas lähevad kõik tüdrukud litsiks , nii nagu Raiesmiku omadki , et toovad lapsi ja tapavad ära . "" "
33	NA	 Villem jäi mõttesse . 
33	NA	" Alles tüki aja pärast lasus ta , kui oli asja üle põhjalikult aru pidanud : "" Aga meie omad , Alma ja Johanna käivad küll seltsimajas peol , aga laste sünnitamisest ning nende tapmisest ei tea nad midagi . "
33	NA	" Võib-olla , et Vaherpõllu ema kardab ilmaaegu , sest ega siis kõik tüdrukud pole nii , nagu Raiesmiku Luise ja Hilda . "" "
33	NA	 Kuid Tereese arvas , et see ei loe midagi , sest kui nende ema kord juba midagi niisugust uskuma hakkab , siis usub ta seda edasi , ära püüagi asja selgeks teha , tema aru nagunii ei saa . 
33	NA	 Kuid jaanitulele tuleb ta täna õhtul kindlasti . 
33	NA	 Katsub hiilida nii salaja , et ükski elav hing ei märka . 
33	NA	 Andku vanaeit talle homme naha peale , kui teada saab . 
33	NA	 On ta neid keretäisi varemgi saanud kohe küll ja küll – ja küllap ta kannatab sellegi välja . 
33	NA	 Peaasi , kui ta kuuleb , kuidas Villem oma simliga suurte meeste hulgas mängib . 
33	NA	 Villemil oli aga sellest nii kangesti hea meel , et Tereese tulla lubas , ja ta hakkas sealsamas liivaaugu kaldal tiritamme kasvatama ning kätel käima , sest ka seda minevat õhtul jaanitulel vaja , nagu Gustav oli öelnud . 
33	NA	 Ka Tereese proovis tiritamme kasvatada , kuid temal ei tulnud välja , sest kleit langes üle pea ning käed takerdusid sellesse kinni . 
33	NA	 Ka ei osanud ta tasakaalu hoida ning kukkus kohe väntsti maha , niipea kui jalad üles tõstis . 
33	NA	 Ei aidanud ka see , et Villem jalgu püsti püüdis hoida , sest Tereese oli nii raske , et vedas Villemi ka veel pikali , käed-jalad segamini – ja siis said mõlemad naerda . 
33	NA	 Lõunatund oli aga lühike ja Villem kiirustas koju , sest vaja oli õhtuks sättima hakata , nagu ta Tereesele ütles . 
33	NA	 Ka ei tohtinud karja väljalaskmisega hilineda , sest Tagaväljal oli hea lüpsikari ning nende isa valvas hoolega selle järele , et piimatoodang meiereis ei langeks . 
33	NA	 Siis sai Villem otsekohe võtta . 
33	NA	 Tereesel polnud midagi sättida , sest temal ei olnud teist kleiti kui vaid see , mis parasjagu seljas . 
33	NA	 Elviiral , Maiel ja Aliidel olid küll , isegi uued kingad , kõrged kontsad all , sest nemad teenisid juba ise , käisid kevadel metskonna taimeaias rohimas ning pärast istutamas , kuid Tereese oli töö jaoks veel liiga väike ja sellepärast polnud tal ka uut kleiti ega kingi . 
33	NA	 Tereese oli selle üle nii hirmus õnnetu , lausa nutt tikkus peale , kuid parata polnud midagi . 
34	NA	" Kui Tagavälja omad õhtul Vaherpõllult mööda Möldrimäele jaanitulele läksid , tähendas Ann-Leena põlglikult : "" Juba Tagavälja kehkadiveid lähevad , pillitörtsud kaenlas , jalad valged nagu vasikatel all . "
34	NA	 Villem ka suuremate kannul . 
34	NA	" Ime veel , et vana Mari ise sinna ei taaruta , kõri laiali karjuma . "" "
34	NA	 Tereese seisis vanatoa õuel ja vaatas Tagavälja omadele järele ning tundis valutorget südames . 
34	NA	 Kas ükskord tuleb aeg , et tema niimoodi teistega koos jaanitulele minna võib , uus kleit seljas , valged tenniskingad jalas . 
34	NA	 Vist mitte . 
34	NA	" Kui Ann-Leena tuppa astus ja nägi , et ka Elviira ja Maie ennast jaanitulele minekuks ehtisid , küsis ta : "" Kuhu nüüd , sabad seljas ? "" – "" Välja , "" oli lühike vastus . "
34	NA	" "" Niikaua te tõmbate mööda metsaaluseid ja pidusaalisid , kui ükskord on lapseväntsikud kaelas . "" "
34	NA	" – "" Ega me sinuks ole , "" nähvas Elviira vastuseks ning astus uksest välja , Maie tema kannul . "
34	NA	 Kuigi Maie Vaherpõllu lastest ema ja tema alatasa vuhisevat vemmalt kõige enam kartis , läks ta täna õhtul siiski Elviiraga kaasa . 
34	NA	 Tema haukus ka emale kõige vähem vastu . 
34	NA	 Kuid ega ema teda seepärast rohkem ei armastanud kui teisigi lapsi , vihkas samuti ning tuuseldas ja kiskus juustest , kui aga ligi sai . 
34	NA	 Ja Vaherpõllu laste arvates vihastas nende ema iga asja pärast ning jooksis kallale . 
34	NA	 Ainult Tereese kaksikõde Leonoorat ei löönud ta kunagi . 
34	NA	 Isegi paremad toidupalad tõstis ta kõik Leonoora ette . 
34	NA	 Ja seepärast hakkasid teised lapsed omakorda Leonoorat ja ka ema vihkama . 
34	NA	 Nii et Vaherpõllul vihkasid kõik üksteist . 
34	NA	 Isa vihati sellepärast , et ta nii tossikene oli ja emal ennast kamandada laskis , ema sellepärast , et ta lastele alatasa malakat andis , ja Tereeset sellepärast , et ta oli läinud ema kallimasse , Lagenõmme Kustisse ning on ilusam kui teised õed . 
34	NA	 Leo ja Volli olid aga poisid ning õdede meelest üldse hirmus lollid ja õelad , kelle seltsis ei tasunud kusagile minna . 
34	NA	 Lisaks kõigele muule näppas Leo veel ema tagant puskarit ning rüüpas seda pudelisuust ja andis Vollilegi , kes oli temast paar aastat noorem . 
34	NA	 Kui Leo alles väiksem oli , malgutas ema teda samuti nagu tüdrukuidki , kuid nüüd oli Leo varsti juba täismees ning Ann-Leena ei julgenud enam poja nina all vemmalt vibutada . 
34	NA	 Kord , kevadise künni ajal võttis Leo salaja kapist puskaripudeli ning jõi enda täis , kohe silmili maha ning ema tahtis teda selle eest õpetada , kuid Leo kargas Ann-Leenale kallale ja lõi tal silma siniseks . 
34	NA	 Sest ajast peale ei julgenud ema enam Leod ja Vollit puudutada , ainult põletas poisse vihaste pilkudega , kui nad talle vastu haukusid . 
35	NA	 Kui Tereese lõpuks jaanitulele jõudis , oli tõrvatünn juba süüdatud ning pidu täies hoos . 
35	NA	 Küll oli seal rahvast ! 
35	NA	 Tereese polnud kunagi veel ühelgi peol käinud ning tema arust oli seal kõik nii hirmus ilus . 
35	NA	 Kõrgema künka otsas olid naised ja mehed sirgete ridade kaupa üles rivistatud , naised ees ning mehed nende selja taga , ja laulsid . 
35	NA	 Üks ilusas valges kleidis naine seisis nende ees , seljaga rahva poole , ja vehkis kätega . 
35	NA	 Tereese tundis naiste seas ära Tagavälja Johanna ja Alma ning meeste seas Gustavi ja Aleksandri . 
35	NA	 Tereese vaatas suuril silmil lauljate poole , sest midagi nii ilusat polnud ta oma elus veel kuulnud . 
35	NA	" "" Ükskord aastas jaaniööl loitvad leegid eluteel . "
35	NA	" Siis murest ma vaba ja rõõmus minu meel , "" laulis koor . "
35	NA	 Tereese kuulas , suu ammuli , ja unustas momendiks oma vana määrdunud kleidi ning kastemärjas rohus paljad jaladki – ja ainult kuulas . 
35	NA	 Nagu jõgi voolas mitmehäälne laul tüdruku kõrvadesse ja valgus sealt üle kogu keha laiali , nii et Tereese oli otsast otsani selle imelise laulu võimuses . 
35	NA	" "" Ükskord aastas jaaniööl loitvad tuled eluteel . "
35	NA	" Mu armsam ei maga , mind koidul ootab veel , "" laulis koor edasi . "
35	NA	 Tereese astus kõrgete männitüvede varjust välja , ilma et ta seda isegi oleks märganud , ning nautis voogavat helidemängu . 
35	NA	" "" Ükskord aastas jaaniööl loitvad leegid eluteel . "
35	NA	" Siis murest vaba ja rõõmsalt laulab keel . "" "
35	NA	 Kui laul lõppes , tundis Tereese , et üle põskede veeresid pisarad . 
35	NA	 Oli see sellest ilusast , südamesse minevast laulust või millestki muust , seda ta ei teadnud . 
35	NA	 Nüüd mõistis ta ka seda , kuidas võis Villem simlit mängides nõnda hääletult nutta . 
35	NA	 Kui koorilaul lõppes , võtsid tüdrukud ja poisid üksteisel kätest kinni ning moodustasid suure ringi . 
35	NA	 Ka Elviira ja Maie läksid teiste hulka . 
35	NA	" Tagavälja Johanna , kel oli kõrge ja helisev hääl , alustas , ning peagi laulsid kõik : "" Üks jahimees läks metsa see kasemetsa pool . "
35	NA	 Üks jahimees läks metsa , metsa , see kasemetsa pool . 
35	NA	" Sui oli kätte tulemas , tali oli mööda minemas , toomingatel õiepungad olid lahti minemas , toomingatel õiepungad olid lahti minemas . "" "
35	NA	 Poisid ja tüdrukud võtsid paaridesse ning tantsisid ringi keskel , nii et maa müdises . 
35	NA	 Tereese oli võlutud . 
35	NA	 Ta oleks meelsasti ka ringi keskele läinud ning teiste hulgas tantsinud , kuid ta ei osanud , sest oli alles liiga noor ja väike . 
35	NA	 Kui ta kord vanemaid õdesid palus , et need teda tantsima õpetaksid , naerdi ta lihtsalt välja . 
35	NA	 Ka polnud tal kingi jalas ega uut kleiti seljas , mis keerutades ilusasti laiali lõi , nii nagu Tagavälja Almal ja Johannal . 
35	NA	 Ja Tereese pidi praegu ainult sellega leppima , et vaatas kõrgete männitüvede varjus pealt , kui suured tüdrukud ja poisid lõbutsesid . 
35	NA	" "" Tal tee peal vastu tuli noor , ilus tütarlaps . "
35	NA	" Tal tee peal vastu tuli , tuli noor ilus tütarlaps , "" üürgas Tagavälja Johanna . "
35	NA	" Ja kui alustati : "" Sui oli kätte tulemas , tali oli mööda minemas , toomingatel õiepungad olid lahti minemas , toomingatel õiepungad olid lahti minemas , "" läksid paarid ringi keskele tantsima . "
35	NA	" Pärast ringmängu alustati uue mänguga : "" Ass , ass , tagumine paar välja ! "" "
35	NA	 Nüüd ei suutnud Tereese enam pidada , vaid astus mändide alt välja ning otsis silmadega Tagavälja Villemit , et temaga leske jooksma minna . 
35	NA	 Ehk ei pane keegi üldises mängutuhinas tema vana kleiti ning paljaid jalgu tähelegi , mõtles ta endamisi . 
35	NA	 Nagu kutsumise peale tuligi Villem , ning mõlemal oli üpris hea meel , et nad koos leske võisid joosta . 
35	NA	" Üksik , see tähendab lesk , seisis paaridesse heitnud mängijate ees ning hüüdis : "" Ass , ass , tagumine paar välja ! "" "
35	NA	 Seepeale jooksis viimane paar mängijate rivi ette , ning lesk pidi neid tabama . 
35	NA	 Kui ta oli poiss , pidi ta püüdma tüdrukut , kui tüdruk , siis poissi . 
35	NA	 Ei suutnud üksik mängija endale paarilist leida , pidi ta uuesti hüüdma ning ka püüdmine jätkus . 
35	NA	 Ära jooksnud paar asus mängijate rivi etteotsa . 
35	NA	 Kui järg Tereese ja Villemi kätte jõudis , pistsid mõlemad nagu marutuul punuma . 
35	NA	 Säravi silmi ning rõõmust õhetavate põskedega tulid nad käsikäes oma kohale tagasi ja Tereesele ei tulnud enam ta paljad jalad ning vana kleit meeldegi . 
35	NA	 Peaasi , et nad Villemiga teineteist niimoodi püüda võisid , et keegi neid kätte ei saanud . 
35	NA	 Kui jooksmise järg teist korda nendeni jõudis , oli püüdjaks Tereese vend , poolpurjus Leo . 
35	NA	" Nähes oma nooremat õde vanas igapäevases kleidis ning ilma kingadeta teiste mängijate seas , käratas ta toorelt kõikide kuuldes : "" Mis sa , Kusti , siin paljajalu hilberdad ! "
35	NA	" Tee , et koju saad ! "" "
35	NA	 Tereese jahmus , nagu oleks talle keegi järsku rusikaga näkku virutanud . 
35	NA	 Ilma pikemalt mõtlemata pistis ta kodu poole punuma ning jooksis seni , kuni hingetult maha kukkus . 
35	NA	 Siis surus näo suurte kuuskede all samblasse ning puhkes nutma . 
35	NA	 Miks pidi Leo tema tänase õhtu oma toorusega ära rikkuma ? 
35	NA	 Kui ilus ja hingeülendav oli seal kõik ! 
35	NA	 Ja selle hävitas ta oma vend paari jõhkra sõnaga . 
35	NA	 Miks nad teda seal Vaherpõllul ometi vihkasid ! 
35	NA	 Tereese mõtles jaanitulele tagasi . 
35	NA	 Nüüd jäigi tal võib-olla see kõige ilusam osa , kuidas Villem oma suurte vendade ning Sauna Jaaniga kokku mängis , nägemata ja kuulmata . 
35	NA	 Sellepärast ta sinna ju läkski , et sellest osa saada . 
35	NA	 Ja esimest korda tajus Tereese oma lapsesüdamega , et inimesed võivad olla otsatult õelad ja hoolimatud teiste inimeste vastu . 
35	NA	 Oleks Leo praegu tema juures , ta kargaks kõhklemata oma suurele vennale kallale ja küünistaks ning pureks teda tema jämedate sõnade eest . 
35	NA	 Kuid Leod polnud ja Tereese valas oma kibedaid pisaraid üksikuna Vaherpõllu koplis suurte kuuskede all , kus isegi südapäeval oli hämar ja vaikne . 
35	NA	 Tereese nuttis ja ahastas rohelise sambla- ja jänesekapsavaibal , kuni tundis külma värahtust ihus . 
35	NA	 Siis tõusis ta , vantsis koju ning puges laudalakka magama . 
35	NA	" Kuid veel uinudeski helises ta kõrvus jaanitulel kuuldud koorilaul : "" Ükskord aastas jaaniööl loitvad tuled eluteel . "
35	NA	 Mu armsam ei maga , mind koidul ootab veel . 
35	NA	" "" "
36	NA	 Veel palju aastaid hiljem , kui Tereese sellele jaanitule õhtule tagasi mõtles , tundus just see tema elu kõige suurema alanduse ja solvanguna . 
36	NA	 Kuigi neid ka hiljem otse kuhjaga tuli , jäi see nurjunud jaaniõhtu teiste seas meelde otsekui pühaduse rüvetamine , mis sööbis sügavale hinge ning tegi valu . 
36	NA	 Tagavälja Mari ja Juhan istusid tagakambris laua taga ja pidasid aru . 
36	NA	 Vaja oli Villemi kooliminek ära otsustada . 
36	NA	 Poisil oli algkool , kuues klass läbi ja nüüd pidi hästi kaaluma , mida edasi teha . 
36	NA	 Kooliõpetaja oli soovitanud Villemil kindlasti gümnaasiumi minna , sest tal olevat erakordselt lahtine mõistus igas õppeaines ning lisaks veel suurepärased eeldused muusikas . 
36	NA	 Mari oli selle poolt , et poiss Rakverre kooli saata , Juhan oli aga vastu , sest ajad olid rasked ning sissetulekud kasinad . 
36	NA	 Majandusliku kriisi ajajärk oli nagu kammits jalus , ei saanud edasi ega tagasi . 
36	NA	 Kust võtta poisi koolitamiseks raha ! 
36	NA	 Alles hiljuti oli müüdud lehm , vana Lauk , kuid mis raha see oli , mis tema eest sai . 
36	NA	 Kõigest see kolmkümmend krooni . 
36	NA	 Ja hea veel , et oli tuttav lihunik , kes ostis . 
36	NA	 Muidu ära mine rääkimagi . 
36	NA	 Samasugune lugu oli sealihaga . 
36	NA	 Karnid olid liha täis , sest inimestel polnud raha , millega osta . 
36	NA	 Kunda vabrik töötas poole koormusega , kuna tsemendil puudus turg . 
36	NA	 Järjest vallandati töölisi . 
36	NA	 Juba mitu kuud seisis siga Kunda lihakarnis järjekorras , kuid tappa ja ära viia ei saanud . 
36	NA	 Liha läbimüük , kuigi see oli odav , oli naeruväärselt väike . 
36	NA	 Lausa toiduainete uputus . 
36	NA	 Ainuke , millest veel pisutki raha võis loota , oli kartul , mida soomlased igal sügisel ja kevadel oma alustega rannas ostmas käisid . 
36	NA	 Sinna läksid valitud , suured kartulid , segakartulit võis talvel müüa Selivere ja Karula viinavabrikule . 
36	NA	 Kuid kõik need sissetulekud olid ikkagi väikesed , sest hinnad olid erakordselt madalad . 
36	NA	 Poisi koolitamine oleks kõik tulud neelanud . 
36	NA	 Kuid kohamaksud ja väljaminekud tööriistade peale ! 
36	NA	 Tagavälja Juhan ei olnud rumal mees ja ta ei teinud midagi uisapäisa , mõtlematult , vaid kaalus igat ettevõtmist põhjalikult järele , enne kui otsustas . 
36	NA	 Nii ka praegu . 
36	NA	 Pärast Juhani isa surma jagati talu kolme venna vahel ära , kuna igaühel oli oma isatalust õigus võrdne osa pärida . 
36	NA	 Et Tagavälja oli niigi väike koht , siis ei oleks sealt kolmeks osaks jaotamise korral keegi midagi saanud . 
36	NA	 Seepärast loobusid nooremad vennad oma pärusosast ning läksid kodunt välja laia maailma ning Juhan , kes tallu peremeheks jäi , pidi vendadele nende osa rahas välja maksma . 
36	NA	 Aastaid istus maksmiskohustus nagu must tont nurgas ja alles möödunud sügiseks jõudis Juhan suurte pingutustega niikaugele , et lõpetas vendadele maksmise . 
36	NA	 Kuid talu oli välja kurnatud ja kui nüüd Villemi koolitamine peale tuleb , ei saa ta jalgu alla saamagi . 
36	NA	 Oleks veel , et endised ajad , kus loomade müügist raha sai . 
36	NA	 Peaaegu iga aasta oli Juhan kasvatanud noore hobuse ning laadal maha müünud , kuid kõik läks vendadele . 
36	NA	 Aga mis noore hobuse kasvatamine maksma läks ! 
36	NA	 Selle toiduga , mis noor hobune ära sõi , oleks võinud paar head lüpsilehma rohkem pidada . 
36	NA	 Möödunud aastal lõid Kivinõmme ja Väliku küla peremehed kampa ning asutasid piimaühisuse . 
36	NA	 See oli suur samm edasi . 
36	NA	 Nüüd võis vähemalt piimastki pisut rohkem raha saada , sest kodus võid tehes ja seda linnas turul müües ei olnud sellest saadud sissetulek nimetamisväärtki . 
36	NA	 See innustas rohkem lüpsilehmi pidama ning ka karja tootlikkust tõstma . 
36	NA	 Hobusekasvatus jäi tagaplaanile , minetas oma tähtsuse . 
36	NA	 Tagavälja Juhan oligi üks esimesi , kes endale eesti maatõugu pulli muretses ning karja tõuomadusi püüdis parandada . 
36	NA	 Temale järgnesid paljud teisedki nii Kivinõmme kui ka Väliku külas . 
36	NA	 Juba aastakümneid tehti rannaäärsetes taludes tööd esiisade kombel . 
36	NA	 Kuid nüüd tungisid masinad vägisi peale . 
36	NA	 Vardad ja koodid , tuulamisharjad ning käsi-linalõugutid või kolgipuud , nii nagu neid kusagil nimetati , visati nurka ning rehealustes hakkasid undama hobujõul ringi veetavad peksumasinad ning käsituulikud . 
36	NA	 Ka see oli suur samm progressi suunas . 
36	NA	 Kui ei suutnud neid üksinda osta – ja seda suutsid vähesed – siis lõid naabertalunikud rahad kokku ning muretsesid masinad mitme peale . 
36	NA	 Selivere ning Põllu küla meestel olid aga juba ratastel liikuvad rehepeksugarnituurid ja nad ei keelanud oma abi ka väiketalunikele , kuhu teeolud vähegi juurdepääsu võimaldasid . 
36	NA	 Kõik need uuendused nõudsid aga raha . 
36	NA	 Neid asjaolusid kaalus Tagavälja Juhan oma naise Mariga , kui oli otsustamisel kõige noorema poja , Villemi koolisaatmine Rakvere Üldgümnaasiumi , kuhu Mari igaks juhuks juba kevadel Villemi tunnistuse ning muudki vajalikud dokumendid sisse viis . 
36	NA	 Lõppresultaadina leidsid mõlemad pärast pikka arupidamist , et kui nad tahavad ajaga ja tema nõuetega kaasas käia , ei tule poja koolitamisest midagi välja . 
36	NA	 Niimoodi võib juhtuda , et ühel heal päeval on talu läinud , otsast otsani võlgades ning poeg ka ilma hariduseta . 
36	NA	 Eks ole kujukaks näiteks Allika Kustu oma koolitatud tütre Mandaga . 
36	NA	 Talu on võlgades , ei jätku enam niigi palju raha , et teenijatele maksta , sest koht ei too midagi sisse . 
36	NA	 Kuid mis on Tagavälja Allika kõrval ! 
36	NA	 Popsikoht , mitte talu . 
36	NA	 Kustu on Allika peale juba mitu obligatsiooni teinud , oksjonihaamer kõlgub korstna kohal . 
36	NA	 Mis kasu tal sellest oli , et tütar on koolitatud . 
36	NA	 Tööd teha ei oska ega tahagi , pea täiskasvanud inimest üleval nagu parasiiti ! 
36	NA	 Ja nii ahvatlev kui poja koolisaatmine Marile ka ei olnud , pidi ta seekord mehele järele andma . 
36	NA	 Villem jäi seks talveks koju , eks siis tuleval sügisel näe , ehk on ajad juba paranenud ning talust saadavad rahadki suuremad . 
36	NA	 Praegu aga ei kannata isa rahakott poja koolitamist mitte kuidagi välja . 
