par_nr	head	sentence
1	 Õnn kestab igaviku ... 	 Õnn kestab igaviku ... 
2	NA	 Tiit Tarlap 
3	NA	 Kui teie parimal sõbral tundub olevat teie ees saladusi , kaldute tõenäoliselt arvama , et ta on armunud . 
3	NA	 Minu puhul oli see igatahes nii , kui Tom mõne aja eest õige iseäralikuks muutus . 
3	NA	 Aga ma võtsin asja mõistvalt , sest nagu öelnud kunagi vanatüdruk pulmarongi vaadates : seda teed peame kord kõik minema . 
3	NA	 Sain sellest aru , kui Tom kirkamalgi päeval õndsalt naeratades nagu udupilves hõljus ja mõnusamastki seltskonnast juba varakult kadus , kui ta sinna üldse ilmuski . 
4	NA	 Millest ma juba veidi vähem aru sain , oli tõik , et ta õnnelik olles — aga see paistis varjamatult ta näost — unerahu kaotas ja uinutite vastu huvi ilmutas . 
4	NA	 Pakkusin talle parema puudusel radedormi ja ta kadus sellega kärmelt , nagu kavatseks kugistama hakata juba järgmise nurga taga . 
5	NA	 Edaspidi läks lugu veel imelikumaks . 
5	NA	 Tomi näis valdavat rahutus , mis võttis aegapidi järjest ilmsemaid õnnetuse piirjooni . 
5	NA	 Või hirm . 
5	NA	 Kõige kummalisem oli see , et kui õnn oli omal ajal röövinud talt une , siis õnnetus omakorda sundis magama . 
5	NA	 Ta paistis alatasa väljamagamata ja kippus tukastama isegi püstijalu . 
5	NA	 Ja samal ajal näis ta otse kartvat magada . 
5	NA	 Võinuks arvata , nagu jookseks ta ööd läbi mööda tänavaid , et ainult voodist eemale hoida . 
6	NA	 Hakkasin tõsiselt kartma , et mu sõbraga on lood natuke imelikud või nii . 
6	NA	 Tom ei olnud just kõige robustsem natuur ja just niisuguste sellide puhul ei tea kunagi täpselt , mis neile järgmiseks pähe lööb . 
6	NA	 Üldiselt olen ma isikuvabaduste raevukas pooldaja juba varasest lapse- ja eriti koolipõlvest : kui minu juuresolekul asutaks inimene end üles pooma , küsiksin ainult , kas võtta ta pärast kohe maha või soovib ta paar päeva rippuda . 
6	NA	 Kui aga sama situatsioon etenduks purjus inimesega , teeksin kõik , et ta end enne välja magaks . 
6	NA	 Niisiis pidin Tomi puhul selgusele jõudma , kuivõrd ta — ühel või teisel põhjusel — on oma hinnangute peremees . 
7	NA	 Ühel vihmasel õhtupoolikul pärast kontorist jalgalaskmist juhtisin meid mõlemaid väikesse pooltühja baari . 
7	NA	 Olime seda peale tööd nii sagedasti teinud , et äraoleva ilmega Tom lasi end juba puhtast inertsist sisse tüürida . 
7	NA	 Baarimees teadis meid ammu nägupidi ja asetas ilma küsimata kummagi ette klaasikese ja aurava kohvitassi . 
7	NA	 Tom puhus tulisele kohvile ja hakkas ettevaatlikult rüüpama . 
7	NA	 Mina pidasin loomulikumaks tutvuda esmajoones klaasi sisuga ja täheldasin endamisi , et varem oleks seda arvanud ka Tom . 
8	NA	 Kui olin esimese napsi koos seda saatvate tühjavõitu lausetega ühele poole saanud , tegin täispöörde ja võtsin asjal sarvist kinni . 
9	NA	" "" Kuule , "" ütlesin üsna tavalise nöökega hääles , "" kui sa karsklaseks hakates näost nii ära vajud , siis jäta see asi parem kus see ja teine . "" "
10	NA	" "" Ma ei taha praegu , "" kohmas Tom äraolevalt oma klaasi vaadates . "
10	NA	" "" Sa võid selle endale saada . "" "
11	NA	" "" Ja kui ta sul jalga lasi , "" jätkasin sõjakalt , "" siis seda enam võta nina täis , maga end välja ja viska kogu see lugu peast välja . "" "
12	NA	" Ta võpatas veel siis , kui ma alles poole peal olin , aga kui ma lõpetasin , küsis raskesti sunnitud rahuga : "" Kes ? "" "
13	NA	" "" Eks see , kelle peale sa kogu aeg mõtled . "
13	NA	 Arvad , et ma ei näe või ? 
13	NA	" Tead ise paremini ! "" "
14	NA	" "" Küllap ma juba tean , "" sõnas Tom , silmad poolsuletud , ja mulle tundus , et ta valitseb näolihaseid vaid suure jõupingutusega . "
14	NA	 Oma klaasi ei kavatsenud ta ilmselt tõesti puudutada , kuigi neelas juba kolmandat kohvi . 
15	NA	" "" Mis sinuga lahti on ? "" "
16	NA	 Ta vaalas mulle teeseldud naiivsusega otsa ja kinnitas , et temaga pole mitte kõige vähematki lahti , nähes aga seejuures välja nagu märter tuleriidal . 
17	NA	" "" Kuidas tahad , "" urisesin . "
17	NA	" "" Ainult ära tule mulle puhuma , et midagi pole lahti . "
17	NA	" Ise näed välja nagu viirastus , ei — nagu palgamõrvar , kes peab kellegi ära koksama , valvab juba kolmandat päeva ja ei julge üht napsigi teha , et mitte valvsust kaotada . "" "
18	NA	 Tema laienenud teradega silmadest nägin , et tal on hirm , aga ta ei tahtnud sellest rääkida . 
19	NA	" "" Kuule , "" ütles ta vaikse otsustava häälega . "
19	NA	" "" Kui sa järele ei jäta , lähen jalamaid minema . "" "
20	NA	 Ma jätsin järele . 
20	NA	 Mis mul muud üle jäi . 
20	NA	 Muide , varsti me läksime minema nagunii , kumbki oma elamise suunas . 
20	NA	 Lahkusime jahedamalt kui iial enne . 
21	NA	 Olin veel murelikum kui varem , aga — mis seal salata — ka solvunud . 
21	NA	 Tomil oli abi vaja , ma olin seda pakkunud ja ta oli selle tagasi lükanud . 
21	NA	 Ometi polnud ma mõni esimene vastutulija . 
21	NA	 Oleksin võinud tema eest ... 
22	NA	 Murelikkus oli solvumisest ometi tugevam . 
22	NA	 Ja uudishimu . 
22	NA	 Ma ei saanud aru ! 
22	NA	 Midagi toimus ning ma ei suutnud kuidagi mõista , mis see on . 
22	NA	 Jalutasin vastikus uduvihmas Ja mõtlesin järele . 
22	NA	 Tüdrukuga ei olnud siin vist tõesti tegemist . 
22	NA	 Aga millega siis ? 
22	NA	 Lasin peast läbi terve hulga nii reaalseid kui ka totraid oletusi ega jäänud ühegagi rahule . 
22	NA	 Ainus , mida ma tagantjärele mõistsin , oli see , et hirm Tomi silmades polnud mitte lihtsalt hirm . 
22	NA	 See oli õud . 
22	NA	 Muidugi olid need vaid sõnad , ühe ja sama tunde erinevad astmed , kuid ma tundsin isegi mitte midagi teades , kuidas mind valdas nimetu ängistus . 
23	NA	 Mida ma pidin tegema ? 
23	NA	 Tomiga rääkida ei saanud ma ei täna ega saa ka edaspidi ; tundsin seda . 
23	NA	 Asi oli ilmselt liiga tõsine , et selle suhtes kord tehtud otsuseid muuta . 
23	NA	 Rääkida kellegi teisega ei saanud ma ammugi . 
23	NA	 Mida mul õigupoolest siis öelda oli ? 
23	NA	 Nad ei tundnud Tomi nagu mina . 
23	NA	 Nad poleks taibanud . 
23	NA	 Sain ainult oodata ja jälgida , lootes , et mingi seik meist mõlemast sõltumatult asjaoludele valgust heidab . * 
24	NA	 Kaua ma oodata ei tarvitsenud . 
24	NA	 Päev hiljem , natuke enne lõunavaheaega hõljus ukse vahelt nähtavale šefi sekretär Viola , kenake nägu nalja täis . 
24	NA	 Ma vist meeldisin talle natuke , nii et ma ei imestanudki , kui ta mu lauast möödudes toppama jäi , et paar kerget lõõpi vahetada . 
24	NA	 Naeratasin vastu ja ta kummardus allapoole , et salapäraselt sosistada : 
25	NA	" "" Noh , kas pummeldasite oma Polluxiga eile kõvasti ? "" "
26	NA	" Et meid Tomiga lahutamatu sõpruse pärast ammugi Castoriks ja Polluxiks kutsuti , taipasin kohe , kellest ta räägib ja küsisin imestunult : "" Meie Tomiga ? "
26	NA	" Ja mille põhjal sa niisugust kuritegu kahtlustad ? "" "
27	NA	 Juba Tomi mainimisest üksi tundsin , kuidas Viola ilmumisega tekkinud lahe tuju minus kiiresti haihtus . 
28	NA	" "" Noh , "" itsitas Viola , "" kui ma poole tunni eest temalt šefi laoks pabereid tooma läksin — ta jääb nendega sel nädalal alalõpmata hiljaks — , nägin õige toredal pilti . "
28	NA	" Su vaene Pollux istus , tühi kohvitass ees , pea käte vahel ja magas . "" "
29	NA	" "" Hm , "" tegin ma sügavmõtteliselt , ise üha mornimaks muutudes . "
30	NA	" "" Ja kui ta mu sissetuleku peale ärkvele ehmus , "" jätkas Viola seda märkamata , "" siis viskus sirgu nagu elektrilöögist ja karjus hirmsa häälega : "" Jäta , Archibald ! "
30	NA	" "" . "" "
31	NA	" "" Kuidas ? "" venitasin tähelepanu teritades . "
32	NA	" "" Archibald , "" kordas Viola süütu lõbususega . "
32	NA	" "" Missugune nimi ! "
32	NA	 Ja mind vahtis ta nii , nagu oleksin ma Hamleti isa vaim , enne kui lõplikult ärkas ja rnu ära tundis . 
32	NA	 Mul hakkas päris kõhe ! 
32	NA	" Kes see Archibald teil õige on ? "" "
33	NA	" "" Sa ütlesid Archibald ? "" kordasin kindluse mõttes veel kord üle . "
34	NA	" "" Nojah , just Archibald . "
34	NA	" Kas see tähendab midagi ? "" "
35	NA	" "" Ma ei tea , "" venitasin ma end püsti ajades ähvardavalt . "
35	NA	" "" Aga ma saan teada . "" "
36	NA	 Marssisin piki koridori joonelt Tomi tööruumi poole ja viskasin oma printsiibid isikuvabadusest seks korraks üle parda . 
36	NA	 Seda muidugi juhul , kui pidada isikuvabaduseks isiku õigust lasta end piinata . 
36	NA	 Mingitest Archibaldidest polnud mul aimugi . 
36	NA	 Meil kõlas see isegi hüüdnimena kentsakalt . 
36	NA	 Liiga pikk tundus . 
36	NA	 Aga seos pidi siin olema ja küllap Tom teadis juba täpselt . 
37	NA	 Üldiselt töötas tema ruumis kolm inimest , aga üks neist sebis kusagil komandeeringus , teine põdes , nii et Tom pidi olema üksi . 
37	NA	 Küllap ta seetõttu tukastaski , nagu viimasel ajal kombeks . 
37	NA	 Ma pidin talt , kasvõi nui neljaks , tõe kätte saama — tema enda huvides . 
38	NA	" Vajusin uksest sisse ja põrutasin julmalt : "" Tervitusi Archibaldilt ! "" "
39	NA	 Tomi pisut avatud suuga nägu tõmbus surnukahvatuks . 
39	NA	" Ta taganes tooli ümber lükates vastu seina ja kogeles segaselt : "" Mis s-sa l-luurad ... või ei ... see tähendab , sa ju ei saa , aga ... "" "
40	NA	" "" Küllalt , vennas , "" sõnasin sellisest efektist ise ka kohmetudes märksa pehmemalt . "
40	NA	" "" See olen ainult mina ja mitte šeff ise , kes on tulnud isiklikult kvartaliaruannet nõudma , mida sa pole veel alustanudki . "
40	NA	" Räägi mõistlikku juttu ja kohe praegu ! "" "
41	NA	 Mõne hetkega hakkas mulle selgeks saama , mida Viola mõtles Hamleti isa vaimu vaatamise all . 
42	NA	" "" Kes kurat on see Archibald ? "" põrutasin peale . "
42	NA	" "" Kui meie maal peaks elama mõni sellenimeline , siis tahan mina ka teda näha . "
42	NA	" Ja paistab , et pean talle sinu eest ise paar sõna ütlema . "" "
43	NA	 Tom vaikis endiselt , ainult ta muidu nii mehine lõug vabises . 
43	NA	 See mölkus ajas mind vihale . 
43	NA	" Haarasin tal tugevasti õlgadest ja raputasin nagu jaksasin , ise samal ajal nii karjudes kui paludes : "" Tom , tule mõistusele ! "
43	NA	 Räägi ! 
43	NA	" Sa pead sellest lõpuks välja tulema ! "" "
44	NA	 Seepeale Tom — olgu öeldud , et minust tunduvalt kogukam ja tugevam , mistõttu ma endale seesugust raputamisvabadust ka lubasin — kangestus äkitselt , langes siis seljaga uuesti vastu seina ning vajus seda mööda aeglaselt alla . 
44	NA	 Ta oli minestanud . 
45	NA	 Kohkunult ja segaduses , ma peaaegu rebisin ta lipsu ja särgikaeluse valla ning jäin üllatunult vahtima . 
45	NA	 See , mida ma Tomi paljal rinnal nägin , oleks andnud mõistatamisainet ka märksa nutikamale mehele , kusjuures märksa vähem kummalises situatsioonis . 
45	NA	 Valgel nahal torkasid silma kriimustused ja vermed , nii värskemad kui juba armistunud , näidates nende tekkimise erinevat aega . 
45	NA	 Arme ja verevalumeid oli näha ka kaelal . 
46	NA	 Kuni ma neid jahmunult uurisin , hakkasid koridoris kõmama sammud ja kostma hääled — lõunavaheaeg oli alanud . 
46	NA	 Läksin ukse juurde ja keerasin selle lukku . 
46	NA	 Siis kiirustasin Tomi juurde tagasi , nööpisin ta särgi päris lahti ja tirisin üle õlgade . 
46	NA	 Teab kui hästi see õnnestuda ei tahtnud ja ka aluspesu segas tublisti , aga oma tahtmise ma sain . 
46	NA	 Tagantjärele on raske öeldagi , mida konkreetset ma üldse otsisin — juba nähtut arvestades võib arvata , et veel mingeid jälgi vägivallast . 
46	NA	 Ja nad ei jäänud leidmata . 
46	NA	 Tomi õlal , selja pool küljes ilutses veel neli tumedat laiku , mis vastasid täpselt eespool tumendavale pöidlajäljele . 
46	NA	 Aga see käsi , mõtlesin hämmelduse ja nõutusega , seda kätt ei saanud ju olemas olla ! 
46	NA	 Nii suuri käsi lihtsalt ei eksisteeri . 
46	NA	 Pealiskaudnegi uurimine näitas , et Tomi õlga pitsitanud sõrmed pidid olema vähemalt kahe minu käe haardeulatusega . 
46	NA	 Kui pöial oli jätnud üle kogu parema rinnalihase ulatuva verevalumi , siis seljal ulatusid sõrmejäljed peaaegu abaluu alla . 
47	NA	 Lasin Tomi lahti ja tundsin , kuidas ma tasakesi hulluks lähen . 
47	NA	 Linn , kontorihoone , kogu harilik ja turvaline elukorraldus uhuti ebareaalsuse lainetes kuhugi kaugele . 
47	NA	 Jäi üksnes see tuba siin , lamav Tom oma võimatute jälgedega kehal ja mina ; ning mul oli tunne , et uksest välja minnes satun jalamaid mustavasse olematusse . 
47	NA	 Katsusin selle vastu võidelda end midagi tegema sundides ja piserdasin Tomile karahvinist vett näkku . 
47	NA	 Siis märkasin , et ta polegi enam minestanud , vaid ainult magab , aga nii raskesti , nagu poleks ta seda teinud juba ööpäevi . 
47	NA	 Võib-olla oligi nii . 
47	NA	 Kordasin veeprotseduuri ja nüüd tuli Tom ägades teadvusele . 
47	NA	 Mingi ränk , võib-olla õudne läbielamus ei jätnud teda uneski . 
47	NA	 Mulle turgatas pähe , et see oligi põhjuseks , miks ta alalõpmata kohvi kaanis ja magada ei julgenud . 
47	NA	 Unes oleme alati kaitsetumad . 
48	NA	 Aga nüüd tuli jõuda selgusele . 
48	NA	 See siin oli vähemalt minu jaoks väljunud reaasja piirest . 
48	NA	 Kartsin ainult , et Tom mu pealekäimistest uuesti minestab . 
48	NA	 Kuid vastu mu ootusi oli ta nüüd palju rahulikum kui enne atakki ja käitus inimesena , kes on ületanud kriitilise piiri ning kellele kõik on juba ükspuha . 
49	NA	 Alul silmitses la mind ainiti , kuidagi haledalt nagu haigetsaanud laps . 
49	NA	 Siis märkas ta oma sasitud rõivastust ja nööpis särgi kinni . 
50	NA	" "" Sa nägid ? "" küsis ta lakooniliselt . "
51	NA	" "" Jah , "" kinnitasin vaikselt . "
51	NA	" "" Sa minestasid ja ... "
51	NA	" Aga ma ei mõista hoopiski , mis see on . "" "
52	NA	" Seda võib juba arvata , "" nentis Tom äraolevalt , jätkates mehhaaniliselt riiete korraldamist . "
53	NA	" "" Sa pead mulle ära rääkima , "" sõnasin sugereerivalt . "
53	NA	" "" Ja nähtavasti mitte ainult mulle . "
53	NA	 Saad isegi aru , et vaikimisega ei jõua sa kuigi kaugele . 
53	NA	" Kes see Archibald on ? "" "
54	NA	 Ta võpatas jälle , aga see oli galeeriorja reflektoorne võpatus , kelle ihu hakkab piitsa suhtes juba tuimaks muutuma . 
55	NA	" "" Kust sa tead Archibaldist ? "" "
56	NA	 Seletasin . 
56	NA	 Tom noogutas ja istus mõtlikult laua taha . 
56	NA	 Lasin tal segamatult mõelda , kuigi olin kärsitusest katkemas . 
56	NA	 Tundsin , et ta on nüüd südamepuistamiseks küps ja peab end veel ainult natuke koguma . 
56	NA	 Aga vaikus kostis edasi ning piinatud ilme süvenemine ta näol andis tunnistust pingelisest juurdlemisest . 
56	NA	 Olin juba kannatust kaotamas ja kavatsesin uuesti peale käima hakata , kui Tom otsusele jõudes virgus . 
57	NA	" "" Ma räägin sulle kõik ära , "" ütles ta aeglaselt , otsekui vastu tahtmist . "
57	NA	" "" Aga hiljem . "
57	NA	" Ma ei suuda praegu keskenduda ja ilma selleta ei usu sa ühtki mu sõna . "" "
58	NA	" "" Sellest toast me enne välja ei lähe , "" sõnasin otsustavalt ja pistsin võtme püksitaskusse . "
59	NA	" "" Ma arvasin , et me oleme sõbrad , "" ütles Tom väsinud etteheitega . "
60	NA	" "" Just sellepärast , "" ei jäänud ma vastust võlgu . "
61	NA	" "" Sina ei tea ju üldse , milles asi seisab , "" sõnas Tom ja oli näha , kuidas ta püüdis mobiliseerida oma kunagise lausa kuratliku veenmisjõu riismeid . "
61	NA	" "" Sa ei tea , aga püüad dikteerida tingimusi . "
61	NA	 Kuula mind : ma tahan sulle rääkida , aga ma tahan ka , et sa mind usuksid . 
61	NA	 Ja et sind uskuma panna , pean ma asja paganama hästi läbi mõtlema . 
61	NA	 Muidu läheb kõik tühja . 
61	NA	 Teeme nii , et annad mulle homseni aega . 
61	NA	" Homme saad vastuse kõigile küsimustele ja usu mind — teisiti pole mul võimalik . "" "
62	NA	" "" Aga kui homme on juba ... liiga hilja ? "" küsisin kõhklevalt , teadmata isegi täpselt , mida ma sellega mõtlesin . "
63	NA	" "" Teisiti pole see mul võimalik , "" kordas ta nukralt . "
63	NA	" "" Usu , mulle oleks suureks kergenduseks , kui sina teaksid — kui keegi üldse teaks . "" "
64	NA	" "" Seleta siis vähemalt , mida tähendavad need ... jäljed . "" "
65	NA	" "" Ma ei saa seda teha eraldi kõigest muust . "" "
66	NA	 Andsin vastu tahtmist järele . 
66	NA	 Informatiivses mõttes oli ta minust tõesti endiselt sada protsenti ees . 
66	NA	 Kahtlen aga suuresti , kas oleksin võtme nii kergesti loovutanud , kui tema lõpurepliik , mis oli öeldud pigem endale kui mulle , oleks lausutud enne ukse avamist . 
66	NA	" See kõlas : "" Nagunii on juba liiga hilja . "" "
67	NA	 Pärastlõunal oli Tom töölt kadunud ja šeff , kellel teda vaja läks , raevutses säärase distsiplineerimatuse üle , nagu ma Violalt kuulda sain . 
67	NA	 Ma ei püüdnudki enam Tomi sel päeval kätte saada . 
67	NA	 Olime kokku leppinud järgmisele ja ma lasin tal segamatult toimida , nagu ta tahtis . 
68	NA	 Kuid järgmisel hommikul puudus Tom ikka veel . 
68	NA	 Tundsin end altveetuna , kuigi päev on ju iseenesest hoopis laiem mõiste kui tööpäev ning vaevalt kontorimiljöö pikaks tõsiseks jutuajamiseks sobida võis . 
68	NA	 Et aga jutuajamine niisugune pidi tulema , polnud mul kahtlust . 
68	NA	 Veetsin näruse päeva ja kui Tomiga seoses oli šefil põhjust raevutseda ta puudumise pärast , siis minu puhul piisas selleks täielikult mu kohalolekust . 
69	NA	 Ka õhtul polnud Tomist veel mingit elumärki . 
69	NA	 Tema telefoni ei tõstetud hargilt , uksekellale ei reageeritud ja tuttavad baarmanid polnud teda näinud . 
69	NA	 Pikapeale hakkas see salapäratsemine mul üle viskama ja ma kaalusin juba tõsiselt , kas mitte jättagi ta saatuse hooleks , kui ta seda nii kangesti tahab , ning võtta nina korralikult täis . 
69	NA	 Ainult kaks asja ohjeldasid veel kiusatust : oma silmaga nähtud piinajäljed ta kehal ning tööasjus tavaliselt punktuaalse Tomi puudumine kui teine vihje millelegi tõsisele . 
69	NA	 Nii võtsin ühest baarist veidi joogipoolist kaasa ja läksin koju , et mind võiks vajaduse korral sealt leida . 
70	NA	 Oodata tuli kaua . 
70	NA	 Naps oli igatahes ammu lõppenud ja tuhatoos üle ajamas , kui telefonihelin mind rahutust unest üles ajas . 
70	NA	 Toru otsas oli Tom ja ma sain kohe aru , et ta on kõvasti purjus . 
70	NA	 Ta helistas oma korteri lähedalt mingist baarist ja palus mul kohe sinna sõita . 
70	NA	 Aeg oli õige hiline ja ma nägin takso leidmisega kõvasti vaeva . 
70	NA	 Kümmekond minutit hiljem jõudsin pärale . 
71	NA	 Tom oli veel rohkem purjus kui olin arvatagi osanud . 
71	NA	 Tal polnud enam üldse nägu peas . 
71	NA	 Baaripidaja üritas teda parajasti välja visata ja tundus , et see ei olnud tal esimene katse . 
71	NA	 Mind nähes lasi Tom end taltunult ukse poole tüürida , kusjuures ta võttis väga väärika hoiaku ning lehvitas mõlemat kätt tiibadena külgedel nagu suur purjus lind . 
72	NA	 Läksin koos temaga välja ja me jäime baari ukse ette seisma . 
72	NA	 Tom vankus kergelt jalgadel , aga näis siis ümbrusega kohanevat . 
72	NA	 Kuna olin teda viimastel päevadel kainenagi rohkem kui imelikus seisukorras näinud , mõjus ta praegune purjusolek peaaegu lohutavalt . 
73	NA	" "" Noh , "" küsisin äraootavalt , "" loodan , et sa ei ajanud mind poole öö ajal üksnes selleks üles , et ma sinuga kokku lööksin ? "" "
74	NA	" "" Ee-ei , "" venitas Tom hästi avameelselt ja komistas kergelt ettepoole . "
74	NA	" "" Aga ... "" jäi ta pisut mõttesse , "" See ei olekski nii paha mõte . "
74	NA	" Ainult et ... "" "
75	NA	" "" Ma viin su parem koju , "" panin resigneerunult ette . "
76	NA	" "" Ee-ee-ei , "" ütles Tom tolle joobnud siirusega , milles oli nagu lapselikku imestust , et ma mingitest lihtsatest probleemikestest aru ei saa . "
76	NA	" "" Koju lähed ju hoopis sina . "
76	NA	" Vaata , siin ootabki üks takso . "" "
77	NA	 Ma ei osanud isegi kiruda . 
77	NA	 Sel polnud mõtet . 
77	NA	 Takso , millega olin saabunud , ootas tõepoolest baari ukse ees uut klienti ning pööramata tähelepanu Tomi purjus sonimisele , üritasin teda sellesse vedada , kuigi ta väitis , et elab siinsamas ja tuleb ise suurepäraselt toime . 
78	NA	" "" Õigus küll , "" meenus talle äkki , nagu oleks ta unest ärganud . "
78	NA	" "" Ma pidin sulle ju midagi andma . "" "
78	NA	 Ta õngitses taskust ümbriku ja surus selle mulle pihku . 
79	NA	" "" Mis see on ? "" küsisin igaks juhuks , kuigi hakkasin isegi aimama . "
80	NA	" "" Vastused , "" pomises Tom pead uniselt longu lastes . "
80	NA	" "" Sa ju ise tahtsid vastuseid . "" "
81	NA	 Ta kippus seina najale magama jääma ning ma pidin ta ikkagi koju viima ning korteriuksest sisse toppima , enne kui süda rahule jäi . 
81	NA	 Siis kihutasin koju ja rebisin ümbriku kannatamatult lahti . 
81	NA	 Seal võis peituda üksnes Tomi pihtimus , mida ta ei suutnud või ei söandanud teha suusõnal . 
81	NA	 Ning see ta oli , kusjuures käekirja vaadates veendusin , et kirjutades pidi Tom olema kaine nagu värske kurk . * 
82	NA	" "" Nagu näed , "" kirjutas ta , "" otsustasin suhelda paberi abil . "
82	NA	 Sellel on silmast silma kõnelemisega võrreldes mitu eelist . 
82	NA	 Võin nii oma sõnu üksipulgi läbi kaaluda , et selgemini väljenduda . 
82	NA	 Sina aga ei saa mind juba päris alguses kõikvõimalike küsimustega katkestada ja segi paisata , mida Sa muidu tingimata teeksid . 
82	NA	 Nüüd pead loo esmalt tervikuna ära kuulama ( lugema ) ja saad asjast mingisugusegi üldpildi — kui ma seda üldse suudan teha . 
82	NA	 Katsu mind ikkagi uskuda , see on ainuke asi , mida palun . 
83	NA	 Kuu aega tagasi , see oli täpselt 11. oktoobril , sain kummalise sisuga ja ilma saatja aadressita kirja . 
83	NA	 Ma ei mäleta , kuhu see kiri on jäänud , muidu lisaksin ta võib-olla siia . 
83	NA	 Aga mida ma ometi räägin ! 
83	NA	 Muidugi ma ei lisaks , kuna selle seos järgnevaga sai pärast ilmsiks ja ma ei tahaks , et Sinuga läheks samuti nagu minuga . 
83	NA	 Kellelgi meist ei ole tegelikult aimugi , mis meie hinges võib peituda ja seepärast on parem mitte riskida . 
83	NA	 Tõsi , praegu Sa ei saa veel aru , mida ma silmas pean . 
84	NA	 Niisiis , selles kirjas oli äärmiselt kummalisi asju ja ma pidasin seda kellegi tobedaks naljaks või mõne nõdrameelse jampslikuks sonimiseks . 
84	NA	 Igal juhul ei tulnud mul pähegi seda tõsisemalt võtta . 
84	NA	 Samal ööl nägin aga erakordset unenägu . 
85	NA	 Seisin suure jõe kaldal teisele poole jõge loojuva päikese kiirtes ja tundsin igatsust . 
85	NA	" Nagu seda ilmsigi ette tuleb , ei suutnud ma endale teadvustada , mille järele ma õieti igatsen , kuid selles oli kõike , mida suudab vaid ebamääraselt väljendada üksainus nii väheütlev ja paljusisaldav sõna nagu "" õnn "" . "
85	NA	 Tunne oli väga intensiivne ja valusalt kaunis . 
85	NA	 Midagi niisugust tunneme vahel ainult murdeeas , kui kõik see , millest me veel midagi ei tea ja mida me üksnes ähmaselt oskame , seisab alles ees . 
85	NA	 Mu ümber oli võõras maa , võõras aeg ning võõras , erakordselt kaunis loodus , pea kohal purpurist kuni tumesiniseni vahelduva värvigammaga taevas ; ja ma teadsin , et pean pääsema teisele kaldale . 
85	NA	 Õhk oli täis helisevat kutset nagu löönuks kauguses kümnete kirikute kellad — kuigi võin vanduda , et kuulda polnud midagi — ja mina olin täis igatsust . 
85	NA	 Minu ja ihaldatava teispoolsuse vahel oli aga lai , kiiresti voolav vesi ning ma seisin seal kurbusest pakatamas nagu vaeslaps jõuluvitriini ees . 
86	NA	 Korraga silmasin kallast mööda lähemale astuvat meest . 
86	NA	 Ta oli juba üsna ligidal , säärsaapad jalas ning õlal paar aere . 
86	NA	" Minus tärkas meeletu lootus , kuid enne kui jõudsin suudki avada , küsis mees ise : "" Kas soovite üle minna ? "" "
87	NA	 Kinnitasin erutusest värisedes , et ma pole veel eales midagi rohkem soovinud ja tuhnisin kiiruga taskutes , et leida mõnd äraeksinud rahapaberit . 
87	NA	 Mees ainult naeris ja ütles , et tal on nagunii teisele poole asja ning ta võib mind ilma mingisuguse tasutagi kaasa võtta . 
87	NA	 Seda polnud mulle korrata vaja . 
87	NA	 Mehel oli meeldiv nägu ja meeldiv naer ning ma läksin temaga kaasa , ainsaks kartuseks , et ta äkki ümber mõtleb . 
87	NA	 Muidugi ei saanud see nii usaldusväärse välimusega inimese puhul kõnekski tulla , aga ma lihtsalt ihkasin nii väga üle pääseda , et isegi mõte nurjumisest pani mind värisema . 
88	NA	 Natuke ülesvoolu paat seisiski . 
88	NA	 Paadimees pani aerud paika , lasi mul ninasse istuda ja lükkas paadi kaldast lahti . 
88	NA	 Ta oli ülevoolavalt heas tujus , lobises kogu aeg ja tutvustas ennast Archibaldina . 
88	NA	 Et unenäos ei imestata millegi üle ja kõige vähem tehakse probleeme veel keeleküsimustesse puutuvast , pärisin tema nimest lähtudes üsna loomuliku tundega , kas see on Inglismaa . 
88	NA	 Archibald naeris kõmisevalt , selg sõudes minu poole , ja küsis , mis tähtsust sel on . 
88	NA	 Ja ega sel ei olnud tõesti mingit tähtsust . 
88	NA	 Teine kallas tuli ju aina lähemale ja kõrvale kuuldamatu helin minus muutus üha tugevamaks . 
89	NA	 Kui paadinina mõne aja pärast maad puudutas , sündis see väikese inimgrupi lähedal , keda olin märganud juba varem . 
89	NA	 Nii see ilmselt mõeldud oligi , sest meie maabudes tõstsid nad üles raske kandami ja tulid sellega paadi poole . 
89	NA	 Kummaline , et kogu üldise selguse juures ei märganud ma midagi nende välimusest . 
89	NA	 Neil hallidel , siia kuidagi sobimatutel kogudel polekski nagu nägusid olnud . 
89	NA	 Küll aga mäletan praegugi lausa detailse selgusega nende kandamit , milleks oli musta riidega ülelöödud kirst . 
90	NA	" "" See on elu maa , "" seletas minu järel liivale astuv Archibald lahedasti . "
90	NA	" "" Surnuid siia ei maeta . "
90	NA	" Nad viiakse sinna . "" "
90	NA	 ( Ta osutas vastaskaldale , mis siit vaadates paistis pimeda ja ähvardavana . ) 
90	NA	" "" Aga teie olete nüüd üle , nii et kõike head ja nägemiseni ! "" "
91	NA	 Ka mina soovisin jällenägemist . 
91	NA	 Oleksin ma vaid teadnud , milline saab see olema ! 
91	NA	 Aga kahtlen kõvasti , kas ka teadmine sellest oleks mind enam peatanud . 
91	NA	 Ma olin päral ja ma tundsin , et ma olen päral . 
91	NA	 Kõik muu oli kaotanud mõtte ja mõtte kaotavad siin õigupoolest ka sõnad . 
91	NA	 Sest kuidas edastada kellelegi , kes pole seda ise kogenud , mis tunne on lennata roosa purjega üle kauni maa igavesti loojuva , kuid mitte iialgi loojamineva päikese poole , kõrvus helisemas vaimustav muusika , lennelda ning hõljuda nii lõpmatult kaua ja teada , et seegi pole veel täitumine , vaid üksnes pikk ning joovastav teekond selle poole ... 
92	NA	 Üles ärkasin sügava õnnetundega ja unenäo lummus ei jätnud mind kogu päeva . 
92	NA	 Ainult et kohe hakkas sinna imbuma ka valusat , lootusetut igatsust kaotatu järele , mis muutis nägemuse veelgi mõjusamaks . 
92	NA	 See oli nagu hingepõhjani tungiv meloodia , mida sa teadsid end mitte iialgi enam kuulvat . 
92	NA	 Olin sugestiivseid unenägusid varemgi näinud , aga kas võisin loota veel kunagi näha ja tunda midagi niisugust ? 
93	NA	 Alles nüüd tekkis mul mõningane kahtlus unenäo ja kummalise saadetise võimalikest seostest . 
93	NA	 Õigem oleks vist öelda , et see oli ähmane lootus . 
93	NA	 Lugesin kirja uuesti , sedapuhku kaua ja tähelepanelikult ; püüdes süveneda mulle siiani täiesti aimamatute mõtete ja seoste valdkonda . 
93	NA	 Palju targemaks ma sellest ei saanud . 
93	NA	 Võid aga kujutleda mu rõõmu , kui järgmisel ööl kordus , õigemini jätkus kõik uuesti . 
93	NA	 Mul polnud enam vaja ületada jõge , ma olin kohe seal ja nii , nagu oleksin olnud seal alati . 
94	NA	 Nüüd järgnes mu öine eksistents nagu lõputu seriaal , mille osad olid ja ei olnud ka omavahel seotud , kui aga olid , siis lõdvalt — mina ise ainsaks siduvaks tegelaseks nende vahel . 
94	NA	 Elasin nagu läbi pikka ja fantastiliselt õnnelikku elu , kusjuures see elu sisaldanuks nagu mitmeid elusid . 
94	NA	 Mu unenäod , mis juba alguses paistsid silma ebatavalise detailiteravusega , muutusid järjest selgemaks , ületades tavaelu mitmekordselt . 
94	NA	 Näis , nagu oleks mõnd kaunist vaadet varjav uduvine ajapikku hõrenenud ja hajunud , lastes silmal üha teravamalt haarata ebamaist , pidevalt muutuvat ilu . 
95	NA	 Seesama toimus tunnetega , mis tolles reaalsuses — nimetan seda juba nii — omasid veelgi suuremat kaalu kui visuaalsed nägemused . 
95	NA	 Paraku on küll vahest võimalik manada kuulaja silme ette umbes kilomeetri kõrgusel majesteetlikult hõljuvat , otsekui täispuhutavat õhupall-linna oma rännuteel , kuid pole mingit lootust edastada tundmusi , mis valdavad sind samasugusel lendmaterjalist alusel läbi õhu selle poole tüürimas , teades , et sind oodatakse . 
96	NA	 Sellest peale hakkasin tundma enese äralibisemist , kui nii võiks öelda . 
96	NA	 Kogu oma fantastilisuses olid need uned liiga reaalsed . 
96	NA	 Nad olid saanud palju reaalsemaks kui see maailm , milles viibisin ärkvel . 
96	NA	 Kõige muu kõrval võis siin olulist rolli mängida ka ajafaktor , sest ärkveloldud päev tähendas kõigest ühtainust päeva , samal ajal kui öö jooksul võisin läbi elada paljusid aastaid — aastaid paradiisis , sest kuidagi teisiti ei oskaks ma seda nimetada . 
96	NA	 Kohtasin seal paljusid , keda olin oma tegelikus ( ? ) elus tundnud ja paljusid , keda oleksin tunda tahtnud või keda olin kunagi oma unistustes välja mõelnud , ning nad eksisteerisid seal just sellistena , nagu ma neid elus näha oleksin tahtnud . 
96	NA	 Ma armastasin lõputult ja mind armastati lõputult ning kogu see õnn kestis igaviku . 
97	NA	 Nii lühiajalised , kui seda olidki teises reaalsuses veedetud aegade kõrval päevad tavareaalsuses , muutusid nad parajasti käes olles oma tühjuse ja hallusega ometi talumatuks . 
97	NA	 Tundsin end otsekui narkomaan , kes on reeglipärasest annusest ilma jäänud , ja püüdsin päevi lühendada , kuidas aga sain . 
97	NA	 Muretsesin uinuteid ja rahusteid , kust need vaid näppu puutusid , et vaid pääseda tavareaalsusest nagu õhuta ruumist . 
97	NA	 Kogu maine tegevus oli minu jaoks kaotanud igasuguse tähtsuse ja mõtte . 
97	NA	 Ihkasin üksnes magada , magada , magada , et pääseda võimalikult kiiresti koju , oma maailma . 
97	NA	 Mingit eelnevat ettevalmistust ei olnud selleks enam ammugi vaja — olin juba vankumatult õigele lainele häälestatud ning võisin üksnes muiata fantasööride üle , kes paigutasid teisi reaalsusi küll võõrastele planeetidele , küll üksteisest õhukeste ajakihtide või -kilede poolt eraldatud paralleelmaailmadesse , taipamata otsida neid iseenesest , oma vaimu tundmatutest sügavustest . 
98	NA	 Kõik toimub ju minu sisimas . 
98	NA	 Aga ma uskusin seda kui objektiivsust ja usun praegugi . 
98	NA	 Pole võimalik mitte uskuda , kui oled seal kordki olnud . 
98	NA	 Pigem võib kahelda tolles reaalsuses , mida nimetaksin selguse mõttes tavamaailmaks . 
98	NA	 Kahjuks pole seegi võimalik . 
98	NA	 Vankumatuks sillaks kahe näiliselt ühinematu vahel sai mu vaimu kandev keha . 
98	NA	 Elamata , söömata , eluks vajalikku muretsemata ei oleks ma suutnud vallata toda teist reaalsust , mida ma vajasin . 
98	NA	 Nii muutusid rõhuvad ekskursid tavamaailma paratamatuks . 
98	NA	 Tõsi küll , seal ma neist õieti ei teadnudki või tundusid nad kestva igaviku kõrval liiga mikroskoopilised , et neid üldse tähele panna , sest siinne päev jäi ka seal vaid päevaks . 
99	NA	 Ometi olid kehal omad seadused ning tema võimalused osutusid vaimu oma kõrval tühisteks . 
99	NA	 Viimaste loodut armastasin nagu ei iial midagi , kuid see armastus sõi mind , seda endist mind , aeglaselt ja halastamatult . 
99	NA	 Võib-olla olin ma selle jaoks liiga pehme , nii et pidigi nõnda minema . 
99	NA	 Kellelt on mul küsida ? 
100	NA	 Õndsus oli kestnud lõpmata kaua , kuid pikapeale tundsin teatava ärevusega , et hakkan väsima . 
100	NA	 Ammutasin jõudu ju vaid omaenese sisemistest allikatest ning need ei suutnud end nii kiiresti taastada , kui neist võeti . 
100	NA	 Maailm mu silmade ees hakkas luituma , tunded tuhmuma . 
100	NA	 Olin oma energia liiga kiiresti ümber töötanud ega suutnud seda enam endist viisi juurde anda , mis mõjutas paratamatult tulemust . 
100	NA	 See viis meeleheitele ! 
100	NA	 Pärast ülihead näib isegi väga hea ainult nigelana . 
100	NA	 Püüdsin end säästa ja taastada vähem magades — milline raske vaev see küll oli — , kuid ei võinud ometi midagi muuta , kuna sealpoolsus neelas endistviisi kõik ja enamgi . 
100	NA	 Nägemuste ja tunnete erksus aga ei taandunud , ei sukeldunud ähmastavasse udulinikusse nagu alguses . 
100	NA	 Ei , see reaalsus oli mulle juba liiga omaseks saanud , et sellest välja pudeneda . 
101	NA	 Aegamööda , kuid järjest kiirenevas tempos hakkas muutuma hoopis aistingute tonaalsus . 
101	NA	 Maastikud ja elustseenid muutusid süngemateks ja omandasid mingi kurjaendelise varjundi . 
101	NA	 Seesama toimus ka tunnetes . 
101	NA	 Mu meeli täitsid ärevus ja ängistus ning nii nagu varem olid kestnud terve igaviku joovastus ja nauding , vältasid ka ärevus ja äng määratult , muutudes seejuures järjest sügavamaks , kuni ma lõpuks märkasin , et sellest on saanud hirm . 
101	NA	 Veel ei olnud tal konkreetset iseloomu . 
101	NA	 Ma ei teadnud , mida ma kartsin , kuid kõik märgid — pigem alateadlikult tajutavad kui mõistusega tõlgendatavad — viitasid lähenevale katastroofile . 
102	NA	 Inimesed olid muutunud nagu kogu maailmgi . 
102	NA	 Näiliselt jäid nad nendekssamadeks . 
102	NA	 Ma tundsin nad ära . 
102	NA	 Kuid nad ei paistnud enam ammugi nii üheplaaniliselt meeldivad , nagu ma neid näha tahtsin . 
102	NA	 Tundus , nagu oleks neis paljastunud veel üks , seni varjatud reaalsus , mis nüüd järjest jõulisemalt pinnale kerkis . 
102	NA	 Rafineeritud tippmuusiku dändilik pealiskiht ei suutnud enam varjata hingetut edvistajat , muhedasuise jäätisemüüja silmad jälgisid kalgilt ja kasuahnelt ümbrust nagu kaks külma limukat , populaarne poliitik kuhjas täitumatuist lubadusist oma jalge alla püramiidi võimu juurde , imekaunis tütarlaps aga sorteeris mõttes mehi samal printsiibil kui mehed hobuseid : see on tubli loom , ta kannab mind kiiremini ja kaugemale kui teised . 
103	NA	 Suutmata seda kauem taluda , pagesin üksindusse . 
103	NA	 Kuid muutunud polnud ju ainult inimesed , vaid kogu reaalsus ja küllap ma isegi . 
103	NA	 Täpsemalt , kui võtta asja tavaelu seisukohast , siis ainult mina ise olingi muutunud , sest kõik muu toimus ju üksnes minu sisimas . 
104	NA	 Kunagi oli terve see ajatu ja mõõtmatu maailm olnud mulle kauniks , paradiislikuks koduks , kus täitusid kõik soovid . 
104	NA	 Nüüd hulkusin kodutuna mööda süngeid kõnnumaid ja mustavaid kuristikke , nuttes taga kaotatud paradiisi ja püüdes seda uuesti leida , kuigi teadsin , et ta oli lihtsalt lakanud olemast . 
104	NA	 Õnn kestis igaviku , aga kui ta kord läbi sai , tundus kõik olevat vaid viiv . 
104	NA	 Jäävaks osutus ainult see , mis talle järgnes . 
104	NA	 Sest õnnetund kestab minutina , õnnetuseminut aga vältab kui nädal . 
105	NA	 Siis kohtasin ma üht lõputuna näivat kaljulõhet läbides taas Archibaldi . 
105	NA	 Ka tema oli määratult muutunud , aga ma tundsin ta kohe ära , sest tema muutumine oli täielikus kooskõlas kõigi teiste muutustega mu ümber ja minus eneses . 
105	NA	 See polnud enam lõbus ka sõbralik juhu-paadimees , kellena ma teda lõputute aegade tagant mäletasin . 
105	NA	 Nüüd seisis mu ees julm ja teraskindel tahe , keda miski eesmärgist kõrvale ei kalluta ja kelle eesmärgiks olin mina ise . 
106	NA	 Kabuhirm sundis mind tõrkuma ja et näida vankumatu kui mitte enda , siis vähemalt temagi silmis , küsisin häält vaevaga vaos hoides , kas ta ei juhataks mulle teed jõe äärde . 
106	NA	 Olin juba ammu ihanud pääseda sellelt põrguks moondunud maalt . 
106	NA	 Kogu meie tahtejõud koondus ristatud pilkudesse , millede duell kestis kaua . 
106	NA	 Aegamööda tajusin meeleheitega , kuidas ma paratamatult alla jäin ja mu tahe lootusetult nõrkes tema oma ees . 
106	NA	 See oli nagu võiduka surmavaenlase haare kõri ümber . 
106	NA	 Seisin ta vastas nüüd nagu hiir mao pilgu all ja mõistsin , et kuulun temale . 
107	NA	 Hetke pärast naeris Archibald kõmisevalt , nagu oli teinud seda kord igiammu , kui ta mind üle jõe tõi . 
107	NA	 Ainult nüüd polnud see enam kunagine meeldiv naer vaid irvitav pilge . 
108	NA	" "" Muidugi juhatan , "" seletas ta läbi naeru . "
108	NA	" "" Ma koguni ise viin su sinna . "
108	NA	 Selleks ma siin olengi . 
108	NA	 Aga enne on meil veel üks kaunis suur arve õiendada . 
108	NA	" See tundub olevat üsna kopsakas . "" "
109	NA	" "" Arve ? "" küsisin ebaledes , kuigi teadsin vaistlikult isegi , mida ta mõtles . "
110	NA	" "" Muidugi , "" kinnitas Archibald . "
110	NA	" "" Ja ära kaeble . "
110	NA	 Sina said ju kõik , mida sa tahtsid . 
110	NA	 Nüüd on minu kord . 
110	NA	 See on ometi õiglane ? 
110	NA	 Aga üle jõe ma sind viin , selles ära kahtle . 
110	NA	 Ega sa ei ole esimene . 
110	NA	" Ühe viisin just siis , kuid sinu üle tõin . "" "
111	NA	 Nagu läbi unustusehämu meenus mulle musta riidega ülelöödud kirst . 
111	NA	 Mul polnud midagi öelda . 
111	NA	 Tegelikult olin millekski taoliseks ammu valmis , ainult et nüüd , mil see oma täies koleduses mu ette kerkis , valdas mind ometi tumm õudus . 
111	NA	 Ahastavalt raske oli omaks võtta , et ees pole enam midagi , mida maksaks oodata , vaid vastupidi — edasi läheb aina hullemaks , kuni saabuva lõpuni . 
112	NA	" "" Hakkame minema , "" ütles Archibald otsustavalt . "
112	NA	" "" Tee tuleb pikk ja selle jooksul maksad ka oma võlad . "" "
113	NA	 Nüüd rändasime juba kahekesi mööda jubedat kuumaastikulist miraaži ning vähe oli sel sarnasusi lendamisega roosal purjel , millega olin kord selle maa sisemusse reisinud . 
113	NA	 Minek oli vaevaline nagu tapalava-teekond ja seekord ei terendanud lõpus enam ühtki ihaldatud eesmärki . 
113	NA	 Me läksime ja ma tasusin oma arvet . 
113	NA	 Ning kassiirina oli Archibald niisamuti tasemel nagu paadimehenagi . 
113	NA	 Iga õnnehetke , iga minuti eest maksin ahastuse ja õudusega . 
113	NA	 See polnud enam ahastus või õudus millegi konkreetse ees , see oli seisund . 
113	NA	 Ning Archibald oskas juba hoolt kanda , et piinad hetkekski ei lakkaks . 
113	NA	 Ta oli kogenud põrgusulane kui mitte vanatühi ise . 
114	NA	 Sel ajal kui mind pitsitasid pidev näljatunne ja janu , toitus tema vaim minu vaimust ja tema ihu minu verest , mida ta jõi . 
114	NA	 Oo , ta oli mõõdukas , mitte mõni laristaja . 
114	NA	 Korraga piisas talle vähesest . 
114	NA	 Aga oma osa ei jätnud ta kunagi võtmata ning ma teadsin , millega see lõpeb . 
114	NA	 Tema vaimu ja keha jõud üha kasvasid proportsionaalselt minu omade kahanemisega . 
114	NA	 Kui jäänus , mida veel vaid tinglikult võis nimetada minuks , pidi kord otsa saama , tähendas see , et olemegi jõe äärde jõudnud . 
114	NA	 Aga selleni oli veel terve igavik piinu ja meeleheidet . 
115	NA	 Igal hommikul ärkasin pärast aastatepikkusi unerännakuid järjest nõrgema ja piinatumana . 
115	NA	 Nüüd tundub , et Archibaldi võim küünib ka tavamaailma , sest avastasin jahmudes oma kehal ta piinamismärke . 
115	NA	 See võttis viimasegi lootuse . 
115	NA	 Paistab , et ta võib mind iga hetk ka siit oma meelevalda viia , kui tahab . 
115	NA	 Ainult et ühel siinsel päeval pole sealsete ajameredega võrreldes praktiliselt mingit kaalu ja seega olen tal nagunii peos . 
115	NA	 Veedan oma niinimetatud puhkepäevi meeletus hirmus selle ees , mis paratamatult järgneb ja kardan paaniliselt uinuda . 
115	NA	 Aga uni tuleb kord ikka ja Archibaldile piisab ka hetkelisest suigatusest . 
116	NA	 Võib-olla imestad Sa neid ridu lugedes , miks ma pole abi otsinud psühhiaatrialt , hüpnotisööridelt , kõigilt , kellel on midagi ühist inimese hinge ja tema kujutelmadega ja kes võiksid minu eest võidelda minus eneses peituvate koletistega . 
116	NA	 Kuid milline hiir suudab põgeneda , kui madu on ta hüpnotiseerinud ? 
116	NA	 Mina ei suuda , kuigi nii hiir kui madu olen ma ise . 
116	NA	 Ja kui suudaksingi , siis kui palju aega võtaks , kuni leiaksin vajaliku inimese , suudaksin teda end uskuma panna ja kuni ta proovikski midagi ette võtta ? 
116	NA	 Selle aja jooksul pean ma paratamatult magama jääma ja nii saadud aastatest jätkub Archibaldile alustatu lõpuleviimiseks täiesti . 
116	NA	 Olen lootusetult üksi — mina ja Archibald kuukõrbelikul miraažmaastikul . 
117	NA	 Ma ei taha sellest enam kirjutada . 
117	NA	 See on liiga õudne , sõnad liiga väljendusvaesed . 
117	NA	 Kui Sa mind mõistsid , piisab sellestki ; kui mitte , siis ei aitaks ka jätkamine . 
117	NA	 Me rändame veel , aga ma tunnen , et oleme varsti päral . 
117	NA	 Nii ongi parem . 
117	NA	 Olgu sellel lõpp ! 
117	NA	 Olen väsinud , meeletult väsinud . 
118	NA	 Sooh , lõpuks on see kirjas . 
118	NA	 Kas tead , mis ma nüüd teen ? 
118	NA	 Kord soovitasid Sa mul end täis juua . 
118	NA	 Võid uskuda , et olin seda juba proovinud . 
118	NA	 See oli esimene asi , mida ma nende ööde vastu käiku püüdsin lasta . 
118	NA	 Paraku mõjus naps efektiivselt ainult niikaua , kuni olin ärkvel . 
118	NA	 Hiljem pani see ju magama ... 
118	NA	 Kuid täna , nüüd ja otsekohe , lähen ja joon ennast täis . 
118	NA	 Tahan end veel üksainus kordki inimesena tunda . 
118	NA	 Aimus ütleb , et rohkem võimalusi mul ei tule . 
118	NA	 Kõik . 
119	NA	" Tom "" * "
120	NA	 Olin vapustatud . 
120	NA	 Lasin lugemise ajal kramplikult kättehaaratud kirjal lauale kukkuda ja vajusin mõttesse . 
120	NA	 Ei võiks öelda , et see kõik mulle mõju ei avaldanud . 
120	NA	 Kui ma selle imeliku loo alguses olin Tomi normaalsuses kahelnud , siis nüüd ei olnud mul enam mingeid kahtlusi — vaene poiss oli hulluks läinud . 
120	NA	 Ma ei saa öelda , nagu tunneksin end arstiteaduses kodus olevat , aga kahtlustasin , et see pidi olema skisofreenia , võib-olla ka autohüpnoos , isiksuse kahestumine , kusjuures üks neist isiksustest hüpnotiseeris teist . 
121	NA	 Ainult need jäljed ta kehal ei andnud mulle rahu . 
121	NA	 Neilgi pidi leiduma mõni mõistlik seletus . 
121	NA	 Olin kuulnud hüpnoosiseanssidest , kus hüpnotiseeritava nahale tekkis põletusjälg külma raua puudutusest , kuna talle oli sisendatud , et raud on tulikuum . 
121	NA	 Lõppeks võis Tom end meeltesegaduses ise vigastada või ... 
122	NA	 Päris rahule ma seletustega ei jäänud , need tundusid liiga otsitud . 
122	NA	 Kuid see polnudki minu eriala . 
122	NA	 Praegu oli palju tähtsam otsusele jõuda , mida ette võtta . 
122	NA	 Tomi juurde polnud mõtet minna , ta oli liiga põhjalikult purjus , et teda enne hommikut maast lahti saada . 
122	NA	 Ja mis ma oleksin pidanud temaga peale hakkama ? 
122	NA	 Siin läks vaja arstiabi selle parimal tasandil . 
122	NA	 Kuid nüüd oli mul juba võimalus seda saada . 
122	NA	 Ma polnud enam tühjade kätega — laual seisis Tomi enda käega kirjutatud kiri ja hommikul võisin selle käiku lasta . 
123	NA	 Hommikul oli Tom sumud . 
123	NA	 Ta leiti pargipingilt oma maja läheduses , kuhu oli unevoodi eest põgenedes lõpuks magama jäänud . 
123	NA	 Laiba seisund viis politsei ülimasse hämmingusse ja ma usun , et neil saab sellega olema palju peamurdmist . 
123	NA	 Minult ei kuule nad ju midagi , sest samal ööl nägin ma unes oma Archibaldi . 
123	NA	 Eks saanud ka mina eelmisel õhtul kummalise sisuga kirja ... 
123	NA	 Ka kirstu nägin ja arvan teadvat , mida see sisaldas . 
123	NA	 Kuid ma olen nii õnnelik ! 
123	NA	 Õnn kestab ju igaviku . 
