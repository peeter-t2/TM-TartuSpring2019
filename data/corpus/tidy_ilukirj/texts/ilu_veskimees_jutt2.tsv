par_nr	head	sentence
1	 Kohtumine 	 Kohtumine 
2	NA	 Siim Veskimees 
3	NA	 Autori märkus : See jutustus on kirjutatud 1984-ndal aastal , 1999 tehtud muudatused piirduvad enamasti lauseehitusega . 
3	NA	 Tugevasti on aga ajakohastatud viimast osa . 
3	NA	 Idee on sama mis algselt , ent kontekst on vastavusse viidud tegelikkusega , mida 84-ndal ette näha ei võinud . 
4	NA	 [Tallinn , 1984 ] 
5	NA	 Trevor keeras parajasti kuubikut , kui telefon helises . 
5	NA	 Ta oli end sisse seadnud vanamoodsas , kuid ülimalt mugavas tugitoolis , jalad olid tal diivanilauale asetatud padjal ja varvaste vahel vilkus kantava teleka pilt . 
5	NA	 Telefonist välja tegemata keeras ta kuubikut veel paar korda , silmitses seda igast küljest , noogutas endamisi rahulolevalt , sirutas siis käe ja haaras kobamisi telefonitoru . 
6	NA	" "" Scotland Yard , "" ühmas ta . "
7	NA	" "" Kas sa ei või end vähe kiiremini liigutada , topis sihuke ! "" "
8	NA	" "" Väga meeldiv , Trevor . "" "
8	NA	 Ta kallutas toru kõrvast eemale , kui teises otsas ta kohta mahlakalt arvamust avaldati , nihutas jalad laiali ja vaatas hajameelselt telekat . 
9	NA	" "" Hei , kuhu sa kadusid , uuuuu , "" kostis vaikselt . "
9	NA	 Ta surus toru uuesti vastu kõrva . 
10	NA	" "" Lähme siis või ? "" "
11	NA	" "" Lähme , lähme — nojah , lähme , "" jätkas teine sama hooga . "
11	NA	" "" Oled punkt pool kaheksa Balti jaamas . "
11	NA	 Kordan — punkt pool kaheksa . 
11	NA	" Eriti juhmidele — kordan veel kord — punkt pool kaheksa , sest buss läheb üheksateist kolmkümmend viis ja iga sita pärast ta ootama ei hakka . "" "
12	NA	" "" Kuidas plikad välja näevad ? "" küsis Trevor häirimatult . "
13	NA	" "" Kuidas sa ise välja näed , protivogaas ! "
13	NA	 Tule kohale ja ära virise . 
13	NA	" Busside teadetetahvli juures seal trammipeatuse lähedal — tead , kus see on ? "" "
14	NA	" "" Tean küll . "
14	NA	" Aga kõigepealt vaatan kaugelt ja kui need on laiatarbekrokodillid , tuleb sul üksi kahele peale minna , mina pesen käed puhtaks . "" "
15	NA	" "" Puhu sa mul , sa oled nagu elektrijänes kohal , kui plikade järele lõhnab ... "" "
16	NA	" "" Homo sum , humani nil ... "" "
17	NA	" "" Ära sega vahele ja katsu õigeks ajaks kohal olla ja mitte marki täis teha . "
17	NA	" Kairet tead ? "" "
18	NA	" "" Ei tea . "" "
19	NA	" "" Sul jääb karp lahti , kui teda näed . "
19	NA	" Sõbrants pidi samasugune olema . "" "
20	NA	" "" Loodame . "" "
21	NA	" "" Looda jah . "
21	NA	" Ja ära piiritust unusta ja ole kohal . "" "
22	NA	" "" Okay . "" "
23	NA	 Kõne katkes . 
23	NA	 Trevor viskas toru hargile ja heitis pilgu kellale . 
23	NA	 Pool seitse . 
23	NA	 Teatava varuga peab ta seitse kümme siit astuma hakkama , varus on seega 40 minutit . 
23	NA	 Niikuinii läheb ta nendes samades kuluvates , pusa selga ajada on viisteist sekundit , Reinu jutt ei kohustanud millekski enamaks . 
23	NA	 Trevor tegi diplomaadi laua kohal lahti ja kallas tühjaks , katkus seejärel kassetika tagant kõik juhtmed ära ja asetas selle diplomaati , hakkas kassette valima . 
23	NA	 Rein ei olnud seda küll maininud , kuid muusika oli sellistel õhtutel alati Trevori mure olnud . 
23	NA	 Telefon helises uuesti . 
23	NA	 Trevor heitis sellele kahtlustava pilgu , ohkas siis ja võttis toru . 
24	NA	" "" Scotland Yard . "" "
25	NA	" "" Just . "
25	NA	" Mõtle vee midagi tobedamat välja . "" "
26	NA	" "" Mis sel viga ? "
26	NA	 Omad saavad aru , võõrad peletab minema ... 
26	NA	" Noh ? "" "
27	NA	" "" Nojah , midagi ma sain . "
27	NA	" Mis asi see SETI õieti on ? "" "
28	NA	" "" Search for Extraterrestial Intelligence . "
28	NA	 Maavälise mõistuse otsimine . 
28	NA	" Ise ei ole lugenud ? "" "
29	NA	" "" See on inglisekeelne . "
29	NA	 Ei viitsinud ajusid väänama hakata . 
29	NA	" On see UFO-dega seotud ? "" "
30	NA	" "" Ei ole . "
30	NA	" See on rohkem , ütleme — transastraalne raadioamatörism . "" "
31	NA	" "" Jama ju . "
31	NA	" Peaks olema selge , et kõrgemad tsivilisatsioonid on ammu meieni jõudnud , ja küsimus on nii , et kas me tunnustame seda ja loome sellega kõige algsema eelduse nende mõistmiseks . "" "
32	NA	" "" Oota nüüd . "
32	NA	" SETI on lihtsalt teine tee , püütakse luua kõigepealt sidemeid enam-vähem endataolistega , ma mõtlen tehniliselt tasemelt . "" "
33	NA	" "" Ent võimalus siinsamas ühel momendi kohata supereksisteerivat substantsi ... "" "
34	NA	" "" Ja siis ? "
34	NA	 Kas sina oled selleks valmis ? 
34	NA	 Mida sa neilt ootad ? 
34	NA	" Mis alusel sa nendega suhtled ? "" "
35	NA	" "" Oeh , selle kohta on terve suur teooria . "
35	NA	" Tõenäoliselt on nad oma põhiolemuselt ratsionalistlikud , nad on loogilised , kuigi see võib meile üle mõistuse käia . "" "
36	NA	" "" Mina seda ei usu . "
36	NA	" Ma arvan , et meil tuleb valmis olla kõige halvemaks , ja ainus võimalus võõrastele selgeks teha vaid seda , et nad meile halba teevad , on relvajõud ... "" "
36	NA	 Trevor heitis pilgu kellale . 
36	NA	" "" Tegelikult on mul üsna kiire . "
36	NA	 Teeme nii , et ma astun homme su poolt läbi , siis räägime . 
36	NA	" Okay ? "" "
37	NA	" "" Mhh ... "
37	NA	" Olgu , head õhtut . "" "
38	NA	 Noormees asetas toru hargile ja mõtles hetke , heitis siis peast välja kogu rutiinihulga , asjad , mida teha oleks vaja , ja muigas , püüdes kujutleda eelseisvat õhtut . 
38	NA	 Aega ei olnud enam üldse . 
39	NA	 *** 
40	NA	 Nemad neljakesi olid selles peatuses ainsad mahatulijad . 
40	NA	 Bussi uksed plaksatasid kinni ja ta punastest tuledest valgustatud ahter roomas üle madala kingu minema . 
40	NA	 Puhus külm tuul , mis ajas mööda tühja maanteed kuiva teralist lund . 
40	NA	 Sünkmust taevas rippus madalal , ainult õhukese lumega kaetud lagedamad alad valendasid kergelt . 
41	NA	" "" Vastik külm . "" "
41	NA	 Ingrid tõmbas jope kaeluse koomale . 
41	NA	 Trevor tajus tema hääles kerget kõhedust . 
42	NA	" "" Pole midagi , "" kuulutas Rein joviaalselt . "
42	NA	" "" Varsti läheb olemine soojaks , te ise ka ei saa aru kui ruttu . "" "
43	NA	" "" Esialgu aga ootab meid suvila , kus on enam-vähem sama külm kui väljas , "" urises Trevor . "
43	NA	" "" Oled sa kindel , et seal elektrit on ? "
43	NA	" Ei ühtki tulukest , ma siin vaatan . "" "
44	NA	" "" Siin lihtsalt pole kedagi , sa peaksid teadma . "
44	NA	" Elektrit on ... kui tuul pole vahepeal traate maha ajanud , "" teatas ta muretult . "
45	NA	" "" Läksime . "" "
46	NA	 Nad läksid paarsada meetrit mööda maanteed ja pöörasid siis vaevumärgatavale rajale metsa vahel . 
46	NA	 Siin oli veelgi pimedam , teed võis eristada vaid ähmase heledama koridorina . 
46	NA	 Maas olid kes teab kui vanad autojäljed ja igal sammul võis libiseda või komistada . 
46	NA	 Rein läks ees , üks kott käes , teine õlale heidetud , tüdrukud , käed taskus ja pea õlgade vahele tõmmatud , tema järel . 
46	NA	 Trevor tuli viimasena , püüdes eesminejate kogemustele tuginedes parimat teed leida . 
46	NA	 Nende sammude kõma külmunud maapinnal oli ainus heli . 
46	NA	 Keegi ei lausunud sõnagi . 
46	NA	 Lõpuks avanes eespool väike lagendik , olid näha maja ähmased piirjooned . 
47	NA	 Rein asetas kotid lumisele pingile ukse kõrval ja otsis võtme . 
47	NA	 Lukk krigises ja suvila avanes nende ees tumeda koopana . 
47	NA	 Rein ise astus üsna kindlalt pimedusse , kostis kolinat , kirumist , siis kääksatas veel mingi uks , sammud kaugenesid kusagil ruumis ja vaikisid . 
47	NA	 Kümnekonna sekundi pärast kostis vaikne plõksatus ja tagapool süttis elektrivalgus , see heitis kõrgel asetsevatest akendest pisut kaldus kollakaid jugasid ümbrusele ja lagendik nagu sulgus nende ümbes . 
47	NA	 Tajutavaks maailmaks jäi vaid valgustatud ala . 
47	NA	 Rein tuli ettepoole tagasi ja pani ka siin igal pool tuled põlema . 
48	NA	" "" Astuge edasi ja tundke end nagu kodus . "" "
48	NA	 Ta tõstis kotid sisse ja takseeris teisi . 
48	NA	" "" Mis te siin seisate nagu puuhobused ? "
48	NA	" Tulge sisse ja pange uks kinni . "" "
49	NA	" "" Ei näe erinevust , "" Trevor lükkas plikad enda ees sisse ja juhtis kaminaruumi , kuhu Rein oli varustuse maha pannud . "
49	NA	 Ta hakkas makki töökorda seadma , sellal kui tüdrukud ringi vahtisid ja majaga tutvusid . 
49	NA	 Rein kadus välja , oli kuulda , kuidas ta läheb katusel korstna juurde , siis tuli ta sisse tagasi , keeras siibri lahti ja pani kaminas valmispandud puudele tule alla . 
50	NA	" "" Liikuge-liikuge , siis ei ole nii külm . "
50	NA	" Ouhh ! "" "
50	NA	 Viimast ütles ta selle peale , kui kamin talle pahvaka suitsu näkku saatis . 
50	NA	 Trevor sai makist jagu , see hakkas tööle . 
51	NA	" "" Treux , too puid . "" "
52	NA	" "" Väljast või ? "" "
53	NA	" "" Võid seest võtta , need on kuivemad . "" "
54	NA	 Trevor läks kaminaruumist tagasi verandale , mille kaudu nad olid sisse tulnud . 
54	NA	 Paremale jäi välisuks , vasakult pääses saunaruumidesse ja garaazhi , seal oligi talvine puudevaru . 
54	NA	 Puid sülle ladudes vaatas mees seal ringi — talvel polnud see kõige hubasem paik , sest sauna ei kasutatud ja kõik kohad olid koli täis . 
54	NA	 Suvel oli siin koroonalaud üleval , läbi garaazhi pääses saunast basseni — mjaa . 
54	NA	 Trevor püüdis hinnata , palju sellelaadseid pidusid nad siin olid pidanud — tükki nelikümmend vähemalt . 
54	NA	 Ta läks puusületäie all vaarudes tagasi , viskas need kamina kõrvale maha ja läks uute järele , et pärast poleks tüli . 
54	NA	 Kui ta sellega valmis sai , olid teised joped maha ajanud ja askeldasid köögis . 
54	NA	 Trevor kohendas tuld ja vaatas üle teise toa , mis jäi köögi taha , lülitas seal sisse elektriradiaatori . 
54	NA	 Kaks neid tube siin oligi , üks , või kaminaruum oli selline , et mahutas suuremagi seltskonna , selle sopp pöördus ümber korstnajala , seal edasi korstna taga oli köök ja sealt pääseski teise tuppa . 
54	NA	 Kuna sellel mingit ahju polnud , oli magamine seal talvel võrdlemisi külm üritus — teinekordki eelistas kogu seltskond end magama seada kaminaruumi nurga- ja muidu diivanitel , selle asemel , et omaette elamist nautida . 
55	NA	 Nüüd viska Trevor ka lõpuks jope varna ja vaatas , mida teised teevad . 
55	NA	 Tüdrukud olid osutunud üle ootuste asjalikeks , kui nad kord juba liikuma olid hakanud , Reinul jäi neile vaid töö kätte näidata . 
55	NA	 Kutt loopis paroole ja noris nendega — right style , nagu ta selle kohta ise tavatses öelda . 
55	NA	 Alguse sunnitud momendist oldi ilmselt üle , sest plikad andsid vastu . 
56	NA	 Trevor vaatas köögis ringi ja märkas arendamata töölõiku — ta otsis paraja kannu , pühkis selle lapiga üle ja valas sinna shampuse ja vanalinna segamini . 
56	NA	 Maitses ise ja saatis kannu ringi . 
56	NA	 Ta silmitses Ingridit kõrvalt , kui see võileibu vorpis teha . 
56	NA	 Plika nagu kompu , pole viga , mõtles ta endamisi . 
56	NA	 Huvitav , kuidas ta IQ-ga lood on ? 
56	NA	 Loodetavasti mitte , nagu kahetsusväärselt tihti , välimusega pöördvõrdeline . 
56	NA	 Teisest , Kairest oli tal juba selge pilt . 
56	NA	 Kena väike blond nähvits , kes kuskil paigal ei püsi , armsa olemisega ja parajalt vaimukas . 
56	NA	 Kust kurat see Rein pidevalt sihukesi välja traalib ? 
56	NA	 Trevor tundis seda tüüpi plikasid . 
56	NA	 Nad leidsid ruttu heade eeldustega mehe ja abiellusid , kus siis kõik , mis neis köitvat oli , kiiresti mandus . 
56	NA	 Aga nad ei tahtnudki tegelikult muud , kui auväärseks matrooniks saada , ja Trevor liigitas nad lootusetute juhtumite hulka . 
57	NA	 Praegu jageles see Kaire seal Reinuga võileibade garneeringu asjus , sest viimane soovitas kindlasti absurdseid asju . 
58	NA	" "" Kohvivesi keeb , "" teatas Ingrid . "
59	NA	" "" No näed siis . "" "
59	NA	 Trevor hakkas kohvi otsima . 
60	NA	" "" Kas poleks mõtet ta välja lülitada ? "" tüdruk piilus kannu poole . "
61	NA	" "" Mis ta'ga ikka juhtub ... "
61	NA	" Kohv on loomulikult kõige all . "" "
62	NA	 Trevor tõstis kiiresti spiraali kannust veeämbrisse ja puistas pakist kohvi kannu , vaatas , kehitas õlgu ja puistas veel . 
62	NA	 Kehitas uuesti õlgu , segas , mõtles , vangutas pead , viskas näpuotsatäie soola ja lõi kaane peale . 
62	NA	 Ta vaatas korraks Ingridi poole , kes muiates ta tegevust jälgis . 
63	NA	" "" Rein , palju sa harilikult kohvi paned ? "" "
64	NA	" "" Nii . "
64	NA	" Ja palju sa panid ? "" "
64	NA	 Rein pöördus ta poole , teda lauanoaga sihtides . 
65	NA	" "" Bona fida . "" "
66	NA	 Rein revideeris kohvipakki . 
66	NA	" "" Esimese katse kohta päris tubli . "" "
67	NA	 Just sel momendil lõppes kassett . 
68	NA	" "" Treux , kus kann on ? "" "
69	NA	" "" Ilma ei saa minna kassetti vahetama ? "
69	NA	" Minu käes . "" "
69	NA	 Ta ulatas nõutava . 
69	NA	 Rein vahetas kasseti ja tuulas seal midagi . 
70	NA	" "" Kus kruvikas on ? "" "
71	NA	" "" Minu taskus . "" "
72	NA	" "" Mida kuradit ta sinu taskus teeb ? "" "
72	NA	 Rein ilmus uksele . 
73	NA	" "" Omnia mea mecum porto . "" "
74	NA	 Rein sättis helipea õigeks ja tuli tagasi . 
75	NA	" "" Küll ma oleksin sellele tänulik , kes ütleks mulle , kuidas seda "" , ta osutas kruvikeerajaga Trevorile , "" ladinakeelsete paroolide loopimisest võõrutada . "" "
76	NA	" "" See on väga lihtne , "" arvas Ingrid . "
76	NA	" "" Tuleb iga ta parooli peale õhata "" Eheu , bassa latinitas "" . "" "
77	NA	" "" Vaat' , mida plika loeb — Jumalaema kirikut . "" "
77	NA	 Trevor naeris . 
78	NA	" "" Miks siis ? "" "
79	NA	" "" No kus mujalt sa selle leidsid ? "
79	NA	" Muide , hääldus polnud päris õige . "" "
80	NA	" "" No nüüd said kaks parajat kokku , "" segas Kaire vahele . "
80	NA	" "" Hääldama hakkate mõni teine kord . "
80	NA	" Seniks anna need võileivad siia . "" "
81	NA	 Trevor kasutas juhust ja lasi jalga , otsustades edaspidi ettevaatlikum olla . 
82	NA	" "" Rein , kus kohvitassid on ? "" "
83	NA	" "" Sealsamas , kus taldrikud-noad-kahvlid . "" "
84	NA	" "" Ja kus on taldrikud-noad-kahvlid ? "" "
85	NA	 Rein ohkas ja hakkas toa poole liikuma . 
86	NA	" "" Oota , kas sul midagi kandikutaolist ka on ? "" küsis Kaire kähku . "
87	NA	" Rein tardus , üks jalg õhus : "" Mul on midagi kandikutaolist . "" "
88	NA	" "" Leia . "" "
89	NA	" "" Võta ise . "" "
90	NA	" "" Ja kus need on ? "" "
91	NA	" "" Sealsamas , kus kohvitassid ! "" "
91	NA	 Rein kadus välgukiirusel köögist . 
92	NA	" "" Mulle näib , et ta norib minuga , "" kuulsid nad Kaire teeseldult solvunud häält . "
93	NA	 Kui Rein kogu kupatusega kööki tagasi jõudis , ladusid plikad kandikud täis ja Kaire hakkas lauda katma . 
93	NA	 Rein kadus talle appi . 
94	NA	" "" Vala kohvi siia . "" "
94	NA	 Trevor oli leidnud suure termose , mille sees nad harilikult kohvi hoidsid , ta andis selle Ingridile ja võttis ise suhkrutoosi ja ühe küpsisekausi , et neid lauale viia . 
94	NA	 Ümber nurga pöördudes ta peatus hetkeks . 
95	NA	" "" Vara veel , enne katke laud ära . "
95	NA	" Musimaratoni on hiljem aega küll pidada . "" "
96	NA	 Ta läks veel kööki , Ingrid oli kohvi termosesse valanud ja loputas kannu . 
97	NA	" "" Äh , ära näe vaeva , ega see viimaseks täieks jää . "" "
97	NA	 Trevor võttis kannu , kus kokteil oli olnud , ja keeras selle teistpidi . 
98	NA	" "" Õudsed joodikud . "
98	NA	 Eks ma's teen uue . 
98	NA	" Ja lähme teiste juurde . "" "
98	NA	 Ta libistas käe tüdruku pihale , see keeras end lahti , pritsides oma märjalt käelt talle vett näkku . 
99	NA	" "" Vara veel . "" "
99	NA	 Tüdruk naeris . 
100	NA	" "" No oota . "" "
100	NA	 Trevor suundus verandale , kus nende joodavavaru seisis . 
101	NA	" "" Fine ! "" pomises ta kiiresti pudeleid avades . "
101	NA	 Uuesti kaminaruumi astudes väristas ta õlgu — võrreldes verandaga oli seal ja köögis juba mõnusalt soe . 
101	NA	 Kaire asetas salvrätikuid kohale , Rein õiendas midagi peadpidi kapis . 
102	NA	" "" Kahju , et sa täna viinereid ei saanud , "" viskas ta üle õla Trevorile . "
102	NA	 See asetas kannu lauale . 
103	NA	" "" Ingrid on ikka veel seal ? "" "
103	NA	 Ta suundus neist mööda köögi poole . 
104	NA	 *** 
105	NA	 Ja siis see algas . 
105	NA	" Valgus kustus ja makk tegi oma tavapärase "" ouuu "" . "
105	NA	 Sellele hetkele hiljem tagasi mõeldes võis Trevor vanduda , et tal ei olnud vähimatki õnnetuseaimust . 
105	NA	 Vastupidi , näis , et asi läheb lõbusamaks . 
105	NA	 Kamina nõrgas valguses , millega silm kohe ei harjunud , viskus Rein diivanile . 
106	NA	" "" Siin on kuradi käsi mängus ! "" pahvatas ta sünge lõbususega . "
106	NA	 Trevor suundus edasi köögi poole , et sealt pimedast Ingrid üles otsida . 
106	NA	 Ta astus veel kaks sammu ja siis sundis teda peatuma heli , mille sarnast ta mitte kunagi kuulnud ei olnud . 
106	NA	 See oli mühin , sumin , mingi kumisev sahin , täis ebainimlikku ähvardavat jõudu . 
106	NA	 See kestis vähem kui sekundi ja kiiremini , kui inimene suudaks reageerida , valgusid köögilaest umbes kolmemeetrises ringis alla tulenõelad . 
106	NA	 Need moodustasid silindrilise udukardina , katus selle ringi seest lendles tükkidena kõrgusesse , kadus , hajus . 
106	NA	 Mööda kõrgusse suunduvat tunnelit langes alla kiiresti tugevnev ereroheline valgus . 
106	NA	 Ingrid seisis enam-vähem tuleringi keskel , ta karjatas . 
106	NA	 Selles tontlikus valguses nägi Trevor ta silmis kirjeldamatut hirmu . 
107	NA	" "" Miks ta seal seisab , miks ta ei liigu ? "" mingi painavalt pika sekundi vaatas ta abitult seisvat tüdrukut . "
107	NA	 Sellistel hetkedel tegutseb aju kiiresti , kuigi enamik mõtteid teadvusse ei jõua . 
107	NA	 Trevor pani tähele , et tulekardin et teinud midagi esemetele , mis olid ta teel laest allpool . 
107	NA	 Ta ei mõelnud sel hetkel ohule , ta sööstis edasi . 
108	NA	 Metsik põletav kuumus tabas teda ringi läbimisel , ta põrkas nagu vastu vahtkummist seina , hing jäi kinni ja südant läbistas valu , ent ta oli läbi . 
108	NA	 Ja seespool tundis ta järsku hirmu . 
108	NA	 See oli tarretav , nüristav , tappev hirm , mis paneb ennast kägarasse tõmbama ja pead põlvedele surudes uluma . 
108	NA	 Trevoril oli võitmatu tahtmine vajuda põrandale pisikeseks ja märkamatuks . 
108	NA	 Ta langes põlvili . 
109	NA	 Ise seda teadvustamata märkas mees valguse eripära — see oli rahutu ja hüplev , kuigi näis staatiline , see sädeles ja väsitas silmi , koosnedes nagu miljonitest kiiresti teisenevatest helendavatest punktikestest . 
110	NA	" "" Laserivalgus , "" mõtles ta , ja sel hetkel teadvus nagu kahestus . "
110	NA	 Ühele poole jäi see keev mäslev hirm , loomalik abitus , selle kohal aga väreles külm loogiline mõistus , mis tegutses omasoodu . 
110	NA	 Ja see teadvus püüdis uuesti liikuma panna keha , mida loomaliku poole röökiv abitus blokeeris . 
110	NA	 Trevor pingutas tahet ja aeglaselt , sentimeeterhaaval suutis ta pea kuklasse ajada , ta vaatas üles . 
110	NA	 Mööda udutoru langes alla mingi sädelev vaim , mis näis koosnevat vaid ererohelisest kiirgusest , näha oli kolm elutut musta silma ja väänlevad sädelevad kombitsad . 
110	NA	 Kummaline monstrum langes Ingridile peale . 
110	NA	 Tüdruk avas suu , et karjatada või õhku ahmida , helkivad kombitsad , igaüks oma paar meetrit pikk , olid laiali sirutunud nagu ämbliku jalad , nende otsas olid paarikümnesentimeetrised süstlanõela meenutavad teravikud , mille lõpetas viiesentimeetrine kettakujuline kaelus . 
110	NA	 Nüüd tungisid need nõelad tüdruku kehasse . 
110	NA	 Ingridi käed tõusid , nagu püüaks ta end veel kaitsta , siis lõtvus ta keha , põlved nõtkusid , pea vajus rinnale , ta jäi rippuma neile nõeltele , kogu konstruktsioon nõksatas alapoole . 
110	NA	 Trevor tegi meeletu pingutuse , ta kuklast käis läbi valuhoog , selgroog surises , ent ta tõusis . 
110	NA	 Vatist sõrmedega haaras ta puulõhkumiskirve , mis juhuslikult ringi sees oli ja virutas selle otse rohelisse helki . 
110	NA	 Tal vedas , et kirves pääses ta ikka veel mitte täiesti kuuletuvast käest — sähvatas pimestav , ergavvalge leek , Trevorit tabas kuuma tuha ja pisikeste sulametallipiiskade pilv . 
110	NA	 Helklev leegikardin — vahepeal oli ta võtnud kera kuju , millest tuhm udutoru üles suundus — lõi hetkeks lainetama ja koos selle pilvega paiskus Trevor tagasi , ta kukkus seina äärde mitu meetrit köögist eemal . 
110	NA	 Rohelises valguses kummardusid ta kohale Kaire ja Reinu ehmunud ja nõutud näod . 
110	NA	 Trevor püüdis end oiates jalule ajada . 
110	NA	 Instinktiivselt tõstetud käed olid silmi kaitsnud , ent igal pool mujal paljal nahal kipitasid põletushaavad , ta juuksed ja kulmud olid kergelt kõrbenud . 
110	NA	 Rein ja Kaire aitasid ta püsti . 
110	NA	 Trevor lükkas nad eemale ja lähenes uuesti leegikardinale . 
110	NA	 See helendas nüüd vähem ja oli selgem , ent murdis kristallina tugevasti valgust . 
110	NA	 Ikka veel pimestavat valgust kiirgav hoomamatu kogu rippus meetri kõrgusel Ingridi põrandal lebava keha kohal . 
110	NA	 Kellegi käsi puudutas ta rannet . 
111	NA	" "" Mis see on ? "
111	NA	" Mis see ometi on ? "" küsis Kaire värisev hääl . "
112	NA	" "" Ei tea ... "" "
113	NA	 Nagu mingi värdjalik ämblik vappus too rohelise valguse allikas õhus . 
113	NA	 Veel üks kombits pöördus , võnkus nagu kõheldes , tungis siis tüdruku kehasse . 
113	NA	 Monstrum püüdis tüdrukut üles tõsta , korraks läkski see tal korda , valgus tuhmus sekundiks ja ta kukkus tagasi , Trevor jõudis märgata enam-vähem kerakujulist tuuma , mis näis koosnevat peeglitest ja läätsedest ... ja valgusest . 
113	NA	 Trevor lähenes leegikardinale veelgi . 
113	NA	 Kaire sõrmed pigistasid ta rannet . 
114	NA	" "" Ära mine ... "" "
115	NA	 Kannatamatult , tagasi vaatamata raputas Trevor käe lahti . 
116	NA	" "" See on vampiir ! "" pistis Rein järsku kisama . "
116	NA	" "" Ta imeb verd ! "
116	NA	" Ta tapab meid kõiki ! "" "
116	NA	 Ta tormas välja . 
117	NA	" "" Põgenege ! "" "
117	NA	 Kostis mütsatus , pominat , siis uus karjatus . 
117	NA	" "" Ma ei pääse välja ! "
117	NA	" Ooohh ! "" "
118	NA	 Trevoril polnud aega mõelda ta sõnade tähenduse üle , sest just siis tõusis undamine ja vibratsioon . 
118	NA	 Prahvatas pilbastuva puu ja purunevate kivide kirjeldamatu helikaos . 
118	NA	 Suvila vappus . 
118	NA	 Seni vertikaalselt üles suundunud tunnel hakkas pöörduma , lennutades laiali kõik , mis teele jäi . 
118	NA	 Ta muutis korduvalt suunda ja Trevor nägi , et ta on seitse-kaheksa meetrit pikk , lõppedes hallikasvalge seinaga , mis kumerdus sfäärina igale poole , niipalju , kui seda august näha oli . 
118	NA	 Ta näis olevat kontsentriline tolle leegikardinaga . 
118	NA	 Kivid ja puu , mille tunnel allapoole liikudes minema lennutas , nagu lennutab sädemeid kiiresti pöörlev käiaketas , põrkasid sellelt seinalt sissepoole tagasi , lõhkudes aknaid ja põõsaid . 
118	NA	 Tunnel raius maja tagaseina laia ava ja peatus siis rõhtsalt , ning kaikuva raksatusega istus talle peale pimedus , määramatu sünkmust pilv eimiskit , mille leekkardinaga kokkupuutuva osa kohal rippus poolviltu rohekasmustalt kirendav kuusnurk . 
118	NA	 Kõike moonutav ebaloomulik valgus pulseeris , mööda tunnelit lendlesid udutordid , tunnel ise virvendas , udutordid põrkusid ämblikutaoliselt monstrumilt ja mõned neist läbistasid leegikardina ning plahvatasid valjude raksatustega seintega kokku põrkudes . 
118	NA	 Levis terav osoonilõhn ja kõrbenud kuumus . 
118	NA	 Monstrum rappus ning tõmbles , püüdes tolle kuusnurga poole roomata . 
119	NA	" "" Mu suvila ! "" kostis Reinu ahastav hüüd . "
120	NA	 Trevor võpatas , ta taipas , et oli kõike seda vahtinud nagu hüpnotiseeritu , Reinu hääl äratas ta . 
120	NA	 Too oli uuesti tuppa tulnud ja vaatas nüüd käsi risti surudes seda hävingut . 
120	NA	 Iga hetk võis mõni udutort otse nende suunas põrkuda . 
120	NA	 Kaire oli vastu seina liibunud ja vahtis ikka veel pärani silmi otse valgusesse . 
120	NA	 Trevor rabas tal käest kinni ja vedas ta otsese nähtavuse alast , mida valgus teravalt piiritles , välja , lükkas ta diivanile istuma . 
121	NA	" "" Rahu , kurat ! "" karjus ta Reinule , kes oli uuesti elustunud , tormanud akna juurde ja kiskunud selle lahti , veristades sõrmi ja lõhkudes ühe ruudu . "
121	NA	 Rein ei teinud kuulmagi , vaid hüppas välja . 
122	NA	" "" Siin ka ! "
122	NA	 Sein ... 
122	NA	" Sein ... "" kuulis Trevor ta häält , õudusest täidetud häält . "
122	NA	" "" Ümberringi ... "" "
123	NA	" "" Rahu , mees ! "" karjus Trevor veelkord , ta jälgis valgust ja nüüd hakkas see jälle muutuma . "
123	NA	 Valgustunnel jagunes kaheks , üks neist jäi sinna , kus oli , teine , väiksema läbimõõduga ja tuhmim , hakkas pöörduma nagu kella sekundiosuti , aga vastupäeva ja paar korda aeglasemalt . 
123	NA	 Tunnelite lõikejoonel mänglesid vikerkaared , ta pöördus ümber sellesama mõttelise keskpunkti , kus oli too ämblik . 
123	NA	 Ta oli ebareaalne , nagu kuuma õhu virvendus , ent samas teravalt piiritletud , ja ta ei lõhkunud oma teel midagi . 
124	NA	 Trevor oli just jõudnud akna juurde ja taipas välja vaadates , mida Rein mõtles , kui ütles , et välja ei saa . 
124	NA	 Hall sein , mida Trevor oli näinud tunneli lõhutud august , ümbritses suvilat igast küljest , moodustades 15-20-meetrise läbimõõduga poolkera . 
124	NA	 Rohelise valguse helgist oli kõik valge nagu päeval . 
124	NA	 Trevor meenutas seinalt põrkuvaid kive — jah , välja siit ei saa . 
124	NA	 Ta heitis pilgu tagasi . 
124	NA	 Pulseerides ja aeg-ajalt katkedes liikus toru edasi , nagu otsides midagi , kord kõrgemale tõustes , kord madalamale laskudes pöördus ta . 
124	NA	 Seinad naksusid , kui ta neist üle libises , kõik mis oli metallist , paiskus ta sihis tsentrist eemale . 
125	NA	" "" Rein , ettevaatust ! "
125	NA	" Ära valgustunneli teele jää ! "" hüüdis Trevor igaks juhuks . "
125	NA	 Kiir paiskas ümber väikese kapikese , jõudis diivanini , selle nurgas vaatas Kaire apaatselt tunneli lähenemist , kiskus end vaid kössi . 
125	NA	 Trevor haaras ta õlast ja tiris ta eemale . 
125	NA	 Rein ronis läbi akna sisse tagasi . 
125	NA	 Ta oli lumine , ta püksid olid määrdunud ja lõhki . 
126	NA	" "" Ta tapab meid kõiki , hävitab , "" soigus ta . "
126	NA	 Tunnel libises üle laua ja paiskas vastu seina kõik lusikad , noad , kahvlid ja soolatoosi , need tõukasid lennates maha ka muid asju . 
126	NA	 Raksatusega kadus läbi akna kaminal seisnud raske tinakann , shashlõkivarraste-ahjuroobi komplekt paiskus mürinal nurka . 
126	NA	 Rein karjatas kähedalt ja tormas verandale , sealt edasi garaazhi . 
126	NA	 Trevor taganes aegamööda Kairel käest kinni hoides . 
126	NA	 Kiir tõusis jälle , kuni oli meetri kõrgusel põrandast , hakkas jälle laskuma . 
127	NA	" "" Alt läbi , "" ütles Trevor . "
127	NA	 Ta paiskas Kaire põrandale , veeretas end alt läbi ja lausa lohistas tüdruku järele . 
127	NA	 Nad tõusid . 
127	NA	 Rein oli sel ajal esikusse tormanud , nüüd jõudis ta uksele . 
128	NA	" "" Alt ... "" tahtis Trevor öelda , kuid sõnad jäid talle kurku kinni , sest Rein sööstis otse murduvasse valgusesse . "
128	NA	 Tunnel lahvatas erevalges valguses , kõigepealt hajus köögisein , nüüd oli see vaid üks kõrvetav leek , hetkeks nägi Trevor seinale söestuvat inimese siluetti , siis hajus ka välissein ja aknaid tabas nagu rahesabin , oli tunda kärsahaisu . 
128	NA	 Kellarihm torkis , kõiki esemeid ruumis kattis helesinine koroonalahendus . 
128	NA	 Kiir nõrgenes kiiresti , kollapseerus järsku ja kadus . 
129	NA	 Alles nüüd jõudis Trevori teadvusse , et Kaire karjub ja rabeleb , alateadlikult oli ta sõrmed tüdruku käsivarre ümber nii tugevasti kinni pigistanud , et see kuhugi ei pääsenud . 
130	NA	" "" Rahu nüüd . "
130	NA	" Rahu , tüdruk . "" "
130	NA	 Ta raputas teist õlgadest , Kaire nuuksatas ja jäi vait . 
130	NA	 Trevor vaatas kiiresti ringi , siis pani tüdruku jälle diivanile istuma , kummardus lähemale , vaatas talle teravalt otsa . 
131	NA	" "" Istu siin ja ole tasa , ära mingil juhul kuhugi torma . "
131	NA	 Kui midagi märkad , ütle mulle . 
131	NA	" Selge ? "" "
132	NA	 Tüdruk noogutas kiiresti , talle pärani meeletute silmadega otsa vaadates . 
132	NA	 Trevor oli paari kiire sammuga köögiukse juures . 
132	NA	 Seal oli kõik samamoodi , ainult liikumatu . 
132	NA	 Ingridi keha lamas põrandal ja monstrum tõmbles vaikselt . 
132	NA	 Ainult udu ei olnud ja tahapoole suunduv tunnel põles ühtlaselt . 
132	NA	 Midagi ei juhtunud . 
132	NA	 Mees silmitses seda mõned minutid seal seistes ja vajus siis sisemiselt kokku . 
132	NA	 Ta lõtvus , põletushaavade kipitus andis end tunda , selg ja küünarnukid olid valusad . 
132	NA	 Hirm , mida ta oli tundnud tuleringi sees — see oli talle sisendatud , oli selge — oli tolle arusaamatu teadvuse kahestamise shokiga talle teene teinud . 
132	NA	 Viimaste sündmuste kiirus ja tegutsemist nõudev otsene oht ei jätnud talle sekunditki mõtlemisaega , ta oli teinud , mida pidi tegema , nagu automaat . 
132	NA	 Ent nüüd , kui stseen järsku paigale tardus , hakkas teadvusse jõudma sõprade hukkumise vapustus ja kogu olukorra võigas ebaloomulikkus . 
132	NA	 Emotsioonid valgusid pinnale , ta laskus sinnasamasse diivanile , mille nurgas Kaire istus , ja peitis näo kätesse . 
132	NA	 Ta tahtis minema siit ! 
133	NA	 Tükk aega ei suutnud ta midagi teha ega mõelda . 
133	NA	 Mitu korda pidi ta endalt küsima , kas see pole unenägu . 
133	NA	 Värinad raputasid teda , ent see oli lõpuks marrastuste ja põletuste kipitus , mis ajas ta leevendust otsima . 
133	NA	 Ta teadis , kus kapinurgas Reinul esmaabivahendid olid , ning kriimustusi ja põletusi puhastades-määrides- plaasterdades suutis ta lõpuks ennast ka pisut koguda . 
134	NA	 Ta vaatas ringi , silmad peatusid Kairel . 
134	NA	 Tüdruku pilk püsis ainiti temal . 
135	NA	 Vaeseke on hulluks minemas , mõtles Trevor ja sundis end muigama . 
135	NA	 Tulemus oli kindlasti hale grimass , konstateeris ta ise . 
136	NA	" "" Ole siin , Kaire . "
136	NA	 Kui midagi juhtub , hüüa . 
136	NA	 Ent näib , et jäi pidama , ole rahulik . 
136	NA	" Ma vaatan pisut ringi . "" "
137	NA	 Trevor uuris ümbrust sünge näoga . 
137	NA	 Päriselt oli tal tahtmine ulguda . 
137	NA	 Suvila oli nagu lahinguväli . 
137	NA	 Nii esi- kui tagaküljel haigutasid suured augud , kõik kohad olid täis hallilt sfäärilt põrkunud kõrbenud välimusega materjale , lisaks veel segadus , mida oli teinud pöörduv tunnel . 
137	NA	 Trevor tundis suitsulõhna , oli üsna palav vaatamata sellele , et maja oli puru . 
137	NA	 Mõned sekundid mõelnud , mees taipas — ruum oli ju suletud . 
137	NA	 Tollest kuplist ei läinud läbi kivid ja küllap ta pidas ka sooja . 
137	NA	 Trevor kustutas kamina , siis käis läbi kõik ruumid . 
137	NA	 Ta uuris maja ka väljast , niipalju kui sai . 
137	NA	 Lumi sulas , kupli tipu lähedal oli suitsu tihedamalt . 
137	NA	 Suvila tagakülje kohal hõljus õhus suur pilv määramatut , süsimusta pimedust , Trevor ronis isegi katusele , et sellest ülevaadet saada , sel oli enam-vähem kaksikkumera ketta kuju . 
137	NA	 Trevor ei söandanud talle läheneda , ta kaalus hetke käes kivikest , ent otsustas seda igaks juhuks mitte ärritada . 
137	NA	 Selle asemel uuris ta kuplit . 
137	NA	 Kivike põrkas sellelt tagasi nagu seinalt . 
137	NA	 Lühikese kõhkluse järel asetas mees käe selle vastu , tunnet ei olnud mingisugust . 
137	NA	 Pettunult ronis ta tuppa tagasi , nüüd oli vaja rahuneda ja mõelda . 
138	NA	 Ta peas oli fantastiline puder , ta pidi pingutama , et reaalsuse pinnale jääda . 
138	NA	 Ta võttis kohvitassi , otsis aknaaluse diivani tagant lusika , maitses , kohvi oli jahtunud . 
138	NA	 Ta tõusis , viskas selle lahtisest aknast välja , valas termosest uut . 
138	NA	 Osa kohvi läks maha , sest ta käed värisesid hullusti . 
139	NA	 Rahu nüüd ! käskis ta ennast ja unustas selle samas . 
139	NA	 Ingrid oli valanud kohvi siia termosesse . 
139	NA	 Ingrid ... 
139	NA	 Kui ilus ta oli ... 
139	NA	 Nüüd lamab ta siin , tapetud käsitamatu ja mõistetamatu jõu poolt . 
139	NA	 Enam ei vaata keegi imetlusega ta habrast kuju , ei otsi ta siniste silmade pilku , enam ei lükka see õrn käsi laubalt musti kiharaid ... 
139	NA	 Jäta , käskis mees end veelkord . 
139	NA	 Rein oli hea sõber ja tast ei jäänud järele muud kui kõrbehais . 
139	NA	 Ja ta ise oli lõksus . 
140	NA	 Kaire liigutas ennast . 
140	NA	 Trevor vaatas korraks ta poole , tegi siis teise tassi tühjaks , valas sinna kohvi ja surus tüdrukule pihku . 
141	NA	" "" Joo . "" "
142	NA	 Tüdruk täitis käsu . 
142	NA	 Trevor ise võttis ühe võileiva , ent pani selle kohe lauale tagasi — suutäis käis ringi , vaevaga neelas ta selle alla . 
142	NA	 Kaire asetas tassi lauale . 
142	NA	 See igale inimesele ülimalt tuttav heli pani mehe arusaamatuses ringi vaatama . 
142	NA	 Siin nad istuvad ja joovad kohvi . 
142	NA	 Kui tugev on harjumuse jõud ! 
142	NA	 Isegi kõige võimatumas situatsioonis järgib inimene väljakujunenud tavasid . 
142	NA	 Absurdne ... 
143	NA	 Kaire nihkus talle lähemale . 
144	NA	" "" Miks me ära ei lähe ? "" "
145	NA	" "" Ei saa . "
145	NA	 Sa nägid seda halli seina ? 
145	NA	" See ei lase midagi läbi . "" "
146	NA	" "" Mis meiega juhtub ? "" "
147	NA	" "" Ma ei tea . "" "
147	NA	 Siis vaatas ta tüdruku poole . 
147	NA	" "" Ainuke , mida me teha saame , on mitte paanikasse sattuda . "
147	NA	 Kuidagi peab see ju ometi lõppema . 
147	NA	" Peegelväli nõuab tohutult energiat ... "" "
147	NA	 Ta takerdus , taibates , mida oli öelnud — mitte millegagi põhjendatud stamp ulmekirjandusest . 
148	NA	" "" Mis see on ? "" küsis Kaire jälle . "
149	NA	" "" Ma tõesti ei tea . "" "
149	NA	 Trevor kehitas õlgu . 
149	NA	" "" Igatahes üleloomulikesse asjadesse ma ei usu . "
149	NA	" Maailmas on lihtsalt palju , millest meie mõistus üle ei käi , ja väikestele inimestele sellest ei räägita . "" "
150	NA	" "" Juhtub seda tihti ? "" "
151	NA	" "" Oh persse ... "
151	NA	 Kust mina tean ? 
151	NA	 Ma käitusin lihtsalt nii , nagu oli ainus võimalus . 
151	NA	 Tuleb lihtsalt mõistus vaba hoida , olla sisemiselt valmis tegutsema teistsuguse loogika tasandil . 
151	NA	 Lihtsalt ... 
151	NA	 Need on tõesti väga elementaarsed asjad . 
151	NA	 Ent meil sisendatakse inimestele , et midagi ebatavalist juhtuda ei saa , see on üks komponent vaimsest kastreerimisest ... 
151	NA	" Küll me sellest supist välja tuleme . "" "
151	NA	 Ise ta seda ei uskunud . 
152	NA	" "" Kui hirmus see kõik on ... "" "
152	NA	 Tüdruk liibus ta vastu . 
152	NA	 Muus olukorras oleks selline lapselik zhest Trevorit lõbustanud , nüüd pani ta vaid käe teise õlgadele ja mõtles omi mõtteid edasi , aeg-ajalt automaatselt kohvi rüübates . 
153	NA	 Kui ta mingi määramatu aja pärast sirutas käe termose järele , märkas ta , et detailid ei ole enam eristatavad . 
153	NA	 Hetkega muutus ta taas erksaks . 
154	NA	" "" Ole siin , "" ütles ta Kairele ja astus köögiukse juurde . "
154	NA	 Valgus oli tõepoolest nõrgenenud , nüüd võis juba vaadata selle allikat , mis sarnanes paljutahulise kristalliga . 
154	NA	 Kümne-viieteistsekundiliste vahedega ta veel jõnksatas , üldiselt püsis vagusi napilt Ingridi kehast kõrgemal . 
154	NA	 Leekkera oli vaevumärgatav . 
154	NA	 Trevor sirutas käe , ent lõi kõhklema . 
154	NA	 Alguses oli ta korra sellest läbi käinud , kuid ta ei tahtnud riskida . 
154	NA	 Ta muigas , läks tuppa tagasi , võttis sealt esimese kättejuhtunud sobiva eseme ( see oli küünlajalg ) ja sidus nöörijupi otsa . 
154	NA	 Ta kõigutas seda vastu helendust , see põrkus tagasi nagu vastu elastset kummit põrgates . 
154	NA	 Trevor sirutas käe ja puudutas kera , ta tundis kuumust . 
154	NA	 Ta surus tugevamini , käsi läks läbi , vaid käsivarres välja kohal oli tunda pitsitust . 
154	NA	 Ta tõmbas käe kiiresti tagasi . 
154	NA	 Kristall hakkas taas allapoole vajuma . 
154	NA	 Tõke lõi uduseks , temas tekkisid valgust murdvad rebendid . 
154	NA	 Kera lagunes üksikuteks laikudeks , mis kokku tõmbusid , jäid vaid kristallini ulatuvad valkjad tulbad , need tõmbusid kokku , hajusid . 
154	NA	 Kristall ise kukkus Ingridi keha kõrvale põrandale . 
154	NA	 Küünlajalga enda ees hõljutades hiilis mees lähemale , kummardus tüdruku surnukeha kohale . 
154	NA	 Üks kombits liigatas ja pööras nõela ta poole , Trevor hüppas välkkiirelt tagasi , kombits lõtvus . 
154	NA	 Ta kuulis selja tagant ohet — Kaire seisis ukseavas . 
155	NA	" "" Ära tule lähemale , "" hoiatas Trevor igaks juhuks , ise külg ees rohekasmusta kuusnurga poole liikudes . "
155	NA	 See oli samasugune kui kristall , ta ei kiiranud , ta oli läbipaistev ja ei olnud ka . 
155	NA	 Kui Trevor oli tast meetri kaugusel , hajus see järsku keskelt äärte suunas , vabastades umbes pooleteisemeetrise ava , millest võis vaadata tolle musta pilve sisemusse . 
155	NA	 Ent silm eristas vaid valkjatest valgustorudest ebamääraseid struktuure . 
156	NA	 Trevor uuris vaatepilti mõnda aega , katsus siis luugiäärt ja sealt algavat tuhmilt helkivat põrandat oma improviseeritud indikaatoriga . 
156	NA	 Midagi ei juhtunud . 
156	NA	 Ta ronis sisse . 
157	NA	" "" Kuhu sa lähed ? "" kostis Kaire ärev hääl . "
158	NA	" "" Ma vaatan siin ringi , ära karda . "" "
158	NA	 Trevor vaatas tagasi , Kaire oli üsna luugi juurde tulnud . 
158	NA	" "" Tundub , et kaotada ei ole meil midagi . "" "
158	NA	 Talle tundus , et ta hakkas midagi taipama . 
159	NA	 Pimeduses ei näinud tüdruk vist muud kui ta siluetti . 
160	NA	" "" Ära jäta mind siia üksi . "" "
161	NA	" "" Siis tule siia . "" "
162	NA	 Tüdruk uuris pimedust . 
163	NA	" "" Ma ei julge . "" "
163	NA	 Ta hingas kiiresti , nagu oiates . 
164	NA	 Trevor oli oma mõtetega ametis . 
165	NA	" "" Kuule , on kaks võimalust — kas sa jääd sinna või tuled siia , mina lähen , "" vastas ta kannatamatult . "
166	NA	 Tüdruku huuled võbisesid , ta kõhkles , astus siis luugi juurde , mees aitas ta üles . 
167	NA	" "" See ei viigi kuhugi , "" lausus tüdruk , kui silmad pimedusega harjusid . "
168	NA	" "" Sa mõtlesid , et see on suurem või ? "" "
169	NA	 Tüdruk noogutas kiiresti . 
169	NA	 Nad seisid vast meetri kaugusel luugist ja Trevor püüdis ruumis mingit ülevaadet saada . 
169	NA	 Helendav põrand läks rajana edasi , hargnes , siin-seal hõljusid õhus erivärvilised kujundid ja mustrid . 
169	NA	 Üks mustrilint algas luugi juurest ja lõppes valkjalt helendava rombiga nende lähedal . 
169	NA	 Ta lasi Kaire käe lahti , astus sammu edasi ja peatus . 
169	NA	 Ülevaate saamiseks oli liiga pime , ainus reaalne asi oli kuusnurgast paistev köök , seegi tontlikus rohelises helenduses . 
169	NA	 Mingid ebamäärased udukogud , kummalised vormid — ainus pidepunkt oli , et ruum ei saa olla suurem , kui too pimedusepilv väljast , seega umbes kaheksa meetrit läbimõõdus . 
170	NA	" "" Siia tuleb mingi tõrvik kaasa võtta , "" pomises Trevor tüdruku poole tagasi vaadates . "
170	NA	" "" Ära rajalt kõrvale astu . "" "
171	NA	 Enne kui mees taipas , mida teine teeb , ja teda takistada jõudis , oli Kaire sirutanud käe ja puudutanud toda helendavat rombi . 
171	NA	 Ei juhtunud muud , kui süttis terav valge valgus . 
172	NA	 Ja selles valguses nägid nad hulluksajavat pilti . 
172	NA	 Väändunud valgete udutorude taustal hõljus ruumis , esimesel pilgul kaootiliselt , umbes kaks tosinat inimest , kelle nägudel oli surma õudus . 
172	NA	 Kaire kisendas , pöördus , kisendas edasi , nüüd juba täiesti enesekontrolli kaotanult , üritas vist ummisjalu väljapääsu poole põgeneda , ent arvestas valesti , õigemini ei arvestanud üldse , kaotas tasakaalu ja enne kui Trevor taipas , mis toimub , kukkus ühte neist udupundardest . 
172	NA	 Ta ülakeha kadus hetkeks pea täielikult uttu , kostis vihin ja nagu klaasi krigin , siis toru jonksatas , paisates udust välja jäänud poole eemale . 
173	NA	" "" Kaire ... "" sositasid Trevori veretud huuled . "
173	NA	 Ka nüüd , kui see viimane õnnetus teistele otsa sadas , ei teinud ta rumalusi . 
173	NA	 Ent seal seistes ja tüdruku veel tõmblevaid jalgu ning poolekslõigatud kehast voolavat verd vaadates tundis ta , et midagi läks ka tema sees pöördumatult katki . 
173	NA	 Millelgi ei olnud enam mõtet . 
173	NA	 Ta elutahe andis alla , üks raske pisar veeres liikumatule näole . 
174	NA	 Ta silmitses inimkujusid . 
174	NA	 See oli kirev galerii , seal oli inimesi mõlemast soost ja kõigist rassidest ja õige kummalistes rõivastes . 
174	NA	 Ühe neegri paljal ülakehal nägi ta sentimeetrijämedusi musti auke , ka kõigi teiste rõivastel olid need olemas . 
174	NA	 Ta pilk jäi peatuma ühel poisikesel , kes võis olla kaheteistaastane , tal tekkis kummaline déjá vu tunne . 
174	NA	 Ta silmitses auke kuuel , üritades moejoone järgi arvata , mis ajastust see tragöödia oli ja siis meenus talle kunagi loetud seletamatu lugu Ühendriikide poisikesest Oliverist , kes kadus 1812. aasta jõuluööl . 
174	NA	" Ta olla läinud kaevule ja teised kuulnud ta kõrgusesse kaduvaid hüüdeid "" appi , appi , nad võtsid mu kinni "" . "
174	NA	 Ja ainsad , lõppevad jäljed puutumatul lumel olnud tema omad . 
174	NA	 Asjad asetusid oma kohale ja Trevor ägas . 
175	NA	" "" Kui põrgulikult sitane on kohtumine võõra tsivilisatisooniga ! "" ta lausa karjus , ta ei hoolinud enam . "
175	NA	" "" Ebatäiuslikud robotid , kes tapavad ja konserveerivad inimesi , nagu meie kogume herbaariumi . "
175	NA	 Kaua juba — paarsada , tuhat aastat ? 
175	NA	 Tullakse sellele järele või unustati see siia ? 
175	NA	 Kes võis esimene olla ... neist Hiina rõivastest ei tea , aga see seal on selgelt keskaeg ... 
175	NA	 Te ei saanud loodetavasti kunagi teada , mis juhtus , see käis liiga kähku . 
175	NA	 Ent nüüd on see risu rikkis ... 
175	NA	" Mõttetu surm , mõttetu meile kättesaamatu , aga ikkagi idiootlik tehnika . "" "
176	NA	 Ta tundis määratut väsimust , valu ja lootusetus olid ta tuimestanud . 
176	NA	 Ta tegi loiult oletusi , miks aparaat sinna pidama jäi . 
176	NA	 Ootab ta ikka veel , et robot saagi pardale toimetaks ? 
176	NA	 Eriti midagi mõtlemata ja tagajärgedest hoolimata libistas ta käe üle tolle mustri , lülitas paar korda valgust sisse-välja . 
176	NA	 Hakkas siis teisi mustrielemente torkima . 
176	NA	 Avastas , kuidas luuki sulgeda-avada . 
176	NA	 Järgmine lüliti pani ta muigama — nüüd nägi ta kogu ümbrust , nagu seisaks ta kergelt heledaval tahvlil kahe meetri kõrgusel suvila taga , ja ei musta pilve ega halli kuplit ei olekski . 
176	NA	 Pilved olid ikka tihedad ja madalal , ent pimedus ei olnud enam täielik , sest horisondi taga oleva päikese kauged kiired panid idakaare punakalt kumama . 
177	NA	 Trevor silmitses seda kõike nagu hüvasti jättes . 
177	NA	 Mingit moodi andis ta endale aru , kui tasakaalust väljas ja endast ära ta oli , ent hulluse asemel võttis temas kuju must külm raev . 
177	NA	 Seda ei olnud vaja väljendada , see oli enesestmõistetav — kui ta vähegi saab , ta hävitab selle värdjaliku maavälise kolaka . 
178	NA	" "" Kas tõesti hakkab juba hommik tulema ? "" "
178	NA	 Ta heitis pilgu oma elektronkellale , see ei näidanud midagi . 
178	NA	 Tõenäoliselt läks ta rikki siis , kui staatiline elekter kõik helendama pani . 
179	NA	 Ta astus ruumi keskel torude vahel oleva puldi juurde , sest mingid tuled olid seal vilkuma hakanud . 
179	NA	 Leige erapooletu huviga jälgis ta , kuidas mingi riba , mis ilmselt aega tagasi luges , otsa sai . 
179	NA	 Seinad tuhmusid , seal , kus oli olnud püüdjarobot , sähvatas valge leek . 
179	NA	 Kui hetke pärast läbipaistvus taastus , polnud enam ei robotit ega suvilatki , isegi mets maja ümber põles . 
180	NA	 Trevor isegi noogutas endamisi , kui kogu vaatepilt vajus algul aegamööda , siis üha kiiremini allapoole . 
180	NA	 Korraga ei näinud ta enam midagi , sest nad olid pilvedesse jõudnud . 
180	NA	 Siis , mõnikümmend sekundit hiljem , olid nad läbi . 
180	NA	 Päikeseketas tõusis kiiresti horisondist kõrgemale , tuhmhall pilvetasandik vajus allapoole . 
181	NA	" "" Ingrid , Rein , Kaire , Ingrid , Rein , Kaire ... "" kordas Trevor nagu transis ja proovis puldil mitmesuguseid nuppe , ent mitte midagi tajutavat sellest ei juhtunud . "
181	NA	 Ta heitis pilgu ümbrusele , taevas hakkas mustaks tõmbuma . 
181	NA	 Maa kaugenes silmnähtavalt , hakkas allpool juba selgeid mõõtmeid omandama . 
181	NA	 Trevoril koitis arusaamine , et ta ei ole võimeline võõrast masinat juhtima . 
181	NA	 Ainus emotsioon oli kerge pettumus , kõige vähem tundis ta hirmu . 
181	NA	 Ta haaras küünlajala ja hakkas pulti huupi taguma . 
181	NA	 Helendavad pinnad prõksatasid ja kustusid , ta võttis ette mingid roosakad torud puldi kohal , need purunesid nagu klaas ja ootamatult kaotas kõik kaalu . 
181	NA	 Trevor klammerdus näppudega pulti , et mitte ära lennata , kukkumise tunne oli sisikonda pahupidi keerav . 
181	NA	 Ta tundis ainult kerget ebamugavust , kui laibad ruumis lahtipääsenuna ringi lendasid ja mõned teda riivasid , tal oli ikka veel kõik täiesti ükskõik . 
181	NA	 Tükk aega ei juhtunud midagi , millegi järgi ei olnud arvata , kus või kui kõrgel nad olid . 
181	NA	 Maa ja laotus pöörlesid aeglaselt ringi . 
181	NA	 Mees nihutas end pisut , üritas end käte-jalgadega kinni hoida , et puldile veel mõned hoobid anda . 
181	NA	 Siis tundis ta kerget õõtsumist , väga kergelt suruti teda vastu pulti . 
181	NA	 Varsti surve ühtlustus ja oli juba nii tugev , et ketas näis serva peal püsti seisvat ; surnukehad kukkusid matsatustega ette hunnikusse . 
181	NA	 Trevor purskas närviliselt naerma — taldrik kukkus abitult maa suunas tagasi ja õhutakistus tekitas selle jõu . 
181	NA	 Pilved tõusid neile vastu . 
182	NA	" "" Loodame , et see on kiire ... "" jõudis ta veel mõelda , kui saabus pimedus . "
183	NA	 [Stockholm , 1999 ] 
184	NA	 Mees mu vastas tõmbas närviliselt suitsu ja läks kergelt longates akna alla . 
184	NA	 Ta pilk uitas öisel linnal , sellal kui ta tuhmi häälega rääkis . 
185	NA	" "" Mis ma pidin Rootsi immigratsioonivõimudele ütlema ? "
185	NA	 Selle loo rääkima või ? 
185	NA	 Lamasin kaks kuud aparaatide all , see andis mulle võimaluse end koguda ja nii sisemiselt kui välimiselt kokku lappida . 
185	NA	 Oli sügav nõukogude aeg , rootslased kedagi välja ei andnud , sest venelaste silmis olin ma riigireetur . 
185	NA	 Kui ma selle loo oleksin rääkinud , oleksin ehk hullu pähe tagasi saadetud ... 
185	NA	 Või mine tea ? 
186	NA	 Hulluks peeti mind niigi . 
186	NA	 Seletasin , et ei tea midagi selle ... hõljuki konstruktsioonist , millega tulin . 
186	NA	 Ütlesin , et tulin üksi , aga seda peeti valeks , et kaitsta hukkunud kaaslaste perekondi — need väärakad kommunistid ju maksid kätte ka põgenenute lähedastele . 
186	NA	 Teesklesin mälukaotust ... 
186	NA	 Mingil viisil seda aktsepteeriti . 
186	NA	 Minu teada ei olnud Eesti meedias kogu asja kohta poolt sõnagi ... 
186	NA	 Kõige raskem oli Ingridi vanematega , nende silmis olin ... olen ma alati mõrvar ... 
187	NA	 Kuidas pääsesin ? 
187	NA	 Ei tea . 
187	NA	 Ju seal oli mingi päästekapsel . 
187	NA	 Plahvatuse peale tuli Rootsi rannavalve välja ja leidis mu mingitel nimetutel kaljudel meres . 
187	NA	" Pealuumõrad , kuus ribi ja mõlema jala luud murdunud , kui ainult tõsisematest asjadest rääkida . "" "
188	NA	 Ta istus uuesti diivanile . 
189	NA	" "" Avalda see ... ulmejutuna . "
189	NA	 Niipalju aastaid on möödunud . 
189	NA	 Ma olen elus , aga pole sellest ööst kunagi üle saanud , ega ka saa . 
189	NA	 Ma ei ole seda kellelegi rääkinud . 
189	NA	 Ära ainult mu nime maini . 
189	NA	 Mul on siin perekond , sõbrad . 
189	NA	 Kaua suhtuti ka võimude poolt minusse suurte kahtlustega , nüüd ... 
189	NA	" Aeg parandab kõik haavad . "" "
189	NA	 Ta muigas rõõmutult ja parandas end. 
190	NA	" "" Peaaegu kõik . "" "
