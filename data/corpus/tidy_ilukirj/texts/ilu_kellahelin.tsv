par_nr	head	sentence
1	 KELLAHELIN 	 KELLAHELIN 
2	NA	 romaan 
3	NA	 Mait Raun 
4	 1 . 	 1 . 
5	NA	 Võimalik , et mul oli ka eelmine elu – kõigil on olnud . 
5	NA	 Kuid kas ma seda enam mäletan . 
5	NA	 Mäletan , et elasin tookord metsas , päris pärapõrgus , ütleme et peaaegu koopas ja seal oli puujuurikaid , mida närisime . 
5	NA	 Ja mul oli mees . 
5	NA	 Mees raadas õhtuti rusikatega mu nägu . 
6	NA	 Laps karjus nagu pöörane ning küllap minagi karjusin . 
6	NA	 Meil kõigil oli hirm . 
6	NA	 Aga tõesti , ma ei mäleta seda , ma olen unustanud . 
6	NA	 Ühtäkki ilmusin ma välja . 
7	NA	 Mingi tume ja vaevuaimatav , imelik vastupandamatu kutse … Kõla oli nagu kellahelin … 
8	NA	 Millalgi – millagi ammu hiljem sain imestusega teada , et ta tõepoolest helistaski mulle kella . 
8	NA	 Seisis kirikutornis ja tagus kellatila vastu vaskset kuplit . 
9	NA	 --- 
10	NA	 Vask . 
11	NA	 Vask kumises kurdistavalt ning ta asus selle lõputu kumisemise sees . 
11	NA	 Ta oli keset kuminaid ning mõtles minule ja igatses head . 
11	NA	 Siis lahkus ta kirikust . 
11	NA	 Sel hetkel läbistas mind valus tuksatus . 
11	NA	 Tolles teises maailmas hakkas äkitselt mässama üks nähtamatu laine . 
12	NA	 Laine . 
13	NA	 Mäsles ja pöörles mu silme ees , pöörasena viskus kaldale see laine valgetes vahutortides … Ning ma tegin midagi ennekuulmatut , laine mässas mu silmas ja ma tõukasin mehe rusikad eemale . 
13	NA	 Mees kortsutas hapult kulmu ... 
13	NA	 Kuid rohkem ta mind ei peksnud , isegi ei üritanud . 
13	NA	 Vaatas jahmunult – nagu näeks esimest korda – mu sinist paistes nägu . 
14	NA	 Nägu . 
15	NA	 Mu nägu oli kivine ja karm . 
15	NA	 Ma ei nutnud ega ahastanud , ma ei öelnud isegi ühtki sõna . 
15	NA	 Libisesin rippuvajunud rusikate vahelt öösse ja kadusin – selline laine , säärane jõud ! 
16	NA	 Aga võibolla see ei olnudki laine . 
16	NA	 Kindlasti ei olnud ta selline , mis paiskub mullitades rannaliivale ja kaob siis rahunenult tagasi ookeani . 
16	NA	 Jäljetult , taandudes igaveseks . 
16	NA	 Vastupidi , mulle tundus , et minu laine on saabunud siia selleks , et jääda . 
16	NA	 Isegi mitte selleks , et mind endaga kaasa viia , ehkki ta tegi ka seda , jah , seda just tegigi ta kõige esimesena , ent laine turi oli tugev ja väle ja lennutas mind nagu imevaip edasi mööda maad , mööda kogu maailma ning ometi oli mul selle vihuri keskel tunne , et asun kindla pinna peal . 
16	NA	 Usaldusväärne nagu põrand . 
16	NA	 Nagu muinasjutt . 
16	NA	 Seda ei ole lihtne seletada . 
16	NA	 Mul ei olnud kübetki hirmu . 
16	NA	 Mu ümber oli soo ja pilkane pimedus . 
16	NA	 Oleksin pidanud muretsema , kas mu paljad jalatallad leiavad ikka üles kindla teeraja , kas nad ei libastu laugaste vahel , aga selle asemel läksin umbropsu ja kinnisilmi , umbes nagu läheks Bunyani palverändur tundmatu tuleviku suunas . 
17	NA	 --- 
18	NA	 Mu südames hüples kelmikas tuluke ja valgustas mu teed , kõrvus kumisesid kellad . 
18	NA	 Lõpuks tulin teadvusele mingisuguse allika kaldal , oli varajane hommik , puulatvades käratses linnuparv ja ma ringutasin nagu ärganu . 
18	NA	 Vaatasin peegeldust vees ja tundsin rõõmu sellest ja enesest . 
18	NA	 Esimesed haigutavad inimesed kiirustasid tööle . 
18	NA	 Mu ümber oli linn . 
18	NA	 Mul oli raha taskuräti sisse keeratud ja ma üürisin toa . 
19	NA	 Kas ma olin läinud hulluks … Mitte kunagi varem ei olnud ju midagi niisugust mulle mõttessegi tulnud . 
19	NA	 Mina , kes ma olin taltsas , taltsamatest taltsaim olend ! 
19	NA	 Niisugused ei põgene . 
19	NA	 Laotasin hinge vaigistamiseks padjapüürile neitsi Maarja ja Jeesus-maimukese pildid ning põlvitasin nende ette madratsile . 
20	NA	 Sõnad ei tulnud mul suust . 
20	NA	 Ei tulnud isegi meelde sõnad sel hommikul . 
20	NA	 Puhkesin hoopis naerma ja jätsin kõik jumala hooleks . 
21	NA	 Kui tõusin , oli mu süda puhas ja kerge , koguni puhtam kui palvetades . 
21	NA	 See tundus imelik ja uskumatu . 
21	NA	 Jumala kellad olid helisenud mu sammude eel ! 
22	NA	 --- 
23	NA	 Ning jumal oligi minuga kaasas ja kõik lahenes otse tänaval . 
24	NA	 Ma ei pidanud isegi midagi tegema . 
24	NA	 Jõllitasin üksnes lähima poe vaateakent . 
24	NA	 Jalad harkis , keel ripakil suust , nõrg suunurkades – üpris imelikult ja rumalalt , rumal inimene nagu olin , ma ju ei ihaldanud ühtki neist esemeist , mis vitriinist vastu kiiskasid , ainult vaatasin . 
24	NA	 Ega ma teadnudki , mis need asjad on , milleks vajalikud . 
24	NA	 Mingid linna mõttetused . 
24	NA	 Mul ei olnud nagunii raha nende jaoks . 
24	NA	 Kuid mis salata , paljud neist olid ilusad . 
24	NA	 Umbes nagu kunst . 
24	NA	 Mulle meeldis nii väga olla vaba ja unistada . 
25	NA	 Unistamine oli vist paremgi kui elu ise . 
25	NA	 Ehkki , millal ma olin viimati saanud rahus unistada ? 
25	NA	 Hüüatasin tummale vitriinile , millal ma olen saanud rahus elada ! 
25	NA	 Nähtavasti veel mitte kunagi , sest mu sõrmed kerisid end trotsist peaaegu rusikasse ja ma isegi jahmusin sellest tähelepanekust , kas mul on elu sees olnud üldse päeva , mis oleks täiesti minu enese päralt päev . 
26	NA	 Ühtainsat niisugust päeva . 
26	NA	 Tundsin koguni hinges hulkuvat mingit pidulikku ivakest , tõepoolest , täna oli esimene säärane , täna algas päris uus elu mul ! 
26	NA	 Ma ei hoolinud , et olin üksi ja kaitsetu ja võõraste seas . 
26	NA	 Unistus , vaba unistus oli aga kummati väga iseäralik . 
26	NA	 Pikapeale hägunes see unetaoliseks seisundiks ja ma nägin päris oma silmaga , kuidas mu unistus venib mööda tänavat aeglaselt eemale . 
26	NA	 Väreleb nagu sült või tarretis või palavik ega allu mu tahtele . 
26	NA	 Vangutasin pead , siiski pigem imestunult kui kurvalt , sest ei olnudki see tegelikult kuigi oluline ega kaunis unistus . 
26	NA	 Harjumatult hea oli seista poe ees . 
26	NA	 Seista – ilma muredeta , soovideta , vajadusteta , täiesti ilma milletagi ja olla olematu . 
27	NA	 Kavatsesin jääda vitriini kõrvale kuni õhtuni . 
27	NA	 Kuid ootamatult avastasin imeliku tõiga , et mu jalg tallab kellegi lakitud kingaotsal . 
27	NA	 Kuidas king sinna sai , see pidi ise mu jala alla astuma , aga kas mul oli tol silmapilgul aega nii keeruliselt mõelda , see avastus rebis mu tardumusest välja ja ma märkasin , et mu ümber kihiseb elu . 
27	NA	 Selgus , et asun justkui keset sipelgapesa . 
27	NA	 Eriti jube äratundmine oli , et kõigi teiste jalad on kängitsetud kingadesse – eranditult kõigi , mina üksi paljasjalgne . 
27	NA	 Ja nad vaatasid mind imelikult ! 
28	NA	 Mu varbad olid porised , jalad poripritsmeis kuni pahkluuni ... 
28	NA	 Seljas sitsikleidi räbal . 
28	NA	 Peas oli mul siidist narts ümber juuste . 
29	NA	 Tõstsin käed näo ette ! 
29	NA	 Kuid käedki ei suutnud katta häbi . 
29	NA	 Mul olid kleenukesed , õrnad käed , nad ei varjanud midagi . 
30	NA	 Ma ei hakanud pikemalt enam vaatama , kelle jalga määrisin , keda olin reostanud oma tähelepanematuses , ja sööstsin lähima kangialuse poole . 
30	NA	 Kuid ma ei jõudnud kuhugi ! 
31	NA	 --- 
32	NA	 Must võlvkaar oli juba lähedal , aga enne haarati mul käisest . 
32	NA	 Nagu traadid olid ta sõrmed . 
32	NA	 Ma vist isegi kiunatasin , mul oli valus . 
33	NA	 Südamest jooksis läbi külm juga , kuum juga . 
34	NA	 Kas olin veel vähe kuulnud hoiatusi linna kohta ! 
34	NA	 Linn varitseb kogenematust ja julmalt karistab seda . 
34	NA	 Ilmselt olin aga pidanud hoiatusi naeruks . 
34	NA	 Ja nüüd oli tagajärg käes , linnal ei tarvitsenud mind isegi otsida , ma olin sedavõrd saamatu ja eluvõõras , et ta sai mu kätte kohe esimesel hommikul . 
34	NA	 Linn seisis mu kõrval selle härrasmehe kujul . 
35	NA	 Raha mul ei olnud , vabaks ma ennast temast osta ei saanud . 
35	NA	 Aga ma teadsin – alles nüüd meenusid mulle need jutud ja hoiatused , alles nüüd , mil liiga hilja – , et rahatule koostab linn eriti julma arve . 
35	NA	 Teistsuguse , naturaalse arve . 
35	NA	 Tähendagu see siis mida tahes . 
35	NA	 Tule jumal appi , sosistasin mõttes . 
35	NA	 Kas ma siis varem ei teadnud ! 
36	NA	 Juba ripneski härrasmees , kelle kingadel olin hooletult tallanud , takjana mu küljes . 
36	NA	 Kohe mainib ta mu maksujõuetust adudes , et mul on tuba . 
36	NA	 Mainib justkui möödaminnes , vahest haigutab . 
36	NA	 Tuba üüritud . 
36	NA	 Ei , ma ei muretsenud ! 
37	NA	 Ma ei muretsenud . 
37	NA	 Oli selline jube mäng . 
37	NA	 Karikakramäng : juhtub , ei juhtu , juhtub … Mees vaikis ja vaatas mind pehme pilguga . 
37	NA	 Kuid tegelikult nõudis ta aru , mis õigusega ma tulin siia . 
37	NA	 Kes lubas mul trampida linna pühal pinnal . 
37	NA	 Seejärel ta – vabandas . 
38	NA	 Ta silmad torkisid nagu naasklid . 
38	NA	 See oli niivõrd ootamatu , et ma punastasin juuksejuurteni . 
39	NA	 “ Hoopis mina , ” pomisesin kleidiserva näperdades . 
40	NA	 Seisin langetatud päi ta ees , julgemata silma vaadata , üksnes seisin . 
41	NA	 --- 
42	NA	 Järgmisena kutsus ta mu kohvikusse ja ma läksin temaga kaasa . 
42	NA	 Imelik , ma ei kartnud midagi . 
42	NA	 Läksin nagu minnakse liivakasti mängima ja tundsin ennast väikese , päris väikese tüdrukuna . 
42	NA	 Niisugused veel ei mõtle selle üle , mis on õige ja mis vale . 
42	NA	 Mind tabas täiesti kummaline kergendus . 
42	NA	 Ma ei häbenenud enam ka oma paljaid jalgu , teatavasti on lastele need lubatud ja seda võibolla koguni kohvikus , ma lihtsalt ei suutnud häbeneda ! 
43	NA	 Seevastu uhke enesekindel linnamees oli üpris kohmetu mu vastas . 
43	NA	 Nihutas näpitsprille edasi-tagasi , kaapis küüneotsaga tärgeldatud kraed . 
43	NA	 Hingas katkendlikult , tal tundus olevat palav . 
43	NA	 Lausus vaikselt ja arusaamatult : 
44	NA	 “ Helistasin kella , et sind leida . 
44	NA	 Ma olen otsinud sind juba kaua . ” 
45	NA	 Midagi imelikku oli selles puises kõnes . 
45	NA	 Kuid ma ei osanud leida sealt halba , vastupidi , ta sõnad paitasid mu kõrvu ja mu muidu nii heitunud valulikku meelt . 
46	NA	 “ Minagi sind otsinud olen , ” kuulsin end vastu nurrumas samasuguseid arusaamatuid sõnu , mille sisu ma ei mõistnud . 
47	NA	 Mida ma ometi tegin ? 
47	NA	 Aga küllap see ei olnudki mina ! 
47	NA	 Veidi rahunesin sellest imelikust mõttest . 
47	NA	 Ei saanud ju olla võimalik , et tütarlaps , kes lõkerdab sihvaka soliidse härraga kohvikus , oleksin päriselt mina ise . 
47	NA	 Minu peale selle maailma vägevate pilk ei langenud . 
47	NA	 Ja – ainult oletame ! – kui oleks selline pilk mingi ime läbi tõepoolest langenud , siis ma poleks sõnakestki paotanud suust . 
47	NA	 Olin õbluke , räsitudja hall naine , jalad põlvist siivsalt kokku surutud , pea maha painutatud , huuled kriipsuks tõmmatud , olematu naine , minus ei olnud midagi vaatamisväärset . 
47	NA	 See ei olnud mina , kes rääkis neid rumalusi . 
48	NA	 Palavus oli kohvikus talumatu . 
48	NA	 Oleksin heitnud ült kõik rõivad , kui see oleks olnud võimalik , nii palav oli äkki . 
48	NA	 Mõistsin , et sõnad pani mulle suhu kuumus , õhuviirastus ... 
48	NA	 Tass hakkas värisema mu sõrmede vahel ja ma punastasin hirmust , et kohv loksub üle serva lauale . 
49	NA	 Ilmselt paistis välja , et ma ei olnud kunagi varem viibinud korralikus kohvikus . 
49	NA	 Kartsin , et mees näeb läbi , kui vähe ma sobin siia klaasistunud linna , taipab , et olen siin juhuslikult , eksituse tõttu , kergitab õhuliselt kaabut ja kaob . 
49	NA	 Kujutlesin , kuidas ta soliidse härrana tellib enne seda mulle veel järgmise tassi kohvi , kaks tassi , koguni kolm , neli tassi , maksab lahkudes demonstratiivselt kinni selle neetud arve ja ma konutan õhtu läbi kohvikulaua taga , kõik ilguvad mu räbaldunud välimust , mu viledat sitskleiti , paljaid jalgu ja veel kõige enam mu sisemust , mis ei olnud isegi räbalais , vaid lõhkikistud ja puruks trambitud … 
50	NA	 Ent seegi nägemus tuli ilmselt palavusest . 
50	NA	 Mees oli täiesti olemas . 
50	NA	 Ta rääkis midagi tasasel rahulikul häälel . 
51	NA	 Aga mida rääkis ? 
51	NA	 Ma ei saanud midagi aru ta jutu sisust , tahtmistki ei olnud selleks . 
51	NA	 Mitte et ta sõnad oleksid tingimata igavad ja arusaamatud , nad olid ka seda , kuid eelkõige olid nad kiuslikud . 
51	NA	 Nad õrritasid mind juba palja olemasoluga , kogu õhk oli neid järsku täis nagu helbeid . 
51	NA	 Tundus , nagu hõljuksin ma lugematute tuliste helvestena mööda kohvikut . 
51	NA	 Nagu oleksin mina ise need sõnad . 
51	NA	 Pind kadus jalgade alt , ma olin hull , oleksin tahtnud hõljuda läbi õhu ja lennata nagu lind , nagu kotkas . 
51	NA	 Viimases hädas põgenes mu pööritav pilk leti taha . 
51	NA	 Seal oli pudelite rivi ja vähemalt näilikult tavaline maailm . 
52	NA	 Ometi , sildid olid täiesti tundmatud . 
52	NA	 Viski , viski , viski . 
52	NA	 Palju ei puudunud , et mul oleks hüpanud suust ropp sõna . 
52	NA	 Missugune barbaarne jumalast maha jäetud kolgas tundus mu kodu , sellal kui siin olid ridamisi kõrgid upsakad vigurpudelid ! 
52	NA	 Tema aga lausus kummaliselt : 
53	NA	 “ Võibolla küsid sa , miks ma sind otsisin . 
53	NA	 Sellepärast , et mu ettevõtmine vajab naise tarkust ja sina oled tark naine . 
53	NA	 Kas sa tuled mulle tööle , naine ? ” 
54	NA	 Mul libises iseenesest üle huulte : “ Jaa ! ” 
55	NA	 Kui paljud olid sööstnud linna virvatulede jahile ja kui vähestele oli toonud see õnne ! 
55	NA	 Kui palju põllepaeltesse nutvaid tüdrukuid tuli häbiga koju tagasi , kõik , peaaegu kõik , kes läksid otsima sinilindu , saabusid lõpuks silmad maas , linn oli kloaak , hüljatute Pariis , petturite paradiis , linn oli suur pilastaja ja meie naiivsed usaldavad õhvakesed . 
55	NA	 Ent ma ei kahetsenud . 
55	NA	 Ütlesin , mida ütlesin . 
55	NA	 Üheainsa tillukese sõna ju pidingi vaid . 
56	NA	 Linn ja töö – kaks meie küla suurt ja kõrvetavat unistust … Kuidas põlastati minejaid , kuidas neile pori järele loobiti , kuidas mindi sellele vaatamata ikka ja jälle . 
56	NA	 Avastasin kohkunult , et ilmselt keerles kogu härrasmehe jutt ümber selle hämmastava ettepaneku . 
56	NA	 Olukord oli arvatavasti üpris koomiline , mina hõljusin sõnade lummuses , ent temal jäi mulje , et ma tõrgun , ma ju ei mõelnud kaasa ega isegi kuulanud . 
57	NA	 Hiljem taipasin küsida asjalikult : “ Kui suurt palka te pakute ? ” 
58	NA	 “ Palka ? ” kordas mees . “ Miinimumpalk , ” vastas ta rahulikult . 
59	NA	 Kohvikust lahkudes mu jalad vankusid . 
59	NA	 Õnneks ta mind ei jälitanud . 
59	NA	 Näis tundvat kohustust saata , ent kui tegin kiire keelduva reveransi , läks tõrkumata vastassuunas ära . 
59	NA	 Pugesin kangialusesse peitu ja kõlgutasin seal lõputu aja jalgu prügikasti kaanel . 
59	NA	 See võis paista imelik , olin suvalises hoovis ja pomisesin nagu mantrat : minu päev , see on minu päev , see on minu päev ... 
59	NA	 Hakkas jahe ja ma läksin tagasi oma üürikorterisse ning lappasin pühapildid püürile , ent seegikord ei ilmunud sõnu suhu . 
59	NA	 Hingeski valitses vaikus . 
59	NA	 Aga mis sellest , ette sosistades oleksin võinud midagi asjata ära rikkuda , kivistada hetked , kaotada tuleviku … Kuid praegu ootavad mind ees üllatused , lõpetasin meelekindlalt . 
60	NA	 Järgmisel hommikul pidin härrasmehe juurde tööle minema . 
60	NA	 Selle asemel ütlesin korteri üles , istusin rongi ja sõitsin tagasi koju . 
61	NA	 --- 
62	NA	 Sõita oli ainult peatusevahe . 
62	NA	 Kuid see oli lootusetult pikk peatusevahe , tundus , et tuttavad lagendikud ja metsaservad ei saabu iial . 
62	NA	 Selles igavikus võttis mu üle võimust kiuslik kuradike , mille olemasolu ma aimatagi ei osanud : miskipärast hakkasin iga hetkega aina enam oma sammu kahetsema . 
63	NA	 Olin öö jooksul kõik peensusteni selgeks arutanud , lõpuks suutnud isegi Jeesus-lapsukese märjaks nuuksuda , kuni pisarad voolasid silmist kui oja , ent rongi jaheda loksumise saatel , võibolla ka päevavalguse mõjul krigisevas puldanvagunis , tõusva päikese kiirte tõttu , mis ilmusid nagu neetud just linna suunast ja sümboliseerisid kadunud võimalusi , kõige selle keskel pöördus mu niigi arusaamatuses mõistus pahupidi ja ma ei saanud perroonile väljudes enam põrmugi aru , milleks mulle see küla , see mees , milleks olen siin . 
63	NA	 Tahtsin kohvikusse , valgusse , soojusse , igale poole ning jumal oli öelnud mulle linna saabudes selgesti : ära muretse ! 
63	NA	 Aga mida ma tegin ? 
64	NA	 Surusin rahustuseks huuled vastu Maarja pilti , kobasin samal ajal sõrmedega Jeesuse pilti põuetaskus , kuid tunne paraku ainult halvenes ning üle lävepaku astudes kangastus juba , nagu lööksin ma sellega praegu templi saatana teenistuslehele . 
64	NA	 Jaa , mida ma ometi tegin – mulle avati uks elu juurde , aga mina … Olin taganemas kohkunult uuesti urgu ja pimedusse nagu mutt päikesekiirtesse sattudes . 
64	NA	 Astusin üle jumala käsust ! 
65	NA	 Esimene vastuvõtja oli pahvak mädanemise lehka . 
65	NA	 Vanatoi mädamuhud olid kuidagi eriti õitsele puhkenud või oli linn andnud mulle uue pilgu ja haistmise ning seda oli võimatu taluda . 
65	NA	 Järgmine lehk oli magusam ja meeldivam , minu enese valik oli see lehk – Tarvik . 
65	NA	 Ma ei tahtnud , ei tahtnud sinna . 
65	NA	 Seega viibisid mõlemad köögis . 
65	NA	 Läbi lämmatava piibusinetuse ei seletanud silmad suurt midagi , ainult kipitasid ja sügelesid , aga mida oligi vaadata . 
65	NA	 Enamasti istusid nad tardunult oma kohal nagu kujud muuseumis . 
65	NA	 Aegajalt liikus käsi suu juurde ja kõrist kostis vaikne lõnksatus . 
65	NA	 Juuksed tõusid neil lõpuks harali nagu ekstaasis ja siis oli oodata kõige hullemat . 
66	NA	 Tegin vargsi ristimärgi . 
66	NA	 Ei aidanud seegi leida rahu . 
66	NA	 Tuhka oleksin pidanud pähe raputama , palju tuhka . 
66	NA	 Seisin keset kööki , reisikott õlal ja näol alandlik naeratus . 
66	NA	 Ent ilmselt oli mu eksitus sedavõrd ränk , et nad isegi ei märganud mind . 
66	NA	 Olin paljas õhk nende jaoks . 
66	NA	 Kui astusin sammu Tarviku poole , vajus ta nagu jahukott pingile ja teeskles , et on teadvust kaotamas . 
66	NA	 Vanatoi silmad olid pahupidi , huul längus üle lõua . 
66	NA	 Tarvik ohkas pika väsinud ohke , tõmbas varruka näo ette ja hakkas ebaühtlaselt norskama . 
67	NA	 Mul tekkis hirm , Tarvik ju ei osanudki tembutada . 
67	NA	 Ent kui hiilisin neist mööda vaikselt tagatuppa ning kõõritasin ukselt korraks tagasi – Tarviku silmad olid lahti ja jälgisid mind . 
67	NA	 Nähtavasti oli tulnud minuga linnast kaasa midagi võõrast ... 
67	NA	 Viskusin koos riietega voodile ja tõmbasin teki üle pea . 
67	NA	 Mind tõugati valguse kätte , aga ma kustutasin valguse igaveseks , mürgitasin lätted … 
68	NA	 Lootsin , et pime ja soe aitavad järele mõelda , mis on juhtunud . 
68	NA	 Kas üldse oligi midagi juhtunud . 
68	NA	 Ent kõik oli segamini mu sisemuses . 
68	NA	 Olin valmis sõimuks , peksuks , ükskõik milleks . 
68	NA	 Arvestasin kõigega , aga mitte jäise põlgusega . 
69	NA	 Ei , kurb ma ei olnud . 
69	NA	 Seda kindlasti mitte , omast kohast oli vastuvõtt ju suurepärane , mitte keegi ei irisenud , mitte keegi ei teritanud mu kallal hambaid – oleks et ainult hambaid ! – , keegi ei söönud närve . 
69	NA	 Oleksid kõik õhtud sama rahulikud ja tüüned , siis ma ei oleks mingil juhul valmistanud neile seda meelehärmi nagu nüüd , kui vähemalt mõnedki oleksid olnud kenad . 
69	NA	 Ma ei oleks iial põgenenud , mul ei oleks tulnud isegi mitte kavatsust , ausõna ! 
69	NA	 See oli mu viimane mõte teki all , justkui lõputu igatsus . 
69	NA	 Nähtavasti jäin selle peale magama . 
70	NA	 --- 
71	NA	 Nähtavasti magasin isegi sügavalt , sest kuidas muidu ma oleksin saanud näha uuesti seda meest . 
71	NA	 Ta tuli ise minu juurde . 
71	NA	 Ta tuli palju kordi mu juurde ja ma ei ajanud teda ära . 
71	NA	 Tegelikult hakkas mul koguni piinlik … Pärast , pärast ma enam ei mäletanud … Lõpuks ootasin teda suures võlvkaartega rongijaamas . 
71	NA	 Ta ei tulnud . 
71	NA	 See tähendab , ta oleks kindlasti tulnud , ta oligi juba peaaegu tulnud – kuid just siis mu uni katkestati . 
72	NA	 Avasin silmad . 
72	NA	 Millegipärast arvasin , et see on tema , ja vaatasin pärani silmi . 
72	NA	 Aga see ei olnud . 
73	NA	 Mu tekk rebiti õhku . 
73	NA	 Tuttav , liigagi tuttav . 
74	NA	 “ Karjud , jah ! ” kähises vari mu ees . 
75	NA	 Võibolla ma tõesti karjusin . 
75	NA	 Ma ei teadnud , mida ma tegin , kas ulgusin , kas naersin , kas kiljusin , kas lamasin vaikselt ja ootasin hoopi , mul oli täiesti ükskõik . 
75	NA	 See ei olnud see mees ! 
75	NA	 Kas mind ennastki siin oli , ei olnud , samuti ei olnud . 
75	NA	 Jumal oli saatnud mu linna , ta oli õnnistanud mu teed , ma olin linnas . 
75	NA	 Vaatasin ikka veel pärani silmadega . 
75	NA	 Tarviku muhklikud käed nätsutasid tekki mu kohal ja ma vaatasin seda justkui kõrvalt , justkui ülevalt . 
76	NA	 “ Unes räägid ! ” 
77	NA	 Ma ei oleks tahtnud iial ärgata tagasi sellesse maailma . 
77	NA	 Tarvik möirgas tekki põrandale visates : 
78	NA	 “ Sa ei maga ! 
78	NA	 Kus sa olid eelmine päev ? ” 
79	NA	 “ Linnas . ” 
80	NA	 Vastus tuli nii kiiresti ja kergesti mu suust , et Tarvik jahmus . 
80	NA	 Tal oli mu pea kämmalde vahel ja ta kavatses ilmselt seda pigistada nagu kõrvitsat , ent mu lühikese sõna peale pudenes mu pea voodile tagasi . 
81	NA	 “ Litutamas ? ” 
82	NA	 See oli kõik , mida ta suutis öelda . 
82	NA	 Kehitasin umbmääraselt õlgu . 
82	NA	 Kas ma käisin litutamas ? 
82	NA	 Ma ei käinud ! 
83	NA	 Aga Tarvik hakkas nuuksuma . 
83	NA	 See ennustas ohtu . 
83	NA	 Sageli algas tema rünnak just lühikese nutuhooga . 
83	NA	 Surusin end vastu seina , et voodis leiduks ruumi meie mõlema jaoks , ning palvetasin inglite ja kaitsevaimude poole , et nad kallaksid mu mehe nõdrad ihuliikmed täis rasket-rasket tina ja liimiksid kinni ta silmalaud . 
84	NA	 “ Tööd otsisin , ” ütlesin ärevust alla neelates . 
84	NA	 Mõnikord oli võetud mu palumist kuulda ! 
85	NA	 “ Väga hea , ” prahvatas Tarvik minu suureks üllatuseks . 
85	NA	 Millal oli ta öelnud mõne heakskiitva sõna mu kohta ! “ Kas leidsid ? ” 
86	NA	 “ Ei , ” valetasin miskipärast , sest Tarviku suunurgad tilkusid . 
87	NA	 “ Sind toita , sind katta … Isegi tööd ei leidnud ! ” 
88	NA	 Tarvik sülgas tigedalt nurka , kuid varises siis koiku ette vaibale . 
88	NA	 Käsi küünitus voodini , langedes jõuetult tagasi alla , ning algas kõrvulukustav norin , mida olin palunud . 
89	NA	 Tarviku jubedate häälitsuste keskel tundus aina kaugem , aina ebareaalsem see linn . 
89	NA	 Mu ergud tuhmusid . 
89	NA	 Kõik põimus , kohad , ajad , inimesed . 
89	NA	 Võibolla ma ei käinudki linnas , võibolla ma selle asemel üksnes magasin ? 
90	NA	 Ma ei saanud kinnitada , et oleks olnud hea uni see , mida nägin , linn oli kloaak . 
91	NA	 Ah , mu süda kloppis . 
91	NA	 Läksin jõe äärde ja püüdsin mõned ahvenad . 
92	NA	 --- 
93	NA	 Rookisin kalad puhtaks , süütasin tikuga paberi pliidi all . 
93	NA	 Halud hakkasid lõbusalt praksuma , rasv särises pannil , vanatoi luuras vesiste silmadega kalu . 
93	NA	 Tarvik veel põõnas . 
93	NA	 Kõik oli hea , köök oli kuum ja hubane . 
93	NA	 Ent ka sellel ööl ei tulnud und . 
94	NA	 Ka järgmisel hommikul püüdsin paar kala ja tegin tule pliidi alla . 
94	NA	 Puud võtsid tuld , veekatlad tormasid mulinal keema , õhku tõusid aurujoad . 
94	NA	 Tundsin , kuidas kõik on jälle täpselt nii nagu alati . 
94	NA	 Kõik oli kogu aeg hästi ! 
95	NA	 Ent taas vähkresin öö unenägudeta unes . 
95	NA	 Tarvik puudutas mind põgusalt õlast ja näpistas . 
95	NA	 Taevaserv lõi idas ahetama . 
95	NA	 Sumasin läbi kastese rohu luhale . 
96	NA	 Vaikus , imeline vaikus ja rahu valitses luhal . 
96	NA	 Küla jäi kaugele , küla läks meelest , kaste uhtus mu paljad jalad ja ma vaatasin päikesesse ning lootsin . 
96	NA	 Või ka ei lootnud . 
96	NA	 Viskasin esimesed viis kala pannile , kui ilmus postiljon . 
97	NA	 Ma ei pööranud talle tähelepanu , isegi ei märganud teda , sest ametimeestega suhtlemine oli vanatoi vastuvaidlematu privileeg . 
97	NA	 Kuid see ei olnudki pakk . 
98	NA	 See oli kõigest õhuke ümbrik . 
98	NA	 Nägin , kui aeglaselt , kui vastumeelselt kiskus vanatoi silmad kaladelt ja kuidas ta äkitselt ajas need hämmastunult pungi . 
98	NA	 Köhis pika köha ning röögatas seejärel kähedal häälel : 
99	NA	 “ Tarvik kala praadima ! 
99	NA	 Aet kirjale ! ” 
100	NA	 Vanatoi oli autoriteet , Tarvik triikis ägisedes oma vigast puusa ja ajas end lavatsilt . 
100	NA	 Tundsin kogu kehaga , kuidas ruumi sugeneb umbusklik vaikus . 
100	NA	 Meile ei olnud veel mitte kunagi kirja toodud . 
100	NA	 Mõistagi ma teadsin , kellelt see kiri . 
101	NA	 Mul tuli astuda pikk , kurnavalt pikk tee üle põranda vanatoi juurde . 
102	NA	 Aga ma ei komistanud , ei koperdanud , ei reetnud end millegagi . 
102	NA	 Ning ma teadsin ka seda , et ükskõik , mida kiri ka sisaldama peaks , igal juhul toob see saatusliku muudatuse mu ellu . 
103	NA	 Ma ei olnud isegi oma aadressi andnud ega nime öelnud . 
103	NA	 Ta oli kõik ise välja uurinud ja mulle kirjutanud . 
103	NA	 Ta oli vaeva näinud . 
104	NA	 Ma olin talle probleem ! 
105	NA	 Ah , oleksin peaaegu vanatoile kaela langenud . 
105	NA	 Tõstsin kirja ükskõikselt näo juurde ja nuusutasin . 
105	NA	 Mäletasin , et kui kunagi sain pulmakutse , siis lõhnas see nagu kannike ja sees olid kuivatatud õielehed . 
105	NA	 Aga rohkem kutseid ei olnud ma saanud . 
105	NA	 Kirju kindlasti mitte . 
105	NA	 See praegu oli ainult hall krabisev ümbrik ilma ilustusteta , peal sinine riigimark , ja ma ei tundnud mitte mingisugust lõhna . 
105	NA	 Näitasin postipoisile kelmikalt keelt ja ta naeratas lahkudes vandeseltslaslikult , justnagu saaks ta minust aru , aga võibolla saigi – kiri oli linnast , temagi ihkas kindlasti linna nagu kõik . 
106	NA	 Ümbrikule oli suurelt kirjutatud “ Aet ” , nii suurelt , et ka vanatoi märkas . 
106	NA	 Kui viivitasin , võttis ta kalossi jalast ja võngutas seda käes . 
107	NA	 “ Tere , Aet , ” veerisin vaikse häälega talle ette , “ mitu päeva tagasi … ” 
108	NA	 Arvatavasti oli mu nägu imelik . 
108	NA	 Mida kõike ma kokku vatrasin . 
108	NA	 Et mul tuleb sõita hommikuse rongiga linna ja õhtuse rongiga tagasi ja käia tööl . 
108	NA	 Sõnad voolasid nagu sile kedruslõng mu suust . 
108	NA	 Jutustasin õlgu kehitades , et teised käivad küla servas laudas , mina samamoodi , ainult et veidi kaugemal – aga kas ma üldse midagi rääkisin ? 
108	NA	 Silme ees virvendas ja kiri oli kirjutatud tuhmi tindiga . 
109	NA	 “ Üks firma linnas , ” seletasin kuivalt . 
109	NA	 Häälesse segunes kirbet kalakõrbemise suitsu . “ Miinimumpalk . ” 
110	NA	 Oleks Tarvik keelanud , siis ma poleks läinud . 
110	NA	 Aga kas Tarvik üldse kuulaski . 
110	NA	 Ta loopis kalu läbisegi pannile ja pliidile . 
110	NA	 Rasv pritsis laeni , kalad söestusid . 
110	NA	 Ta saamatus oli omast kohast isegi ilus . 
110	NA	 Ning kõigil oli siin miinimumpalk , seegi läbi higi ja vaeva . 
111	NA	 Tundus , et ta pani mu võimalikule tööotsale koguni mingeid lootusi . 
111	NA	 Ta ei löönud mind kordagi ja kandis hoolt , et oleksin võimalikult kena väljanägemisega , aitas ka võileibu märssi pakkida . 
111	NA	 Mu süda oli rahul . 
111	NA	 Mis muud sai mind oodata kui hukatus . 
112	NA	 Ahetas alles , kui jalad kingadesse kängitsesin ja tõstsin märsi turjale . 
112	NA	 Tarvik saatis mu jaama , lehvitas järele . 
112	NA	 Üksainus peatus oligi vaid sõita . 
112	NA	 Koputasin ta uksele . 
113	 2 . 	 2 . 
114	NA	 Ei saa just öelda , et vastu oleks vaadanud avar saal , nagu ma külas miskipärast kujutlesin . 
114	NA	 Kuid tarvilik mahtus sinna siiski . 
114	NA	 Akna all raskepärane tammepuust kirjutuslaud . 
114	NA	 Laual aparaat , suure võlliga tume sünge ese . 
115	NA	 “ Selle taga hakkadki tööle , ” seletas mu härra asjalikult ja argiselt . 
116	NA	 Ehkki ma ei olnud sellist kunagi ihusilmaga näinud , aimasin kohe – kirjutusmasin . 
116	NA	 Masin vaatas mind vaenulikult . 
116	NA	 Lõin ta ees silmad maha ja kahtlesin , kas ma oskangi enam kirjutada . 
116	NA	 Mitte ainult selle jubeda aparaadiga , sellega ei osanud ma nagunii , vaid üldse , üldse . 
116	NA	 Ma ei olnud praegu kindel selleski , et tunnen tähti , numbreid , kirjavahemärke . 
116	NA	 Võimalik , et tähti ma siiski vist tundsin – aga see oli ka kõik ! 
116	NA	 Isegi tumm masin oli targem kui mina . 
116	NA	 Miks tahtis see mees mind enese juurde ja pidas mu saabumist endastmõistetavaks ? 
116	NA	 Miks ta jalutas minuga mööda tuba ega küsinud , kas olen nõus tegema seda tööd ? 
116	NA	 Ma ei olnud nõus ! 
116	NA	 Aga ta ei küsinud ja ma ei julgenud ise midagi . 
117	NA	 “ Ma ootasin sind mitu päeva , Aet , ” ütles härrasmees hoopis , heitis nalja mu kulul . 
118	NA	 “ Ma ei saanud varem , ” vabandasin kohmetult peopesaga kleidisiilu hõõrudes . 
118	NA	 Kavatsesin olla võimalikult reserveeritud , kujutledes , et sellest sõltub kogu mu edasine karjäär siin , ent tundsin samal ajal , kuidas üle näo jookseb varjamatu tuline juga . 
118	NA	 Ja mu sõnade kõla oli reetlik ! 
118	NA	 Ma hõõgusin üleni . “ Asjaajamised , koduste tööde lõpetamine … ” 
119	NA	 Ta noogutas mõistvalt ning juhatas mu edasi . 
119	NA	 Kontorist viis uks tagatuppa , seal näis härrasmees ise elavat , ent juba olime tagasi eesruumis . 
119	NA	 Härrasmees märkas , et hoidun töölauast kaugemale , ja julgustas : 
120	NA	 “ Usu , see ei ole raske . 
120	NA	 Las ma juhendan sind natuke … ” 
121	NA	 Istusime kõrvuti toolidele . 
121	NA	 Aegajalt klõbistas härra klahvidega ja palus siis teha seda minul . 
121	NA	 Mul ei tulnud vähimatki välja . 
121	NA	 Klahvid ei paindunud . 
121	NA	 Või jõnksatas võll ragiseva hüppega edasi , jätmata paberile märki . 
121	NA	 Või puudutasin mitut klahvi korraga ja masina sisemusest kerkis mu nõrkade sõrmede all ähvardavalt terve kangide mets . 
121	NA	 Kangid haakusid susinal üksteisele turja ning kulus tükk aega , kuni härrasmees suutis nad lahutada . 
121	NA	 Järgmisena juhtus õnnetus lindiga , lint keerdus nagu uss . 
121	NA	 Härrasmehe heledad pikad sõrmed – haprad ja õhulised , justkui üldse mitte mehe sõrmed – määrdusid sellest kõigest , ent imelikul kombel tuli mustus neile isegi kasuks , nad muutusid justkui rohkem sõrmedeks … 
122	NA	 “ Mina seda ei teinud ! ” pomisesin jõuetult toolileenile nõjatudes . “ Midagi ma ei oska . ” 
123	NA	 “ Küll harjud ! 
123	NA	 Kõik harjuvad ja saavad hakkama , isegi väikesed lapsed , ” püüdis härra mind lohutada . 
124	NA	 Ähmaselt hakkas meenuma , kuidas olin tookord kohvikus maalinud keset sõnade helbeid enda kohta pildi kui kohusetundlikust ja korralikust valge põllega sekretärineiust . 
124	NA	 Täiesti võimalik , et ma puistasin suust isegi mingeid lubadusi , sest härrasmehe ümber lehvis nii ebareaalne lumm , et tundus , nagu oleks kõik võimalik , sa soovid ja sa saadki . 
124	NA	 Nii väga igatsesin ma – sõge inimene – pääseda tööle ! 
124	NA	 Aga meie sõnu ei tulnud võtta tõsiselt mitte maa peal , vaid õhus , taevas , kosmoses . 
124	NA	 Need sõnad katsid kinni pattude hulga , nagu öeldakse targas raamatus . 
124	NA	 Ilmselt ei uskunud ma kuni lõpuni , et ta ei narrita mind niisama oma muinasjutuga , vaid mõtleb seda kõike tõsiselt . 
125	NA	 Patt – maa peal olid me sõnad ometi ise patt ! 
126	NA	 Ning selle patu jälil olin ma nüüd siin , hing kõrbenud , pale hõõgumas häbist . 
126	NA	 Mu peopesa oli higine ja käsi kiskus krampi . 
126	NA	 Ta ei puudutanud mind kordagi . 
126	NA	 Kogu aeg väreles me vahel kuum õhk . 
126	NA	 Teatasin otsustavalt , et lähen praegu koju ning tulen homme tagasi ja jätkan . 
127	NA	 Seejärel märkasin , et päike viibib alles kõrgel taevalael . 
127	NA	 Oli sügav tööaeg . 
127	NA	 Ning mida oli mul öelda jätkamise kohta , kas oli olnud algustki ! 
127	NA	 Kohmasin eelmisest veel ebaõnnestunumalt , et pean tingimata jõudma lehmalüpsi ajaks – täna , ainult täna , homme enam mitte , aga praegu kindlasti , tõmbasin kleidi vööpaelad pingule ja jooksin lõunasele rongile . 
127	NA	 Härrasmees surus mulle pihku mõned rahapaberid , käskides katta endale ja perele rikkalik laud , ning lisas kaastundliku muigega , et ma olevat läbipaistev nagu klaasangerjas … Ta alandas mu angerjaks , kuidas ta julges seda teha ! 
127	NA	 Ma oleksin selle raha talle näkku visanud , aga tema naeratus … 
128	NA	 --- 
129	NA	 Naeratus oli niisugune , et kuum juga jooksis südame alt läbi . 
129	NA	 Ma vihkasin kirjutusmasinat ja selle kiuslikke klahve . 
129	NA	 Ma vihkasin härrat , kes mind võrgutas . 
129	NA	 Üle kõige jälestasin tema raha . 
129	NA	 Südame vaigistamiseks saatsin Tarviku puskarimoori juurde . 
129	NA	 Veidi jahutaski sogane jook . 
129	NA	 Tarvik oleks pidanud aheldama mu seina külge , et mul ei tuleks iial enam pähe imelikke mõtteid , ent selle asemel saatsin ta veel teistki korda ja ta tõepoolest läks – minul või linnal või mu rahal oli tema peale imelikku mõju – ning varsti ilmusid ta suust veel vaid ebamäärased silbid . 
129	NA	 Aina lühemad , aina haukuvamad , õnneks ka harvemad , arusaamatud isegi minu treenitud kõrva jaoks , ta laup vajus kolinal lauale . 
129	NA	 Kuidas ta ei märganud , et mängis oma saatusega … 
130	NA	 Hommik äratas mu kärarikka linnulauluga . 
130	NA	 Päike seisis kõrgel taevas , olin sisse maganud ja mu pea valutas . 
130	NA	 Ent sellegipoolest hiivasin kompsu õlale ja läksin tagasi sinna haigutavasse mülkasse , kus mitte kellelgi ei saanud minna hästi . 
130	NA	 Uskusin , et minu jaoks on saatus otsustanud teha erandi . 
130	NA	 Maarja ja ta lapsukese pilti ma enam kaasa ei võtnud . 
131	NA	 Läksin vastu oma saatusele , lävelt paiskus mulle taas vastu kuum õhk . 
132	NA	 --- 
133	NA	 Õppimine edenes seekord paremini . 
133	NA	 Lausa iga minutiga tegin edusamme . 
133	NA	 Klahvid ei tantsinud enam nii hullusti nagu varem ja kui nad viimaks lõplikult väsisid oma trikkidest , tõstsin silmad võidukalt härrale . 
134	NA	 Temagi silmad särasid mulle vastu . 
134	NA	 Me ümber oli ühtlane tüün masina laul mu sõrmede alt . 
135	NA	 “ Mis ma ütlesin , ” sõnas ta . 
135	NA	 Ei midagi rohkem . 
135	NA	 Laul kõlas veel mõned hardad hetked . 
135	NA	 Äkitselt juhtus , et surusin oma põse vastu tema tarka habetunud kaela . 
136	NA	 Siis sain teada , mis on armastus . 
137	NA	 See oli täiesti teistmoodi . 
137	NA	 Ma ei tea , mind nagu ei olnud olemas . 
138	NA	 Ei olnud keha , ja ei olnud ka hinge , mitte midagi ei olnud , ainult lõputu laotus . 
138	NA	 Lõputum lend veel läbi pilvede . 
138	NA	 Läbi olematuse lõputu valge pilve lendasin ta käte vahel . 
138	NA	 Olin keset maasikavarsi , keset vaarikaid , pea pöörles nagu maailm , mu pea pöörles nagu jumal ja ma olin üleni tema sees , ta kiitis mu heaks . 
139	NA	 Tundus , nagu seisaks me peade kohal tapakirves , millel määratud lahutada me kehad ja südamed . 
139	NA	 See oli kaunis , üürike , valus . 
139	NA	 Suudlesin teda otse huultele , nagu oleksin teinud seda eluaeg . 
140	NA	 Hiljem , kui ta tuli saatma mind rongijaama , siis kõneles : 
141	NA	 “ See on uskumatu – et sa siiski tulid . 
141	NA	 Ma ei uskunud , aga sa tulid . ” 
142	NA	 “ Ka mina ei uskunud , ” tunnistasin . “ Aga ma tulin . ” 
143	NA	 Seisime keset väljakut ja toetusime vastu teineteist , niisama lihtsalt toetusimegi , mu pea nõjatus tema õlale ja meil oli soe . 
143	NA	 Tapakirves seisis ikka me kohal . 
143	NA	 Ja rongi ei tulnud . 
143	NA	 Meile lendas vastu väike liblikas . 
143	NA	 Ta lendas julgelt meie silmade juurde ja põikles siis teeäärsetesse põõsastesse . 
144	NA	 “ Minu esimene liblikas tänavu , ” ütles mees . 
145	NA	 Ka minul oli see esimene liblikas . 
145	NA	 Tal olid kollased täpid , see oli kirju liblikas . 
146	NA	 “ See on saatus , ” kostis mees nagu mu mõtete , veel enam mu igatsuste kaja . 
147	NA	 Me teele – me tee oli pikk , hämmastavalt pikk ja veniv oli täna tee rongile ning miskipärast liikusime vales suunas – jäi kireva sildiga uks . 
147	NA	 Ta lausus , see härrasmees : 
148	NA	 “ Anna andeks , ma ei suuda sinust lahkuda , alles su leidsin ! 
148	NA	 Õhtu alles uus ! 
148	NA	 Viimase rongini aega ! ” 
149	NA	 Jah , palju oli aega . 
149	NA	 Mul ei olnud kella . 
149	NA	 Olin vaene karjaseneiu , kes saanud tunda jumalikku puudutust . 
149	NA	 Tahtsin jutustada talle korraga kõigest , mis minuga juhtunud . 
149	NA	 Ent paraku oli isegi vist minu elusse mahtunud liiga palju , et seda ühe hingetõmbega ära rääkida . 
149	NA	 Kuni mu sõnad takerdusid ning ma võtsin viimases hädas seletamiseks appi käed , millest muutus kõik veel hullemaks , ma nägin välja nagu tuuleveski , nagu Hispaania don , nagu mõttetu pöörlev ratas . 
150	NA	 “ Teine kord , teine kord , meil on aega küllalt … ” rahustas mees , olin kuum ja tuline ning miski nööris kõri . 
150	NA	 Meil on aega , arvas ta ? 
150	NA	 Arvas ta tõepoolest nii ? 
150	NA	 Ta ei naernudki mu üle , ehkki olin näost punane ja lämbumas ? 
150	NA	 Ta sõnad mõjusid uimastavalt ning me suundusime käest kinni nagu lapsed järgmisse kõrtsi , jälle järgmisse ja järgmisse , kuni kõik rongid sõitsid jaamast välja . 
151	NA	 --- 
152	NA	 Mees ainult vaatas mind . 
152	NA	 Tema pilgu all kangastus mulle taas imelik kujutluspilt , et ma võiksin kaduda tema sisse . 
152	NA	 Oleksin tema sees , kaoksin täiesti ära . 
152	NA	 See oli kummaliselt hea , soe ja turvaline tunne , tundus koguni , nagu see olekski üldse kõik , kogu täius , mida ma võiksin igatseda – peidusolek . 
153	NA	 Imelik mõte – et peidusolekus võiks seisneda elu mõte ! 
153	NA	 Olla oma elu peidus tugevate käsivarte vahel . 
153	NA	 Aga ma oleksin tahtnud niiviisi olla igavesti … Ta vaatas mind uneldes . 
153	NA	 Päikesekiired värelesid palgeil . 
154	NA	 “ Sa ei ajanud mind ära ! ” imestasin tasakesi , sõnad kukkusid niisama suust . 
154	NA	 Ta vaatas minust läbi nagu angerjast , sellest kalast . 
155	NA	 Ta tõmbas kardina akna eest ja ütles : 
156	NA	 “ Kas märkad , Aet , me kehad hõljuvad taevalaotuses . 
156	NA	 Need kaks väikest täpikest seal . ” 
157	NA	 Märkamatult oli saabunud öö , tähed tõusnud taevasse . 
157	NA	 Palju oli aega ! 
158	NA	 Millalgi ent paiskas mees päikesekiirte sillerdusse sõnu . 
159	NA	 “ Aet , ma tõotan teha nüüd ja edaspidi kõik selle heaks , et sa ei pea enam tundma kannatusi , sul peab olema minuga hea ! ” Ta rääkis sõnu , mida ma ei arvanud olemaski olevat . 
159	NA	 Aega oli palju . 
159	NA	 Me libisesime meeltega mööda õhku . 
159	NA	 Muud ei olnudki , ainult pelg ja pelgupaik . 
160	NA	 Kui viimaks usaldasin tõusta ta embusest , tegin seda selge teadmisega , et muutunud on kogu mu elu . 
160	NA	 Silla olin põletanud ja mul puudus tagasitee . 
160	NA	 Ma ei tahtnudki seda , ma olin rahul . 
160	NA	 Mees õpetas mind asjalikult ja meeleldi , kõndides käratute sammudega üle põranda , pigem libisedes kui kõndides lendas ta nagu liblikas läbi toa ja tundus nautivat iga edusammu . 
160	NA	 Küünitas tarkade nahkköites raamatute järele ja dikteeris pikki keerulisi lõike täis õpetlikke ivasid , sõnad pidin ma kuulu järgi täpselt paberisse vajutama ega tohtinud eksida isegi kirjavahemärkides . 
161	NA	 “ Milleks sa teed seda kõike minuga ? ” küsisin meeleliigutusega . 
162	NA	 Ta muutus tõsiseks , peaaegu morniks . 
163	NA	 “ Sellepärast , et sina oled määratud mulle naiseks . 
163	NA	 Minu naine peab olema tark . ” 
164	NA	 Kahtlesin sisimas , kas ta ei ole mind üle hinnanud . 
164	NA	 Aga kõik oli tõesti lihtne , vähemalt praegu . 
164	NA	 Masin oli suur tumesinine rauakolakas , kriginal liikus võll ta sees , lehekülg lehekülje järel pudenes lauale . 
165	NA	 --- 
166	NA	 Veel enam , ta viis mu kooli . 
166	NA	 Käekõrval , sest miskipärast tõrkusin kuni viimase hetkeni ega julgenud koolimaja uksest sisse astuda . 
166	NA	 Kuid mu kartus oli täiesti asjatu . 
166	NA	 Kuidas ma olin kogu aeg õppida soovinud ja kuidas mitte iial ei avanenud selleks võimalust . 
166	NA	 Nüüd aga heledad puhtad ruumid , kõikjal sagimas pidulikesse ülikondadesse rüütatud õpetajad , kes ilmusid esimese viipe peale , vastasid abivalmilt igale küsimusele , lausa ootasid , et me tõstataksime ka ise probleeme ja kaitseksime oma lahendusi , olgu need kuitahes valed või imelikud , ning mis eriti kummaline , nad imetlesid siiralt mu õhinat . 
166	NA	 Meeletu , meeletu vahe oli sel mu kunagise orjapõlvega täis hirmu , valu , põlgust , räpasust . 
167	NA	 See oli trükkalite kursus . 
167	NA	 Klassiruumi täitsid lihtsad kortsus tahmunud nägudega mehed , umbes nagu mu kodukülas , mõni neist oli alles nüüdsama linna saabunud , üks isegi lonkas nagu Tarvik . 
167	NA	 Mul torkas südamesse valu neid vaadates , sest nende silmad olid naelutatud raamatutesse ja õpetajate suudele ning nad püüdsid siin siiralt oma õnne . 
167	NA	 Kui erinevad olid nad Tarvikust ja tema sõpradest . 
167	NA	 Leidus ka tütarlapsi nagu mina . 
167	NA	 Kodu poole jalutades naelutasin pilgu õhtutaevas süttinud tähtedesse ja tundsin , et olen üks nende seast , mu pea surises tarkusest . 
168	NA	 “ Milleks sa teed seda kõike minuga ? ” küsisin jälle . 
168	NA	 Kuid mees vastas seekord : 
169	NA	 “ Kunagi rajame trükikoja . ” 
170	NA	 Ta tahtis jätkata , ent ma sulgesin suudlusega ta suu . 
170	NA	 Kogu järgmise nädala unistasin koolist . 
170	NA	 Jõudehetked lonkisime tänavail , sõime jäätist , põikasime sisse lõbustusparkidesse ja tiirlesime karussellidel , kuni mul tekkis tunne , et oleme väikesed lapsed . 
170	NA	 Kõik meie hetked olid jõudehetked ! 
171	NA	 --- 
172	NA	 See oli harukordselt kaunis aeg , pidu lõõmas hinges , mul olid töö ja mees , me olime kahekesi koos , me olime õnnelikud päevad-ööd , mida enamat oli võimalik ihaldada ? 
172	NA	 Ainus sünge moment oli uksekella helin . 
172	NA	 Kui saabus mõni sõber , kadus kogu idüll järsku kui noaga lõigatud ning algas samasugune orjapõli nagu Tarviku juures . 
173	NA	 “ Aet , minu sekretär , ” tutvustas mees mind tavapäraselt . 
173	NA	 Ent kirjutusmasinal seisis tolmulinik ega kutsutud mind ka vestluste juurde . 
173	NA	 Ega ma muidugi igatsenudki nende järele , sest külalised olid igavad ja enamasti koguni ühesuguse näoga , mille moodustasid tuim kivistunud ilme ja paksude sarvraamidega inetud prillid , kuid nad hõivasid toa ja ma olin sunnitud konutama köögis . 
173	NA	 Kõige hullem katsumus oli aga kohvi ja võileibade serveerimine . 
173	NA	 Keegi midagi otse ei öelnud , ent alati , kui ilmusin pitsilise teenijapõllega kombekalt niksu tegema , ilmusid külaliste nägudele halvastivarjatud grimassid . 
173	NA	 See alandus kordus nädalast nädalasse . 
173	NA	 Härrasmees aga seiras mind totra rõõmuga , nagu oleks selles kõiges midagi ilusat . 
173	NA	 Aina hullemaid visati üksteisele kõverpilke , paistsin neile mingisugune vamp , kes on ausa mehe pea ohtlikult segamini ajanud , peremehe voodimadrats ja ei tea kes veel . 
174	NA	 Seegikord vaatasin käsipõsakil aknast välja tänavale . 
174	NA	 Tänav oli justkui nimme inimtühi . 
174	NA	 Valmistusin tukkuma , kui äkitselt tuli mehelt käsk seada kirjutusmasin töökorda . 
175	NA	 Haarasin instinktiivselt kandiku järele , et tõtata serveerima . 
175	NA	 Põllegi silusin sirgeks ning lasin tõreda ohke enne teeleasumist , ent mees võttis kandiku mul käest ettevaaatlikult ära . 
175	NA	 Märkasin , et elutoa suunast uurib mind mingisugune vanamehenäss , keda ma sisenemisel ei pidanud isegi teretuse vääriliseks . 
176	NA	 See oli midagi uut , seekord siis takseeriti mind juba kui looma … 
177	NA	 “ Uimasevõitu ta sul , ” laitis külaline . 
177	NA	 Nähtavasti oli vanamees tänu oma erakordsele inetusele samavõrd ka auväärne , sest härrasmees lausa kohmetus ta sõnadest . 
177	NA	 Kehitas seejärel justkui poisike õlgu ning talutas mu kättpidi , täpselt nagu läheksime lapsed karussellile , kirjutusmasina juurde . 
177	NA	 Vanamees hakkas dikteerima . 
177	NA	 See oli tõepoolest juba midagi väga uut . 
178	NA	 Ning tänu sellele uuele sain aru ka vahest , mis võib haigutada kahe inimese vahel . 
178	NA	 Vanamees ei olnud võimeline rääkima peast , nagu suutis minu mees , vaid luges viimse lauseni kaustikust maha . 
178	NA	 Pea oli tal vana ja puitunud . 
178	NA	 Jutt aga juhm ja mõttetu , koosnedes täielikult mitte-kedagi-huvitavatest Argentiina suhkrurooistandustest , arvudest , võõrsõnadest . 
178	NA	 Minul aga klahvid lausa lendasid sõrmede all ! 
179	NA	 Mu mees patseeris keset kirjutusmasina tärinat mööda tuba , peahoid uhke nagu kukel , ning ma lisasin veelgi kiirust . 
179	NA	 Ka kõige keerulisemad sõnad ja suuremad numbrid ei pidurdanud mu hoogu . 
180	NA	 Mu sõrmed olid põldude rohimisest nobedad ja tugevad ning ma nautisin , kuidas vana abitu mees hõõrub häbenedes oma ruuget põskhabet , sest tema ju seda kunsti ei vallanud , kohe mitte põrmugi , ta ei olnud iial sõrmega klaviatuuri puudutanud ega taibanud kõige elementaarsemaid asju … Viimases hädas , kui ta autoriteet oli varisenud juba põrandast allapoole , rõhutas ta kusagil oma jutustuse lõpuosas , et on õpetlane ja majandusstruktuuride emeriitprofessor . 
180	NA	 Luristas kohatult piipu otse mu selja taga , oodates , kuni tõukan liikuma viimase kangi ning masina ja paberi stiihiate hetkeline kokkupuude jätab sõnade lõppu väikese musta täpi . 
181	NA	 Viimaks , viimaks tuli see viimane igatsetud löök . 
182	NA	 Selle järel tekkis vaikus . 
182	NA	 Sirutasin pea järsult üles – nagu klaverimängija aplausi janunedes – ning sõnasin tumedalt : 
183	NA	 “ Punkt on pandudki , jah ... ” 
184	NA	 Vana mühakas professor haaras tänades paberid , keeras need hoolikalt rulli ja limpsis keelega üle huulte , nagu oleks saanud midagi maitsvat . 
184	NA	 Ent minu mees oli looritatud pilguga . 
184	NA	 Nagu oleks ta viibinud tõesti kontserdil . 
184	NA	 See oli harras hetk . 
184	NA	 Läks päris tükk aega , enne kui ta vabanes tardumusest . 
185	NA	 “ Aet on nagu väike laps … ” lausus professorile peaaegu sosinal . 
185	NA	 Nagu kardaks , et muidu kaob lummus ja laguneb viirastus . 
185	NA	 Vaikus , kogu tuba , mehe iga vaikne žest hüüdis võidukalt , vaata , mis saab veel siis , kui ta õpib , kui ta õpib ära ka ebatavalise ! 
185	NA	 Olin teinud midagi tavalist ja samas ääretult ebatavalist . 
185	NA	 Sonis mees viimaks : “ Aet on vana maailma eelarvamustest rikkumata laps . 
185	NA	 Tänapäeval oskavad juba imikudki masinal kirjutada , aga vanad kipspead ... ” 
186	NA	 Professor katkestas kulmu kortsutades tema jutu . 
187	NA	 “ Vaata ette , Toomas Tromb Tromb Tromb ! 
187	NA	 See eksperiment meenutab mulle vägisi Pygmalionit . 
187	NA	 Härra Higgins ja tema väike lilleneiu , mis ta nimi nüüd oligi . ” 
188	NA	 Mu hinges tuksatas . 
188	NA	 Lumm lagunes . 
188	NA	 Esimest korda oli selgelt ja halastamatult välja öeldud , mida nad kõik mõtlesid oma ussitanud sisemuses meie kohta . 
188	NA	 Nad käisid siin , aga ilma lugupidamiseta . 
189	NA	 Lumm kadus kummatigi vaid viivuks … Selle asemele ilmus teine ja veel palju tugevam lumm , mis vapustas mind tuhandekordse jõuga – ma kuulsin mehe nime … Jah , alles nüüd kuulsin seda esimest korda . 
189	NA	 See oli nii ilus , nii kaunis , nii ootamatu , nii oodatud , täpselt niisugune , nagu see pidigi olema , mitte ülearu erinev Tarvikust ja ometi … 
190	NA	 Kui palju ilusam nimi . 
190	NA	 Ainuvõimalik nimi ! 
190	NA	 Toomas Tromb Tromb Tromb , kordasin omaette , sidusin põlle seelikule , heitsin juustele valge tanu ning kandsin puusi hööritades kabinetti tikuvõileivad , mis kõik need vahepealsed tunnid kuivasid köögilaual . 
191	NA	 “ Higgins ? 
191	NA	 Nii see võib ollagi , ” heitis mees – minu mees , nagu äkitselt mõtlesin . 
192	NA	 “ Muide , see ei ole minu asi , hoiatasin ainult sõbramehe poolest . 
192	NA	 Sul ei tarvitse sellest ometi solvuda … ” jätkas professor sõrme viibutades . 
193	NA	 “ Ma ei solvunud , ” kostis Toomas Tromb Tromb Tromb kahvatult . “ Tahan vaid selgituseks öelda , et minu viimaste aegade sammud on kõik imelikud . 
193	NA	 Kõik , mitte ainult Aet , vaid kõik . ” 
194	NA	 Iga inimene on kahtlev , ekslik , haavatav . 
194	NA	 Mulle on nähtavasti määratud kanda kõik koormad , enne kui saabub selginemine , jätkas mees peaaegu omaette . 
195	NA	 “ Kui see üldse saabub ! ” vangutas professor sarkastiliselt pead ning tegi pika tähendusrikka pausi , keerutades piipu suunurgas . 
195	NA	 Aga ta ei jätkanudki . 
196	NA	 “ Siiski , selle loo lõpp oli õnnelik , ” raius Toomas Tromb Tromb Tromb viimaks olulise kindluseta . 
197	NA	 Edasise õhtu veetsid nad piipu tõmmates kiiktoolides ja vestlesid Argentiina suhkrust , olles minu unustanud . 
197	NA	 Kuid hiljem esikus , tundus mulle , kuulsin professorit sosistamas : vaata , kuidas ta välja näeb ! 
197	NA	 Arvatavasti mu kõrvad ei eksinud , sest järgmisel hommikul viis mees mu linna parimasse rõivakauplusse . 
198	NA	 --- 
199	NA	 Seisin valgusvihus keset läikivat põrandat ja kartsin astuda , kartsin , et muidu ma libastun . 
199	NA	 Rõivaste rivi virvendas mu silmade ees . 
199	NA	 Kleite-seelikuid-särke-mantleid ja mida veel riputati mu keha järjest täis . 
199	NA	 Ere pimestav valgus tõi halastamatult nähtavale vähimagi tolmukübeme riidekiudude vahel . 
199	NA	 Seejärel kooriti rõivad jälle ära . 
199	NA	 Olin nagu sibul , lahtivõetav sibul , selle südamik . 
199	NA	 Ma ei söandanud ammu juba hingata . 
199	NA	 Asusin täiesti müüjate võimuses , nad kasutasid mind oma riidenagina ja vaatasid selle juures veel ka samasuguse arvustava näoga nagu professor , silmad pilkamas mu täpilist nõelutud sitskleiti , mis oli parim suvine rõivas mu garderoobis , mu kohmetust , mu kuuma õhetust tulede säras . 
200	NA	 Ent niipea , kui hakkasime lahkuma , kadus kogu nende kõrkus . 
200	NA	 Igal pool toimus enamvähem ühesugune . 
200	NA	 Müüjad jälitasid meid sügavate kummarduste saatel , kudrutades ja kaupa kiites kuni salongi ukseni ja mõned koguni veel treppidel . 
200	NA	 Oleks tarvitsenud heita vaid armulik käeviibe ning nad oleksid laotanud kõik , mis neil vähegi hinge taga leidus , alandlikult me jalgade ette maha . 
200	NA	 Nad oleksid ka ise laskunud oma kauba kõrvale . 
200	NA	 Kuid mees oli kõigutamatuks . 
200	NA	 Ta isegi ei märganud neid enam enda ümber . 
200	NA	 Nagu oleksid nad muutunud läbipaistvaks õhuks . 
201	NA	 Ripnesime salongist salongi , paremad kauplused vaheldusid viletsamatega ja vastupidi . 
201	NA	 See oli tüütu ja väsitav ning ma olin jõudnud ammugi minetada lootuse , et me üldse midagi ostame , kui mees lausus järsku etteheitvalt : 
202	NA	 “ Kadunud on varsti terve päev ! 
202	NA	 Miks sa midagi ei vali , Aet ! ” 
203	NA	 Peatusin rabatult . 
203	NA	 Olin seisnud lugematute peeglite ees , olin lugematu hulk kordi kujutlenud end kauniks printsessiks ja sama palju kordi talunud pettumust , mil heitsime järjekordsed rõivad nurka ja marssisime järgmiste müüjate piinakambrisse . 
203	NA	 Ma ju valisin ! 
204	NA	 Aga ma ei olnud tõesti valinud . 
204	NA	 Mehel oli tuline õigus . 
204	NA	 Kas olin kolme sõnagi lausunud päeva jooksul . 
205	NA	 “ Mida ma pean valima , ” laiutasin käsi . 
205	NA	 Tahtsin öelda vabanduseks , et ma ei ole saanud kogu oma elu jooksul mitte midagi valida , et ma sellepärast ei oskagi valida , ma olen alles tee alguses , päris alguses ja väärin kergemat kohtlemist , kuid see tiraad oleks kõlanud vist liiga sentimentaalselt . 
205	NA	 Mees viis mu järjekordsesse ateljeesse , mida näis linnas olevat lõputu hulk , ning keeldus enne lahkumast , kui olen leidnud meelepärase õhtukleidi . 
206	NA	 Selgitas ka , kuidas kleiti ära tunda : see pidavat kõlbama sümfooniakontserdile . 
206	NA	 Nagu ta ei teaks , et ma ei olnud elu sees kuulnud sümfooniat ! 
206	NA	 Ülim , millega olin kokku puutunud , olid veiderdajate trupid , mis aegajalt väisasid külaväljakut , täristades timpaneid ja trompetitorudest kõrvulukustavaid helisid puhudes – nende auks ei tarvitsenud teha enamat , kui valida kapist mõni puhtam undruk või särk . 
206	NA	 Muutusin süngeks ja mul tulid pisarad silma . 
206	NA	 Rõivad , mis rippusid riidepuudel , tundusid imelikud ja kõlbmatud , mu põlved nõtkusid müüjate ees . 
206	NA	 Järsku meenusid mulle muinasjutud . 
207	NA	 Ka muinasjutus oli peenematest kommetest . 
207	NA	 Õukondades toimusid lõbusad ballid , kus kahises siid ja mööda parkette vuhisesid kuldkingades tuhkatriinud . 
207	NA	 Kuningad , värtnaga nõiamoorid , suured intriigid kuulusid kommete juurde . 
207	NA	 Niisugune ilu ja niisugune koledus , mida meietaolistel ei olnud võimalik mõista . 
207	NA	 Aga sümfoonia kõlas kui igavus . 
207	NA	 Kujutasin ette , et sinna sobib pikk must kleit . 
207	NA	 Küllap kanti õukondadeski matustel musta . 
208	NA	 Kleit , mille välja valisin , oli kallis , niisama kallis kui kümme , isegi mitukümmend kleiti kaltsupoes . 
208	NA	 Mees ostis selle sõnagi lausumata ära . 
209	NA	 --- 
210	NA	 Kontserdil olid ka kõik teised tumedas rõivas , mitte ainult mina ja mu mees . 
210	NA	 Isegi kogu orkester oli mustas . 
210	NA	 Muusika aga osutuski igavaks . 
211	NA	 Põhjus ei olnud vist isegi muusikas , ehkki ka selles , kuid laval esines elav laip . 
211	NA	 Mida muud saanuks tema kohta öelda . 
211	NA	 Orkestrantide vahelt kerkis pausikohtadel püsti neiu roosas ja rohelises , tõstis viiuli rinnale ja saagis poognaga väsinult üle keelte , suutmata tuua kuuldavale vähegi kaunikõlalisi helisid . 
211	NA	 Temale keskendus kogu tähelepanu ja ta pälvis ka aplause , ent rõivaste kirevusele vaatamata paistis ta oma kahvatusega justkui surnu teiste kõrval . 
212	NA	 Tema järel mängisid viiulit teised , paljud viiuldajad korraga ning järsku kerkis orkestri tagaosas üles kiiskavate kollaste torude mets . 
212	NA	 See meenutas veidi kirjutusmasinat . 
212	NA	 Torud olid samasugused kui moosekantidel meie külaväljakul , kuid millist kolisevat häält nad tegid , nagu oleks keegi tõepoolest tagunud oskamatu käega mööda klahve . 
212	NA	 Et sellest veel küllalt ei oleks , pandi samal ajal kõrvulukustavalt paukuma ka trummide nahad . 
212	NA	 Meloodia kas puudus või vaheldus liiga kiiresti , et kõrv suudaks jälgida . 
213	NA	 Aga võimalik , et sümfooniate muusika ongi niisugune , sest algusest peale valitses publiku nägusid haigutus . 
213	NA	 Seda suurem elavnemine toimus vaheajal . 
213	NA	 Patseeriti vahekäigus , justkui koormast vabanenult vesteldi üksteisega ja edvistati rõivastega . 
213	NA	 Märkasin , et minu meest tunnevad kõik , kogu linna koorekiht . 
213	NA	 Mitmedki vastujalutajad paistsid soliidsemad kui tema , ent ometi pidasid nad kõik suureks auks temaga vähemalt paar sõna vahetada . 
213	NA	 Nende arvustav pilk libises ka üle minu . 
213	NA	 Mõni suvatses mind isegi tervitada , ilmselt arvates , et olen Toomas Tromb Tromb Trombi abikaasa . 
214	NA	 Siis sellepärast oligi mees ostnud mulle kleidi … Meenus , kuidas ma seda teadmata olin seisnud kodus lõputu aja peegli ees , vaadates võlutult naist , kes keerutas ennast seal minu silmade all . 
214	NA	 Nägin ebamaiselt puhast ja habrast inglit , kellel laskus kleit puusadelt alla nagu salaarmukese puudutus , see oli nii kaunis kleit ja nii kaunis naine , et ma ei olnud iial varem sellist näinud . 
214	NA	 Ja mehe nägu säras nagu latern . 
214	NA	 Kuid mitte muusika , vaid välise hiilguse ja elegantsi pärast oli ta selle ostu teinud ! 
215	NA	 Mees tellis parajasti letist roose . 
215	NA	 Ta oli mu melus unustanud . 
215	NA	 Jalutasin ihuüksi koridoriorvas , püüdes süveneda seinale riputatud maalidesse . 
215	NA	 Kuid need olid laialivalguvad haiglased loodusvaated . 
215	NA	 Tegelik loodus oli hoopis ilusam . 
215	NA	 Ma ei suutnud taibata , kuidas kunstnik võis näha metsalagendikku nii tontlikult . 
216	NA	 Kui kontsert lõppes , uputati eblakas viiuldajaneiu , kes oli justkui hernekepp ja püsis vaevu jalul , punaste rooside kuhilasse . 
216	NA	 Ka Toomas Tromb Tromb Trombi roosibukett oli teiste seas , mõistagi kõige suurem , kõige uhkem . 
217	NA	 Tummalt läksime koju tagasi , tummalt heitsime magama . 
217	NA	 Tummalt ka ärkasime , tummalt asusin töölaua taha ja põrnitsesin tühja paberilehte elutu võlli vahel . 
218	NA	 --- 
219	NA	 Äkitselt seisis mees mu selja taha . 
220	NA	 “ Mida ma tahtsingi sulle eile öelda , ” alustas ta ettevaatlikult ning põimis oma käed ümber mu õlgade . 
220	NA	 Taas tundus mulle , et sulan tema sisse ja kaon . 
220	NA	 Vaatasin areldi üles tema suunas ja purskasin õhetades : 
221	NA	 “ Mine oma viiuldaja juurde ! ” 
222	NA	 Need olid sõnad , mida kandsin enesega kaasas kogu öö ja hommiku . 
222	NA	 Ent kibedust mu hinges neid lausudes järsku ei olnud . 
222	NA	 Mehe käed , veel enam tema pehmed soojad silmad olid selle minema uhtunud . 
223	NA	 “ Ta on suremas haige , tal on tiisikus … ” 
224	NA	 “ Vale puha ! 
224	NA	 Kuidas ta õitses , ta silmad sädelesid ! 
224	NA	 Miks on sul mind vaja , kui kõik naised sind nõnda jumaldavad ? 
224	NA	 Ah ? 
224	NA	 Milleks on sul mind vaja … ” 
225	NA	 “ Ma juba ütlesin , armas Aet , ” jätkas mees käega lüües . 
226	NA	 “ Ei , sa ei ütelnud , ära keeruta ! ” 
227	NA	 “ Kust mina tean , milleks igatsen sinu järele , ” pomises Toomas TrombTromb Tromb kuidagi õnnetult . “ Aga nähtavasti peab see nii olema . 
227	NA	 Ma isegi ei juurdle selle üle . 
227	NA	 Et sul on hea iseloom … Sellest piisab täiesti … ” 
228	NA	 Mehe nägu tuksatas , ta oleks nagu liiga palju praegu öelnud ning ta pilk muutus kõrgiks ja läbitungimatuks . 
229	NA	 “ Sa oled hea inimene , ” lausus ta jäiselt . “ Seda vaid soovisingi öelda ! ” 
230	NA	 Mina aga muutusin tema sõnu kuuldes täiesti nõrgaks . 
230	NA	 Ma oleksin tahtnud kiljuda ja karjuda , sest just seda oligi mulle ennustatud ja seda olin ma oodanud kui lunastust , mu ended hakkasid täide jooksma . 
230	NA	 Arvatavasti võis ka mõni teine olla aegade jooksul märganud , et mul on hea iseloom , kuid mitte keegi ei pidanud vajalikuks seda välja öelda , sest mina ja mu iseloom olime tähtsusetud nagu küünealune saast . 
230	NA	 Ja nii oli tema esimene , kes nägi , kes kõneles , kelle jaoks ma olin oluline ... 
231	NA	 “ Toomas Tromb Tromb Tromb , sa oled kindlasti märganud mul … ” 
232	NA	 Tõmbasin sõrmega üle süsimusta laigu vasemal põsel ning mul oli tunne , nagu oleksin kannatuste raja õnnelikult lõpuni käinud . 
232	NA	 Et mind on katsumustes – mida ei olnud vähe , jumal küll ! – piisavalt küpsetatud . 
232	NA	 Et mind on leitud õige olevat . 
232	NA	 Nõrgalt mõtlesin ka seda veel , et ees ootab mind lunastus . 
233	NA	 Mees teeskles , nagu näeks mu laiku alles esimest korda . 
233	NA	 See oli suur ja karvane , seisis tüükana keset põske , tundus , nagu oleks sinna istutatud võõra looma nahk . 
233	NA	 Kuid tegelikult oli ta seda kohta mitugi korda suudelnud … Mis mind iga kord siiralt vapustas , sest laik oli tülgastav . 
234	NA	 --- 
235	NA	 Kuidas , kuidas ma häbenesin oma laiku . 
235	NA	 Võimalik , et see laik määras kogu mu saatuse , kogu teekonna läbi kannatuste , kogu mu tee kuni selle meheni … 
236	NA	 Esialgu oli tegemist tühise pigmenditäpikesega , mida keegi isegi ei märganud , peaaegu ka mina ise mitte . 
236	NA	 Ent puberteedis hakkasid karvad kasvama mitte üksnes seal , kus see loomulik , vaid ka põsel . 
236	NA	 Mida rohkem tundsin end neiuna , kelle ülesanne on püüda endale mees ja sünnitada talle lapsi , seda tumedamaks muutus karvane täpp . 
236	NA	 Kraapisin täpi ära , pärast seda ei olnud see isegi enam täpp . 
236	NA	 Täpp kasvas mitu korda suuremaks , nagu seen . 
236	NA	 Ei aidanud tema vastu ei hape ega nõiasõnad . 
236	NA	 Täpp oli vihastanud ! 
236	NA	 Kuradi sõrm mu märkinud ! 
236	NA	 Varsti ei julgenud ma teisiti juba väljaski käia kui ainult mööda seinaääri , pea ära pööratud , olles täiesti kindel , et ükski mees , ükski inimene ei vaata nüüdsest iial mu poole hea pilguga . 
236	NA	 Kord aga ilmus rongijaamas minu juurde mustlane . 
236	NA	 Ta tahtis ennustada , kuid mul ei olnud raha ja siis ta ütles : 
237	NA	 “ Tütreke ! 
237	NA	 Sa oled hea inimene ! ” 
238	NA	 Olin hämmastunud ja liigutatud , sest kogu mu lapsearu ihkas nii väga olla hea inimene , keda kõik armastavad , ent mitte keegi ei märganud mu püüdlust . 
239	NA	 “ Karvane lagendik sinu põsel ütleb , sa oled hea inimene , tütreke , ” kinnitas mustlane veelkord , ta süsimustad silmad olid tõsised , ta läks järgmist klienti otsima . 
240	NA	 Niisiis ei olnud tõele au andes Toomas Tromb Tromb Tromb mitte päris esimene , kuid seda ma talle ei öelnud . 
240	NA	 Ning kas polnud võimatu seegi , et neid kaht seika sidusid omavahel aimamatud niidid . 
240	NA	 Täiesti võimalik , et mustlane ennustas mulle juba tookord ette seda meest . 
240	NA	 Et ilmub kord mees , kes ütleb : sa oled hea , Aet , sa oled väga hea mu meelest . 
241	NA	 Igatahes esimese muudatuse tõi mustlane mulle kohe , sest üsna varsti , võibolla isegi samal päeval sain tuttavaks oma esimese mehega . 
241	NA	 Tookord ma neid sündmusi omavahel seostada ei osanudki , alles aastaid hiljem märkasin , et laik oli pärast mustlast kaotanud oma kurjakuulutava tähenduse . 
241	NA	 Kuni mustlase sõnadeni oli mul paanika , suur paanika , siis see kadus , ma ei häbenenud laiku juba ammu , pealegi noormehi huvitasid hoopis muud asjad kui tühine näomoondus , mis küllap ei olnud isegi mitte moondus , vaid individuaalne eripära ja sellena ehk koguni huvitav . 
241	NA	 Kadus , et tekkida aastaid hiljem tagasi mu hinge … Tarvik – Tarvik oli süüdi selles , lombakas ! 
241	NA	 Ei sallinud ta mu ülalpidamist , ei mu sõnu , ta häbenes mind südamepõhjani ja mõistagi jälestas ka laiku . 
241	NA	 Kui kuhugi kutsuti meid mõlemaid , ehkki seda juhtus harva , siis läks ta alati üksi – eks ma olin ka paistes ja sinisekirju ega kõlvanud – ning tema kaugemad sõbrad võibolla ei teadnudki , et ta on abielus . 
241	NA	 Kuivõrd teistsugune oli Toomas Tromb Tromb Tromb … 
242	NA	 Mind jahmatas , et olin Tarviku kõrval täiesti unustanud , et keegi võib kedagi ka mõista . 
242	NA	 Eriti üks mees üht naist . 
242	NA	 Tema sai aru , ta tundis kaasa , ta lohutas . 
242	NA	 Kui sügavale pidin ma olema langenud , kui kaitsetu pidin olema , et headus ja inimlikkus näisid mulle juba millegi uskumatuna . 
242	NA	 Võpatasin . 
242	NA	 Mul oli enesest ja kadunud aastatest kohutavalt kahju , need olid olnud mu parimad aastad . 
243	NA	 Ning ma tunnistasin oma sõnadest kohkudes : 
244	NA	 “ Ma armastan sind . ” 
245	 3 . 	 3 . 
246	NA	 Minu üllatuseks , veel enam mu salajaseks rõõmuks ilmus õhetus ka mehe näole . 
247	NA	 “ Sa oled selle lühikese aja jooksul juba väga palju muutunud … ” kostis mees rabedalt . “ Võid uskuda või mitte , kuid parem seisab alles ees , seda teeb armastus , tal on imeline loomus ... ” 
248	NA	 “ Kas ma olen muutunud ? ” söandasin küsida . 
248	NA	 Miskipärast soovisin äkki meeletult , et oleksin muutunud tundmatuseni . 
248	NA	 Ta märkas , et värisen , ja paitas mu juukseid , nagu oleksin tõesti laps , nagu oleksin väike laps . 
248	NA	 Ihkasin , et elu , mis mul oli , ei saaks mind enam iial kätte . 
249	NA	 “ Kui sind esimest korda nägin , hõljusid me kohal inglid , ” jutustas ta pooleldi kinnisilmi . “ Pärast ma isegi ei mäletanud sind ! 
249	NA	 Su nägu , su keha , kõik oli üleni selle sädeme varjus , mis hõõgus me vahel . 
249	NA	 See oli tulise ääsi puudutus . 
249	NA	 See põletas märgi mu laubale . ” 
250	NA	 Ta laubal ei olnud midagi . 
250	NA	 Ta paistis imestavat , et ma vaatasin . 
251	NA	 “ Seejärel kirikus kella lüües mõtlesin sinule vist nii intensiivselt , et olid sinagi üks taeva inglite seast . 
251	NA	 Kuni – kui me viimaks tänaval vastamisi põrkusime , ei oleks ma sind peaaegu ära tundnud . 
251	NA	 Sa olid väga räsitud . 
251	NA	 Tuhmid salkus juuksed , võbisevad joodikukäed , kähe ragisev hääl , näonahk hall , vana väsinud viiruliseks puretud … ” 
252	NA	 Ahmisin suuga . 
252	NA	 Ta liialdas , meie kohtumine ei saanud päris kindlasti olla niisugune , miks tahtis ta mulle haiget teha . 
253	NA	 “ Kuula ! 
253	NA	 See kõik hakkas muutuma juba esimesel kohtumisel ! ” 
254	NA	 “ Ära räägi edasi … ” hüüdsin peopesi kõrvadele surudes . 
255	NA	 Kuid ta tõmbas mu käed ära . 
256	NA	 “ Ma ei hoolinud sellest – otsustasin , et võtan su vastu niisugusena , nagu sa oled . 
256	NA	 Sina olid ainus õige mu silmis , sinu pärast olin jäänud sellesse linna , sind ma ootasin , ainult sind . 
256	NA	 Sina palvelesid minu poole ja samal ajal palvelesin mina sinu edu ja õnne suunas , soovisin sulle head ning ühtäkki hakkasidki kortsud taanduma , silmalaugudelt , suunurkadest , põskedelt , laubalt kadus säbruline viirg , ” – mu peeglilaud täitus kallihinnaliste salvide ja kreemidega , siis sellepärast ! – “ su käed ei ole enam hernekepid , hääl on muutunud , sellest kostub helinat … ” 
257	NA	 Ta loetles seda kõike vaikselt ja rahulikult , nähtavasti oli ta oma hingeseisundeid vahepeal põhjalikult analüüsinud . 
257	NA	 Piipu toppides ta sõrmed siiski veidi värahtasid ning ta puhus lakke sügava mõtliku suitsujoa . 
258	NA	 “ Sinu tulek , su olemasolu paiskas segamini kõik , mida arvasin elult ootavat . 
258	NA	 Ma olin kaotanud armastuse tundmise võime ega lootnud enam midagi . 
258	NA	 Halba , ainult halba , olin veel suuteline kahtlustama kõigist . 
258	NA	 Ning samal ajal küdesid selles lootusetuses fantastilised kujutelmad . 
258	NA	 Kas kõik või mitte midagi , ainult seda oskasin veel mõelda . 
258	NA	 Kas kujutad ette , tol silmapilgul ei olnud ma nõus leppima vähemaga kui unelmate printsess . 
258	NA	 Kõlab lapsikult , kuid mul olid isegi parameetrid . 
258	NA	 Paljudele neist sa ei vastanud – enamikule neist ! 
258	NA	 Sa ei olnud heledate juustega . 
258	NA	 Sa ei olnud eriti ilus , eriti noor , sa ei olnud süütu . 
258	NA	 Mis süütu , sa olid koguni abielus ja sul oli laps . ” 
259	NA	 Taganesin temast valusa grimassiga , nagu oleks ta mind löönud . 
259	NA	 Kuid ta võttis mu oma käte vahele ja ma jällegi ainult olin , olin . 
259	NA	 Olin täiesti tüün nagu igavik . 
260	NA	 --- 
261	NA	 Ärkasin alles õhtuhämaruses , mingitest arusaamatutest kumedatest löökidest . 
261	NA	 Korraga tundus mulle , et viibin kirikus . 
261	NA	 Kuid see oli liiga ilus mõte , et olla võimalik , mismoodi võisid eksida minusugused langenud inglid kirikusse . 
262	NA	 Paraku kellalöögid kostsid edasi . 
262	NA	 Meloodia ei olnud ilus , õigupoolest ei olnud helidel üldse mingit korrastatud olekut ja ka mu silmad olid ärkvel ja kirikut ei olnud mu ümber , ent ometi tekkis tunne , nagu rändaksin mööda pühitsetud pinda . 
262	NA	 Mis muud sai see olla kui unenägu . 
262	NA	 Tõukasin pea trotslikult kuklasse ning astusin üle kiriku kulunud lävepaku , kivist maailma , kumedate helide keskele . 
262	NA	 Saatanlik musta kuuega mees põlvitas küünalde säras , harras vaikus valitses ta ümber . 
262	NA	 Vaikus , surmavaikus . 
262	NA	 Keset vaikust lummavad löögid ülevalt võlvkaarte kohalt . 
262	NA	 Võlvkaared kummardumas kui tiivad üle me peade , sfääride muusika … Kuid löögid jätkusid sellegipoolest . 
263	NA	 Viimaks olin sunnitud võtma tõeks , et nende imeliste helide asupaik peab olema meie enese kontor . 
263	NA	 Paotasin arusaamatuses ukse . 
263	NA	 Märkasin seismas Toomas Tromb Tromb Trombi keset põrandat , käed püksitaskus . 
263	NA	 Ainult teda . 
263	NA	 Oma armast meest . 
263	NA	 Muhklik selg varjas kõik . 
264	NA	 Siiski mitte kõik – laes rippus kummaline läikiv hall süda . 
264	NA	 Süda kallas valgust ja Toomas Tromb Tromb Tromb vaatas seda kael õieli . 
264	NA	 Ta käed tolknesid taskutes nagu tänavapoisil , huultel oli tasane kelmikas vile . 
264	NA	 Aegajalt tõukas ta südame liikuma . 
264	NA	 Kuplid põrkusid vastamisi , põgenedes seejärel teineteisest helisedes eemale nagu Koit ja Hämarik , valgus kõikus kabinetis ja pimestas silmi . 
265	NA	 Valgus võbeles ja väreles . 
265	NA	 Järsku märkasin diivanil istumas kaht meest , kes vestlesid poolihääli . 
266	NA	 Nad olid esimesest pilgust peale kuidagi teistmoodi kui muud . 
266	NA	 Panin tähele , et neil olid õhukesed huuled . 
266	NA	 Nad rüüpasid väikeste lonksudega kohvi ja lehitsesid pildiajakirja , nagu ikka mehe sõbrad . 
266	NA	 Aga nende väljanägemine oli sellegipoolest väga veider . 
266	NA	 Näiteks ühel oli seljas kurguni kinni nööbitud läikiv siidpluus , nagu oleks ta lennanud siia teiselt planeedilt ning samal ajal meenutas ta mingil viisil kellakuplit , ilmselt oma halli metalse põhitooni tõttu . 
267	NA	 Ent selle mehe nimigi ei jäänud mulle meelde , ehkki ta ulatas mulle käe ja esitles ennast . 
267	NA	 Mäletasin vaid ta ruugeks värvunud nägu , lõtva rannet , nahal higi , prrr ! 
267	NA	 Isegi huuled näisid punetavat . 
267	NA	 Igas ta sõrmes kiiskas eblakas vääriskiviga sõrmus . 
267	NA	 Kuid see teine … Temagi oli punase suuga ja koguni palja ülakehaga , tema prinki musklilist ihu kirjas sinise tindiga toksitud pilt , mis kujutas lahingut . 
267	NA	 Tuliselt kappasid hobused üle välja . 
267	NA	 Ratsanikud sihtisid üksteise suunas püssidega . 
267	NA	 Künkaharjalt juhatas vägesid uhke tuttkiivriga kindral . 
267	NA	 Jahmusin pildi tõetruudusest nii , et tahtsin seda puudutada . 
268	NA	 “ Franketti , ” sõnas mees julgustavalt . 
268	NA	 Ta võngutas ripsmeid . 
268	NA	 Seejärel sirutas ta mulle käe . 
268	NA	 Astusin sammu juba lähemale . 
268	NA	 Siis taipasin , et olen täiesti alasti . 
269	NA	 --- 
270	NA	 Kõrvuti kellaga kumises mu kõrvus , kuidas nad naersid . 
270	NA	 Nad ei naernud rämedalt ega irvitades , ent siiski – nad naersid ja mõmisesid . 
270	NA	 Tõmbasin ukse tagakätt vandudes kinni ning jooksin südame põksudes kardina vahele peitu . 
270	NA	 Kuidas ta tohtis ! 
270	NA	 Kuidas ta ometi tohtis ? 
270	NA	 Otsekui oleksin mänguasi või mööblitükk , mitte elus … 
271	NA	 Hiljem , kui külalised viimaks lahkusid , alles mu jäise pilgu all paistis ta midagi mõistvat . 
271	NA	 Ta tõmbus küüru ning kahanes justkui väiksemaks mu ees . 
272	NA	 “ Sa häbistasid mind ! ” 
273	NA	 “ Aga sa ju ise , Aet … ” kostis mees kohmetult . 
274	NA	 Kae oli langenud mu silmilt , illusioonid kadunud . 
274	NA	 Siiski mitte keegi ei pidanud minust tõeliselt lugu , isegi mitte see mees , temagi mängis minuga nagu parajasti tuju . 
275	NA	 “ Mis mina ise ? 
275	NA	 Kas mitte sina ei jätnud mind keset päeva magama ? 
275	NA	 Kes ei hoiatanud , et meil on külalised ! 
275	NA	 Tore üllatus küll , nimetada mind lihaks ! ” 
276	NA	 Mees ent jõnksatas . 
277	NA	 “ Kell heliseb nii kaunilt ja puhtalt , sa kuuled , Aet ? ” 
278	NA	 Kell tegi teises toas paar tumedat mütsatust ja vaikis . 
279	NA	 “ Ah mina olen sulle ainult magamiseks … ” 
280	NA	 “ Neid kaht , meie tänaseid külalisi , ei tarvitse sul kindlasti karta ! 
280	NA	 Nad on ohutud , täiesti ohutud mehed . 
280	NA	 Meistrid , kes valasid selle kella . ” Nagu oleks sellega öeldud midagi olulist ja kõik kõige paremas korras . 
280	NA	 Ta tahtis mind koguni puudutada , ent suutsin suurivaevu ära põigelda . “ Kell sümboliseerib tõotusi , mis ma kirikus andsin , ma tõotasin olla alati ja kõiges sinu kõrval ja vastutada sinu käekäigu eest , palju-palju tõotasin … Ei ole enam seda veritsevat haava ! ” 
281	NA	 --- 
282	NA	 Taas kogunesid mornid muhklikud mehed laudade taha . 
282	NA	 Ilmusid taas me ette ka noored mehed ülikondades , targad , tõsised ja puutumatud . 
282	NA	 Tulemas eikusagilt , kadumas eiteakuhu , vahepeal jutustades imelisi õpetuslugusid . 
283	NA	 Liikusime aina sügavamale . 
283	NA	 Analüüsisime ajalehtede külgi , lahkasime nende anatoomiat väikseimate luurootsudeni , ka kõige suuremad ja väärikamad varisesid põrmu õpetajate läbitungiva pilgu ees , sõna sai lihaks ja vereks . 
283	NA	 Soliidseimas ajalehes istus kunstnikulaua taga kõversilm , parimaski trükikojas sadas paberile värvipritsmeid , paber oli kollane ja kare , pildid hägusad . 
284	NA	 Auväärne kirjasõna muutus higiklombiks mu silmade ees ning ma vaatasin seda , suu lahti , ja kuulasin , unustades isegi vihiku . 
284	NA	 Juba lõhn , mis valitses koolimajas , lõi jalust nõrgaks . 
284	NA	 Pruunid laudpõrandad , potisinised seinad , hallid lubjatud laed , kõik mujal nii tavaline oli siin läbi immutatud tarkusega . 
284	NA	 Pealtnäha harilike töömeeste kätega püstitatud harilik ehitis , ent tegelikult põhjatu laegas . 
285	NA	 Loengute vaheajal kogunesid mehed pingiotsa juurde , kus me tüdrukutega hoovis istusime . 
285	NA	 Veidi itsitust , veidi võõristust ja juba pajatasid nad maast , ilmast ja iseenesest . 
285	NA	 Mina aga jälgisin , vaikija olin ma olnud kogu oma elu . 
285	NA	 Toomas Tromb Tromb Trombiga neid mitte mingil juhul võrrelda ei saanud , selleks oli nende pealispind liiga elu poolt raadatud , kuid kindlasti ei olnud nad lootusetud , kaugel sellest . 
285	NA	 Nad olid kavandatud ülemusteks trükikojas . 
285	NA	 Nad olid tarmukad , nad olid tulnud maalt linna , et läbi lüüa ja leida oma õnn . 
285	NA	 Õlise lõhnaga , aga sisemuses heinapebresed , võiks öelda . 
286	NA	 Imelik , nad tõid mulle meelde , et Tarvikul oli vahepeal olnud sünnipäev . 
286	NA	 Ei , vihikut ma siiski ei unustanud , kirjutasin sinna peatüki ! 
286	NA	 Õhtupoolikul saime õpetajalt ülesande laduda tinasse lööklause . 
286	NA	 Selleks pidi igaüks meist koostama fraasi , millega äri suudab maksimaalselt hästi võrgutada oma kliente . 
287	NA	 Mul ei olnud kunagi varem palutud kirjutada midagi päris ise , täiesti omast peast , kuid sellegipoolest tulin teistest kiiremini toime , mõni pigistas pliiatsi kämmalde vahel lausa puruks , mina aga kirjutasin lihtsalt ja kergelt : armsake , armsake ilma peal , meil iga päev on sünnipäev ! 
287	NA	 Ning nagu selgus pärast , seisis vastupidi tavalistele töödele kergus siin kummatigi hoopis edu poolel , sest kokkuvõtete ajal pidasid õpetajad mu sõnumit küll natuke laialivalguvaks , kuid rõhutasid samas , et sellesse – erinevalt teiste omadest – on kätketud eriline nihestatud võlu , ebamäärane agressiivsus , mis püüab pilku paremini kui klanitud ja hambutu lause ning seega olen ma ainsana tabanud ülesande tuuma , kas peakski reklaamtekstil olema mingit muud eesmärki ! 
287	NA	 Ainult minust räägitigi . 
287	NA	 Oleksid kedranud veel kaua oma filosoofiat , mis tekitas mus kummaliselt areda tunde ja pani palged õhetama , kuid paraku sülitas üks töömeestest , see , kes lonkas , järsku põrandale ning porises : 
288	NA	 “ Plika on lihtsalt armunud . ” 
289	NA	 Ta lehvitas kadedalt käes kirjaga “ Oleme avatud 8-16 ” , kuid talle anti teise kätte kalts ja pandi põrandat puhtaks küürima . 
289	NA	 Jaa , ma olin armunud ! 
289	NA	 Toomas Tromb Tromb Tromb seisis kogu aeg mul silme ees . 
289	NA	 Iga sõna , iga tähe kirjutasin justkui tema näkku . 
290	NA	 Vaevanägemise autasuks tohtisime oma lausejuppi trükkida nii palju , kui keegi ihaldas . 
290	NA	 Lahkusin koolist suure rulliga . 
290	NA	 Rebisin selle küljest tükke ja heitsin tuulde ning mu sõnad kandusid laiali üle maa . 
291	NA	 Postkontorist möödudes ostsin ümbriku ja margi . 
291	NA	 Saatsin ühe pika riba ka Tarvikule , sest temal erinevalt kujuteldavatest firmadest oli tõepoolest sünnipäev … Olime veetnud ta sünnipäevad koos kõik need aastad . 
291	NA	 Küll vaid hommikupooled , sest kui ta pea juba surisema hakkas , otsis ta üles küla jäledad paadialused ning kadus koos nendega jäljetult , jättes minu osaks painava teadmatuse ja ootuse , mis kestis mõnikord päevi . 
291	NA	 Ravisin sellal rahus terveks oma varasemad haavad , aga ometi . 
291	NA	 Ei leevandanud igatsust seegi teadmine , et kui ta kassiahastuses naaseb , tuleb mul vahepealsete eksimuste eest – mida ju tegelikult polnudki – võtta vastu kohe järgmised rusikahoobid , kõigele vaatamata oli see valus mälestus , ta oli pidanud seekord ilma minuta ärkama . 
291	NA	 Tema öökapil ei olnud hommikukohvi . 
291	NA	 Saiakesi , mida ma küpsetasin . 
291	NA	 Võibolla klobis ta vihast vahutades mu last . 
291	NA	 Olin viimane tõbras . 
291	NA	 Isegi lilli ma ei toonud . 
292	NA	 --- 
293	NA	 Tegin õigesti , kirja postkasti visates kurbus lahtus ja mind valdas ääretu kergendustunne . 
293	NA	 Tundus , nagu oleksin pääsenud uppumissurmast või toodud tagasi põlevast ahjust . 
293	NA	 Koju jõudes kuulasin vaevalt ära mehe sissejuhatava köhatuse – tal meeldis mind küsitleda , et näha mu edusamme , tunda , mida mina olen tundnud , arvata , mida mina arvanud , hõljuda kaasa mu mõttekäikudes – , vist kuulasin , ent kas takerdus mu varvas lävepaku taha või hakkas põlv valel hetkel nõtkuma ning ma paiskusin ta embusse . 
294	NA	 Ma ei teadnud ka ise , et minu sees elas niisugune iha , niisugune jõud , niisugune vaimustus , kuidas sattus see mu sisse ! 
295	NA	 Olin justkui äsjasündinu . 
295	NA	 Kuum ja meeletu lõõm hõõgus me vahel . 
295	NA	 Me ei tarvitsenud isegi rõivaid seljast võtta – need plahvatasid . 
295	NA	 Need plahvatasid eemale me ihudelt , me tukslevailt südameilt . 
296	NA	 “ See ei saa olla võimalik ! ” 
297	NA	 “ Ega üksinda mina , vaid me kahekesi , ” kostis mees . 
298	NA	 “ Siiski sina ! 
298	NA	 Ma ei ole kellegi teisega tundnud midagi ligilähedast . ” 
299	NA	 “ Jumal nendega ! 
299	NA	 Nad ei ole lihtsalt osanud sind helisema panna . 
299	NA	 Sa oled kõige paremini häälestatud klaver , mida ma tean , ” jätkas mees . “ Kõik su klahvid helisevad nii selgelt , nii puhtalt , nii kaunilt ! ” 
300	NA	 Me ei maganud öö jooksul silmatäitki . 
300	NA	 Mustad klahvid , valged klahvid . 
300	NA	 Valged alustavad ja võidavad , kumises mu peas . 
300	NA	 Seda kõike tegi see mees minuga . 
301	NA	 “ Tarvitseb vaid õrnalt vajutada su klahvidele , kui vallandub jumalik sfääride muusika , ” rääkis mees . 
302	NA	 Kuulasin ikka veel kuminat oma peas . 
302	NA	 Mis oli kella kumin . 
303	NA	 “ Sa oled kaunim veel kui kella hääl , ” jätkas mees nagu kauguste kaja . 
303	NA	 Mis saabus põhjatute kuristike tagant . 
303	NA	 Kuhu , kuhu me paiskusime ja kuidas olime . 
303	NA	 Oh , me üksnes olime , kui olime , ma ei mõistnud enam midagi ! 
304	NA	 Ilmselt olid isegi mu silmad pahupidi . 
305	NA	 “ Aet , juba esimesel korral jäin ma su külge ! 
305	NA	 Jäin kinni su külge ! ” 
306	NA	 Tõesti , ma ei näinud midagi . 
306	NA	 Sel korral , seal tänaval , tallates kinganinasid – kas olin ma ähmiga suutnud midagi kuulda , midagi tähele panna , mõtelda , taibata , otsustada , meie esimesel kohtumisel ei oleks ma julgenudki , paljasjalgne nagu olin , vaatasin vaid härrale hardunult suhu ja põgenesin esimesel võimalusel linnast tagasi koju ! 
307	NA	 Ent järsku lagunes kõik . 
307	NA	 Mehe kirg taganes jahmatava rahu ees . 
307	NA	 Ta väitis häbematult , et meie esimesel kohtumisel olevat korjanud me käpuli põõsaste alt seeni ja viimaks , tüdinud sellest rumalast mängust , hammustanud neid toorelt viina peale … 
308	NA	 Ta rääkis vaikselt , aga sellegipoolest tundus mulle , nagu ta karjuks . 
308	NA	 Tema hääl oli jahe , külm , kõle . 
309	NA	 Uhkus – vallutaja uhkus seisis ta sõnade taga ! 
309	NA	 Juba siis olevat ma tema embusse vajunud … 
310	NA	 Ma ei suutnud tõesti taibata mitte kõige vähematki . 
310	NA	 Kuidas tohtis ta mulle valetada ? 
310	NA	 Pealegi , miks pidi ta üldse valetama . 
310	NA	 Sellel puudus igasugune ratsionaalne põhjendus . 
310	NA	 Aga ta valetas , ta valetas . 
310	NA	 Mõni harv kord elus olin minagi võibolla nõrkenud , ent mitte iial sellisel kombel , sedavõrd labaselt , sedavõrd madalale , ta laimas . 
311	NA	 Meil olevat olnud imeline embus , ketras mees arusaamatu visadusega . 
311	NA	 Ma ei peaks seda häbenema . 
311	NA	 Fantastiline kooskõla olevat valitsenud me vahel . 
311	NA	 Just sellepärast , just tookordse kooskõla pärast olimegi praegu siin , ta olevat seente ja põõsaste vahel mõistnud , et jumal on mõõtnud meid kaht teineteise jaoks . 
312	NA	 Ta vaatas minust läbi , aga kas ma olin klaasist või oli ta pime – ta ei näinud , mis pulbitses mu sees . 
313	NA	 Ta jälitas mind edasi oma sõnadega : see ei olnud veel kõik ! 
313	NA	 Minu ilmumine olevat andnud ootamatu ja otsustava tõuke kogu tema edasisele elule . 
313	NA	 Ränk probleem , millega ta heitles päevast päeva , ööst öösse , tunnist tundi , mille saatel uitas vaevatuna mööda maad ja metsi , olevat taganenud ta südamest nagu halb uni . 
313	NA	 Minu jalgade ees saabus talle selgus . 
313	NA	 Ta tegi oma otsuse , mida oli ikka ja jälle edasi lükanud . 
314	NA	 Ta pööras elus uue lehekülje , tuli linna ja jäi mind ootama . 
315	NA	 Nii lihtne kõik – see muinasjutt . 
316	NA	 --- 
317	NA	 Ometi ei olnud see kaugeltki muinasjutt . 
317	NA	 Või kui oli , siis muinasjutt Toomas Tromb Tromb Trombi vanaemast . 
317	NA	 Mees tuli ikka ja jälle tagasi selle teema juurde . 
317	NA	 See oli tema tüütu ja isegi ohtlik kinnisidee . 
317	NA	 Mind häiris kogu aeg – ehkki ma ei rääkinud sellest kunagi – , kuidas vanaema vaatas malbe pilguga kabineti seinalt alla meie peale . 
317	NA	 Vaatas kõiki me tegemisi . 
317	NA	 Oli iga kallistuse juures … 
318	NA	 Lähemal vaatlusel ei olnudki vanaema malbe – nii malbe , nii soe pilk sugugi ühemõtteliselt puhas ja heatahtlik . 
318	NA	 Selles oli päris suur annus irooniat , kibedust , koguni trotsi . 
319	NA	 Jaa , vanaema oli ilus naine . 
319	NA	 Ent kunstnik oli püüdnud teda maalides kinni kummalise disharmoonia . 
319	NA	 Rahulolematus ei pesitsenud võibolla isegi mitte pilgus . 
319	NA	 Selle asupaik oli vanaema vaevumärgatavalt allapoole suunatud vasak suunurk . 
319	NA	 Kogu vasak näopool oli teisest tumedam ja heitis varju sirmile naise selja taga . 
320	NA	 Ebakõla tuli ilmsiks alles pärast põhjalikku vaatlemist , pärast seda , kui pilt ennast ise avas . 
320	NA	 Ent kui see juhtus , siis kiskus ta vaatleja üleni endasse nagu põhjatu kaev . 
320	NA	 Rabas jalust ega kadunud enam . 
320	NA	 Naine naeratas ning ühtaegu mässas toa vastu , kus ta asus , või vähemalt konksu vastu , mille külge ta oli riputatud . 
321	NA	 Ta ihkas liikuda . 
321	NA	 Aga ta ei saanud seda , tal ei olnud jalgu , häält , elu , mitte midagi ! 
321	NA	 Temaga võrreldes olin mina ka oma halvimail hetkil täielik õnneseen … 
322	NA	 “ See on vanaema , ” lausus mees , kui märkas esimest korda mind pilti silmitsemas . 
322	NA	 Ka siis oli tema häälest kuulda uhkust . 
322	NA	 Miskipärast see riivas mind ja ma kohmasin mõttetult : 
323	NA	 “ On hullemaidki ! 
323	NA	 Mõni on lausa hunt ! ” 
324	NA	 Mu sõnad kõlasid tookord arusaamatult õõnsalt ja valusalt . 
324	NA	 Ent praegu tuli see miskipärast jälle meelde . 
324	NA	 Kuidas mees solvus ega rääkinud minuga õhtuni muust kui tööasjadest . 
324	NA	 Kuidas ta ei puudutanud mind kordagi . 
324	NA	 Vanaema oli tema jaoks püha , niisama püha nagu Indias lehm . 
324	NA	 Pärandus , mille najal mees oma elu kavatses üles ehitada , pärines ju temalt … 
325	NA	 Pärast seda seika oli mees vanaemast aina rohkem juttu teinud . 
325	NA	 Ilmselt oli tal mõni teine tagamõte , arvatavasti soovis ta tuua nähtavale vanaema varjatud väärtused , et ma neid imetleksin , ent minul süvenes sellest aina enam tunne , et võibolla ma üldse ei solvanudki , vahest lobisesin pahaaimamatult välja hoopis vanaema saladuse : ta viibis eemal ja samas ka siin , teda ei saanud kõnetada , aga tema ise kuulis kõik ja pani kõrva taha , järsku oli ta siiski hunt – libahunt ? 
326	NA	 Ent selle üllatava tõdemuseni jõudes ei tundnud ma hirmu ega vapustust , vaid pigem vastupidi , mul tärkas pildi suhtes aukartus . 
326	NA	 Ning enam see ei kadunud . 
326	NA	 Pärast seda , kui olin avastanud , et vanaema nägu on ebasümmeetriline , leppisin tema paratamatu juuresolekuga . 
327	NA	 Ajuti tundus , et vanaema juhib kogu me elu siin . 
327	NA	 Mida muud rääkis see mees ka praegu : 
328	NA	 “ Sestsaadik tean , et üksinda ei ole mul kuhugi teed ! 
328	NA	 Üksinda ei ole mu äril ja üldse millelgi edenemist . 
328	NA	 Mitte millelgi ei ole määratud mul kasvada ja õnnestuda ilma sinuta ja ma näen aina selgemini , et me oleme määratud teineteise jaoks . 
328	NA	 Ja seesama on ka vanaema soov . 
328	NA	 Kahekesi koos suudame me kõike ! ” 
329	NA	 Ta silmad pärlendasid . 
329	NA	 Nagu oleks ta hinganud elavhõbedat . 
330	NA	 --- 
331	NA	 Tundus , et mees ei ole päris normaalne . 
331	NA	 Aga sellest hoolimata hoidsin oma pead ta põues ja igatsesin silitusi ja ta silitas . 
332	NA	 Kummati ta ka kõneles ning see tegi mulle aimamatult haiget . 
332	NA	 Kust teadis ta seda kõike ? 
332	NA	 Kes oli talle minust rääkinud ? 
332	NA	 Kas nuuskis ta küla peal ja kartoteekides , et registreerida iga mu hingetõmme ? 
333	NA	 See mees siin teadis algusest peale , et mul on mees ja mul on laps , kes ei ole iial oma isa näinud , teadis , et mu armastatu sai surma kohe pärast seda , kui me kohtusime , jättes mälestuseks oma seemne mu üska – ning ta tahtis mind ikka ! 
333	NA	 Ta teadis , et surmad tabasid mind nagu ankruketi lülid , mu isa ja ema surid teineteise kannul ning kui olid matused ja algas maru ja me varjusime õdedega puu alla , rabas seda puud välgunool . 
333	NA	 Ainult seda puud kogu metsas – aga ta tahtis mind kõigest sellest hoolimata ! 
334	NA	 Mina üksi pääsesin välgust . 
334	NA	 Ikka vaid mina . 
334	NA	 Kui üldse minagi pääsesin , sest mitu korda minagi vist surin , ah , ma ei mäletanud ! 
334	NA	 Ja miks ma pääsesin , ikka mina ja mina – kes teab ! 
334	NA	 Ilmselt selleks , et kohtaksin meest , kes mind tahab . 
334	NA	 Ta silmad olid udused , ta suu ketras rumalusi ja ma vajusin ta lõngadesse , ta tahtis mind jäägitult , niisugusena , nagu ma olin . 
335	NA	 “ Millalgi näisid sa leidvat rahu , ” sosistas mees justkui kombates mu südant ja sisemust , “ keegi palus su kätt … Aga juba imbus su sõnadesse uuesti ahastus ja valu . 
335	NA	 Kui mäletada suudaks ! 
335	NA	 Sa hüppasid sellele , et oled viljatu nagu kuivanud oks ja mees põlastab sind . 
335	NA	 Ja sa vaatasid mulle otsa nagu tigu , kes kaotanud karbi , punane veritsev mollusk . 
335	NA	 Ometi on hoopis tema oma ihu läbi põletanud ja viimse piisani kaotanud mahla – seda kõike sa rääkisid mulle tol künkal … ” 
336	NA	 Midagi niisugust ei olnud ma päris kindlasti rääkinud . 
337	NA	 “ Ei , mitte sellel korral , varem ! ” pareeris mees mu mõtteid lugedes . “ Kas sa ei mäleta , kui me vestlesime murul sinu küla taga põlluservas ? ” 
338	NA	 Kattusin külma higiga . 
338	NA	 Mitte midagi sellist ei saanud olla ! 
338	NA	 Mis muru ! 
339	NA	 Äkitselt tundus mulle , et ma ei olegi kaitsvate käte varjus , vaid hoopis kodukäija või kurja vaimu meelevallas , kelle eest külamoorid oma õudusjuttudes hoiatasid . 
339	NA	 Põrkusin mehest instinktiivselt eemale ja tegin ristimärgi . 
339	NA	 Aga miski ei aidanud . 
339	NA	 Mees paistis järsku ähvardav ja sünge , temast kiirgas pahelist üleolekut . 
340	NA	 “ Kas sa tõesti ei mäleta ? ” nõudis ta . 
341	NA	 Püüdsin endale sisendada , et puuslikud ei ole võimalikud , nad on haiglane fantaasia . 
341	NA	 Kuid see oli abitu sisendus . 
341	NA	 Ma olin puuslike eluga ja nende petlike tempudega kokku puutunud ning see , kes mulle kõneles praegu neid rumalusi , oli tüütu jäle puuslik … 
342	NA	 “ Mõni ime , et sa ei mäleta , sa olid purjus , ” lajatas mees . 
343	NA	 Uks oli lukus . 
343	NA	 Akende ees seisid paksud kardinad . 
344	NA	 Mina ise täiesti ihualasti , rõivad ruumis laiali paisatud . 
344	NA	 Vaevalt keegi üldse teadis , et ma viibisin siin . 
345	 4 . 	 4 . 
346	NA	 Õnneks kadus mees seejärel kabinetti . 
346	NA	 Kuid ta tegi seda ainult hetkeks . 
346	NA	 Ainult selleks , et juba järgmisel hetkel kostaksid sealt kumedad kellalöögid . 
346	NA	 Mees seisis uksel pühaliku äraseletatud näoga . 
347	NA	 “ Ma kinnitan kõigi jumalike jõudude ja veel enam kõigi kuratlike jõudude palge ees , ” jätkas mees nagu transis ning samal ajal löögid jäid aina tasemaks ja harvemaks , kuni hääbusid , “ et üle selle vaese vaevatud naisterahva ei ole veel iial laskunud inglite tiivad , mitte kõige väiksemagi ingli tiib ei ole puudutanud ta õlga , ta nägu ! 
347	NA	 Kui peate vajalikuks selles eraldi veenduda , mu härrad , siis võite ta läbi katsuda , sest ta seisab täiesti rikkumata ja alasti te ees . ” 
348	NA	 Tundus , et tal on halb olla . 
349	NA	 “ Mida ma silmas pean ? ” küsis mees seintelt . “ Seda , mu härrad , et … Isegi vähim tuuleõhk tabab seda daami justkui laastavaim tormihoog ! 
349	NA	 Paistab kummati , et te vist ei mõista mu sõnu ? ” 
350	NA	 Raputasin igaks juhuks pead . 
351	NA	 “ Jah , kui unelmate printsess tõesti ka leidub , ” deklameeris mees mööda põrandat sammuma nõksatades seosetult , “ siis ei kuulu ta iial minule , ma ei kohtagi teda . 
351	NA	 Aga tühja sellest , arvatavasti on ta ennasttäis kapriisne tulehark . 
351	NA	 Hea iseloom ei ole tal kohe kindlasti . 
351	NA	 Ta ei ole küünemustagi väärt sinu kõrval , Aet . ” 
352	NA	 Aega võtsid need vähesed laused lõputult . 
352	NA	 Vahetevahel jäi ta ainiti põrnitsema pilti seinal ning tegi selle ees jaburaid näomoondusi , nagu edev tüdruk teeb peegli ees . 
353	NA	 “ Ma ei oleks pidanud sinu poole isegi vaatama . 
353	NA	 Mu pilk oleks saanud sinu peal takerduda vaid hukka mõistes , Aet ! 
353	NA	 Aga ma hülgasin vähimagi kõhkluseta kõik parameetrid ! ” 
354	NA	 Ta ülalpidamine oli sedavõrd imelik ja teatraalne , et mulle kangastus , nagu ümbritseksid meid kirevad papist kulissid . 
354	NA	 Et ühtäkki tõugatakse need eest ja ma leian end alasti keset teatrilava , keset pealtvaatajate ilkumist , keset nende parastavaid repliike ja braavohüüdeid . 
354	NA	 Mul oli juba ammu hirm ja ma hakkasin värisema . 
355	NA	 Mees silitas mu tõmblevaid õlgu ning jätkas : 
356	NA	 “ Mäletad , mu arm , sa rääkisid väga palju teo ja tagajärje seadusest . 
356	NA	 Sa küsisid , mida kurja sa oled teinud . 
356	NA	 Mind piinas su küsimus , ma ei suutnud sellele vastata . 
356	NA	 Vaatasin kaua , vaatasin läbi kogu su sisemuse , nii palju kui seda näha suutsin , nii kaugele kui ulatusin . 
356	NA	 Sa rääkisid ja rääkisid , joobunult ja pidevalt kõrvale kaldudes ja ometi sain ma kõigest aru . 
356	NA	 Ning sellegipoolest ei suutnud aidata ! 
356	NA	 Ma ei näinud mitte midagi , mitte ainsatki pattu sul ! 
356	NA	 Lõpuks olid sa kadunud , üksnes värelev õhk põõsaste vahel … ” 
357	NA	 Ta vaatas mulle pikalt otsa ja näis , nagu ootaks minu suust vastust . 
357	NA	 Aga mida oleksin ma osanud öelda . 
357	NA	 Meie kohtumine sai olla üksnes unenägu ning ka tema kirjeldus kinnitas seda , ent mees uskus kaljukindlalt aredasse sügishetkesse , mil ta uitas mööda linnataguseid tanumaid ja pidas enesega sisimas võitlust , kas võtab vastu selle linna väljakutse . 
357	NA	 See tundus talle ohtlik ja arutu . 
357	NA	 Oli päikeseline õhtupoolik , vananaiste suvi . 
357	NA	 Äkki olin ilmunud puude vahelt nagu lummutis tema ette ja võlunud ta ära . 
358	NA	 “ Mis on mu rännaku siht ja tulemus ? ” Toomas Tromb Tromb Trombi laubale ilmus higipisar . “ Seda ei ole mulle öeldud . 
358	NA	 Aga kes seda ütlema peaks ? 
358	NA	 Kes seda üldse teisele ette öelda saab ? ” 
359	NA	 Ta jõllitas seina poole , kus rippus vanaema pilt . 
359	NA	 Vanaema vasem suunurk , kelmikas vasem suunurk , tema haigutus … 
360	NA	 “ Aga öeldakse ! 
360	NA	 Vahetpidamata öeldakse ! ” 
361	NA	 Kadunud , surnud vanaema ! 
361	NA	 Vanaema oli selles linnas oma nooruspäevad veetnud . 
361	NA	 Vanaema oli öelnud , kuidas peab toimima . 
361	NA	 Tema tegi nagu kästud , hüppas pea ees tulle ja oli õnnelik . 
362	NA	 Tundus hetkeks , nagu kõneleksin hoopis mina praegu tolle hullunud mehega ja nagu toimuks see kõnelus läbi haudade , läbi ammukustunud elude , läbi möödaniku jäise hinguse . 
362	NA	 Mul läks südame alt külmaks ning ma laususin katkendlikult : 
363	NA	 “ Kui sa kõike seda nägid ja kõike teadsid , kuidas sa siis … siis ikkagi … ” 
364	NA	 “ Sa ei kujuta ette , kui õnnelik ma olen sinuga ! ” õhkas mees , pigistades sõrmedega mu õhukest rinda , nii õhukest ja harbast , et see mahtus üleni ta pihku . “ Et sa siiski tulid ! 
364	NA	 Kuidas su sõnad lõikasid veritseva haava mu hinge ... ” 
365	NA	 Mis sõnad ? 
365	NA	 Millised sõnad ! 
365	NA	 Mu elu ei olnud tõesti kunagi olnud eriti õnnelik , isegi mitte rahulik , ta teadis seda ning sõtkus hoolimatult mu hinges ja tegi valu . 
365	NA	 Tõmbusin kaugemale , kuid ta jälitas mind mööda voodit . 
365	NA	 Olin nõrk ta jutust , veel enam ta puudutustest . 
365	NA	 Ja kas mul oligi tahtmist põgeneda . 
365	NA	 Sest kuigi ma ei mõistnud paljutki , siis kummalisel kombel sisendasid ka tema kõige veidramad ja rahutumad olekud rahu , see mees oli kaitsev pesa mu jaoks , koht , kuhu varjuda , kus leida rahu . 
365	NA	 Just rahu oli puudunud mu elust ! 
365	NA	 Ta püüdis mu kinni , kallistas-kallistas , kuidas ta mind kallistas … 
366	NA	 “ Ei ole – ei ole – ei ole … ” 
367	NA	 “ Mida ei ole , ” sosistasin vastu , lootes kuulda midagi ilusat . 
367	NA	 Ta vaatas mind tõsise ja uuriva näoga ning üksnes kehitas õlgu . 
367	NA	 Tõmbasin küüneotsaga hellalt üle ta ninasõõrmete . “ Helbeke tasa-tasa , langeb linadele … lumi-lumivalgetele linadele … ” 
368	NA	 “ Tasa-tasa , ” kordas mees ning turtsus ja aevastas nagu laps . 
369	NA	 --- 
370	NA	 Imelikul kombel rääkisime just tolsamal ööl sellest , mis vaevas mind kõigest rohkem ega lasknud hetkegi tunda end linnas päriselt nagu oma kodus – mu lastest , lapsukestest . 
371	NA	 Mu sündinud lapsest ja veel sündimata lastest . 
371	NA	 Vaevalt suutis keegi ette kujutada mu piina . 
371	NA	 Kui väga ma igatsesin lapsi ! 
371	NA	 Kuid Tarvik oli raevukas ka kõige arglikumate lähenemiskatsete puhul . 
371	NA	 Pigem kattis ta valged linad ligaste seemnelärakatega , mis kuivasid inetuteks kollakashallideks plekkideks , need elu allikad , ning kui ta mind siiski mõnikord ihaldas , siis võpatasin igast puudutusest ja me ööd olid valusad nagu vägistamine . 
372	NA	 “ Oh , teie võite veel kümme last sünnitada ! ” ütles arst mind kõhule patsutades , kui pääsesin haiglast pärast üht peksu . 
372	NA	 Hetkeks uskusingi seda . 
372	NA	 Lugematu arvu kordi palvetasin pühapiltide ees , et jumal avaks mu emakoja ! 
372	NA	 Aga imet ei toimunud , jumal jäi kurdiks ja kalgiks ka härdaimate anumiste suhtes . 
372	NA	 Ma jälestasin oma keha , mida aeg edasi , seda hullemini jälestasin . 
372	NA	 See oli kuiv ja surnud kaev . 
373	NA	 Sest mu sisemuses hõõgus kõrkuse ja uhkuse patt – surmapatt jumala vastu . 
374	NA	 “ Surm on su ära märkinud , tütreke , ” kinnitas küla vaimulik , kui käisin tema juures patte üles tunnistamas ja nende eest andeks palumas , arvates , et see ehk aitab . 
374	NA	 Mul oli hulk eksimusi meelde tuletatud , ent papi ees ununesid need viimseni . 
374	NA	 Juba esimeste sõnade juures hakkasid huuled värisema ja ma purskasin nutma . 
375	NA	 “ Niisugune jumal ei saa olla õiglane jumal , mu pattude hulk ei ole ometi sedavõrd suur , et mind tuleb lõigata ära elu küljest ! ” karjatasin tühjade võlvide all . 
375	NA	 See oli viimane asi , mida oleksin võinud kujutleda end tegevat . 
375	NA	 Ilmselt pani jumal ise mulle kirikus suhu need hukkamõistvad ja uskmatud sõnad , et kõik oleks selge , et kooruks üdini nähtavale mu kõrk meelelaad . 
376	NA	 Ent papp ei lasknud end nutust ja lärmist häirida . 
376	NA	 Ta jätkas venival laulval häälel selgitust , et minu jumal on siiski õiglane . 
376	NA	 Jumal nägi mind vale olevat ja saatis mulle kõige kohutavama karistuse , mis tal olemas – mu ihu oli viljatu , mu hing oli viljatu , kogu mu elu oli viljatu ja ilma lasteta , seletas papp . 
377	NA	 “ Nii kestab seni , kuni sa ei armasta , ” jätkas ta naerdes , tõmbas talaari sirgu ja sörkis käärkambrisse , jättes mu üksinda pühapiltide keskele . 
377	NA	 Võibolla oli kirikus koos meiega veel keegi , sest välja minnes kuulsin tornis löödavat kella , aeglaselt nagu matusel . 
378	NA	 Sealtpeale vaatasin oma last teiste silmadega : kust sain ma selle ühegi ? 
378	NA	 Ta oli justkui kingitus . 
378	NA	 Võibolla jumal halastas mulle selleks ainsaks korraks , mu hukkunud mehe pärast , elu viburlik seeme oli viimne mälestus temast maa peal . 
379	NA	 Aga võibolla jumalat ei olnudki mu teel – olin tema jaoks alles liiga noor . 
379	NA	 Aga võibolla – jah kindlasti ! – õnnistas jumal armastust . 
380	NA	 Ning ma püüdsin olla veel alandlikum Tarviku suhtes kui seni . 
380	NA	 Veel üksluisemaks muutus sellest me elu . 
380	NA	 Etteheide , et me ei saanud lapsi , luuras mind nagu needus kõikjalt , igas esemest , vähimastki oksaraost , ning kui ilmus nähtavale järjekordne kuupuhastuse veri , vajusin kägarasse nagu liigendnuga . 
381	NA	 Ka Tarviku ainus rahuldus oli tuua välja minust uut , üha uut verd ja mäda , temagi oli otsekui kuu . 
381	NA	 Paar korda muutus ta tavalisest tigedamaks ning lõi mul nina puruks või kõrva narmendama – hullemat ei juhtunud – , mina aga pagesin küla avarustele , metsa taha , kus leidus kaastundlikke inimesi , kes mind varjasid . 
381	NA	 Mees kahtlustas , et torman mõne uue kallima embusse , ning kui ma tagasi saabusin , täksis mind jalaga , kord isegi noaga , kuni muutusin tuimaks . 
381	NA	 Ta süüdistas , et varsti on mul lapsevääks põllesiilus – ah , oleks see vaid olnud nii ! 
381	NA	 Ilmselt ta isegi uskus , mida rääkis , sest keegi ei öelnud talle , kus viibisin tegelikult . 
381	NA	 Võibolla põlati teda selleks liialt , võibolla ka sellepärast , et teda peeti salalikuks ja kardeti , et ta võib tõsta kirve . 
382	NA	 Varitseb laugaste vahel , raiub tükkideks , tõukab mudaste mätaste alla – nii nad temast arvasid . 
382	NA	 Kuid tegelikult ei olnud ta selleks võimeline , sest kõndis nii aeglaselt ja vaevaliselt , et ka väike laps suutis tema eest pakku joosta . 
382	NA	 Ainult mina jäin talle pihku , oma viljatuse pärast ! 
383	NA	 Igatsesin nii väga , et uus laps , meie ühine laps toob viimaks pöörde me trööstitusse oleskellu , ent jumal ei halastanud ja Tarvik pidi kasvatama minu last nagu võõras oma kodus , leidmata rahuldust iseenese vere jätkumises . 
383	NA	 Olin saabunud lapsega võõrasse pessa nagu saatana irve . 
384	NA	 Seda rääkides puhkesin ohjeldamatult nutma Toomas Tromb Tromb Trombi ees . 
384	NA	 Miks ometi ei õnnistanud jumal , kõikvõimas halastaja jumal meie koosolemist veresidemega , mispärast keelas ta mul tõeliseks naiseks saada , keda mees võiks ihaldada oma pöörase ihaga ? 
384	NA	 Võibolla oli mul ikkagi vale jumal ! 
384	NA	 Tundsin ennast nagu ristilöödu oma viimses ahastuses , viimses hingetõmbes – olin üksi , olin jumalata , usuta , lootuseta . 
384	NA	 Mulle tundus , et mu mure on nii suur , nii hõlmamatu , et seda ei suuda seletada ükski sõna . 
385	NA	 Ent tark , uskumatult tark oli mees mu kõrval . 
386	NA	 “ Jumal on alati õige , ” lausus see tark mees mu kõrval valgetel linadel , “ ta on seesama mis usk . 
386	NA	 Tuleb ainult uskuda ja kõik on võimalik ja õige . ” 
387	NA	 “ Mina ei uskunud ? ” 
388	NA	 “ Küllap uskusid ! 
388	NA	 Aga mitte Tarvikusse . 
388	NA	 Jumal nägi , et Tarvik ei vääri last . ” 
389	NA	 Korraks mees siiski takerdus . 
390	NA	 “ Last ta võibolla väärib , igaüks väärib last , needus ja patt oleks kinnitada vastupidist – kuid ta ei väärinud sind . 
390	NA	 Korraks tõmbusite te nagu magnetid ja saite omavahel kokku , aga mitte enamat . 
390	NA	 Sina oled hea poolus , tema on kuri poolus . ” 
391	NA	 “ Jaa , ta ei vääri ! ” hüüdsin äkilise raevuga . 
391	NA	 Mu jõud lõppes ja ma hüüdsin : “ Toomas Tromb Tromb Tromb , ma tahan last … ” 
392	NA	 “ Tean seda ! ” ütles mees . “ Kätkesin sinu soovi tookord kellahelinasse ja see paiskus kirikutornist otse taevasse ning taevas naeratas vastu . 
392	NA	 Mõistad sa mu sõnu , ta naeratas meile mõlemale . ” 
393	NA	 Nüüd olin siin , linnas , armastuses … “ Nüüd võibolla ? ” küsisin laugudelt pisaraid pühkides . 
394	NA	 Mees mu kõrval noogutas ja ma uskusin teda iga rakuga . 
394	NA	 Ta oli teine taevalik olend mu elus . 
394	NA	 Mis oli toimunud vahepeal ? 
394	NA	 Ma ei mäletanud . 
394	NA	 Vahepealne elu kulges põrgus . 
395	NA	 Olin olnud saatana irve põrgus … Järsku koguni muigasin sellele mõeldes . 
396	NA	 --- 
397	NA	 Järgmine õppepäev möödus paraku nagu viirastus . 
397	NA	 Kui pikisilmi olin oodanud seda kogu nädala , kuidas olin hull kooli ja tarkuse järele , ent ei saanud nüüd aru ka kõige lihtsamatest asjadest . 
397	NA	 Käsi kirjutas masinlikult üles vaid seosetuid katkendeid , milles puudusid alused , öeldised , sihitised ja vähimgi mõte . 
398	NA	 Järjest pidasid kõik ringisõeluvad professorid ja akadeemikud vajalikuks istuda minu laua taha , minu kõrvale , nad patsutasid mulle õlale ja vaatasid mind imelikult . 
398	NA	 Vaatasid ka vihikusse , seda täitsid sõnad , sõnad , sõnad . 
398	NA	 Kuid ma olin vait ega reetnud midagi . 
399	NA	 Mu õnnetus seisnes selles , et enne loenguid olin põiganud peaaegu niisama , üksnes nalja pärast postkontorisse . 
399	NA	 Sinna oli ilmunud kiri nõudmiseni minu nimele . 
399	NA	 See oli mul taskus kägaras . 
400	NA	 “ Armastan sind samuti . ” 
401	NA	 Rohkem ei midagi . 
402	NA	 Ootasin paaniliselt , millal loengud lõpevad . 
402	NA	 Tahtsin puistata Toomas Tromb Tromb Trombile südant , ihkasin kallata selle tema ette pahupidi . 
402	NA	 Mu sisemust kõrvetas tuline ora . 
402	NA	 Kohutav , kohutav oli Tarviku lause ! 
402	NA	 Kuidas sai see mõjuda nii hullusti , ma ei suutnud seda mõista . 
403	NA	 Kui viimaks pääsesin piinapingist , siis kogu kodutee kujutlesin , kuidas öögin mehe kaitsva rinna najal välja oma mustuse ja saasta . 
403	NA	 Aga ma ei saanud seda teha … Selgus , et ta ei olnud üksi ! 
404	NA	 Kõige tähtsamal , kõige otsustavamal silmapilgul ei olnud ta üksi ! 
405	NA	 Mu tulipunane hõõguv nägu oli vist üpris hirmuäratav , seda ka veel pärast jalutuskäiku läbi jahedate tuuliste tänavate – aga ma ju lausa tormasin kodu poole , Toomas Tromb Tromb Trombi poole ! – , sest mees taganes mind nähes lävelt kaugemale . 
406	NA	 Kuid võibolla oli tema kohkumuse põhjus milleski muus . 
406	NA	 Järgnesin talle tuppa ning avastasin sealt tütarlapse . 
407	NA	 Õigemini , tütarlapsest oli asi kaugel . 
407	NA	 Kontori diivanil lösutas lihav hiiglasekasvu neiu . 
407	NA	 Põlved olid tal demonstratiivselt kokku surutud . 
407	NA	 Neiu ei rääkinud sõnagi , ainult õhetas . 
407	NA	 Mees oli talle isegi kohvi serveerinud , tal oli süles tass . 
408	NA	 Istusin laua taha ja keerasin võlli vahele valge paberilehe . 
408	NA	 Mees tahtis ju nii väga , et trükiksin koolis kuuldu masinal ümber . 
408	NA	 Kuid ma ei suutnud vähimalgi määral süveneda töösse . 
408	NA	 Vihik virvendas silmade ees ja niigi mõttetud sõnad lagunesid üksikuteks tähtedeks . 
408	NA	 Ruumi täitis kurb rütmitu , peaaegu kakofooniline heli , mis reetis mu hingeseisundit veel paremini kui miski muu . 
409	NA	 See peletislik neiu aga täitis kogu ülejäänud ruumi helivõngete vahel . 
409	NA	 Kujutlesin , kuidas Toomas Tromb Tromb Trombi käsi äsja teda kallistas , samamoodi nagu mind . 
409	NA	 Mul tungisid pisarad kurku ja ma laususin : 
410	NA	 “ Piisab vaid hetkeks lahkuda , kui lokkama lööb korralagedus … ” 
411	NA	 Vaikus , haudvaikus valitses ruumis . 
412	NA	 “ Soodom ja Komorra , ” neelatasin tasa . 
412	NA	 Mu neelatus paiskus vastu seinu ja tõusis laeni . 
413	NA	 “ Klient , ” kostis Toomas Tromb Tromb Tromb kuidagi ebamugavalt . 
414	NA	 “ Klient ! ” 
415	NA	 Tüdruk niheles toolil ja matsutas tassist rüübates inetult . 
415	NA	 Ent kui kohv lõppes ja mees andis talle peanoogutusega märku lahkumiseks , haaras tüdruk võpatades ridiküli . 
415	NA	 Sellest ilmus paberikuhi ning ka – veidi raha . 
416	NA	 “ Mul on kõne , ” kohmas tüdruk . 
416	NA	 Need olid tal peaaegu ainsad sõnad minu kuuldes . 
417	NA	 --- 
418	NA	 Mul oli südames raske tunne ja ma tegin ettepaneku , et me võiksime kuidagi tähistada edukat koolipäeva . 
418	NA	 Imelikul kombel oli mees sellega nõus , võibolla soovis temagi tähistada oma päeva . 
418	NA	 Kas kõrtsitoa hämaruse , kas kange tumeda õlle või äsjaste üleelamiste tõttu , kuid mulle viirastus seal , et ta ei olegi niisugune tark ja soliidne härra , nagu siiani oma loomupärases kartlikkuses arvasin . 
418	NA	 Temalgi näis üks näopool olevat teisest tumedam , nagu ta vanaemal . 
419	NA	 Jah tõesti , ilmselt oli just õlu see , mis vallandas mu keele ning ma söandasin küsida : 
420	NA	 “ Miks sa mu siiski enese juurde võtsid ? ” 
421	NA	 Tal ei paistnud mind põrmugi vaja olevat oma äri eduks . 
421	NA	 Päevade kaupa mind õpetades raiskas ta vaid aega , kõik tööd seisid . 
421	NA	 Kui tal muidugi üldse oli plaanis teha tööd , võimalik , et vanaema pärandus oli põhjatu ja sellest jätkus elu lõpuni . 
422	NA	 “ Me oleme ju sellest rääkinud ! ” vastas mees üllatunult . 
423	NA	 “ Aga ma ei oska ju peaaegu midagi … ” 
424	NA	 “ Kui sa tõesti midagi veel ei oska , siis õpid ! ” kostis mees lühidalt . “ Nagu näed , ma aitan sind igal sammul … Me teeme veel imet ! 
424	NA	 Ühel päeval tormad sa minust ette ja aitad juba mind . 
424	NA	 Näengi terendamas seda päeva , see ei ole kaugel , Aet . ” 
425	NA	 Ta tellis meile järgmise õlle , arvates vist , et sellega on teema ammendatud . 
425	NA	 See oli mulle liig . 
425	NA	 Tema arulage sisutu soig – kelleks ta mind pidas ? 
425	NA	 Pühkisin käisega kruusi tal huulilt ning vaatasin talle pinevalt otsa . 
425	NA	 Häbematud kõrvallaua tüdrukud õhetasid praegugi imelikult . 
425	NA	 Üldse paistis , et tal on naiste hulgas menu . 
425	NA	 Aina enam hämmastas mind , miks ta kõige selle juures ikkagi soovis mind , nii väga just mind . 
425	NA	 Ent kui nõudsin talt aru , halises ta : 
426	NA	 “ See tuleb õllest . ” 
427	NA	 “ Mis tuleb õllest ? 
427	NA	 See ei tule õllest , Toomas Tromb Tromb Tromb , ei tule ! ” 
428	NA	 “ See , et sa küsid neid rumalusi , ikka ja jälle … ” 
429	NA	 “ Rumalusi ! 
429	NA	 Me elame koos ja mina küsin rumalusi ? ” 
430	NA	 Ta lõi ainult käega ega vaevunud isegi vastama . 
430	NA	 Kuum õhk , mis meid alati saatis , oli äkitselt kadunud . 
431	NA	 --- 
432	NA	 Nähtavasti olin tõesti seganud nende idülli , sest mehe edasine käitumine oli kõike muud kui armastusväärne . 
432	NA	 Voodis oli ta niisama tuline ja kirglik kui alati , küllap harjumusest , kuid järgmiseks hommikuks mõtles ta mulle välja rafineeritud kättemaksu . 
432	NA	 Ta sundis mu töölaua taha ja nõudis , et hakkaksin neiu poolt maha jäetud paberipahna masinal ümber lööma . 
433	NA	 Paber haises . 
433	NA	 Neiu elas nähtavasti kusagil ärklitoas . 
433	NA	 Vähe sellest , paber oli täidetud vanamoodsa pruuni tindiga , mida kasutasid ainult väga rumalad , kopitusest läbi imbunud inimesed . 
433	NA	 Tähed olid ülima püüdlikkusega kaunistatud eriti vanamoodsate lehvidega . 
434	NA	 Tegin muudkui vigu ja vigu , ma peaaegu ei näinudki enese ette . 
434	NA	 Iga liigutus paiskas tähed , mida kirjutasin , aina suuremasse kaosesse , kuni paberid olid parandustest kirjud ja määrdunud . 
434	NA	 Kartsin , et mees peab minus pettuma . 
434	NA	 Liiga palju oli ta mulle lootusi asetanud . 
435	NA	 Kuid mis oli see minu asi , olin kõigest tühipaljas tööle palgatud mõrd ! mõtlesin samas trotslikult . 
435	NA	 Peaasi , et ta mulle palka maksis . 
436	NA	 Äkitselt läbistas mind kuum juga : palk ! 
436	NA	 Söök , kohv , isegi rõivad olid mehe poolt ning me töö ja armastus olid märkamatult sulandunud üheks – võibolla arvas ta , et selles seisnebki kogu mu palk ? 
436	NA	 Lootis , et olen rumal talleke tema juures , igavesti õnnelik ja vagur ? 
436	NA	 Ometi , kunagi kutsus ta mu enese juurde tööle , justnimelt tööd tegema , mitte armukeseks . 
436	NA	 Ning asjaolu , et ta tarvitas mind töö kõrvalt voodikaaslasena , ei olnud siinjuures mingi vabandus . 
436	NA	 Vastupidi , see oli ilmselge kõlvatus , mis linna härrasmeeste juures kuulus hoopis lisatasu alla ! 
436	NA	 Ma teadsin seda küll ! 
437	NA	 Mul oli pere , mul oli laps . 
437	NA	 Mees oli mu naiivsust osavasti ära kasutanud . 
437	NA	 Praegugi uimastas ta mind oma mõttetu tiraadiga . 
438	NA	 “ Sa oled mu pälvimus tegude eest , mis ma olen elu jooksul sooritanud . tagantjärele olen hakanud mõtlema , et minulgi ei olnud kosmilist kaitset . 
438	NA	 Kuid nüüd on kosmos meid kokku viinud . 
438	NA	 Kosmos on näinud , et kokkuvõttes on meie teod olnud head . 
438	NA	 Millest mul selline arvamus ? 
438	NA	 Sest et sina oled hea … ” 
439	NA	 Vaatasin talle pinevalt otsa ja nõudsin raha . 
440	NA	 Mees vakatas poolelt sõnalt . 
440	NA	 Kosmosest enam juttu ei tulnud . 
440	NA	 Isegi kell ei helisenud meie armastuse tähiseks . 
440	NA	 Sirutasin ette oma märsi ja ta viskas sinna sõnagi lausumata kogu selle rahanutsaku , mille tütarlaps talle ennist andis . 
441	NA	 “ Peab see ikka küll suur armastus olema , ” pomisesin ettevaatlikult . 
442	NA	 Mees vaatas mind imelikult . 
443	NA	 “ Suurepärane , et sa oled võtnud töö endale südameasjaks . 
443	NA	 Et oled nii palju õppinud ! ” See kõlas nagu küüniline irvitus . “ Viimaks kujuneb sinust samasugune meister nagu need , kes sind praegu õpetavad , võibolla isegi parem , sest sa oled tark tüdruk . 
443	NA	 Siis ei pea sa enam iial vaevlema karjalautades ja sõnnikukuhjade taga , sulle on kindlustatud puhas töö kogu eluks . ” 
444	NA	 Mu sõrmed ei tabanud enam klahve . 
444	NA	 Mees ootas kannatlikult , et jätkaksin , ent ma raputasin pead , olin väsinud . 
445	NA	 “ Mul on üks kujutelm ! 
445	NA	 Kas räägin sulle sellest , Aet ? ” 
446	NA	 “ Mõni teine kord , ” vastasin napilt . “ Ma pean korraks välja minema . 
446	NA	 Pea valutab nii hullusti … ” 
447	NA	 “ Me oleme käinud kõikjal koos , ” lausus mees . 
448	NA	 “ Aga mitte alati ! ” röökisin kahe käega peast kinni hoides . “ Mitte kursusel ! 
448	NA	 Ja nüüd ! 
448	NA	 Nüüd ma tahan olla üksi ! ” 
449	NA	 Ma ei saanud enam hetkegi viivitada , juba laskis rong sissesõidu vilet , mis kostis läbi linna . 
450	 5 . 	 5 . 
451	NA	 Mäletasin , et Tarvik ei olnud viimane kord mind löönud . 
451	NA	 Võibolla oli ta muutunud ? 
451	NA	 Ma nii väga lootsin seda . 
451	NA	 Mul oli kaasas virn läikivate ümbrispaberitega küpsiseid ja keeksipakke . 
451	NA	 Puistasin need köögilauale laiali . 
451	NA	 Mul olid peened linnariided seljas . 
452	NA	 Tõesti , ta oligi seda . “ Kus sa oled olnud ? ” küsis Tarvik , silmad heitunult küpsistel . 
453	NA	 “ Olin , kus olin , ” vastasin . 
454	NA	 Rohkem ei osanudki ta küsida . 
454	NA	 Selle asemel purskas hoopis nutma . 
454	NA	 Aeglaselt ja ulgudes , nagu suutis ainult tema . 
454	NA	 Ent rusikad isegi ei võpatanud . 
454	NA	 Ka vanatoi , kes minu olemasolu muidu kunagi niisama tähele ei pannud , loivas kööki . 
454	NA	 Tal oli lõuani tilkuv hambutu naeratus ning ta sirutas mulle käe nagu ammusele sõbrale . 
455	NA	 Veidi aja pärast jäin ometi rahutuks . 
455	NA	 Koogid ei olnud mõeldud ometi nendele . 
455	NA	 Aga kus asus laps , mu pojuke ? 
455	NA	 Mispärast teda mulle ei näidatud ? 
456	NA	 Selle asemel mälusime vaikides imalat poekeeksi , mille taolist ma ise ei oleks iial küpsetanud , ja rüüpasime teed . 
456	NA	 Olin hiilinud minema nagu varas , järgnedes vaid omaenese egoistlikele ihadele . 
456	NA	 Olin jätnud lapse , oma ainsa varanduse hoolimatult võõraste sekka , nende meelevalla alla . 
456	NA	 Nad ei olnud teda kunagi liiga palju sallinud . 
456	NA	 Hüvastigi ei taibanud ma lapsele öelda . 
456	NA	 Linnas mõtlesin temale kogu aeg , kogu aeg . 
456	NA	 Teadmine , et olin ta hüljanud , uuristas mind lakkamatult , ka kõige helgematele hetkedele järgnesid vääramatult tusameelehood . 
457	NA	 Hakkas lähenema südaöö , kuid teda ei olnud miskipärast ikka veel . 
457	NA	 Ah , püüdsin sellele mitte tähelepanu pöörata ! 
457	NA	 Küpsised ja keeksid kahanesid hirmuäratava kiirusega vanatoi krigisevate hammaste vahel . 
458	NA	 Viimaks pühkis vanatoi koogipurud vakstult peopessa ja neelas lõnksatades alla . 
458	NA	 Tema peopesa oli väike , värisev ning ometi – missugune jõud selles pesitses ! 
458	NA	 Kord virutas ta Tarvikule lahtise käega kõrvakiilu ja see lendas toanurka kägarasse , tõusmata sealt enne hommikut , nii et arvasime , et ta on surnud . 
458	NA	 Kui palju raevusööste , kui palju purustavaid vihurihooge võis vahepeal majast läbi käinud olla … Kõik , mida olin eemaloleku ajal kujutlenud , uhkas korraga mu silmade ette , kõik need verdtarretavad vaatepildid . 
458	NA	 Kuhu ta oli peidetud ! 
459	NA	 Mul olid huuled värvitud , põskedel puna , mu silme all sätendavad litrid . 
459	NA	 Mis aga oli nendel , üksnes piibuving ! 
459	NA	 Koukisin taskust lõhnaõlipudeli ja viskasin hooletu piisa kõrva taha . 
459	NA	 Köök hakkas lehkama nagu pigine roosiaed . 
459	NA	 Linn oli muutnud kõik , kõik ! 
460	NA	 Ma ei suutnud . 
460	NA	 Rohkem ei suutnud ma taluda rahu ja leelõuka praginat köögis . 
461	NA	 “ Siin on täpne raha , ” laususin Tarvikule . 
462	NA	 --- 
463	NA	 Tarviku ebaühtlased kaugenevad sammud olid justkui kaja minu varasemast elust , mu minevikust , kui palju kordi olin neid kuulnud . 
463	NA	 Iga samm kriipis mu hinge ning samal ajal panin aeglaselt , väga aeglaselt , väga pikkamisi lauale kolm teeklaasi . 
464	NA	 Vanatoi püsis hiirvaikselt pingil , nagu ei märkaks midagi , nagu teda ei olekski ruumis . 
464	NA	 Suvatsesin muiata selle peale ning vanatoi hakkas vist häbenema , sest sülgas piiburöga põrandale mu jalge ette . 
464	NA	 Kuid ma olin tõepoolest muutunud – sülitasin samuti . 
464	NA	 Vanatoi pilku sugenes mingisugune orjameelsus , mida ma ei olnud seal varem täheldanud . 
464	NA	 Aga kas oli mul varem ka olnud raha , ei olnud ! 
465	NA	 Kujutlesin vaimusilmas , et annan talle korralduse köögist lahkuda ning ta tõusebki . 
465	NA	 Panin üliväga imeks , et olin suutnud seda jõuetut ja pehkinud kändu karta nagu tuld – veel hullemini kui Tarvikut . 
466	NA	 Ning mis mees oli üldse Tarvik : koperdas kohale , laup higine , juuksed pulstis , suu vahul , sõrmede vahel sogane mulksuv pudel … Oli jooksnud . 
466	NA	 Vaevas oma vigast jalga ainult selleks , et olla minu meele järele . 
466	NA	 Ulatas vanatoile aupaklikult vanatoi klaasi . 
466	NA	 Ulatas minule veel aupaklikumalt minu kandilise klaasi . 
467	NA	 Kõlistasime klaasid kokku ja olime kolmjalg – olime romantiline kolmainus küünalde valgel pilkases öös , isa , poeg ja mina püha vaim . 
467	NA	 Enne olin eikeegi , praegu ent naine , rikas naine , perenaine , võibolla koguni esiema , kelle ette kummardavad eksinud pojad . 
467	NA	 Ning ma kahetsesin , miks nad olid pidanud mind nagu jalamatti , kui sisimas olid nemadki inimesed ! 
467	NA	 Isegi talutavad inimesed ! 
468	NA	 Kogu kartus ja vimm oli lahtunud mu südames . 
469	NA	 Jook valgus kurgust kõrvetades alla , imelikult magus nagu mesi . 
469	NA	 Mulle tuli korraks taas kirvendavalt meelde möödanik , kuid ma ei meenutanud ainsagi sõnaga , kui palju nad olid minu vastu eksinud . 
469	NA	 Kas olin ainult külas neil ? 
469	NA	 Kas ainult vaatamas last ja meest ja vanatoid ? 
470	NA	 Kummaline rammestav tunne tabas mind , olin äkki justnagu kodus ... 
470	NA	 Ainuski lihas ei tukselnud mu näos . 
470	NA	 Nüüd viimaks usaldasin küsida oma küsimuse . 
471	NA	 “ Kus Kabjake ? 
471	NA	 Sõnagi lapsest ei räägi ? ” 
472	NA	 Lõputu , lõputu vaikus vastas mulle . 
472	NA	 Olin enese arvates juba kõike taluma pidanud . 
472	NA	 Aga ma teadsin , et mu karikas ei ole ikka veel täis.Aeglaselt nõrises Tarviku silmanurk . 
473	NA	 “ Ei , mitte seda , ta ei ole surnud ! 
473	NA	 Ta lihtsalt ei soovi sind näha . 
473	NA	 Ta põlgab sind . ” 
474	NA	 Koguni vanatoi näis kaastundlikult noogutavat . 
474	NA	 Ahmisin õhku , kiskusin taskust uusi ja uusi rahapabereid ning käskisin tuua pudeleid selle hõrgu põletava nestega . 
475	NA	 --- 
476	NA	 Ärkasin esiku jalamatil , pea vastu solgiämbrit . 
477	NA	 Samas sulgesin uuesti väsinult silmad , sest Tarvik toppis irvitades jalga pükse mu kõrval . 
477	NA	 Mu vaene pea lõhkus valutada – ei olnud ma siinse eluga siiski enam harjunud . 
478	NA	 Valu keskel ei suutnud ma päriselt mõista , kas oli see viirastus või nägin tõesti ilmsi , et Kabjake kummardub mu kohale ja vaatab mind . 
478	NA	 Ta vaatas mind vastikusega ning tormas kilgates õue . 
479	NA	 Kuid vaatepilt oli sedavõrd tõetruu , et tõmbasin end kapiserva najal jalgele ja tuigerdasin akna juurde . 
479	NA	 See oli tõepoolest tema , ta jagas poistekarjale irvitades uudiseid . 
479	NA	 Ta vihkas mind . 
479	NA	 Aga ta oli vähemalt olemas ! 
480	NA	 Tõmbasin akna lahti ja hüüdsin kähinal : “ Kabjake … ” 
481	NA	 Ent tema – ta pages minu suunas jubedaid lõustu tehes koos kaaslastega nurga taha , justnagu oleksin kohutav peletis , mitte tema ema ja ainus kaitsja selles metsloomade karjas . 
482	NA	 See kõik oli minu süü : olin ta reetnud , eemale tõuganud ! 
482	NA	 Kas tohtisingi enam hüüda teda Kabjakeseks ? 
482	NA	 Võibolla oli mul edaspidi õigus kasutada ainult seda vaimuvaest ristinime , mille panin talle sündides ja mis nüüdseks oli ununenud . 
483	NA	 Hoopis Tarvik oli olnud see , kes andis talle õrnushetkel niisuguse hellitava nime , mis meeldis kõigile … 
484	NA	 Valmistasin nagu vanadel headel aegadel hommikusöögi . 
484	NA	 Mu oskused olid säilinud , suutsin keeta selle peaaegu eimillestki ja kõikjale levis hõrgutavat lõhna , kuid laps ei tulnud isegi vaatama . 
484	NA	 Külarahvas kogunes kiigele õhtut veetma , ta eelistas minna sinna … 
485	NA	 Näksisin taldrikust jahuklimpe ega teadnud , mida ette võtta . 
485	NA	 Varem Kabjake kiigeplatsil hullamas ei käinud . 
485	NA	 Tarvik ei lubanud ja minagi vist mitte , ent nüüd oli nähtavasti kõik muutunud . 
485	NA	 Ning mind , paistis , ei olnud siin enam kellelegi tarvis . 
485	NA	 Mis oli järel mu peene daami seisusest , millega saabusin ? 
485	NA	 Mu huulte ja põskede puna oli laiali valgunud . 
485	NA	 Olin pooleldi alasti . 
485	NA	 Võibolla olin ma võidelnud . 
485	NA	 Ma ei mäletanud midagi . 
486	NA	 Mõistsin , et mu ainus pääsetee oleks otsekohe lahkuda . 
486	NA	 Selleks , et nad vaevuksid mind taluma , pidin paluma , lunima , roomama jalgade ees , taganema uuesti mülkassetõugatud jätiseks , kaotama kõik , sellal kui teisal suhtuti minusse nagu jumalannasse , linnas oodati mind pikisilmi ja kannatades , minu pärast varises seal praegu võibolla kokku kellegi elu ... 
487	NA	 Millised kohutavad kaalukausid , millel vaeti mu saatust , kui erinevad , kui ebaõiglaselt erinevad ! 
487	NA	 Aga ma ei saanud , ma pidin jääma oma lapse juurde . 
487	NA	 Tarvikul oli julmal kombel õigus , laps oli südamepõhjani solvunud mu peale . 
487	NA	 Ma tegin ainult haiget , kõigile ja iseendale . 
487	NA	 Ma ei suutnud isegi mõelda enam ! 
488	NA	 Jooksin taldrikut kõrvale tõugates ummisjalu kiigeplatsile . 
489	NA	 --- 
490	NA	 Kiigel oli masendavalt palju rahvast . 
490	NA	 Nad oleksid nagu oodanud midagi . 
490	NA	 Minu saabudes hullamine katkes ning justkui tervituseks kostis korraga sajast kõrist halastamatu naer . 
490	NA	 Märkasin , et teiste seas oli koguni Tarvik . 
491	NA	 Seejärel tõstis Tarvik miskipärast maast kivi . 
491	NA	 Rahvas jäi ootuses vait ja vaimulik küsis minu käest : 
492	NA	 “ Kas oled hakanud armastama , Aet ? ” 
493	NA	 Kivi tõstis ka Kabjake . 
493	NA	 Piibel jooksis mul silme eest läbi . 
493	NA	 Vaimulik vehkis suure puust ristiga üle kohalviibijate ja küsis : 
494	NA	 “ Kes viskab esimese kivi ? ” 
495	NA	 Seisin langetatud päi nende hukkamõistva rivi ees , vaevu kaetud villase palakaga . 
495	NA	 Kusagilt ilmus mu silmadesse see mees , see ainus mees , kes mind armastas , ja lausus mulle : Aga tema saatus on parem kui sellel , kes viskab kivi . 
496	NA	 Kivid rabisesid mu jalgade ette , vigastamata , isegi puudutamata mind . 
496	NA	 Ning ma astusin edasi , kummaline jõud mu kannul , kummaline vägi jalgades . 
496	NA	 Astusin sammu ja rahvahulk jagunes kaheks leeriks , lastes mu läbi . 
496	NA	 Läksin ja läksin mööda inimeste koridori , kaua nagu unes . 
496	NA	 Ent kui sirutasin käe Kabjakese suunas , et teda endaga kaasa võtta , et teda vähemalt korraks kallistada , haaras keegi ta põlle varju ning viis teiste naerulagina saatel enesega . 
497	NA	 See oli puskarimoor , langenud naine , kõige viimane selles külas . 
498	NA	 Peatusin tigedalt . 
498	NA	 Milline jäle trikk ! 
498	NA	 Milline primitiivsus ! 
498	NA	 Etendada komöödia , kuidas ema jälitab kadunud poega , et pärast , kui kiik saab kätte oma õige hoo , tooks küla tänumeeles oma vähese rahanatukese tema juurde … Mõtlesin kibedalt , et kui ta vaid teaks , kes oli tema eilse suure sissetuleku autor , siis ta lömitaks praegu põlvili mu ees , siis ta lausa pakuks ise poissi – aga kas oskas temasugune seda arvata ! 
499	NA	 Ning mu uhkus ei lubanud talle seda öelda . 
499	NA	 Selle asemel sumpasin küla pilkude all läbi pori tagasi ning ablas lastekari karjus aina suurema vaimustusega mu kannul : 
500	NA	 “ Linna lits ! 
500	NA	 Sa oled Tohmaka lits ! ” 
501	NA	 See oli kohutav tee . 
501	NA	 Uskumatu ja õudne oli kuulda , et küla valvas silm jälgis mind linnaski , mu armastust . 
501	NA	 Toomas Tromb Tromb Trombi olemasolu ei olnud siin teadmata . 
502	NA	 --- 
503	NA	 Vastu kapinurka oli mind ikka aegajalt virutatud ja sellepärast ma ei imestanud . 
503	NA	 Nuuksusin , ent mitte valust . 
503	NA	 Valu ei olnud . 
503	NA	 Lamasin põrandal , silmad pärani , ning lagi pöörles mu kohal ja mul oli kõrvetavalt piinlik . 
504	NA	 Mis õigusega olin ma tohtinud häbistada Tarvikut ? 
504	NA	 Kogu küla ilkus mu mehe kallal , et tal oli seesugune naine . 
504	NA	 Ta pidi mind ikka väga palju armastama , et võttis mu üldse uuesti vastu … 
505	NA	 “ Proovi aga proovi , ära solva mind . 
505	NA	 Võtab valu ära ! ” urahtas Tarvik viimaks ja küünitas minu poole lepituseks klaasi sogase vedelikuga . 
505	NA	 Mu märss oli laual . 
505	NA	 Teisel pingiotsal tüükas vanatoi . 
505	NA	 Tavaline pilvine vanatoi , ilma õlise naeratuseta , selline , kellest ei võinud iial teada , mida ta järgmisena ette võtab . 
505	NA	 Ta laskis tupsutada mul viinase nartsuga oma mädaseid muhke ja röhkis rahulolevalt , kuni kukkus taburetilt . 
506	NA	 Ning vaene , vaene Kabjake , hella südamega usaldav poiss , kes oli valmis armastama isegi puskarimoori ! 
506	NA	 Missuguse löögi alla olin ta oma arutu käitumisega seadnud ! 
506	NA	 Ei voolanud temas ju tilkagi küla verd . 
506	NA	 Ime , et midagi ei olnud juhtunud . 
506	NA	 Üksnes tänu sellele , et Tarvik ja vanatoi teda kaitsesid , ta omaks võtsid , nende juured olid ju igiammuselt siin … 
507	NA	 Kuid öösel eraldas meid aimamatu vahesein . 
507	NA	 Tarvik õnneks isegi ei üritanud . 
507	NA	 See oli hea , kartsin , et muidu pean talle järele andma . 
507	NA	 Kasvõi sellepärast , et ta ei teeks midagi mu lapsele . 
507	NA	 Pealegi mu rind valutas . 
507	NA	 Kuid ta oli saanud sammuda puskarimoori vahet kuni varase hommikuni ning varises koos rõivaste , peprede ja tolmutortidega meelemärkuseta pikali nagu laip . 
508	NA	 --- 
509	NA	 Vähkresin unetult voodil , püüdes korrastada mõtteid , ent sellest ainult suurenes masendus mu hinges . 
509	NA	 Viimaks muutus see juba sedavõrd talumatuks , et surusin peopesad palveks kokku ning anusin , et pimedusse ilmuks valguskiir , mis annaks mu tegudele suuna . 
510	NA	 See oli mõttetu anumine . 
510	NA	 Kuid nähtavasti seisis mu hea iseloom kusagil kirjas . 
510	NA	 Sest imelikul kombel võeti mu anumist tõepoolest kuulda . 
511	NA	 Halastaja ilmus kollase kerana , mis oli otsekui päike – ümmargune ja soe . 
511	NA	 Ta oli ainult palju väiksem , küünesuurune . 
511	NA	 Võimalik , et hetkel ma isegi magasin . 
511	NA	 Kera veeres tuppa ja eksles mõnda aega sihitult kappide vahel . 
511	NA	 Ta pragises nagu küdev puu ja viskas sädemeid , ent ometi ei kartnud ma teda raasugi . 
511	NA	 Kõige järgi oli selgesti näha , et ta otsib mind . 
512	NA	 Ainult et ta ei suutnud mind kuidagi leida . 
512	NA	 Kas oli ta liiga väike selleks või olin ma tõesti juba sedavõrd olematu , et mind ei olnud võimalik enam otsideski märgata . 
512	NA	 Viimaks hõikasin ta poole . 
512	NA	 Kartsin , et muidu põleb ta järsku enne lõpuni , kui kohale jõuab . 
512	NA	 Kera laugles üle noriseva Tarviku mu peatsisse . 
513	NA	 “ Miks sa oled teinud kõigile kurja , Aet ? ” küsis kera etteheitvalt . 
514	NA	 “ Ma ei tea , ” tunnistasin . “ Ma olen nii halb . ” 
515	NA	 “ Sa oled halb , ” kordas kera nagu kaja . 
516	NA	 “ Kas mul ei ole mingit võimalust oma tegusid heastada ? ” 
517	NA	 “ Rumaluke ! ” hüüatas kollane kera . “ Kõik on ümmargune , kõike poleeritakse , kõik on pööratav . ” 
518	NA	 Nende sõnade järel kera kadus . 
518	NA	 Lihtsalt kadus , ta ei läinud tagasi sinna , kust oli tulnud , vaid haihtus otse õhus . 
518	NA	 Kas võis see olla minu must südametunnistus , mis lakkas , mõtlesin tärkava lootusega ja luurasin silmadega ringi , lootes näha ja kuulda järgmist märki , ennustust , tähendussõna . 
519	NA	 Kuid tuba oli täpselt samasugune kui enne . 
519	NA	 Sellesse ei olnud lisandunud isegi pühadust . 
519	NA	 Üksnes süda peksles veidi . 
519	NA	 Ent varsti rahunes ka süda . 
520	NA	 Hommikul magasin liiga kaua . 
520	NA	 Tarvik lamas mu kõrval . 
520	NA	 Ta suu oli vahus , ta silmis purjus rähm . 
520	NA	 Kujutasin ette , kuidas ta tapab mu . 
520	NA	 Samal ajal kumises kõrvus kellahelin , see lootusetu kutse … Sukeldusin metsa , sohu , taas kibedate kailude vahele . 
521	 6 . 	 6 . 
522	NA	 Pealtnäha silmapaistmatu keskealine mees – õlgadest kiitsakas ja kummuva kõhuga , koguni veidi kiilaspäine . 
522	NA	 Kuidagi kaitsetu ja lähemal pilgul üldse mitte suur . 
522	NA	 Prillid vaibale libisenud , pea töölaual , päikesekiirte värelus näol . 
522	NA	 Aga milline imelik vägi temast kiirgus ! 
523	NA	 Silmitsesin kaua ja segamatult tema kõrget laupa ja jõulist lõuaotsa , millel kasvas kare habemeädal , ta kaunilt kaarduvaid kulme , ta tukkus keset päist päeva oma kontoris ning paistis ääretult armas . 
523	NA	 Surusin huuled harduspuhanguga ta ninale . 
523	NA	 See oli mu tervitus . 
523	NA	 Mees ei ärganud , kuid naeratas läbi une . 
524	NA	 Ning kui ma pugesin voodisse , tuttavate valgete linade vahele – kuidas olin kogu selle aja igatsenud ilu ja puhtuse järele ! – , tekkis mul tunne , et see oli kõigest uni või luul , kus ma vahepeal viibisin . 
524	NA	 Olin olnud kiskjate urus ja taas närinud puujuurikaid , ent jumala abiga pääsenud seegikord imekombel eluga . 
524	NA	 Alles praegu mõistsin , kui väga vajasin rahu , vaikust , linu , hoolitsust , hellitusi , seda kõike , millega olin siin , selle mehe juures märkamatult harjunud . 
524	NA	 Ning ma uinusin nii , nagu oleksin leidnud viimaks oma rahu . 
525	NA	 Millalgi ta ärkas . 
526	NA	 Ta ei häirinud mind , lubades magada mul lõpuni kogu selle pika sügava une . 
526	NA	 Kuid ta ei olnud ka mind vastu tervitanud . 
526	NA	 Seda ei olnud võimalik küll millegagi tõestada , ent seda tundis mu laup , mu nahk , iga ihupoor . 
526	NA	 Külm kivi oli toas . 
527	NA	 Külm heli kostis lae alt , kellakupli pikk metalne ulg . 
528	NA	 “ Kas pean ära minema , ” mõmisesin unesegaselt ja umbropsu , pigem vist kellale . “ Mõmm , mõmm , mõmm , oh ! ” 
529	NA	 Ma ei olnud kordagi julgenud tunnistada , et see kell mulle ei meeldi , kuid tegelikult lasksid südamekujulised kuplid ruumi liiga vähe valgust ning ka see vähene kõikus nagu merehädalise laevuke . 
529	NA	 Kellast õhkus midagi tumedat , ärevakstegevat , justkui oleks see läbi imbunud meistrite pahelisusest . 
530	NA	 See ei olnudki kell . 
530	NA	 See oli lihtsalt üks lamp . 
531	NA	 Alles nüüd ärkasin päriselt ja tohutu kergendus valdas mind , märgates , et olin siin , et olin kodus , see ei olnudki uni . 
531	NA	 Kuid mees võpatas mu haigutades öeldud sõnadest . 
531	NA	 Ta vaatas mulle hirmunud õnneliku pilguga otsa . 
532	NA	 “ Ära ! ” See sõna purskas tal suust nagu tuline laava . “ Kuidas ära ! 
532	NA	 Iga sinuta veedetud hetk lööb ora mu südamesse . ” 
533	NA	 Selgus , et ta ei olnud vahepeal hetkegi maganud , kõik need päevad . 
533	NA	 Mida ta siis tegi ? 
533	NA	 Ta , rumaluke , jõllitas kõik need neetud päevad ja ööd aknal nagu tardunud kivikuju . 
533	NA	 Nagu muuseumi eksponaat . 
533	NA	 Nagu topis näitusel . 
533	NA	 Alles veidi enne minu saabumist varises kokku . 
534	NA	 “ Oh sind , ” hüüdsin tema juukseid sasides . 
535	NA	 “ Magada ei saa ! 
535	NA	 Süüa ei saa , mitte midagi ! 
535	NA	 Aega on palju , aga kõige vähem saab töötada , pea on halvatud , iga mõte tuiskelb sinu kannul mööda ilma lagendikke . 
535	NA	 Ah , kõike seda tead sa niigi suurepäraselt … Miks sa teed seda , Aet , miks teed seda ometi ? ” 
536	NA	 Neelatas , vaikis . 
537	NA	 “ Mitte midagi ma ei suutnud , mitte midagi ! 
537	NA	 Kõik paberid seisid ! 
537	NA	 Nii nagu sa nad jätsid ! 
537	NA	 Nad on üleni täis sinu hingeõhku , su sõrmede puudutust , su mõtteid , su tundeid , su elu . ” 
538	NA	 Ta raputas nagu lehvikut käes paberilehti , mis olin jõudnud valmis trükkida . 
538	NA	 Neil olid täidetud tema kliendi mõttetute mõtetega , tundetute tunnetega . 
538	NA	 Ma ei suutnud varjata muiet . 
538	NA	 Ent mees ei märganud midagi . 
538	NA	 Tal olid lõhkised huuled ja palavik . 
539	NA	 ” Ei julgenud kodust välja minna , isegi mitte poodi , ootasin teadet ! 
539	NA	 Arvasin , et kohe-kohe ilmud sa nurga tagant . 
539	NA	 Paljud naised käisid riides nagu sina . 
539	NA	 Rüht oli nagu sinul . 
539	NA	 Isegi nägu oli neil nagu sinul . 
539	NA	 Ja veel need ööd ! 
539	NA	 Pimedus , jubedus – mõtted . 
539	NA	 Niisugused mõtted . 
539	NA	 Ma ei oleks tahtnud mingil tingimusel niisuguseid mõtteid … ” 
540	NA	 Järsku vaatas ta mulle ootamatult selgelt ja karmilt otsa . 
541	NA	 --- 
542	NA	 “ Kus sa olid ? ” nõudis ta . 
543	NA	 “ Olin , kus olin , ” kostsin ehmunult . 
543	NA	 Kuidagi tuttav oli see küsimus juba ! 
543	NA	 Mees oli aga visa ja järjekindel , teda närisid kahtlustused . 
544	NA	 “ Sa lubasid minna ainult hetkeks jalutama … Aet , sa olid seal ! ” 
545	NA	 “ Ma olen tagasi , kas sa ei näe . 
545	NA	 Sellest peaks piisama . ” 
546	NA	 Andsin kellakuplile rusikaga pettunud hoobi , et see ometi kord vaikiks . 
546	NA	 Aga mitte miski mul praegu ei õnnestunud , hoobist kogus kella halamine ainult hoogu . 
546	NA	 Kas oli siis midagi imestada selle üle , et mees oli praegu niisugune , kui ta oli vahepeal lasknud kellal endale ette mängida neid rusuvaid helisid . 
547	NA	 “ Kange iseloom sul , ” lausus mees peaaegu tunnustavalt . 
548	NA	 “ Ah ei olegi enam hea iseloom või ? ” 
549	NA	 Mees vakatas , nähtavasti oli mu torge talle ootamatu ja ebamugav . 
550	NA	 “ Liiga hea iseloom … See ei lase sul teha haiget ka tollele , kes on sind alati ainult tümitanud ! 
550	NA	 Aet , ma ei uskunud , et sa läksid tagasi . 
550	NA	 Ma tahtsin surra . ” 
551	NA	 Sõnad jäid õhku rippuma me vahele . 
551	NA	 Olin sunnitud tunnistama , et tal oli õigus , loodus oli andnud mulle kaasa tõesti ülearu hea ja kaastundliku iseloomu . 
551	NA	 Just selle neetud iseloomu tõttu olin praegu taas siin . 
551	NA	 Loobusin selle tõttu pojast , mehest , kodust , videvikutundidest söögilaua taga , veel paljudest-paljudest pisiasjadest – ometi just neist näilikest pisiasjadest seisis koos minu elu – , loobusin kogu oma elust , valmistasin lähedastele kibedust ja valu , sest ei saanud , ei suutnud maha jätta seda meest , kes lootis nii väga mu peale ja igatses head . 
552	NA	 Aga mis mu eneseohverdusest välja tuli – see mees ei rõõmustanudki mu tagasisaabumise üle , vaid hoopis vihastas ja laskus etteheidetesse ! 
553	NA	 Kavatsesin aru nõuda , kas ta üldse tahab minuga koos olla või olen tõesti ainult mängukann ta käes , tema ori , tema tundetu hüpikhukk , ent ootamatult ta puudutas mind . 
553	NA	 Taas mõjus tema puudutus nagu elektrilöök . 
553	NA	 Liibusin alandlikult vastu meest ja sosistasin uduste silmadega : 
554	NA	 “ Tahtsin vaid korraks oma lapsega kokku saada . ” 
555	NA	 Kuid mees vangutas arusaamatult pead ega mõistnud midagi . 
556	NA	 “ Mul ei ole midagi selle vastu , et sa kohtud oma lapsega , vastupidi , see on täiesti loomulik , ma olen sellega igati päri , ehkki siin tuleks leida parem lahendus – kuid me räägime erinevat keelt . 
556	NA	 Sa ei tohiks mulle valetada … ” 
557	NA	 “ Nüüd , mil see on toimunud , olen ma rahulikum , ” ütlesin veelgi kõlatumalt . 
558	NA	 See kõlas kui lubadus jääda igaveseks siia . 
559	NA	 “ Aga nüüd ma nõuan , Aet ! ” 
560	NA	 Mehe hääl muutus süngeks ja pidulikuks . 
561	NA	 “ Ma nõuan , sa pead küla unustama ! ” 
562	NA	 Kollane , kollane kera ilma peal , hoia mul ometi silma peal ! sosistasin ja purskasin kibedalt linadesse , patjadesse : 
563	NA	 “ Sind ei näi mu laps põrmugi huvitavat ! 
563	NA	 Küla ja küla ! ” 
564	NA	 Keset pimedust viivuks ärkvele tulles avastasin , et mees hoiab minust nii tugevasti kinni , nagu oleks tal tõesti vahepeal olnud tunne , et ta on jäänud minust ilma . 
564	NA	 Mees magas väga sügavalt , ta palgeil väreles rahulik ja süütu naeratus . 
564	NA	 Suudlesin teda uuesti laubale ning mulle tundus ühtäkki , et küla ei ole tõesti olemas , mu käik oli ainult unenägu . 
565	NA	 --- 
566	NA	 Ma armastasin Toomas Tromb Tromb Trombi , armastasin jäägitult Toomas Tromb Tromb Trombi , tema suudlusi , tema kallistusi , ka kõige lihtsamaid tema puudutusi , ta olemist samas ruumis kus mina , tema olemasolu , maailma koos temaga . 
566	NA	 Ning kas ma olin kunagi armastanud seda äbarikku lakkekrantsi – vaevalt ! 
566	NA	 Ei , kindlasti mitte ! 
567	NA	 Nüüd , mil olin kohanud Toomas Tromb Tromb Trombi , võisin kinnitada täie selgusega , käsi piiblil , et mitte küünevõrdki . 
567	NA	 Armastasin vaid teda , teda , teda . 
568	NA	 Esimene armastus ta mul siiski ei olnud , ehkki nii talle kord ütlesin ja isegi uskusin seda . 
568	NA	 Kogu elu oli läinud saatuselöökide rägas meelest … Mu mees ! 
568	NA	 Minu esimene mees ja armastus ! 
568	NA	 Ta tuli mu juurde nagu pöörihoog . 
568	NA	 Kuidas ka tõrjusin teda , kuidas tõukasin teda ära , ta tuli ikkagi . 
568	NA	 Meie vahel ei olnud iial lahkhelisid , selles oli ta üle kõigist , isegi Toomas Tromb Tromb Trombist . 
569	NA	 Aga tülisid ei saanudki meil olla , olime ju alles väga noored ! 
569	NA	 Kepsutasime nurmedel nagu süütud varsakesed , kepslesime täiesti vaid teineteise päralt ning meil puudus vähimgi ettekujutus karidest , mis elu võiks veeretada me ette . 
569	NA	 Äkki – äkki oli kõik möödas . 
569	NA	 Esimene kari , viimane kari , ta sõitis paadiga kärestikust alla , mu mees . 
570	NA	 Paadijuht pääses , tema jäi kadunuks . 
570	NA	 Teda ei leitudki , ta võeti kohe taevasse . 
571	NA	 Jäin ootama teda tagasi ning kui olin vargsi oodanud juba lõputu aja , siis ühel päeval tungis surma hingus ka minusse . 
571	NA	 Hakkasin tundma , et minagi olin olnud selles paadis , ka mina uppusin . 
571	NA	 Pärast pikki , pärast lõputult pikki ja kurnavaid uitamisi ilmusin ma välja . 
572	NA	 Seisin küla taga nurmel . 
572	NA	 Mul oli laps käte vahel . 
572	NA	 See oli tema laps , sündinud pärast ta kadumist , idanenud surmaväljadel . 
572	NA	 Ning üks mees möödus minust lähedalt . 
572	NA	 Olin vist nähtamatu , sest ta ei märganud mind , ehkki ümbrus oli lage ja ma oleksin võinud teda puudutada . 
573	NA	 Puudutasingi . 
573	NA	 Ta võpatas , otsekui tunneks ta külma . 
574	NA	 “ Tere , ” ütlesin lihtsameelselt . 
574	NA	 See oli kaunis mees , sirge ja uhke nagu Rooma sõdalane . 
575	NA	 Alles nüüd vaatas ta hääle järgi minu poole . 
575	NA	 Värinad vapustasid ta keha . 
575	NA	 Ta jooksis küla poole ning karjus : 
576	NA	 “ Tont , appi , seal on tont ! ” 
577	NA	 Seejärel tulid mehed hangudega . 
577	NA	 Ma peitsin end ära . 
577	NA	 Nad otsisid kõik kohad läbi ja viimaks lahkusid . 
577	NA	 Ent üks lombakas noormees jäi teistest maha . 
577	NA	 Ta ei jõudnud kõndida . 
577	NA	 Ta istus kännul ning ma läksin tema juurde ja asetasin oma pea talle sülle . 
577	NA	 Noormees vaatas mind heitunult . 
577	NA	 Tema silmad tungisid kolbast välja ja ta ütles nagu kuutõbine : 
578	NA	 “ Siis sina see oled . 
578	NA	 Arvasin juba , et ei kedagi . ” 
579	NA	 Läksin temaga kaasa , sest olin väsinud kolamast kodutuna mööda maad . 
579	NA	 Külas ei saadudki aru , et olen seesama lummutis , keda nad taga ajasid . 
579	NA	 Isegi ilus mees , keda olin puudutanud , ei tundnud mind ära . 
579	NA	 Kirjelduse järgi olnud ma sinise nahaga ja punaste leekivate silmadega . 
580	NA	 Olin tõesti teistest veidi kahvatum . 
580	NA	 Kuid enamik mehi jõudis mulle silma heita , lombakat nad ei kartnud . 
580	NA	 Imestati vaid tema ootamatu õnne üle . 
580	NA	 Too olla kogu aeg kinnitanud , et on sõlminud kellegagi naise osas pühaliku lepingu , ent kes teda uskus . 
580	NA	 Nüüd aga oligi tal järsku imekena noorik . 
580	NA	 Vähemalt nii nad ütlesid , kui purju jäid . 
580	NA	 Pikkamööda elevus lahtus , meid jäeti omavahele , vigane jõi ennast igal õhtul silmini täis . 
580	NA	 Me elu oli vaikne ja tüütu . – Mu laua kõrval seisis õpetaja . 
580	NA	 Ta vaatas mulle murelikult otsa . 
580	NA	 Olin üksi , kõik teised olid auditooriumist lahkunud . 
581	NA	 Olin isegi selle unustanud , et viibisin koolis . 
581	NA	 Kas teil hakkas halb , tahtis õpetaja vist küsida . 
581	NA	 Korjasin vihiku kaenlasse ja jooksin tänavale . 
582	NA	 --- 
583	NA	 Mees armastas mind vist tõesti väga . 
583	NA	 Mille muuga võinuks seletada seda pöörast sammu , mille ta oli vahepeal teinud … Ta kutsus mu õue jalutama . 
583	NA	 Jah , lihtsalt jalutama . 
583	NA	 Ilm ei olnud kõige ilusam , pelgasin , et tuul võib mu läbi tõmmata , ning seetõttu alguses isegi tõrkusin . 
583	NA	 Kuid mees osutus kõigutamatuks . 
583	NA	 Ta haaras mu käe oma pihku ja me kõndisime käsikäes nagu väikesed lapsed – taas nagu lapsed , taas nagu alguses . 
584	NA	 Arvasin , et ta kavatseb osta mulle mõne kingituse , aga me möödusime peatumata kõigist poodidest ja suundusime äärelinna . 
585	NA	 Möödusime ka viimastest linnamajadest , kuni mul hakkas juba kõhe . 
585	NA	 Äkitselt sirutus pajuvõsast meie ette kipakas torn . 
585	NA	 Lükkasime oksarägu kõrvale ning leidsime end räämas hoovist . 
585	NA	 Keset hoovi seisis nagu unustatud rüütel väike puust kirik , uks pärani . 
586	NA	 See oli väga kurb kirik . 
586	NA	 Uks oli küll valla , ent kinni see olla ei saanudki , sest ripendas vaevaliselt hingedel . 
586	NA	 Teedki ukse juurde ei viinud . 
586	NA	 Üksnes vaevuaimatav rada lookles läbi peakõrguste nõgesepuhmaste sinna . 
586	NA	 Kiriku hallid seinad pärlendasid sooaurudest . 
586	NA	 Kõikjal oli rõskus , rõskus , hämarus , hallitus , isegi taimede varred olid hallid . 
587	NA	 Torn oli ainus , mis sirutus nii kõrgele üles , et selleni küündisid päikesekiired . 
587	NA	 Ent mis kasu sellestki ! 
587	NA	 Päike tõi nähtavale nukra tõe , et torn on viltu vajunud , ümberkukkumise äärel . 
588	NA	 Peatusin segaduses , oli võimatu uskuda , et niisuguses jumalast hüljatud paigas saaks olla kirik . 
588	NA	 Toomas Tromb Tromb Tromb tõmbas mu õrnalt läbi nõgesepõllu kiriku ukseavast sisse . 
588	NA	 Põrand värises ja vetrus . 
588	NA	 Oli tunne , et kui jalg veidi tugevamalt maha toetada , siis murduvad sarikad ja katus kukub meile peale . 
588	NA	 Surusin end tihedalt vastu meest , temaga koos ma ei kartnud . 
589	NA	 “ See kirik on sinule – meile kahele , ” lausus Toomas Tromb Tromb Tromb . “ Näed , ma tegingi oma ammuse unistuse teoks . 
589	NA	 Siia tuleme me elama . ” 
590	NA	 Arvasin , et ta teeb nalja . 
590	NA	 Kuid miskipärast ei suutnud ma muiata . 
590	NA	 Kõigele vaatamata vist veidi kartsin . 
590	NA	 Sääsk istus mu säärele ja pures . 
590	NA	 Kirik oli vana ja puust , päevad ammu ära elanud . 
591	NA	 “ Nüüd oleme siin kahekesi koos ja meil on hea , ” jätkas Toomas Tromb Tromb Tromb üminal , otsekui kannaks ette palveid . 
592	NA	 Ta tõstis mu sülle nagu haokubu , nagu halu ning jooksis ummisjalu trepist üles . 
592	NA	 Kogu hoone ragises , seinast pudenes värvi ja takutorte . 
592	NA	 Pehkinud rõdul asus kooriruum . 
592	NA	 Kuid sealgi ei võtnud ta kuulda mu hädaldusi , me möödusime orelist ja tõusime mööda väikest nagisevat treppi üles torni . 
593	NA	 Sammud äratasid linnuparve . 
593	NA	 Parv paiskus tiibade plaginal torniaknast välja . 
593	NA	 Rohmakamad linnud riivasid tiibadega nägu . 
593	NA	 Peatusime alles päris kõrgel , peaaegu tipus . 
593	NA	 Seal asus kell . 
594	NA	 “ Tookord lugesin lööke ja neid oli palju , et need on sinu eluaastad . 
594	NA	 Seejärel lugesin uuesti lööke ja need on sinu lapsed , neid saab seitse . ” 
595	NA	 Kell oli lihtne , vasest . 
595	NA	 Mitte palju suurem lambivarjust meie kontoris . 
595	NA	 Ammugi roheliseks oksüdeerunud . 
595	NA	 Mees vaatas mind juhmi õnneliku näoga , nagu viibiks ta jumala palge ees . 
595	NA	 Ta võttis sel armetul kellal ettevaatlikult tilast ja laskis selle siis lahti . 
595	NA	 Kostis mahe , tõepoolest ilus hääl . 
596	NA	 Hääl kajas selgelt ja kaugele , vaibumata , kustumata . 
596	NA	 Linnud tiirlesid kärsitult puulatvades ning ootasid meie lahkumist , et vallutada tagasi oma pesad . 
597	NA	 “ Ma ei saa lapsi , sa tead … ” 
598	NA	 Toomas Tromb Tromb Tromb kinnitas pühalikult : “ Ma tean , sa saad lapsi ! 
598	NA	 Vaja vaid hellust ja sa vabaned painetest ja kurnatusest ja saad . ” 
599	NA	 Ta lõi veelkord kella . 
599	NA	 Kogu tagasitee vaikisime . 
599	NA	 Uskusin iga sammuga aina enam , et ta tõesti ostiski selle kiriku . 
600	NA	 --- 
601	NA	 Nüüdsest käisime sageli kiriku juures . 
601	NA	 Enam ei olnud üllatust , ehmatust , oli vaid äratundmine . 
601	NA	 Nagu koer liputas kirik meie poole saba . 
601	NA	 Ja nagu koer oli ta salalik . 
601	NA	 Ta paistis väike , kerge , tühine , kuid ei olnud seda . 
601	NA	 Märatsevad linnud ta tornis sümboliseerisid seda . 
601	NA	 Ent nemad olid nähtavad , märgatavad ja seetõttu tühised nende ohtude kõrval , mis varitsesid meid salaja . 
602	NA	 “ Ma kõnnin justkui mööda kanepiköit , mis tõmmatud kuristikule , ” filosofeeris mees pärast mitut higist leemendavat ja täiesti mõttetut päeva , mis püüdsid anda kirikule tagasi siledat ilmet . “ Isegi silmad on võibolla kinni seotud . 
602	NA	 Võin kasvõi röökida – ehkki parem mitte , et nöör ei hakkaks kõikuma – , kuid miski ei muuda fakti , et tagasitee mul puudub . 
602	NA	 Kas jõuan üle või hukkun . 
602	NA	 Kes teab , kes oskab öelda , mis üldse asub teisel pool kuristikku ? 
602	NA	 Mis mu rännaku siht ja tulemus ? ” 
603	NA	 Sõnade loopimine ja kaunid igavikulised küsimused ei aidanud meid paraku sammugi kaugemale . 
603	NA	 Mees kujutles end mängivat oma suurt elumängu , ent tal puudus igasugune taip ehitusasjades . 
603	NA	 Viimaks sai otsa ka minu mõistus ning me kutsusime kohale ehitusmeistri . 
604	NA	 Kuid me esitasime oma tellimuse ilmselt valesti , sest meile sattus vanaldane poolpime ätt , kes suutis jalagi üksnes suurivaevu üle kiriku lävepaku tõsta . 
604	NA	 Sammusime tal kannul . 
604	NA	 Meistri jalg oli nähtavasti väga haige . 
604	NA	 Ta komistas peaaegu siledal põrandal . 
605	NA	 “ Kullakesed , pilt on selge nagu seebivesi , ” sõnas ta viimaks oma piibupigist laigulist habemetorti siludes ning paistis tahtvat lahkuda . 
606	NA	 “ Mis on selge nagu seebivesi ? ” küsisin teda käisest kinni hoides . 
607	NA	 “ Mõistan , mõistan , mõte on õige ! 
607	NA	 Aga minu seisukoht on selline , ” libises meister sujuvalt edasi , “ et esimese asjana tuleb kogu kupatus tõsta õhku ja asendada alumised palgiread uutega . ” 
608	NA	 “ Kuidas õhku ? ” kohkus Toomas Tromb Tromb Tromb ja nihutas kuidagi närviliselt prille ninajuurel edasi-tagasi . 
609	NA	 “ See on imelihtne ! 
609	NA	 Tungrauad nurkadesse ja õhku , ” jätkas meister kirvega palke täksides . “ Näete ise , puu paistab esmapilgul igal pool ühesugune , kuid siin ta kõliseb , aga seal ainult mütsub tuhmilt ja hoobist jääb sälk – see palk on pehastunud . 
609	NA	 Kogu pehk on tarvis ära koristada , mis siin kunsti . ” 
610	NA	 Järgmisena võttis ta kätte kangi ja tõmbas üles põrandalaua . 
610	NA	 See tuli kergesti lahti ning läks pooleks . 
611	NA	 “ Jälle mäda ja mäda ! 
611	NA	 Aga mis on lagedega , need ei meeldi mulle … ” 
612	NA	 Ta kangutas ahvi kombel mööda kantsliserva turnides prooviks ripakile paar laelauda ning laksutas neid küünega uuristades tunnustavalt keelt . 
613	NA	 “ Pole viga ! 
613	NA	 Aga ilmselt tuleb mõni sarikas välja vahetada ? 
613	NA	 Kogu katus võibolla ? ” 
614	NA	 Ätt haaras Toomas Tromb Tromb Trombil särginööbist ja keerutas seda sõrmede vahel , jätkates aina suurema innukusega : 
615	NA	 “ Katus kindlasti ! 
615	NA	 Te võite endale suurepäraselt ette kujutada , mis juhtub , kui seate sisemuse ideaalsesse korda , ent see , mis kõrgub kõige kohal , mis katab ja varjab , on auklik nagu sõel – sisemuse korrastamisest ei ole siis vähimatki kasu , juba järgmisel hetkel leotab vihm kõik jälle läbi . 
615	NA	 Uskuge , head inimesed , kõik , mille te paigutate katusesse , tuleb teile hiljem kümnekordselt tagasi . 
615	NA	 Aga nüüd torni ! ” 
616	NA	 Kuid Toomas Tromb Tromb Tromb tõkestas otsustavalt tema tee üles . 
617	NA	 “ Seal on linnud – ohtlik ! ” 
618	NA	 “ Ma ei oleks ehitusmeister , kui ma kardaksin linde ! 
618	NA	 Ma ei oleks müüriladuja ! ” 
619	NA	 “ Torni säilitame täpselt niisugusena , nagu see on . 
619	NA	 Torn ei kuulu vaidlemise alla , ” pressis Toomas Tromb Tromb Tromb läbi hammaste . 
620	NA	 Meister vangutas etteheitvalt pead ja tegi veel ühe ebaõnnestunud katse siseneda . 
620	NA	 Mees seisis nagu prunt tornitrepi ava ees . 
621	NA	 “ Uskuge mind , seda te ei saa säilitada ! ” hüüdis ehitusmeister . “ Kuulake mu soovitust , kõige odavam , kõige kiirem , kõige targem on kogu sellele ehitisele pomm alla panna . 
621	NA	 Te ei taha ometi siia elama tulla ? ” 
622	NA	 “ Kas kirikutes siis ei kõlba elada ? ” kähvas äkitselt Toomas Tromb Tromb Tromb . 
622	NA	 Nägin vist üldse esimest korda teda kõhklevat milleski . 
622	NA	 See lisas talle päris suure hulga väärtust mu silmis . 
622	NA	 Olin juba kartma löönud , et temagi on üks nende ülearu enesekindlate tüüpide seast , kes iial ei tunnista oma vigu . 
623	NA	 “ Ei kõlba . 
623	NA	 Te olete teinud imeliku valiku , ” jätkas meister meelekindlalt . 
624	NA	 “ Seda ei pea ometi teie arvustama ! ” 
625	NA	 Ent vigu ei tunnistanud Toomas Tromb Tromb Tromb sellegipoolest ! 
625	NA	 Taas ilmus nähtavale tema iseloomu varjukülg . 
625	NA	 Kui miski ei meeldinud , asus ta tegema selgeks oma mõttetuid vaateid . 
625	NA	 Ta ei jaganud ehituskunstist midagi , ent seda enam tema suu vahutas , vahutas . 
626	NA	 Ta seletas mitte milleski süüdiolevale ehitusmeistrile kõrgilt , et kiriku puhul olevat mängus tolle jaoks absoluutselt arusaamatud tagamaad – märgid , mälestused , palved , helinad … Kirik pidavat sümboliseerima alatist ühtekuuluvust . 
626	NA	 Inimese ja jumala . 
626	NA	 Inimese ja inimese . 
626	NA	 Ema ja lapse . 
626	NA	 Koguni kella ja linnu . 
626	NA	 Nii nagu on kohtutud eriskummalisel viisil , nii ka jäädakse ka elama eriskummalist ja püha elu . 
627	NA	 “ Oleksin ma hinges arvanud , missugused asjalood ! ” kostis ätt peaaegu lõbusalt . 
627	NA	 Rohkem ei rääkinud Toomas Tromb Tromb Tromb meistriga mitte üht sõna . 
627	NA	 Pärast tema lahkumist nühkis isegi põrandad – täiesti iseseisvalt , ilma minu abita – kaltsuga puhtaks . 
628	NA	 “ Kirikut ei tohi ometi hävitada , see on pühakoda ! ” kaebles ta heitunult . 
629	NA	 Samamoodi peletasime ka teised , kelle kutsusime – mitte ükski ei andnud meile lootust . 
629	NA	 Taas olime kahekesi kiriku kallal . 
629	NA	 Takseerisime seinu , lagesid , katust , kõike . 
629	NA	 Mida paremini saime aimu ehituse eripäradest , seda põhjalikumalt olime sunnitud takseerima . 
629	NA	 Avastasime , et nurkadesse oli keegi naelutanud õhukesed puutahvlid ning maalinud neile ilustuseks näod , mis aja jooksul olid tuhmunud ja laiali läinud . 
629	NA	 Nägude ümber olid kuldkollased sõõrid . 
629	NA	 Sõõridki olid laiali valgunud . 
629	NA	 Nende kohal asetsesid teised , niisked hallitanud sõõrid . 
630	NA	 Kui kopsisime maja kirveteraga läbi , siis kõlinat kostis harva . 
631	NA	 “ Maja on üleni mäda , ” tegin lohutu järelduse . 
632	NA	 “ Ei ole ! ” hüüdis mees . 
633	NA	 “ Majas on vamm , ” ütlesin vaikselt ja tõmbasin ühe tahvli ära . 
633	NA	 Selle taga haigutas vihmavee poolt uuristatud auk . 
634	NA	 --- 
635	NA	 “ Kirikutes ei ole vammi ! ” puhkes mees vappudes naerma . 
635	NA	 Nähtavasti oli ta võtnud nõuks keelduda tunnistamast ka kõige selgemaid tõsiasju . 
635	NA	 Oletasin kibedalt , et küllap oli tema vanaema selles kirikus ristitud , leeritatud , laulatatud . 
635	NA	 Ainult niisugune fataalne teadmine võis tõmmata meest kiriku poole säärase arutu hooga , et ta isegi ei kaalutlenud . 
636	NA	 Rahunedes kiskus ta mu kättpidi õue ning viis abihoonete juurde , mis asusid kiriku taga võsas . 
636	NA	 Ikka ja jälle viis ta mu sinna . 
636	NA	 See oli tema paradiis , ta õnnemaa . 
636	NA	 Seal jalg enam ei vetrunud . 
636	NA	 Piisas vaid lükata pajuoksad kõrvale ning õhk muutus tüüneks ja soojaks . 
636	NA	 Seal algas ilus selge sinine südapäev – ja sa lihtsalt seisid ja vaatasid ega isegi näinud , sest päike , mille olemasolu võis muidu unustada , neelas su täiesti enesesse . 
636	NA	 Imeline oaas vargsete mädavoogude kannul . 
637	NA	 Ning hooned ! 
637	NA	 Hoopis suuremad ja väärikamad olid need hooned kui kirik . 
637	NA	 Arvatavasti olid jumalasulased pidanud kiriku ümber loomi . 
637	NA	 Sellest töökast ajajärgust oli säilinud rasketest kõlisevatest männipalkidest laut , mis ladestas eneses kunagist rõõmu , higi , väsimust , võibolla ka kirgi . 
637	NA	 Lauda kõrval asus saun . 
637	NA	 Saunast olid alles küll vaid seinad ja roostes keriseahi . 
637	NA	 Metsaserva palistasid puuriidad , halud korralikult riitadesse laotud . 
637	NA	 Imearmsad , pehmed , sammaldunud , küürus riidad , üraskitest ja putukatest puretud . 
637	NA	 Keset lagendikku seisis tööriistakuur , tulvil kummalisi aegade jooksul unustatud riistu . 
637	NA	 Hiiglaslikud loogad , painutatud teadmata milleks , roostest pruuniks tõmbunud kruvid ja saelehed , kõik tehtud nagu muistse kangelase jaoks . 
637	NA	 Lugematu hulk peitleid , raspleid , haamreid , naelakaste . 
637	NA	 Päris mitmesugust rikkust oli kirikuteenrid jumalat kummardades kogunud ! 
638	NA	 Hoovil asus koguni avar hobusetall , kuivanud sõnnikuhunnik nurgas . 
638	NA	 Unustatud aegade sõnnik , tardunud koos kadunud päevadega . 
638	NA	 Meie ülesanne oli aeg taas liikuma panna , selline pidulik ja harras töö . 
639	NA	 Ent seejärel raputasin kahtlevalt pead , võibolla ei olnudki tegemist sajandite hingusega , nii ainult tundus ? 
639	NA	 Koguni kivist tõllakuur leidus oaasis , tsivilisatsiooni viibe . 
639	NA	 Kuid mis oli temast saanud – kõle , üksnes kõle ja murenenud koobas . 
640	NA	 Ning järsku mõtlesin , et võibolla oli täpselt vastupidi : aeg siin mitte ei seisnud , vaid liikus mitmekordse kiirusega . 
640	NA	 Aga märkamatult . 
640	NA	 Tal ei olnud nägijaid . 
640	NA	 Siin sellel lagendikul valitses puhas aeg , ilma inimesteta , kes oleksid tema pehastamistööd pidurdanud . 
641	NA	 Meie olime nüüd need inimesed , kes pidid astuma ajale vastu . 
642	NA	 “ Näed , siin ei ole vammi , ” lausus mees . 
642	NA	 Kas ta üldse aimas , milline suur võitlus seisab tal ees , võitlus ajaga . 
642	NA	 Aga kas ta hoolis sellest , ta paistis olevat kangekaelne nagu Sisyphos . 
643	NA	 Kuid mis oli tema tardunud kivi – tema tõllakuur , mis valmistus mäetipult alla varisema , nii nagu Sisyphose töö alati . 
644	NA	 Ometi , see mäetipp asus niigi juba sügaval soolaugaste vahel , kuhu oli tal veel variseda ? 
644	NA	 Ainult otse põrgusse ! 
644	NA	 Ning äkitselt meenusid mulle koledad muinasjutud kirikutest , mis imeti koos lõbusate pulmalistega maapõhja . 
644	NA	 Niisuguseid asju juhtus igal pool … 
645	NA	 Tunnistasin kõheldes , et siin ei ole vammi . 
645	NA	 Siin on kerge hingata , süda rahul , pomisesin . 
645	NA	 Oleksin tahtnud juhtida mehe tähelepanu sellele , et aega ei ole suutnud veel keegi võita , keegi ei ole saavutanud surematust , isegi mitte Kronos , räägitagu mis tahes . 
645	NA	 Alati leidus vamm , mis sõi ära parimadki püüdlused . 
646	NA	 Aga kas oleks ta vaevunud kuulama mu kahtlusi . 
646	NA	 Ta paistis järgivat lootusetut deviisi , et püüdma peab ka siis , kui ei ole vähimatki mõtet . 
647	NA	 “ Kui vaja , võime mõne aja elada saunas , nagu oli kombeks kunagi me esivanematel , ” rääkis see mees jaburalt . 
647	NA	 Just sauna oli aja hambuline suu kõige peenemaks jahvatada jõudnud . 
647	NA	 Ent mehel olid peas nähtavasti teistsugused silmad , mis vaatasid mujale , mis nägid muud . 
648	NA	 Ma isegi ei naernud , kuid oli päevselge , et tema eblakas vanaema ei oleks päevagi saunas vastu pidanud ... 
649	NA	 Ning mulle tuli meelde mehe jutustus – kah omalaadne muinasjutt , kah elu kontsentraat ! – sellest , kuidas vanaema pidanud oma noorpõlves siin linnas , siiski kusagil kesklinnas , mitte rabas , mitte mülgastes , uhkes majas , millest ei olnud tänaseks jäänud alles varemeidki , nii nagu ka vanaema kunagisest kuulsusest – ta pidas selles majas salongi , suhtles riigimeestega ja avaldas neile mõju . 
649	NA	 Ta olevat andnud neile isegi ideid , rõhutas mees . 
649	NA	 Kui söandasin kahelda , kuhjas mees lauale raamatuid poliitikute memuaaridega ja vedas sõrmega õhinal mööda ridu . 
649	NA	 Tal olid isegi lipikud raamatute vahel . 
649	NA	 Mees näis siiralt uskuvat , et sõnade tulevärk mu pimestab . 
649	NA	 Kuid ma arvan , et pigem oli tema vanaema mõnele neist armukeseks . 
650	NA	 “ Usu , me teeme veel sellel aastal siin pulmad , ” sõnas mees . 
651	NA	 Mulle tundus , et maapind nõtkus neist sõnadest . 
651	NA	 Kuid mehe entusiasm oli sellegipoolest liigutav ja ma tõotasin teda aidata kõiges , mis minu võimuses . 
651	NA	 Sulgesin suudlusega ta sõnad , kompasin huultega nahka ta kõhul , tõotasin olla talle ikka ja alati hea naine . 
652	NA	 --- 
653	NA	 Nagu refrään kõlas mu tõotus , nagu laulurida . 
653	NA	 Aga ma laulsingi ! 
653	NA	 Laulsin võidu lindudega , kes lendasid parves tagasi kirikutorni . 
653	NA	 Nende röögatused ja tiivaplaksud andsid mulle äkitselt selge ja ilmutusliku teadmise . 
653	NA	 Võibolla riivas mõni lind nokaga kella , sest tundus , nagu hakkaks ümbrus kumisema . 
653	NA	 Õhk muutus hämaraks ja niiskeks . 
653	NA	 Mõtlesin , et iial ei tule mul selles kirikus pulmi . 
653	NA	 Kõige vähem tänavu , ma olen ju abielus . 
653	NA	 Ma ei vaju maast läbi koos kirikuga . 
654	NA	 “ Kas tead , Aet , kui sa oleksid keeldunud tulemast mu juurde , siis oleksin ma jätnud kogu oma ettevõtmise . 
654	NA	 Ma ei oleks kedagi teist kutsunud enese juurde , üldse mitte kedagi , ainult sind ! ” 
655	NA	 Kas ma tõesti kuulsin niisuguseid sõnu ? 
655	NA	 Kas kuulsin neid sõnu unes või ilmsi ? 
655	NA	 Arvatavasti ei olnud sel vahet . 
655	NA	 Need olid kaunid ja uskumatud sõnad , aga ma kuulsin neid kogu aeg . 
656	NA	 Mida ta rääkiski … Algus oli tal olnud nii nagu kõigil , ta saabus siia linna kavatsusega rajada ettevõtte . 
656	NA	 Ent järgnevat oli liig uskuda isegi minusuguse harimatu maaplika jaoks : tema ettevõte , ta plaan oli kirjutada kõnesid ning mitte lihtsalt kõnesid , vaid poliitikutele . 
657	NA	 Tal oli kõrge kaardus laubasagar , ta silme ees olid peene raamiga näpitsprillid . 
657	NA	 Tal olid arvatavasti kõik eeldused teha hästi seda tööd . 
657	NA	 Ning ta tundis võimukoridorides paljusid , küllap isegi kõiki ja oli ka varem juba kirjutanud kõnesid . 
658	NA	 Aga oleks ta vähemalt saabunud kaugest maakolkast ! 
658	NA	 Siis saanuks seda linnakest käsitada hüppelauana pealinna meepottide ja lihaliudade suunas . 
658	NA	 Kõigi paleus ja reisisiht , kes vähegi pürgisid karjääriredelil edasi , oli pealinn , seal luusis neid karjade kaupa ümber parlamendihoone ja presidendilossi , kuid tema pages just nimelt pealinnast , otse poliitikute tõotatud maalt tundmatusse . 
658	NA	 Sedagi võis veel mõista – kuid sõita ära kavatsusega rajada ettevõte , mis kirjutaks poliitikutele kõnesid ? 
658	NA	 See oli absurdne , arusaamatu , hullumeelne … 
659	NA	 Muidugi leidus tal sõpru ka siin . 
659	NA	 Kes olid kahtlemata võrreldamatult intelligentsemad kui metsistunud külamehed . 
659	NA	 Aga ükski neist ei olnud poliitik . 
659	NA	 Poliitik peab olema karismaatiline , ta peab rinna kummi ajama ja minema rahva sekka ja tegema kõva häält , end maksma panema . 
659	NA	 Need aga kokutasid ja mudisid kohmetult kohvitassi . 
659	NA	 Ja nurga taga sosistasid … 
660	NA	 Veel hullem , kui nad oleksid olnud poliitikud , siis oleksid nad lasknud oma kõned kirjutada tutvuse poolest niisama . 
660	NA	 Seega ei olnud neist vähimatki kasu . 
661	NA	 Kuni lõpuks olin sunnitud hakkama arvama , et mees rääkis täiesti tõsimeeli , et teda juhatas siia võitmatu sundus , mingi rahutu helin hinges , midagi kõrgemat kui maapealne ettevõte , mida ta kirjeldas . 
661	NA	 Ta ütles imeliku uhkusega hääles , et mitte tema ise ei juhi oma samme , vaid vanaema . 
662	NA	 “ Vanaema on saatnud sinu kui saatuse märgi mu teele , Aet … ” 
663	NA	 Ikka ja jälle jõudis ta vanaemani . 
663	NA	 See isegi solvas mind . 
663	NA	 Nagu oleksin vaid nupuke vanaema käes , tema ettur , tema ratsu või oda . 
664	NA	 Näis , et müütiline vanaema , kes rippus me seinal , oli oma varandust Toomas Tromb Tromb Trombile pärandades määranud kogu ta elu . 
665	NA	 --- 
666	NA	 Aja jooksul hakkasin arvama , et ehk oli vanaema siiski vaid ettekääne . 
666	NA	 Viigileht , millega ta varjas oma kummalist trotsi seltskonna vastu . 
666	NA	 Ta püüdis minu kaudu justkui midagi vägisi tõestada . 
666	NA	 Ta tutvustas mind igale külalisele ülevoolava uhkusega . 
666	NA	 Ajuti paistis , nagu demonstreeriks ta mind nagu mõnd haruldast puurilooma . 
666	NA	 Ei olnud mul ju ei haridust ega peeneid kombeid . 
667	NA	 “ Saage tuttavaks , see on Aet , ” hüüdis iga ta rakk . 
668	NA	 Teda ei häirinud põrmugi sõprade sosinad ja silmapilgutused , et vaevalt leidub tal sekretäri jaoks piisavalt tööd , aga teame , teame , saame aru – mees ainult naeris selle peale . 
668	NA	 Julmemad paiskasid koguni : 
669	NA	 “ See peletis , see vanamutt ei hakka ometi iial riigimeestele kõnesid kirjutama , vaata vaid talle näkku ! ” 
670	NA	 Ent tema naeris . 
670	NA	 Ta ütles ka ise mulle keerutamata , et ma ei ole ülearu kaunis . 
670	NA	 Kuid see ei lugevat , lugevat muu . 
670	NA	 Lugevat palju-palju-palju muud . 
670	NA	 Ning ta silmist vaatas seda öeldes vastu siiras rõõm ja lugupidamine . 
671	NA	 Ühel õhtul , kui taas ilmus järjekordne sõber diivanile jalgu kõigutama ja lobisema ning mu mees unustas end pikkadeks tundideks viljatusse vestlusse , üldse märkamata , et sõber on saabunud tühjade kätega , võtsin julguse kokku . 
671	NA	 Seisin otsustavalt tema ja ta sõbra ette ning küsisin : 
672	NA	 “ Kes pärast kõigi nende räpakollide tagant kasib ja koristab , kes peseb kohvitassid , kes hõõrub vaibalt jalajäljed , ega ometi sina ? 
672	NA	 Sina oled ju mees ! ” 
673	NA	 Võimalik , et kasutasin valesid sõnu . 
673	NA	 Nende põhjal võis tunduda , nagu püüaksin sõpra maha teha . 
673	NA	 Kuid mu ainus soov oli üksnes Toomas Tromb Tromb Trombile delikaatselt selgitada , kuidas on asjalood tegelikult : nad ei telli temalt iial midagi , mitte ainsatki kõnet ! 
674	NA	 “ Mida sa tahad ? ” küsis mees häiritult . 
675	NA	 “ Ma ei taha , et nad nii sageli käivad . ” 
676	NA	 “ Aga nad ei käi sageli . ” 
677	NA	 See oli abitu vale . 
677	NA	 Naersin salvavalt . 
677	NA	 Imelik , kuidas ta ise ei märganud , et nad imevad kaanidena tema energiat . 
677	NA	 Kui õnnelikuks muutus alati tema nägu nende lahkudes ! 
677	NA	 Kuidas ta lausa hüppas mulle kaela ja suudles ja kallistas nagu meeletu ! 
678	NA	 “ Muud midagi , kui et osa neist on ebameeldivad . 
678	NA	 Võta see endale teadmiseks ! ” 
679	NA	 See oli vahepeal peaaegu ainus mu töö : olla mitte mina ise , vaid daam . 
679	NA	 Pidin naeratama ja suu pidama . 
679	NA	 Viilisin ja lakkisin küüsi , võõpasin huuli ja silmaümbruseid , õlitasin laupa ja põski , sest meest ei rahuldanud mu igapäevane jume , rullisin juustesse lokke , põimisin kumme ja lindikesi . 
679	NA	 Tegin kõike seda , millega ma ei olnud varem kokku puutunud . 
679	NA	 Jah , kes oleks võinud iial aimata , et missuguse veidra ameti endale kord saan ! 
680	NA	 Esialgu ei olnud ükski poliitik veel õnneks meie poole pöördunud , alles valmistusime … 
681	NA	 --- 
682	NA	 “ Aet , sa oled tark , ” sosistas mees . “ Ma annan asjaajamise sulle üle … Sina tead paremini , mida meil vaja läheb , Aet ! ” 
683	NA	 Tõesti , seni oli üha Toomas Tromb Tromb Tromb asju ajanud ning asjad ei olnud edenenud . 
683	NA	 Ta kinnitas aina , et edu ei tohi forsseerida . 
683	NA	 Et nii võib tõusta küll korraks taevalaotusse nagu meteoor , kuid liiga pöörane lend saab olla üksnes illusioon , veel kiiremini järgneb sellele läbipõlemine . 
683	NA	 Ent mida rõõmustavat toimus kiriku ümber ? 
683	NA	 Mitte midagi . 
683	NA	 Veel hullemini kiratses tema ettevõte . 
683	NA	 Eliidi heaks pidi see töötama , kuid ainsaks kliendiks oli jäänudki too kalavõrk . 
683	NA	 Ning ka teda ei olnud ma rohkem enam näinud . 
683	NA	 Ilmselt kohtus mees temaga nüüd kusagil mujal … Enamik päevi veetsime kahekesi tagatoas , tüdinemata ja tüdinemata teineteisest … 
684	NA	 Nähtavasti oli ta hakanud minust tüdinema . 
684	NA	 Küllap oli tema tagamõte , et mind linna läkitades võis ta taas rahus võõrustada oma sõpru või ka kliente , nagu ta mõnesid neist nimetas . 
684	NA	 Ma ei olnud rumal , nägin ta läbi . 
684	NA	 Nägin läbi , kuid sellegipoolest olin usalduse üle äärmiselt rõõmus . 
684	NA	 Tegelikult olin omaette juba ammu mõelnud , et mu võimed väärivad paremat rakendust . 
684	NA	 Pelgasin vaid mehega seda teemat puudutada – et järsku ta solvub . 
685	NA	 Järsku arvab ta , et mul on liigsed ambitsioonid . 
685	NA	 Midagi erilist ju ei tarvitsenudki teha ! 
685	NA	 Tuli vaid tormata läbi soliidsemate firmade esindused ja kauplused , samuti kõik nurgatagused poed , kirjutada vihikud kirjuks märkustest ja koostada kartoteegid , kuni käed väsivad , villid plaksatavad jalgades lõhki ja hing on tühi , ent õnnelik . 
686	NA	 Missugune kontrast võrreldes mu senise eluga , kus mul ei olnud lubatud isegi hingata … 
687	NA	 Kuigi teadsin täpselt , mida minult oodatakse – mida ise eneselt ootasin ! – , kõndisin esialgu hajameelselt ja sihitult mööda peatänavaid . 
687	NA	 Koguni poodidesse põikasin harva . 
687	NA	 Pikad päevad , nädalad , kuud , vahest koguni tööst tulvil aastad seisid ees . 
687	NA	 Liigne kiirustamine võis ajada üksnes võhmale , kärsitus põhjustada vääratusi ja eksisamme , mille eest hoiatas Toomas Tromb Tromb Tromb . 
687	NA	 Alles harjusin , elasin sisse . 
688	NA	 Niigi oli kogu linn täis tüütut saginat . 
688	NA	 Ma ei suutnud kuidagi mõista , kuidas linna poole palvelevad nii paljud . 
688	NA	 Minule ei olnud linna põrmugi vaja . 
688	NA	 Olin selles kloaagis , naiivsete maatüdrukute tõotatud maal üksnes sellepärast , et jumaldasin üht meest , üht härrasmeest ega tahtnud iial kaotada . 
688	NA	 Kui siin ei oleks Toomas Tromb Tromb Trombi , siis oleksin lahkunud viivitamatult . 
689	NA	 --- 
690	NA	 Kaua ei pidanud ma siiski ekslema . 
690	NA	 Juba lähimas ehitustarvete äris panin tähele , et kummardun sama prill-laua kohale koos ühe ootamatult tuttava mehega . 
690	NA	 Me pead olid hinnalipikut vaadates kõrvuti . 
690	NA	 Ta ei tundnud mind ära . 
690	NA	 Kui ta kavatses suunduda edasi vannide osakonda , astusin tema juurde ja tutvustasin ennast . 
691	NA	 Jaak vaatas mind tuttavate tühjade heledate silmadega , mille sügavamas põhjas väreles kelmikas uudishimu . 
692	NA	 “ Vabandust … ” ütles ta peast kinni haarates , nagu püüaks meenutada , kes ma olen . 
692	NA	 Justkui kõik kohe-kohe meenuks . 
692	NA	 Kõõritas , kas annan talle mõne selgitava niidi . 
693	NA	 Paraku mul neid ei olnud , niidid olid katkenud . 
693	NA	 Olin üks suvaline tütarlaps tuhandete seast tema suvedes . 
693	NA	 Tammusin tummalt , pimedalt , pidetult vannide vahel . 
694	NA	 “ Tarvikut mäletad ? ” lipsas ootamatult mu suust . 
695	NA	 Kust ilmusid need mõttetud sõnad , see nimi ? 
695	NA	 Kuid mingil imelisel viisil tabasin märki . 
695	NA	 Jaagu nägu valgustas põlglik grimass . 
696	NA	 “ See kõver … ” 
697	NA	 Ta nägu oli täpselt niisama kõver kui Tarviku jalg ning ma puhkesin naerma . 
698	NA	 “ Teist seesugust pole maamunal olemaski ! ” irvitas ka Jaak . “ Kuidas ta silmad vilasid , kuidas ta ila tilkus , on mul õigus … ” 
699	NA	 “ Ma olen tema naine . ” 
700	NA	 “ See ei saa olla võimalik ! 
700	NA	 Sa oled noorem . 
700	NA	 Sa oled ju tükk maad noorem kui tema naine . 
700	NA	 Ma ei saa eksida ! ” 
701	NA	 Jaak vaatas mind siira hämmastusega . 
701	NA	 Talle näis meenuvat veel midagi . 
701	NA	 Ehk midagi neist ilusatest hetkedest , mis olid kunagi me vahel ? 
701	NA	 Ta ümmargune nägu muutus siledaks nagu õhupall ning hakkas tunduma , et temagi silmad vilavad ja suunurkadest tilgub ila . 
702	NA	 “ Isegi hääl on sul hoopis teine , hele , sa petad ? 
702	NA	 Tal ei saa olla ometi uut naist ! ” 
703	NA	 “ Ma olen vahepeal käinud läbi ajamasina , ” kinnitasin talle täiesti tõsimeelselt . 
704	NA	 Jaak kloppis mulle oma jämeda rusikaga tunnustavalt vastu õlga ning kuum juga jooksis mul mööda selgroogu alla . 
705	NA	 --- 
706	NA	 Justkui mustast kotisuust jooksis välja nägemus ehitajatest . 
706	NA	 Nad saabusid külasse rivilauluga ja jäid kogu suveks . 
706	NA	 Kust nad saabusid , kes nad kutsus , kes seda teadis ja kas oli see oluline . 
706	NA	 Piisas sellest , et kõikjal leiti midagi parandada , kõikjal oli tarvis järsku püstitada seinu , aedu , müüre . 
706	NA	 Küla elas ja õitses selle suve . 
706	NA	 Ning õhtud ja ööd täitis ohjeldamatu pillerkaar , sest ehitajatel oli raha piisavalt , kõik , mis külas leidus , liikus nende sõrmede vahelt läbi , et seejärel kaduda poodide , turgude , kärakamooride virvarri . 
707	NA	 Pealtnäha ei erinenud ehitusbrigaad kohalikest meestest mitte millegi poolest , kuid tegelikult oli vahe mäekõrgune . 
707	NA	 Nad olid harukordselt lõbusad sellid , nad olid vabamad kui keegi iganes , ent ometi saatis neid kõikjal aimamatu sisemine väärikus . 
707	NA	 Nagu nad loodisid sirgeks ka kõrgeimad seinad , samamoodi loodisid nad elu . 
707	NA	 Nad tõmbasid alati selge piiri . 
707	NA	 Uhtusid hommikuti karge kaevuveega rähma silmast , heitsid külatüdrukud lakast välja ja komberdasid tööle . 
707	NA	 Töö lendas neil käes . 
707	NA	 Külla ilmusid moodsad vankrikuurid , viljakuivatid , töökodade hallid kivikarbid . 
708	NA	 Nad olid isegi sedavõrd väärikad , et ka kõige paadunumad , kõige ärritunumad peremamslid , kes lausa vihkasid neid , andsid maanteeservas aupakliku susinaga teed nende raskele jalaastele . 
708	NA	 Ning mõistagi oli igaühel nende hulgas oma lemmik . 
709	NA	 Lõhkikäristatud püksipõlvedega harjasjuukseline Jaak , kes mängis tantsupidudel akordionit , kes võis tõmmata oma lõõtsa lõputult , kes jaksas laulu joristada võidu kuldnokkadega ja kui need vaikisid , siis konnatiigi krudiseva kooriga , ja kui vaikus vastas juba sealtki , siis oli tema ikka veel laulmas . 
709	NA	 Ta oli põhjani tühjade pärani silmadega noor laulik , noor vana mees , kes ei leidnud ainsatki Joukahaist enesega rinda pistma . 
709	NA	 Ta klahvid kõlisesid igatsevalt . 
709	NA	 Hommikukastes istusin ta kõrval , kuni kerkis päike . 
710	NA	 Tarvik kiristas kiige taga hambaid , saamata vigase jala tõttu mind tantsulegi kutsuda . 
710	NA	 Kogu selle pika suve ei andnud ta mulle peksa . 
710	NA	 Ühtki märkust ei pudenenud tema suust töömeestele . 
710	NA	 Kui need narrides talle liginesid , siis ta üksnes muigutas huuli . 
710	NA	 Tavaliselt imes ta end juba aegsasti puskarist oimetuks ja kukkus murule kummuli . 
710	NA	 Erinevalt ehitajatest ei olnud tal hommikuti kiire ning sageli leidis ka õhtune simman ta samast kohast . 
711	NA	 “ Mida peavad mu silmad nägema , mitte midagi , kuhu panen nad häbiga , mitte kuhugi , ” lalises Tarvik pudise suuga loojuva päikese suunas , kuni selle vajutas kinni kapatäis sogast viina . 
711	NA	 Enamasti pakkus viina talle Jaak . 
711	NA	 Talle pakkus põrgulikku nalja , kuidas Tarvik teeb oma kompjalal paar aeglast ebakindlat ringikest metsaviiru taustal ning vajub siis kiige taha kägarasse . 
712	NA	 Tavaliselt põimis Jaak sel puhul mulle hella käe ümber õlgade ja sosistas : 
713	NA	 “ Vaata . ” 
714	NA	 Ning ma vaatasin , kuid ei näinudki Tarvikut kukkumas läbi udu , mis looritas mu silmi . 
714	NA	 Teda lihtsalt ei olnud . 
714	NA	 Teised nägid , mina mitte . 
714	NA	 Nii kordus see õhtust õhtusse ja ikka ütles Jaak mulle : vaata ! 
715	NA	 Ah , pärast pikkadel pimedatel talvekuudel tegi Tarvik kõik kuhjaga tagasi , siis läks elu päris hulluks … 
716	NA	 Nüüdki võttis Jaak mul hella käega õlgadest ning ühtäkki tundus , et oleme taas keset suve , keset küla kõige kuumemat suve . 
716	NA	 Seda suve täitsid lärmakad nilbevõitu hõiked , suitsuving , trobikond tunkedes ehitajaid , kes tegid aega parajaks või tähistasid sarikate püstitamist või lihtsalt palgapäeva . 
716	NA	 Jaak tutvustas mind neile kui oma vallatut koeraplikat . 
716	NA	 Aga ma ei solvunud , see oli tema stiil , säärasel kombel käitus ta ju kõigiga . 
716	NA	 Kõik oli täpselt samamoodi kui kunagi sel unustussevajunud ajal ! 
717	NA	 --- 
718	NA	 Jaak patsutas bravuurselt oma kõhukat rahakotti ja lubas mul tellida endale kõike , mida hing ihaldab . 
718	NA	 Teesklesin , nagu jääksin mõttesse . 
718	NA	 Kuid tegelikult teadsin algusest peale , mida soovin . 
718	NA	 Takseerisin asjaliku põlgusega vigurpudeleid riiulis teisel pool letti ja näitasin ühele , mis asus kõige ülemisel riiulil ja paistis isegi kergelt tolmune . 
719	NA	 Pelgasin , et Jaak teatab kahetsusega , et tegu on arutu raharaiskamisega . 
719	NA	 Võibolla tal üldse ei olegi nii palju raha , kui läheb tarvis viski jaoks ! 
719	NA	 Külas jõi temagi puskarit , aamide kaupa jõi ta puskarit ning ta sõrmed sibasid nagu sipelgad üle akordioni . 
720	NA	 Kuid tema laksutas hoopis tunnustavalt keelt vastu suulage . 
720	NA	 Oo , ütles ta pilk ! 
721	NA	 Paraku tolles viskis ei olnudki midagi erilist . 
721	NA	 See oli kollane nagu puskar ja kõrvetas kurku samamoodi . 
721	NA	 Ent ta tegi ülemeelikuks . 
721	NA	 Enne veel , kui Jaak küünitas uuesti rahakoti järele , kippus ta silitama mu põlve . 
721	NA	 Ning ta silmis , kogu tema näol oli nii meelas läige , nagu seda võib kohata ainult linnas – külas ei lubanud temagi endale kunagi midagi niisugust . 
721	NA	 Ma ei tahtnud teda näha sellisena , linnast räsituna ja hüüdsin ta kätt viisakalt kaugemale nihutades : 
722	NA	 “ Ma ehitan maja ja mul on raha nagu raba ! ” 
723	NA	 “ Aga tütarlastel ei pea olema raha , ” lõkerdas Jaak . 
724	NA	 Sedatüüpi tegelasi olin oma elu jooksul liigagi palju kohanud . 
724	NA	 Et nad paika panna , tuli näidata neile korraks oma üleolekut . 
724	NA	 Vaid korraks , sellest piisas . 
724	NA	 Heitsin tagakätt lauale kogu raha , mille Toomas Tromb Tromb Tromb oli mulle hommikul kaasa andnud , ja nipsutasin sõrmedega . 
725	NA	 Kelner jooksis kohale ning ma tellisin mitte viskit , vaid rummi . 
726	NA	 See oli naise üleolek . 
726	NA	 See paistis võibolla isegi veidi naeruväärne , ent ometi vaadati mind seejärel hoopis teise pilguga . 
726	NA	 Rumm oli kangem , see oli päris kange ja hea . 
726	NA	 Jaak sulges õhku ahmides suu . 
726	NA	 Lisaks tuli tal alla neelata kahemõttelised märkused , mis sadasid kõigist lokaali nurkadest meie aadressil . 
727	NA	 “ Ma ei ole mitte mingi karjatalitaja , nagu sa näid arvavat , vaid professori isiklik sekretär , ” poetasin selgituseks . 
728	NA	 Kodunt väljudes puudus mul ettekujutus , kuidas oma ülesanne ellu viia . 
728	NA	 Oli üksnes ebamäärane soov tõestada Toomas Tromb Tromb Trombile , et saan hakkama , et suudan koguni temast suuremat kasu tuua . 
728	NA	 Et avastan õiged klahvid ja vajutan nendele ning hoidun valedest klahvidest , mille ohvriks tema minu arvates alatasa sattus . 
728	NA	 Avastasin , et mu asjaajamine hakkas vägisi , isegi erilise taganttõukamiseta õiget ilmet võtma . 
728	NA	 Olin märkamatult loovinud keset soovituste tulva , vasakult ja paremalt sadasid ideed ja selgitused , aina selgemad , aina kaunimad , kogu lokaal paistis omavahel võistlevat , kuidas vaimusilmas ehitada mu maja . 
729	NA	 Ma ei julgenud iitsatadagi , et tegu on kirikuga . 
729	NA	 Seda nad ei oleks uskunud . 
729	NA	 Veel vähem oleksid nad suutnud ette kujutada , et miski võib olla nii halvas seisukorras . 
729	NA	 Mulle nihutati ette klaasitäis vahutavat jooki , mis kõditas suud , ning kuulanud veel veidi aega nõuandeid , tellisin omakorda kogu laudkonnale rummi . 
729	NA	 Igaühele piisakese , kokkuhoidlikult . 
730	NA	 Strateegia paistis olevat Toomas Tromb Tromb Trombi nõrk koht , just sellega ma praegu tegelesin . 
730	NA	 Temal oli kindlasti teistsugune , hoopis madalam ettekujutus raha paigutamisest : põrandalauad , saviplaadid , krohv … Et ostaksin poodidest kokku asju . 
730	NA	 Kannaksin koju , kui midagi soodsat silma puutub . 
730	NA	 Kuid mis olid trepikäsipuud ehitajate värbamise kõrval ! 
730	NA	 See oli strateegia väljatöötamine ! 
731	NA	 Nad rääkisid pootshaagist ? 
731	NA	 Vaata ette , Jaak , kui sa käperdamist ei jäta , see plika lajatab sulle pootshaagiga vastu kukalt , on alles merekaru , kuulsin tunnustavat naerumöiratust – ah lausa rummi ! 
731	NA	 Ning ma hüüdsin Jaagule äkilisel selgushetkel : 
732	NA	 “ Sina see olidki , kes Tarvikule lauda taga hanguga ribidesse virutas ! ” 
733	NA	 Sellest ajast oli Tarvik , kes muidu oli kõver vasakule , hakanud hoidma kinni paremast puusast . 
733	NA	 Ta kõndis nüüd nagu murdunud ja raagus puu . 
734	NA	 “ Mis ta siis muudkui immitses , ” heitis Jaak süüdimatult . “ Aga mitte hanguga , hoopis telliskiviga . 
734	NA	 Kui see oli muidugi sama juhtum … ” 
735	NA	 Olin ainus naine saalis ja seetõttu tähelepanu keskpunktis . 
735	NA	 Ümberringi kõik sumises ja virvendas , Jaak hüüdis välja järgmise rummi , ent mina ainult küsisin ja mu küsimused olid ülimalt asjalikud : ehitusmaterjalide hinnad , turukonjunktuur , kohad , kust saab osta odavamalt . 
735	NA	 Ning ma kirjutasin kõik vihikusse usinasti üles , kuni käsi väsis ning pliiats pudenes sõrmede vahelt . 
736	NA	 Tõukasin tühja klaasi endast eemale ja tõusin sõnagi lausumata . 
736	NA	 Kui õnnelik olin ma kodu poole minnes . 
736	NA	 Õnnest purjus , tuikusin sisse kodu uksest . 
737	NA	 --- 
738	NA	 Kuid vaid selleks , et näha Toomas Tromb Tromb Trombi nägu muutuvat süngeks nagu süsi . 
738	NA	 Ta isegi ei rääkinud minuga . 
739	NA	 “ Klassivahe , ” ütles ta ainult . 
740	NA	 Ta jättis lõpetamata . 
740	NA	 Ta rippus sõna me kohal nagu ähvardus . 
741	NA	 “ Kui väsinud ma olen ! 
741	NA	 Sa ei suuda ette kujutada , kui mitu poodi ma läbi marssisin , kui palju hindu üles kirjutasin . 
741	NA	 Kogu vihik on neid paksult täis , ” ohkasin voodile viskudes . 
742	NA	 Nööpisin justkui kogemata lahti kaeluse , ent seegi ei pehmendanud mehe südant . 
742	NA	 Mees kõndis närviliselt mööda tuba , näris piibuotsa hammaste vahel nagu oksaroigast ning mis kõige ebameeldivam , luristas aegajalt ninaga . 
742	NA	 Seejärel marssis ta minu poole vaatamata uksest välja , nagu oleksin õhk . 
743	NA	 Püüdsin uinuda – olin tõesti kuratlikult väsinud . 
743	NA	 Kuid ma ei suutnud . 
743	NA	 Tinane vaikus lasus ruumis . 
743	NA	 Tagusin jõuetus raevus kellakupleid laes vastamisi , vähemalt kellgi helises mulle , ehkki plekiselt , nagu oleksid meistrid valanud selle ilma sisemise sädemeta . 
743	NA	 Aga kust mina teadsin , kuidas tekivad kellad , võibolla teevad neid hoopis masinad . 
744	NA	 Imelik , iga hetkega aina rohkem igatsesin Toomas Tromb Tromb Trombi järele . 
744	NA	 Tema puudutused tundusid praegu eriti valusalt lähedal olevat , ja tegelikult oli üksnes voodi , üksnes üksildased valendavad tärgeldatud linad mu ümber . 
745	NA	 Sel nõiduslikul kellahelinal oli siiski nähtavasti mõju . 
745	NA	 Kas unes või ilmsi , aga ma tõusin ja nõjatusin aknalauale ja vaatasin kollast ümmargust kuud . 
745	NA	 Nägin , kuidas selle pinnal viipavad väikesed kuuejalgsed putukad minu suunas . 
745	NA	 Nad olid nii armsad , et ma ei saanud kuidagi jätta neid vastu tervitamata . – Kostis kilkeid ja jauramist . 
745	NA	 Leti ääres veiklesid lambid ja taamal istus keset pöörast melu Toomas Tromb Tromb Tromb . 
745	NA	 Temagi tundus nii üksildane . 
745	NA	 Ümberringi olid ta parimad sõbrad , kuid kas tema neid üldse märkas . 
746	NA	 Juba järgmisel hetkel olin tema käte vahel . 
746	NA	 Keegi isegi plaksutas . 
747	NA	 --- 
748	NA	 Panin tähele , et joviaalne plaksutaja oli lipitseva naeratusega Franketti . 
748	NA	 Kuid meil kahel leidus silmi ainult teineteise jaoks . 
748	NA	 Laud oli kaetud pokaalidega , millest ta oli vaid korraks rüübanud . 
748	NA	 Ka parimad joogid ei maitsenud talle . 
748	NA	 Need peened , eksootilised , magusa uimastava lõhnaga joogid . 
748	NA	 Koguni värvid olid neil imelikud , oranž , roheline , sinine … 
749	NA	 “ Miks sa oled siin , Toomas Tromb Tromb Tromb ? 
749	NA	 Sa ei sobi kõrtsidesse , mitte kuidagi ei sobi sa kõrtsidesse . 
749	NA	 See on umbes nagu sina ja heinahang või pootshaak … ” 
750	NA	 Rääkisin rumalusi . 
750	NA	 Kuid ta nägu muutus sellest pikapeale rõõmsamaks . 
750	NA	 Tundus , et talle meeldib iga sõna , mis ma ütlen . 
750	NA	 Võibolla ta ei kuulanudki sõnu , vaid üksnes häält . 
750	NA	 Isegi lapsena ei olnud mu hääl ilus , mis siis veel edaspidi , aga mu mees ja tema naeratused ja kallistused olid teinud sellega imet … Ning ma rääkisin ja nautisin ta hõrkusid jooke , mille nimesid ma ei teadnud . 
751	NA	 “ Kunagi olin ma teistsugune , kahju , et sa juba sellel ajal mind ei tundnud , ” heitsin pea nukralt kuklasse ja keerutasin sõrmede vahel oma tumedaid pulstunud juukseid . “ Mul oli hele linalakk pea ja ma olin lõbus , sõbrad olid mul ümber , kõik oli hoopis teisiti ! 
751	NA	 Muide , sinine on hoopis magusam kui oranž , too mulle veel üks sinine ! ” 
752	NA	 Ent ta kuulis siiski ka sõnu – ta raputas pead . 
753	NA	 “ Mis ikka , mingem siis tantsima ! ” hüüdsin teda kõigi silme all kaelustades . 
753	NA	 Need magusad joogid panid mind tundma end iseäralikult , olin justnagu õuedaam , konkubiin , suure ärimehe armuke ta lõburetkel . 
753	NA	 Kujutasin ette , kuidas me nõjatume hiiglasliku laeva reelingule keset lõputut ookeani , tuuleiilid sasivad me juukseid ja laternad heidavad ähmast valgust , isegi kajakaid ega kormorane ei tiirle me ümber , on vaikus , on öö , aga ei ole isegi vaikus , on mere sügav ohe , ta kohin , lainete laksatused vastu laeva parrast , kollane kuu . 
754	NA	 Baari keskel asus tantsuplats , seal kõikus paar purjus paari . 
754	NA	 Kuid Toomas Tromb Tromb Tromb ütles huuli väärutades , et tantsimiseks on liiga umbne . 
755	NA	 “ Kas sa oled lombakas või ? 
755	NA	 Sa oled täpselt nagu Tarvik … ” sosistasin talle pettunult . 
756	NA	 Üle mehe näo libises sünge vari . “ Kuidas sa tohid meid võrrelda … ” 
757	NA	 “ Kas ei tohi siis või , kõike tohib ! 
757	NA	 Vaadake , ” pöördusin käsi laiutades teiste lauasolijate poole , “ siin istub imeloom , keda ei tohi võrrelda ! ” 
758	NA	 Kummutasin tilgatumaks ta viimase pokaali , mida ta ise ei olnud peaaegu üldse puudutanud , ning vaatasin Frankettile sügavalt silma sisse . 
758	NA	 Nii sügavalt ja nõudlikult , et too – juhm inimene – taipas ning kutsus mu tantsule . 
759	NA	 --- 
760	NA	 Franketti veiderdav kummardus oli sedavõrd äraolev ja naiselik , et kartsin kõige halvemat . 
760	NA	 Ka esimesed sammud astus ta nagu kõrkjas või õlekõrs , justkui pudeneks kohe-kohe koost. Seda suurem oli aga mu üllatus ja rõõm , kui ilmnes , et haprusel leidub ka häid omadusi . 
760	NA	 Franketti tantsis erakordselt nõtkelt ja sujuvalt . 
760	NA	 Tundus , nagu nagu oleks ta kõrkjas kaldavees ja ma lasen tal ennast juhtida mööda veepinda . 
761	NA	 Aga me viibisime siiski ohutus vees , kalda äärest me kaugemale ei läinud . 
762	NA	 Ometi – kuidas olin ma sattunud kaldale , kui äsja alles viibisin kaugel ulgumerel ? 
762	NA	 Kas olin vahepeal elanud üle laevahuku ? 
762	NA	 Ma ujusin , ujusin , ujusin , kuu saatis mu rännakut ja valgustas lainete vahuseid harju , pehmeid paitavaid lainevälju , joonistas mu ette silmapiiri ja üksiku saare . 
762	NA	 Saare kaldavees ujus kõrkjas . 
763	NA	 Märkasin , et Toomas Tromb Tromb Tromb piidleb meid ainiti nurgast . 
763	NA	 Tema pilgust ilmus taas põrand mu jalgade alla . 
763	NA	 Räpane baar paiskus mu silmade ette . 
763	NA	 Mu jalg takerdus mingi juhtme taha . 
764	NA	 Franketti arvas vist , et olen võtmas mõnd eriti jõulist tantsusammu , tuli sellega hoogsalt kaasa ja me lausa lendasime üle põranda . 
764	NA	 Mu kukkumine oli tema jaoks sedavõrd ootamatu , et ta ei jõudnud isegi reageerida . 
764	NA	 Leidsin end ristseliti keset põrandat , põlv marraskil ja verine , Toomas Tromb Tromb Trombi ehmunud nägu mu kohal . 
765	NA	 “ Sa käia ikka saad ? ” uuris ta murelikult ning aitas mu püsti . 
765	NA	 Muusika vaikis . 
765	NA	 Ettekandja tormas lapiga põrandalt verd pühkima . 
765	NA	 Olin purustanud ka paar klaasi , mees maksis need kinni . 
766	NA	 Kuid lauda ma sellegipoolest ei läinud . 
766	NA	 Teatasin Toomas Tromb Tromb Trombile kõrgilt , et olen vaba inimene ja tal puudub õigus mind käsutada . 
766	NA	 Õnneks olin piisavalt purjus , et mitte tunda valu . 
766	NA	 Nõjatusin seljaga vastu stendi , millel rippus menüü , ning sulgesin väsinult silmad . 
766	NA	 Menüü hakkas ähvardavalt kõikuma . 
767	NA	 “ Sa tahad kõik purustada – miks ometi , Aet ! ” kiunatas mees . 
768	NA	 Avasin vastutulelikult taas silmad , vaatasin talle otsa oma lahkeima naeratusega ja lubasin , et istun tagasi lauda niipea , kui leian sellelt pokaali Üampanjat . 
769	NA	 --- 
770	NA	 Minu üllatuseks astus ta tõepoolest leti äärde . 
770	NA	 Veel suuremaks üllatuseks tellis ta terve pudeli . 
770	NA	 Kuid ikka suutis ta kõik ära rikkuda – ta ei valanud üksnes minule , vaid ka oma kaaslastele . 
770	NA	 Sõpradele ! 
770	NA	 Nood seirasid teda vesisel pilgul . 
770	NA	 Kõigi nende pokaalid täitusid lilla kihiseva ollusega , mis paistis nagu desinfitseerimisvedelik . 
770	NA	 Veel enam , kui tõstsin klaasi suule , siis ta torises : 
771	NA	 “ Ära joo nii palju . 
771	NA	 Näed , mis juba juhtus . ” 
772	NA	 Tahtsin talle öelda , mida arvan , mida tunnen praegu oma sisemuses , ent mees – minu mees – ei vaevunud mind isegi tähelepanu vääriliseks pidama . 
772	NA	 Ta kallutas kõrva demonstratiivselt naabri poole oma teisel käel ning süvenes keskustellu mingist rapsist , mingist sojajahust . 
773	NA	 Toetusin otsekui juhuslikult vastu tema õlga , kuid ta tõmbus eemale , nagu kardaks end määrida . 
774	NA	 “ Selline siga … ” oli ainus , mida suutsin talle öelda . 
774	NA	 Sedagi tegin vaikselt ja kähinal . 
775	NA	 “ Siga ? ” muigas ta vastu . “ Tõepoolest , siga sööb rapsi ja sojat ilmatu suure isuga , ta on peaaegu sama mis inimene . ” 
776	NA	 “ Mehed on kõik sead … ” 
777	NA	 “ Täpselt nii , Aet , sul on õigus , just mehed ongi inimesed , ” narris mees edasi . 
777	NA	 Taas asus ta minust kaugel eemal . 
777	NA	 Seda isegi mitte nii väga ruumis , vastupidi , me istusime täiesti kõrvuti , kuid side me vahel oli piinavalt habras järsku . 
777	NA	 Mehe suunast õhkus arusaamatut jäisust . 
778	NA	 “ Mehed jah söövad sojat , ” kostsin põlglikult . 
778	NA	 Ent ta ei vaevunud mulle isegi vastama enam . 
779	NA	 “ Näe naist , missugune loogika , seda koguni praeguses seisundis ! ” praalis ta oma naabrile selle asemel . 
780	NA	 Oleks siis veel kellele praalinud ! 
780	NA	 Tegu oli tolle sama juhmi professoriga , kes ei osanud kirjutada Argentiina suhkrust . 
780	NA	 Kuid Toomas Tromb Tromb Trombi jaoks oli see abitu professor justkui kõrgem olend ja mina tema kõrval põhk . 
780	NA	 Suhtumine oli seda imelikum , et oma ettevõtte kavatses ta viia unistuste radadele minu , mitte professori abiga . 
780	NA	 Kas lootis ta põhu peale ? 
781	NA	 Olidki ta unistused üksnes põhk – võibolla olid nad tõesti ? 
782	NA	 “ Sead … Sead on mehed , kõik ! ” purskasin . 
783	NA	 “ Aga sina , naine , jah , oled inimese sõber , ” narris Toomas Tromb Tromb Tromb mind häbematult edasi . “ Sina , jah , siga ei ole . ” 
784	NA	 “ Sul on õigus , temas leidub potentsiaali , ” targutas professor . “ Kummatigi ma ei usu , et … ” Miskipärast ta takerdus . “ Seda on raske – jah , teoorias on raske seda seletada , kuid räni ta on . 
784	NA	 Räniks ta jääb . ” 
785	NA	 Toomas Tromb Tromb Tromb vaatas teda kuidagi heitunult ja raputas siis jonnakalt pead . 
785	NA	 Paraku katkestas professor ta malbe käeviipega juba enne , kui jõudis ilmuda esimene sõna . 
785	NA	 Ning mu mees lubas sellel muidugi juhtuda , ta lausa koogutas vanamehe ees . 
786	NA	 “ Skeptiline olen ? 
786	NA	 Teen sulle haiget , jajah , vanapoiss ? ” 
787	NA	 Segased , segased sõnad , neile järgnemas veel sõgedam naer – niisugune oli minu mehe värviliste jookide mõju professorile . 
787	NA	 Punased bakenbardid hüplesid nagu tuustid ta põskedel . 
788	NA	 “ Olgu pealegi , lihvimisel ilmub teemant , ” lisas see viimaks leplikult . 
789	NA	 Nad rääkisid minust nagu kaubast . 
789	NA	 Toomas Tromb Tromb Trombi jutt oli ilmselgelt mõttetu . 
789	NA	 Taamal istus Franketti , seljas pitsiline pluus , suurte lillade , roosade ja pruunide laikudega , mis meenutasid lilleõisi . 
789	NA	 Miks ei võinud olla Toomas Tromb Tromb Tromb niisama lihtne ? 
789	NA	 Ta oli ju Toomas , uskmatu , poliitikute karmikäeline õpetaja ! 
789	NA	 Pluus kattis tuttkiivi . 
789	NA	 Oleksin tahtnud seda praegu lohutuseks vaadata , kogu sõjakäiku . 
789	NA	 Franketti seiras mind oma pikkade ripsmete alt hella ja osavõtliku pilguga , justkui mõistaks , mis mul viga . 
790	NA	 --- 
791	NA	 Aga ma ei mõistnud ka ise , mul ei olnud midagi viga . 
791	NA	 Ja nõnda siis laususin aeglaselt , iga sõna rõhutades , koguni professori ette püsti tõustes : 
792	NA	 “ Tead mis ! 
792	NA	 Ole sa kasvõi akadeemik , aga sina oled siin selles kõrtsis kõige suurem siga . 
792	NA	 Kas mäletad , kuidas sa isegi naisest ei suutnud üle olla . 
792	NA	 Argentiina , pampa , selva , ptüi , ptüi ! 
792	NA	 Teised pidid kõik ära tegema ! 
792	NA	 Trükkima ! 
792	NA	 Naised ! ” 
793	NA	 Torkasin oma plekilise sõrme , oma marraskil ja verise sõrme nagu piigi tema habemesse . 
793	NA	 Võibolla just sellepärast tegin seda , et ka habe oli punane nagu veri . 
794	NA	 Tundus , et tabasin õigesse kohta . 
794	NA	 Professori silmad muutusid hägusaks ja tõmbusid kissi . 
794	NA	 Näis peaaegu , nagu oleks andnud mu sõrm talle elektrilöögi . 
795	NA	 Vanamees oli sedavõrd jõuetu olemisega , et võibolla saigi ta haiget , kes teab . 
795	NA	 Koguni pisaranire veeres silmast või muutus nägu higiseks . 
795	NA	 Ta asus pühkima taskurätiga prilliklaase . 
795	NA	 Toomas Tromb Tromb Trombi nägu tõmbus kahvatuks nagu lubi . 
796	NA	 “ Aet , ära tee talle haiget , vähemalt mitte praegu … ” 
797	NA	 Meeste alatu , alatu sosin … 
798	NA	 Niikaua kui nokiti minu kallal , oli kõik kõige paremas korras . 
798	NA	 Mees ei kaitsnud mind vähimalgi määral , vaid õhutas hoopis mõnuga kaasa . 
798	NA	 Arvas , et ma pean olema madalam kui muru . 
798	NA	 Arvas täpipealt sama mis Tarvik , mis küla – mitte mingit vahet … 
799	NA	 “ Mitte kõige vähematki vahet , ” kordasin äratundmisest rabatuna . 
799	NA	 Nüüd olid äkki trumbid kogunenud minu kätte . 
799	NA	 Oh kui ebamugavalt nad järsku end tundsid ! 
800	NA	 “ Aet , naine läks tema juurest ära … ” 
801	NA	 “ Vaat kus mul õnnetus ! 
801	NA	 Võin mütsi ära süüa , et kahju hakkas tal alles pärast seda , kui naine oli juba läinud . 
801	NA	 Kas oli nii , aulik professor , oli jah ? ” Torkasin käed puusa ja kõigutasin oma keha vanamehe ees , nagu oleksin merel või keset neegrite tantsuringi , kuni tolle pea vajus sügavale salatikausi kohale . “ Tema naisel olid kindlasti omad põhjused . 
801	NA	 Naistel on alati põhjused . 
801	NA	 Aga milleks on mehed ? 
801	NA	 Ainult selleks , et teha naistele haiget ! ” 
802	NA	 “ Noor daam . 
802	NA	 Minu naine suri , ” lausus professor tuhmilt . 
803	NA	 “ Näed ! 
803	NA	 Tal oli põhjus ! 
803	NA	 Ta on ju naine ! 
803	NA	 Suhkruroog jäi kurku . 
803	NA	 Muide , Toomas Tromb Tromb Tromb , ka sina oled tegelikult siga , ole sa nii hea ja tark mees kui tahes enese meelest . 
803	NA	 Upsakas rasvane siga . 
803	NA	 Sinu sõber ei ole aga isegi siga … ” 
804	NA	 “ Jätame selle , ” palus mees . 
805	NA	 “ Sa ei lase mul rääkida , ah ? 
805	NA	 Sa ei lase mul kunagi rääkida , mida ma arvan – võta teatavaks , just sellepärast sa oledki siga ! ” 
806	NA	 Ootamatult haaras mees mu kaenlasse . 
806	NA	 Koos turske ettekandjaga sai ta minust , väetist naisest , raskusteta jagu . 
806	NA	 Siga . 
806	NA	 Siga . 
806	NA	 Siga . 
807	NA	 Mehed olid käitunud täna nagu viimased sead , hommikust saadik , eranditult kõik mehed . 
808	 7 . 	 7 . 
809	NA	 Ärgates mu käed värisesid . 
809	NA	 Põlv oli marraskil , jalg üleni paistes ja sinine , sõrm tursunud , ilmnes , et ka küünarnukk oli viga saanud . 
809	NA	 Nagu oleksin jäänud rehepeksumasina vahele . 
810	NA	 Vaatepilt oleks pidanud tekitama kaastunnet ka kõige südametumas südames , kuid mees oli halastamatu . 
810	NA	 Ta pritsis mulle näkku ja kaelale jääkülma vett ning põrnitses voodi veerel nagu madu , leebe , kuid mürgine madu , kuni tõusin vastumeelselt püsti ja riietusin . 
811	NA	 Ta sundis mu koos enesega välja . 
811	NA	 Loksusin tal kaasas , samm maas , kaks sammu maas , justkui pantvang . 
811	NA	 Palusin , et võtaksime vähemalt voorimehe , kui mitte taksoautot , ent sellelegi palvele – ainsale minu palvele – jäi ta kurdiks . 
811	NA	 Pärast ohjeldamatut eilset sõprade seltsis oli tal järsku rahast kahju . 
812	NA	 Me läksime alati ainult ühte kohta . 
812	NA	 See oli justkui meie palverännakute sihtpunkt . 
812	NA	 Ei olnud ilmselt enam kaugel aeg , mil me jalgadest kulub maakamarasse üksildane rada linna piirini . 
812	NA	 Mehel olid seal öeldud suured palved , aga minul ? 
812	NA	 Mis sidus mind selle paigaga ? 
813	NA	 Kas see , et ta palveles seal juhtumisi just minu poole ? 
813	NA	 Ent see oli tema vaba valik ! 
813	NA	 Minu käest ei olnud ta selleks nõusolekut küsinud . 
813	NA	 Õigemini oli see vanaema sund . 
813	NA	 Mees mu kõrval oli seega hull . 
813	NA	 Ja mina olin märatseva hullu meelevallas , söandamata põigata teisele rajale . 
814	NA	 Tema kujutluses pidime just praegu , just täna alustama kiriku ülesehitust . 
814	NA	 Meil ei olnud kive , palke , plekiribasid , isegi naelu , mitte midagi ei olnud veel tellitud , töö oli alguste alguses , aga tema sellest ei hoolinud . 
814	NA	 Sellest , et kõigepealt tuleb konsulteerida ehitusmeestega , ei julgenud ma isegi iitsatada , see oleks taas kaevanud üles minu eilse eksimuse . 
814	NA	 Ning eks tegelikult teadis ka mees suurepäraselt , et kõik ettevalmistused on tegemata . 
814	NA	 Ja et seda ei tehta ühe päevaga . 
815	NA	 Kuid ta teadis seda vaid siis , kui viibis selge mõistuse juures . 
815	NA	 Praegu soovis ta piinata mind , mu nõrka ihu . 
815	NA	 Ta oli kärsitu , kohutavalt kärsitu . 
815	NA	 Ta sundis mu peaaegu jooksule . 
816	NA	 Kujutasin ette , kuidas kõige muu ebameeldiva kõrval ootab ees turnimine varisevas kirikus ja kui see õnnelikult lõpeb , siis pikk tagasitee . 
816	NA	 Ent kui jätsime viimase tänava , viimase allee , viimased korralikud paigad selja taha ning algas padrik sooaurudega , juhtus midagi ebaharilikku . 
817	NA	 Ta isegi ei peatanud mind , vaid lihtsalt varises nagu rabanduses mulle peale . 
817	NA	 Kukkusin maha . 
817	NA	 Aga ma kukkusin nagu sulg , jalgu mul ühtäkki ei olnudki ning mu jalutu , kätetu , tahtetu keha laugles mööda õhku , ma kukkusin korraga alla ja korraga üles ega mõistnud , mis minuga toimub . 
818	NA	 Kogu vimm oli hetkega lahtunud . 
818	NA	 Taas oli kõik nagu alati . 
818	NA	 Me vajusime otse kirikulävele ja tänasime jumalat viljakuserituaaliga nii nagu meid loodud ega häbenenud mitte kõige vähematki ! 
818	NA	 Esimest korda tundsin kiriku suhtes harrast poolehoidu . 
818	NA	 See oli väike vaene puust kirik ja palju kannatanud . 
819	NA	 Ta oli hull ! 
820	NA	 --- 
821	NA	 Hullus veetleski mind vist kõigest enam . 
821	NA	 Ma kadusin hulluse sisse , mul ei olnud sellele midagi vastu panna . 
821	NA	 Lamasime tihedalt teineteise vastu surutuna murul ja värisesime , miskipärast värisesime . 
821	NA	 Tundus , et oleme maailmas ainsad , ainuüksi meie pärast ongi olemas see maailm . 
821	NA	 Olime üle piiri , nende põõsastega algas meie ala , meie maa , meie maailm . 
822	NA	 Olime tormanud siia vaid selleks , et leida võõraste silmade eest varjul paik . 
823	NA	 Ning imelik , mu viimase piirini piitsutatud ihu ei olnud üldse väsinud . 
823	NA	 Lebasin , nägu mehe kaenlasse surutud , hingasin ta kirbet higisegust lõhna , Toomas Tromb Tromb Trombi lõhna , mis uimastas , hullutas ja muutis hinge kargeks . 
824	NA	 Mehel ei paistnud enam olevat vähimatki kiiret . 
824	NA	 Ta pikutas samblatuustil ning jälgis pilukil silmil tuule mängu põõsaste okstega . 
824	NA	 Või mõtles niisama või ei mõelnudki midagi , laskis enesest läbi tundeid , värve ja loodetavasti mind . 
824	NA	 Oh teda lollpead , säärasel juhul oleksime samahästi võinud jääda koju … 
825	NA	 Samas tabas mind ebameeldiv aimdus . 
825	NA	 Tundus , justnagu jälgiks meid keegi . 
825	NA	 Arvustav silmapaar ülevalt . 
826	NA	 See tunne aina tugevnes . “ Me oleme teinud pattu , ” sosistasin viimaks , naksates meest igaks juhuks naljatlevalt kõrvalestast . 
827	NA	 Miks kadus neist sõnadest vaikus . 
827	NA	 Miks tõusin tema kannul samblalt , miks kloppisin rohulibled rõivailt , miks läksin ta kannul kirikusse . 
827	NA	 Kuid ma läksin , mehel oli minu üle imelikku mõju . 
828	NA	 Tal oli ka imelikke andeid . 
828	NA	 Tegelikult olid need ülimalt tavalised , kõigile jõukohased anded . 
828	NA	 Kuid Toomas Tromb Tromb Trombiga oli neid raske seostada ja seetõttu paistsid nad erilised . 
828	NA	 Ta rõhutas alati , et ei tea füüsilisest tööst mitte midagi , isegi naela lõin kodus seina mina . 
828	NA	 Ent nüüd kiskus ta kangi ja sõra abil kiriku põranda monotoonselt üles . 
828	NA	 Hakkas ühest nurgast pihta ja kangutas latt lati järel . 
829	NA	 Põrandat ei oleks saanud nagunii päästa , seda olime juba ammu mõistnud . 
829	NA	 Kuid ma olin kindel , et ta palkab lammutustele mõne ringiluusiva joodiku turu juurest . 
829	NA	 Ta sundis higiselt ja hingeldades mindki . 
829	NA	 Käskis mul toksida seintelt haamriga krohvi . 
829	NA	 Kuid see oli tolmune töö ja ajas läkastama . 
829	NA	 Lõpuks ma peaaegu oksendasin . 
829	NA	 Vaatasin tema rahmeldamist altaril jalgu kõlgutades , minust ei olnud siin vähimatki abi . 
830	NA	 Viimaks läksin iiveldades õue jalutama ja sattusin sõstrapõõsale . 
830	NA	 Sõstrad olid hapud , leevendades veidi mu südant . 
831	NA	 Mulle heideti tagantpoolt käed silmadele . 
832	NA	 --- 
833	NA	 “ Lits … ” 
834	NA	 Rohkem ei midagi . 
835	NA	 Vaikus . 
835	NA	 Kauged kohinad . 
835	NA	 Veidi hingeldamist , taas vaikus ja pimedus . 
836	NA	 Võõrad külmad karedad käed silmile pigistatud . 
837	NA	 Avastasin , et suu on vaba ja ma võiksin karjuda . 
837	NA	 Aga ma ei karjunud . 
838	NA	 “ Siia see sureb . ” 
839	NA	 Mul ei olnud miskipärast vähimatki hirmu . 
839	NA	 Peast sööstis läbi vaid imelik mõte , kes on see kiusaja ? 
839	NA	 Või äkki ei olegi kiusaja , vaid hoopis lunastaja ? 
839	NA	 Lunastaja ise ? 
839	NA	 Koguni viimsepäeva kohtunik ? 
840	NA	 Seesuguses jumalast maha jäetud paigas nagu mädanenud puukiriku õu ei kartnud ma isegi viimset päeva , mitte midagi . 
841	NA	 Viimaks pöörasid kämblad mu ümber – see oli kõigest Tarvik . 
842	NA	 Tarviku nägu oli kurb , mitte tige . 
842	NA	 Ta ei tulnud mulle kallale . 
842	NA	 Vastupidi , ta laskis mu koguni lahti . 
842	NA	 Seisime teineteise vastas ja hõõgusime kumbki piinlikkusest . 
843	NA	 “ Sa nägid , nägid ? 
843	NA	 Ma ei tahtnud , ta sundis , ” pomisesin . 
844	NA	 “ Oh , sa oled siiski olemas … ” pomises Tarvik vastu . “ Kogu küla loeb su kirju , õpib pähe , irvitab , Kabjake nutab , parem juba täielik vaikus ja hukkamõist , kallis … ” 
845	NA	 Mu süda tõmbus kokku . 
845	NA	 Ma ei olnud kirjutades hetkekski mõelnud , et mu kirjad satuvad võõraste pilkude alla ja saavad avalikuks , taas olin Tarvikut solvanud … 
846	NA	 “ Kas nad peksavad Kabjakest selle pärast ? ” 
847	NA	 “ Peksavad ? ” imestas Tarvik . “ Miks nad peksavad ? ” 
848	NA	 Silmapilgu valitses halvaendeline vaikus . 
848	NA	 Tarviku silmanurka ilmus väike pisar , valgudes mööda põske nirena alla . 
849	NA	 “ Nad peksavad ! ” 
850	NA	 Seda ma kartsin ! 
851	NA	 “ Nad peksavad ta vaeseomaks , ” kähises Tarvik vaevaliselt ja ahmis õhku . 
851	NA	 Ent kummalisel kombel ei ennustanud see vihahoo saabumist . “ Vaene Kabjake … ” 
852	NA	 Ei lasknud ta mul õieti veel leppidagi kuulduga , kui toimus uskumatu . 
852	NA	 Tarvik hüppas parinal tunnistama , et kannatab kohutavalt kõige selle pärast , mida on minule põhjustanud . 
852	NA	 Ta sosistas peast juukseid kiskudes , et on olnud siga , kohutav siga . 
852	NA	 Et ta püüab nüüd oma süüd lunastada , ehkki mõistab , et see ei ole enam võimalik . 
852	NA	 Ta tegevat kõige lihtsamaid maatöid , peaaegu tasuta , ainult lunastuse pärast . 
852	NA	 Ta oli koguni sedavõrd asjalik , et võrdles end külahulluga oma noorpõlves , keda põlastati ja kardeti korraga . 
852	NA	 Kelletaolisi leidus ka muudes külades . 
852	NA	 Kelle käes olid tõe võtmed . 
853	NA	 Kuulasin ta patukahetsust ja olin täiesti põrutatud . 
853	NA	 Midagi niisugust ei oleks ma osanud ette kujutada ka helgeimas unenäos . 
854	NA	 “ Nendessegi kätesse antakse võibolla kunagi tõe võtmed , ” ütles Tarvik unistavalt , sirutades ette oma korbatanud käed . 
854	NA	 Ma ei olnud iial näinud teda unistamas . 
854	NA	 Ning äkitselt tekkis mul idee . 
855	NA	 “ Nagu sa tead – ehkki see kõlab hirmsalt – , aga ma elan koos ühe mehega … ” 
856	NA	 “ Sa elad temaga koos ? ” 
857	NA	 “ See tähendab , võibolla mitte päris koos , ” jätkasin ebamäärasemalt , kuigi oli ilmne , et Tarvik oli äsja kõike pealt näinud ! 
857	NA	 Või mitte siiski ? “ Ta on minu ülemus , me viibime sageli samas ruumis … Mida ma tahtsingi öelda . 
857	NA	 Ah , ma parem ei räägi , see mõte oli nii rumal . ” 
858	NA	 “ Räägi ! ” 
859	NA	 “ Vahest sa ei taha kuulata … ” 
860	NA	 “ Kuidas sa võid ! 
860	NA	 Üksildane inimloomake tahab kuulata kõike , korjata üles vähimagi sõna , mis pudeneb sinu suust ! ” 
861	NA	 Tarvik näis olevat minust siiras vaimustuses . 
861	NA	 Vaatasin teda ja mõtlesin : see ei ole Tarvik . 
862	NA	 “ See mees , kelle juures ma olen praegu ametis – ta on tark . 
862	NA	 Kohutavalt tark . 
862	NA	 Ta ei keeldu kindlasti oma abist . 
862	NA	 Ta leiab lahenduse . 
862	NA	 Minule on ta palju selgeks teinud . 
862	NA	 Ma arvan , et te võiksite kohtuda . ” 
863	NA	 “ Ta on peen mees , peenem veel kui sina , ” kokutas Tarvik . 
863	NA	 Enne , kui jõudsin jätkata või üldse midagi taibata , kadus ta käratult põõsaste taha , kust oli tulnud . 
864	NA	 --- 
865	NA	 Kui kirikusse tagasi saabusin , oli mees juba peaaegu kogu põranda üles kiskunud . 
865	NA	 Lauad seisid ukse kõrval korralikult virnas . 
865	NA	 Parajasti vinnas ta välja pikki ümmargusi prusspalke , mis olid võibolla sadu aastaid seda põrandat kandnud . 
865	NA	 Need olid märjad , libedad , mädast tursunud palgid , väga suured ja rasked . 
865	NA	 Aga mehe jõud oli veel suurem , ta oli lausa jahmatavalt tugev . 
866	NA	 Ühtäkki oli kogu hiigelsuur põrandalahmakas muutunud mullaks . 
866	NA	 Tuhandete inimeste jalajäljed ja põlvitused , nende sosinad ja salaunistused , kogu ajalugu oli kadunud ühe päevaga … 
867	NA	 Tundsin – peaaegu nägin – , kuidas maa jahe rõskus imbub järjest kirikusse . 
867	NA	 Altar seisis häbelikult ja alasti mullakünkal . 
868	NA	 “ Altar las jääb , vahest toob see õnne tagasi , ” arutles mees omaette kõva häälega . 
868	NA	 Siis märkas mind ja paistis rõõmustavat . 
869	NA	 “ Olin natuke väljas , päikese käes , päevitasin , ” selgitasin vabandades . “ Sa ei taha ju , et mu nahk oleks valge nagu luigel ? 
869	NA	 Süda läigib . 
869	NA	 Muide , loodetavasti ei tule meil enam kaua kannatada ! 
869	NA	 Kui sa vähegi soovid , siis saabub siia tõeline ehitusmees , mitte säärane nagu need , kes seni käisid . 
869	NA	 Oma ala tõeline asjatundja . 
869	NA	 Rääkisin eile temaga kõik asjad kokku . 
869	NA	 Jaa , ma tegin eile siiski tõsist tööd … Usu , see mees teeb siin kõik veel korda ! ” 
870	NA	 Ent taas eksisin oma sõnades . 
870	NA	 Püüdsin äratada optimismi , lootsin paigutada end Toomas Tromb Tromb Trombi silmis kasvõi natuke paremasse valgusse , kuid reaktsioon oli vastupidine . 
871	NA	 “ Ma mõtlen kogu aeg sinu peale , ” urahtas mees selga sirutades . “ Eile tekkis jälle meie vahele klassivahe … Kui sulle meeldib pätt rohkem kui professor , siis see ei ole väärikas ... ” 
872	NA	 Millest ta rääkis sedavõrd süngelt ? 
872	NA	 Ma ei suutnud taibata vihjete tagamaad , ent mõistsin kurvastusega , et ta ei olnudki jooksnud lihtsalt niisama kiriku poole , nagu arvasin , nagu lootsin . 
872	NA	 Vaid ta turja rõhus koormatäis mõttetut kibestumust . 
873	NA	 “ Franketti on pätt , ta on kogu oma elu vangis veetnud , ” täpsustas mees . 
874	NA	 “ Aga ta valas kella … ” 
875	NA	 “ Ja ta tantsib hästi ? ” heitis mees sarkastiliselt . “ Need on tema ainsad oskused . 
875	NA	 Enne seda viilis ta võtmeid ja tühjendas kortereid . 
875	NA	 Aga sina , sa tuled ka kirikut ehitades koju auru all … ” 
876	NA	 Ta oli saanud kaua järele mõelda , pika päeva kangutades põrandat . 
876	NA	 Ning ka aegadetagused jalad , mis patseerisid kunagi ammu sel põrandal , olid nüüd nähtavasti kättemaksuks tunginud tema hinge ja sõtkunud oma jäljed sellesse . 
876	NA	 Jälle ilmus tagasi raiuv , mõõdetud hääletoon , mis mind heidutas . 
876	NA	 Parv teravaks ihutud küsimusi ja hinnanguid sadas robinal mu peale : 
877	NA	 “ Kas ülesanne , mille ma sulle andsin , tekitas proletaarse signaali su hinges ? 
877	NA	 See puhus sulle töölise pasunat ? 
877	NA	 Sa kujutlesid ehk , et tööliste sekka minnes pead omaks võtma ka nende normid ja mõtted ja käitumise ? 
877	NA	 Aga võibolla ei olegi sul teistsuguseid norme , vahest sa ei oska tahtagi midagi muud , Aet ? 
877	NA	 Seni olen alati pidanud endastmõistetavaks imperatiiviks , et sa igatsed kõigest hingest porist välja , aga võibolla arvad sa , et hoopis see on sulle hukatuslik – see teine , võõras , tundmatu maailm ? ” 
878	NA	 Olin alles liiga kinni Tarviku probleemides , et suuta jälgida ta mõttekäiku . 
878	NA	 Tundus , nagu püüaks Toomas Tromb Tromb Tromb oma keeruliste küsimusepüstitustega vägisi üle trumbata Tarvikut , olla iga hinna eest tema vastaspoolus . 
878	NA	 Et kui too astus porimülkast rambivalgusse ja muutus ühtäkki arusaadavaks , siis tema peab varjutama valguse sõnade sirmiga , kui Tarvik ilmub põrgust maa peale , siis Toomas Tromb Tromb Tromb , suutmata temaga sama õhku hingata , tõuseb maa pealt taevasse . 
878	NA	 Sest ta kõneles , silmad unelevalt tornil , ta vasest kellal : 
879	NA	 “ Aet , see on vägagi võimalik ! 
879	NA	 Uus tuleb alles luua . 
879	NA	 Ma olen isegi lammutades , isegi nina maa poole suunates taeva ligi , olen jumalik äke tundmatu stepi serval , ääretuse piiril . 
879	NA	 Ja sina ? 
879	NA	 Sa oled minu üleskündmata uudismaa , Aet . ” 
880	NA	 Me läksime tagasi lõputu aja . 
880	NA	 Mu jalg põles põrgulikus valus . 
880	NA	 Mõtlesin kogu tee kibedalt , et Toomas Tromb Tromb Tromb parastab mind sisimas , et ma liipan nagu Tarvik . 
881	NA	 --- 
882	NA	 Ent kui jõudsime südalinna ning meid ümbritsesid taas tugevad korralikud kivist hooned , mis ei varisenud , mis isegi ei pudenenud , mis olid niisugused nagu peab , toimus uuesti muudatus ka mehes . 
882	NA	 Juba ostis ta mulle jäätise , juba saiakese , juba kihisevat limonaadi . 
882	NA	 Juba naeratas jälle oma imearmsat naeratust . 
883	NA	 “ Elu on meil nüüd korras , järgmisena teeme sinu korda ! 
883	NA	 Teeme sinu uuesti korda-aa ! ” 
884	NA	 Ta keksles keset tänavat nagu poisike ja lausa laulis neid korda-aa-sõnu . 
884	NA	 Tiris mu sisse juuksuritöökoja uksest . 
884	NA	 Sundis istuma ootetoolile . 
884	NA	 Valis kataloogist värvi . 
884	NA	 Ta valis ise , usaldamata minu maitset . 
884	NA	 Ta laskis mu blondeerida niivõrd kiiresti ja ettevalmistamatult , et ma ei jõudnud isegi protesteerida . 
885	NA	 Alles seejärel , kui silmnähtavalt tulemusega rahul juuksur palus mul imetleda end peeglist , taipasin , mis on juhtunud – ma olin taas iseenese moodi ! 
886	NA	 Peeglist vaatas mulle vastu minu enese nägu . 
887	NA	 Ning Toomas Tromb Tromb Tromb seiras mind kuidagi hellalt . 
887	NA	 Temagi näis olevat jahmunud . 
888	NA	 “ Seda ma arvasin , ” ahhetas ta ja külvas juuksuri üle jootrahaga . 
889	NA	 Ta oleks pidanud kohtama mind viis aastat tagasi , mitte nüüd – kümme aastat tagasi ! 
889	NA	 Isegi veel aasta tagasi olid mul ilusad nisukollased patsipalmikud , mis langesid niueteni . 
889	NA	 Kuid ma pügasin oma pea ilma igasuguse põhjuseta , üksnes igavusest lühikeseks ja võõpasin mustaks nagu tökat . 
889	NA	 Kõige odavama värviga , mis ei oleks pidanud püsima kauem kui mõned päevad . 
889	NA	 Aga minuga juhtus teisiti , värv imbus juuksejuurtesse ja heledaks nad enam ei saanud . 
890	NA	 “ Juba sel silmapilgul oli su abielu lõplikult murdunud , ” lausus mees seda kuuldes . “ Juukseid lõigatakse leina ajal. 
890	NA	 On niisugune rituaal , levinud üle kogu maailma . ” 
891	NA	 Ma ei olnud sellele tookord juuksuri juures päris kindlasti mõelnud , sest kui ka kõik oli halvasti , siis vähemalt leina meil ei olnud , vähemalt seda mitte . 
891	NA	 Aga ma ei hakanud vastu vaidlema . 
891	NA	 Mees oli targem kui mina ja tal oli kindlasti õigus . 
891	NA	 Oli nagu sünnipäev . 
892	NA	 “ Ongi sünnipäev , see on meie suure kokkusaamise sünnipäev , ” rääkis mees pidulikult ja süütas puhvetkapil küünlad . “ Sinu elu on nüüd uus . 
892	NA	 Sa unustad küla ja selle koledused . ” 
893	NA	 Kellahela , hämarus , mehe ümin – kokku mõjus see mulle nii , et hakkasin ka ise uskuma , et kõik ongi nii lihtne . 
893	NA	 Kui lõin kahtlema , siis piisas vaid sellest , et vaatasin korraks peeglisse … 
894	NA	 “ Võibolla tõesti hakkab olema minu elu nüüd teine . 
894	NA	 Ma tahan , et see oleks jälle samasugune kui vanasti , ” söandasin öelda välja oma lootuse , oma unistuse . 
895	NA	 Sulgesin silmad ja mulle meenusid lõputud maasikatest punetavad nurmed . 
895	NA	 Mul olid sõbradki ? 
895	NA	 Kuhu olin nad kaotanud ? 
896	NA	 “ Kas ma saan sind sellel teekonnal aidata , kas sa tahaksid seda ? ” küsis mees vaikselt ja kuidagi lootusrikkalt . 
897	NA	 “ Jaa , ma tahan , ” kostsin vastuseks . 
898	NA	 Marjad nopiti üles , ja mõned neist kärbusid . 
898	NA	 Vihm , lakkamatu vihm niisutas maad , kuni sellest sai porimülgas . 
898	NA	 Kuhu vajusid sõbrad ? 
898	NA	 Kuhu vajusin ma ise ? 
899	NA	 “ Tarvikut ei ole olemas , on elu ! 
899	NA	 Ent ka kannatusi tuleb tänada , ” jätkas mees . “ Muidu ei oleks sa heitnud minu poole pilkugi . 
899	NA	 Oleksid minust kõrgilt mööda jalutanud , sest erinevalt sinust ei ole minul kuigi hea iseloom , sa oleksid ammu ülikoolis , magister , doktor . 
899	NA	 Aga kannatused viisid su minuga kokku . ” 
900	NA	 “ Siis on need teod , mis minuga sündinud , head ja õnnelikud ning kannatused väärt olnud taluda . 
900	NA	 Ma ei usu , et saaksin kellegi teisega iial olla nii õnnelik kui sinuga , ” vastasin talle . 
901	NA	 “ Nüüd õpid sa minu käe all ja see on su saatus . 
901	NA	 Armas , just niiviisi annab endast teada teo ja tagajärje seadus ! ” 
902	NA	 Lõpetanud , kõmistas Toomas Tromb Tromb Tromb tükk aega kella , mis rippus me peade kohal laes . 
903	NA	 Äike kärgatas sel hetkel akna taga . 
903	NA	 Midagi oli ilmselgelt teisiti kui varem . 
904	NA	 --- 
905	NA	 Kõik oli nagu vanasti , nagu parimail hetkil . 
906	NA	 Ent siiski ainult üürikese viivu . 
906	NA	 Ilmselt taipas ta oma tegevuse lootusetust kiriku kallal ning sinna ei läinud me juba mitmendat päeva , kuid seda innukamalt sukeldus ta järsku käsikirja kallale . 
906	NA	 Ta konutas kontoris mu töölaua taga , näol äraseletatud ilme ega näinud midagi enese ümber . 
906	NA	 Kohvitassi võttis ta vastu tänamata , justkui masin . 
906	NA	 Kui ütlesin , et toon postkastist ajalehe ja arved , siis ta isegi ei reageerinud . 
906	NA	 Tema kärmed sõrmed toksisid muudkui sõnu , meie ainsa kliendi vaevalisi sõnu , mis olid külmad ja kohmakad ning söövitasid augud mu hinge nagu hape . 
907	NA	 Kolletunud paberilehtede hunnik täitis korratult laua . 
907	NA	 Kui mõned neist libisesid põrandale ja ma püüdsin aidata neid üles tõsta , siis mees lausa võpatas sellest ning peletas mu ägedate paaniliste žestidega eemale . 
908	NA	 Ta parandas pliiatsiga käigupealt lauseid , kriipsutas maha ridu ja terveid lõike ja ohkas . 
908	NA	 Seejärel jätkus kirjutusmasina ühtlane tärin . 
908	NA	 Nii kestis lõputu aja . 
908	NA	 Minul ei olnud teha muud kui lamaskleda voodil ja sirvida ajalehti . 
908	NA	 Need olid tema pühad kirjad ! 
909	NA	 Tukastasin , aga Toomas Tromb Tromb Tromb töötas ikka veel . 
909	NA	 Viimaks põimisin käed ta õlgadele , nii nagu vanasti , nagu alati , nagu parimail hetkil . 
909	NA	 Suudlesin ta jahedaid korbatanud huuli ning , ime küll , ta tõstiski silmad . 
909	NA	 Neist peegeldus tinane raskus , väsimus . 
910	NA	 “ Ära häiri mind , ma töötan . 
910	NA	 Töö on raske … Muide , ka sinu töö tuleb raske … ” 
911	NA	 Justkui plekikolinat kuuldus tema häälest . 
911	NA	 Mind ei olnud tema jaoks olemas . 
912	NA	 Kuid midagi mu sekkumine ilmselt siiski tähendas , klõbin klahvidega muutus harvaks ja lakkas seejärel hoopis . 
913	NA	 “ Mõttelõng läks kuidagi … ” kostis laua tagant porisedes . 
913	NA	 Järgnesid veel mõned harvad plaksatused . 
913	NA	 Tukastasin uuesti , ent äkitselt viskus ta minu kõrvale voodisse . 
913	NA	 Ometi oli tal ka nüüd suus Hiiob sõnum . “ Aet , harjud , küll sa harjud ! ” 
914	NA	 Millega ? 
914	NA	 Millega ometi ? 
914	NA	 Oleksin vastanud , et ma ei kavatsegi sellega harjuda , ent kuidagi kartsin teda praegu , ta arusaamatut olekut . 
915	NA	 “ Ma paistan sulle kentsakas , Aet ? ” küsis mees äkki justnagu päris inimene . 
916	NA	 Noogutasin , ta oli olnud enam kui naljakas ! 
917	NA	 “ Vaata , Aet , töömehel ei ole elu , tal ei ole lugupidamist isegi oma kõige kallimate vastu , tal on ainult tema laused . 
917	NA	 Ta ei taha , pigem ta ei saa siis näha midagi enese ümber , kuidas sulle seda seletada … Kujutle , et su ees on vaasiks poleeritav savi , veel vormitu , ent vaimusilmas juba täiuslik , aina täiuslikum . 
917	NA	 Siis äkki laguneb see vaas kildudeks . 
917	NA	 Sest mind on puudutatud ! 
917	NA	 Mind on kõnetatud ! 
917	NA	 Mulle on soovitud kõige paremat – ja ometi on see soov purustanud vaasi … Just nii mõjub noil hetkil su kallistus . 
917	NA	 Suudad sa seda mõista , Aet ? ” 
918	NA	 Raputasin pead , päris kindlasti ma ei mõistnud seda . 
918	NA	 Pelgasin , et ka räägib veel kaua oma ebameeldivaid teooriaid . 
918	NA	 Ent kuigi tema sõnad saagisid , muutus ta nägu aina mahedamaks ning ta muudkui vaatas ja vaatas mind ja naeratas . 
919	NA	 Vaatas imetledes mu juukseid , need olid kaunid , talle vist nii väga meeldis näha neid heledana nagu lina . 
919	NA	 Silitas neid meeleliigutusega . 
919	NA	 Ent miskipärast hakkasin ta käe all värisema . 
920	NA	 “ Miks sa oled nii morn , Aet ? ” 
921	NA	 “ Ma ei tea , ” tunnistasin , et meest mitte pahandada . 
922	NA	 Kuid ma ei suutnud enam ! 
923	NA	 “ Kaeble aga kaeble , ” sosistas mu suu – ilma minu tahtmata . “ Nagu ma ei näeks , kuidas selle sõgeda emakalkuni käsikiri sind võlub . 
923	NA	 Isegi masinakirja töö oled ahnitsenud enesele , nii tahad olla temaga koos ! ” 
924	NA	 “ Oh , see kõne , millest saatuse tahtel on saanud meie firma esimene pääsuke , on tõeline retoorika ime . 
924	NA	 Tema kõne kestab seitse tundi ! 
924	NA	 See on terve raamat , seejuures kujuteldamatult igav raamat ! 
924	NA	 Ka tikutulega ei leia sealt vähimatki mõtet , nagu sa ehk isegi märkasid . ” 
925	NA	 Ta püüdis visata muretut nalja , ent nähtavasti olin tabanud valusat kohta . 
925	NA	 Mehe huulile ilmus kibe rant . 
925	NA	 Küllap soovis ta anda mõista , et trükkimine oli minu töö , kuid minul ei olnud see edenenud … 
926	NA	 Aga nii oli ainult alguses , enam ei olnud ta mulle seda pakkunudki ! 
927	NA	 --- 
928	NA	 Ja siiski õnnestus mul teda eksitada ! 
928	NA	 Kui ta lõpetas oma selgitused ning kavatses suunduda tagasi laua juurde , siis jõudsin temast ette . 
928	NA	 Vahetasin mehe kohkumuseks paberi võlli vahel puhta vastu , tõmbasin lindi masinast välja , pöörasin kopeerigi tagurpidi ja demonstreerisin talle trikki , mida me õppisime koolis jõudehetkel . 
929	NA	 Tagusin ja tagusin kangikesi justkui mõttetult vastu paberit . 
929	NA	 Ent samal ajal ilmus lehe tagaküljele muster . 
929	NA	 Ma ei saanud aru , kas ta tõesti ei olnud kursis , tark ja terane , nagu ta oli , kuid ta uuris ja uudistas paberit ülalt ja alt , eest ja tagant ega mõistnud absoluutselt mitte midagi . 
929	NA	 Tema jaoks oli seal arusaamatu graafiline kunstiteos . 
930	NA	 Seejärel sundisin ta peegli juurde . 
930	NA	 Näitasin , kuidas peegliaknas muutub graafika võluväel täiesti tavaliseks kirjaks . 
930	NA	 Ning ta rõõmustas selle peale nagu laps ! 
931	NA	 Ta luges kuuldavalt veerides kokku sõnad , mis ilmutusid meile läbi sileda klaaspinna . “ Sa oled mu ainus , ” olin ma kirjutanud . 
932	NA	 Nüüd viimaks trikki taibanud , keeras temagi omakorda võlli vahele paberi ning kirjutas vastu . 
933	NA	 “ Joobumusi , loobumusi , Aet ! 
933	NA	 Joo mu musi , loo mu musi , Aet ! ” 
934	NA	 Lugesin ja naersin läbi peegli ta silmadesse ning tunnistasin omakorda : 
935	NA	 “ Liiga raske minu jaoks ja ometi vaid udusulg . ” 
936	NA	 Tema aga : “ Udus ulg , mis on ta kulg ? ” 
937	NA	 Sodisime vastastikku ülemeelikult täis hulga sedeleid , peegeldasime neid teineteisele ja põletasime nad pärast ahjus tuhaks . 
937	NA	 Seda võis nimetada luuletamiseks . 
937	NA	 Sinised , rohelised , kollased leegiotsad limpsisid olematuks me äraspidised sõnad . 
937	NA	 Vaatasime nende tööd pidulikult seistes ja au andes . 
938	NA	 Läks kaua aega , enne kui talle meenus uuesti sõgeda tütarlapse kõne , ning ta lausus siira kergendustundega : 
939	NA	 “ Pole midagi , pole midagi , kõik on kõige paremas korras ! 
939	NA	 Säärane jamps võib oodata kasvõi matusepäevani ! ” 
940	NA	 Ta oli minust võlutud . 
940	NA	 Olin vallutanud viimse kui raku tal . 
940	NA	 Mu konkurent lamas sügaval põrmus ! 
940	NA	 Parima meelega oleksin kõne lõhki rebinud ja väikeste tükkidena laiali pillutanud , kuid seda ma siiski ei teinud . 
940	NA	 Küllap võisin ka teisiti kasseerida sisse tasu oma piinade eest . 
940	NA	 Ning ma silitasin sõrmega Toomas Tromb Tromb Trombi peopesa ja hüüdsin kelmikalt : 
941	NA	 “ Auväärt härra ! 
941	NA	 Mul on harukordne rõõm teatada , et alandlikul tööorjal on löönud tasumise tund . ” 
942	NA	 Mu vaimusilma ees seisis absurdne ja isegi alandav pilt , kuidas see õhetav emakalkun poetas lauanurgale rahanutsaku ja kuidas mees vaatas seda hämmastusega , sest arvatavasti oli ta valmis tüdruku heaks rabama tööd nagu heategija , talle võibolla isegi kuni viimse püksinööbini tema võlude eest peale maksma , ja kuidas siis tüdruk , kes mõistis tema žesti kui pettumust , pomises närviliselt : ettemaks , kõigest ettemaks … 
943	NA	 Võimalik , et mu äraolekul jõuti maksta veel nii mõnigi ettemaks ! 
943	NA	 Miks muidu töötas mees niisuguse hooga , et unustas kõik enese ümber . 
944	NA	 Ning kui ta ikka veel ei taibanud , rapsisin veidi oma kuldseid kiharaid . 
944	NA	 Tõesti , ma olin ilus ! 
945	NA	 “ Mul on au koputada teie kukru südametunnistusele … ” 
946	NA	 Päriselt ei uskunud ma oma edusse nüüdki veel . 
946	NA	 Kuid ta avas laeka ja viskas selle sisu hooletult õhku , nagu oleks tegu kõige igapäevasema asjaga . 
946	NA	 Rahatähed laperdasid veidi mööda kabinetti ja pudenesid põrandale maha . 
947	NA	 Mees lubas mul laskuda käpuli ning korjata raha kokku . 
948	NA	 Kartsin , et ta võtab kõik kohe tagasi , kuid tema seiras mind leebel pilgul taamalt . 
949	NA	 Siiski , üks väike rahatäht oli kaugele laua alla laperdanud ning ühtäkki tegi ta kentsaka hüppe , et jõuda selleni enne mind . 
949	NA	 Hetkeks puutusid me sõrmed kokku . 
949	NA	 Ma tundsin sähvatust , ta käsi justkui põletas . 
950	NA	 “ Tahad , ma tutvustan sulle linna ! ” hüüatasin veerand tundi hiljem Tarvikule . 
951	NA	 Aga linn näis kätkevat endas kõiki Tarviku õnnetusi , see oli tema meelehärmi allikas . “ Mul on tähtsad asjaajamised maakonnavalitsuses , ” lausus ta uhkelt . 
952	 8 . 	 8 . 
953	NA	 Ilm oli soe , tuuletu , täis päikest . 
953	NA	 Hoopis ilusam , kui tundus umbses toas . 
953	NA	 Ma isegi ei märganud , mismoodi läksin , laperdasin nagu liblikas ja vilistasin terve tee , jakihõlmad kuumusest pärani . 
953	NA	 Tarvik konutas rongijaama ootepaviljonis . 
954	NA	 Mind märgates hakkas ta lähemale liipama . 
954	NA	 Tal oli äravahetamatu ette-taha visklev kõnnak . 
954	NA	 See oli ilmselt koomiline , ent seostus mulle hoopis millegi ebameeldiva ja ohtlikuga . 
954	NA	 Elustas mingi kustunud joone meie minevikust . 
954	NA	 Kahetsesin , et olin üldse tulnud . 
954	NA	 Seisin ja vaatasin , suutmata astuda enam sammugi lähemale , olin nagu soolasammas . 
955	NA	 Paviljoni arvustavate pilkude all liikus Tarvik . 
955	NA	 Kui ta viimaks minuni jõudis , langetas ta koonu nagu koer ning lõnksatas käelabaga jõuetult läbi õhu , nagu tahaks tervitada . 
955	NA	 Pilgud vaatasid ka mind ja võrdlesid . 
955	NA	 Ning siis need pilgud vangutasid pead . 
955	NA	 Kas ma olin tõesti abiellunud niisuguse peletisega – olin ta unustanud ! 
956	NA	 Istusime kohmetult pargipingile . 
956	NA	 Mul oli mõlemas käes avatud õllepudel . 
956	NA	 Rüüpasin neist vaheldumisi , kord enese eest , kord Tarviku eest ja haukasin peale kibesoolast kuivanud kala , see kestis kaua , lõputult kaua . 
957	NA	 Kartsin , et olen rikkunud ta päeva . 
957	NA	 Ei osanud ma ju hingeski arvata , et eelmise korra viirastuslik tusk ei olnud tal möödunud , vaid jätkus ning süvenes . 
957	NA	 Üksnes parimate soovidega , üksnes külakostiks , meeleheaks , selleks , et leevendada Tarviku tuska , olin ostnud talle puhvetist kange õlle ja voblasid , aga tema vaatas neid põlglikult … 
958	NA	 “ Võibolla ma segan sind , sa pead minema maakonnavalitsusse asju ajama … ” 
959	NA	 “ Asjaajamised ? ” Tarvik ärkas tardumusest . “ Mul on linnas täpselt üks asjaajamine , ma tulin linna ainult selleks , et sind tänada . 
959	NA	 Ei enamat ! ” 
960	NA	 Hetkeks värahtas ta hääl – kõik tema ümber on pidevalt purjus , kogu küla . 
960	NA	 Kõik nad peksavad naisi . 
960	NA	 Ning tema on siis lohutamatu ja tunneb rahutust , sest isegi mitte arga päikesekiirt ei paista kusagilt , rääkimata lunastusest . 
960	NA	 Kaldusin juba arvama , et kuulen valesti , kuid Tarvik jätkas : 
961	NA	 “ Inimloomake on teinud otsuse . 
961	NA	 Sa ju tead , et ta muidu isegi ei märganud , kunas ilmus üha uus ja uus pudel tema kätte . 
961	NA	 See oli harjunud asi . 
961	NA	 Ei kuulanud mitte kellegi manitsusi . 
961	NA	 Aga kes olekski manitsenud , kas sõbrad ? ” 
962	NA	 Ta kõneles , nagu vaataks enese peale kusagilt eemalt . 
962	NA	 Ta põlastas ennast täiesti . 
962	NA	 Nägin paistes , magamatusest paistes silmalaugusid , mis reetsid nii mõndagi , pikad , pikad olid olnud tema üksildased õhtud ja ööd … 
963	NA	 “ Tal on pahad , väga pahad sõbrad . 
963	NA	 Sul on õigus , Aet . ” 
964	NA	 Sülitas südametäiega möödujate jalgade ette . 
965	NA	 “ Üks andis läinud nädal otsad , Pärdiku-raisk . 
965	NA	 Peiel jälle sama lugu , nagu kaanid oleks kokku saanud ! 
965	NA	 Loomake ei tohi ennast kirstu juua . 
965	NA	 Sa oled avanud tema silmad . 
965	NA	 Hilja , aga asi seegi . 
965	NA	 See on ränk otsus . ” 
966	NA	 Varem ma üldse ei uskunud , et tema suust ilmub kolm arukat sõna reas . 
966	NA	 See oli hoopis teine Tarvik , üllatav , leebe , äravahetatud Tarvik . 
966	NA	 Täiesti uuest maailmast pärit . 
966	NA	 Üksnes lehk oli tal endine . 
966	NA	 Ta asetas käe areldi mu varrukale ja niutsatas . 
966	NA	 Ma ei pühkinud kätt eemale , imelikul kombel tundus ta puudutus isegi meeldiv . 
967	NA	 Käe nahk oli kare . 
967	NA	 Kui sile on see Toomas Tromb Tromb Trombil , võrdlesin ootamatult . 
967	NA	 Samas heitusin sellest mõttest . 
967	NA	 Kas oli siis see siin , minu mees , mingilgi määral süüdi , et ta on parkunud ja krobeline – kas sai ta valida oma saatust ! 
967	NA	 Kas oli tema süü , et ta sattus sündima külakolkasse , kus tuli eluaeg rühmata rasket tööd , sellal kui too teine võis tänu vuhvakale vanaemale ja tema paksule rahakotile lamaskleda siidpatjadel nagu kuningas . 
968	NA	 Sellise üllatava tõdemuseni jõudes hakkasin tundma lausa lõbu sellest , et kõnnin koos lombakaga mööda kesklinna tänavaid . 
968	NA	 Ma ei hoolinud küünevõrdki , et meid võidi märgata koos . 
968	NA	 Vastupidi , mul tekkis igatsus sattuda vastamisi koguni Toomas Tromb Tromb Trombi enesega , oleksin väga tahtnud näha tema nägu . 
968	NA	 Mul oli õllepudel käes ja ta ei tarvitsenud isegi nuusutada mu hingeõhku , et olla selles kindel ! 
968	NA	 Ma olin koos oma seadusliku mehega – mida oli tal selle vastu ütelda ! 
969	NA	 --- 
970	NA	 Ent mu bravuur oli siiski vaid näiline . 
970	NA	 Tegelikult ajasin ma tänuväärset asja . 
970	NA	 Olin siin selleks , et inimest aidata . 
970	NA	 Olgu ta pealegi nii tühine kui Tarvik . 
971	NA	 “ See ei ole mingi probleem ! 
971	NA	 Ütle , et olen maal . 
971	NA	 Külas oma pojal . 
971	NA	 Sina oled samal ajal linnas ja ta ei hakka midagi kahtlustama , ” nämmutasin juba ei tea mitmendat korda . 
972	NA	 Tarvik oli kokkukukkumise äärel . 
972	NA	 Eluvapustused ja loobumused võttis ta vastu püstipäi , isegi üllatavalt püstipäi . 
972	NA	 Ent mõttest , et ta peab oma eluplaani jaoks nõuandeid küsima minu ülemuse käest , kiskusid koguni lõualuud tal krampi . 
972	NA	 Ehkki just sellepärast oligi ta saabunud linna . 
972	NA	 Ta leidis aina uusi vastuväiteid sellele visiidile . 
972	NA	 Kaebas lõdisedes , et ei suuda leida usutavat seletust minu kadumise kohta – ja mu ülemus küsib selle kohta kindlasti . 
973	NA	 Tarviku paaniline hirm küündis kuni absurdse kujutelmani , et võibolla hakkab mu ülemus teda kägistama . 
973	NA	 Raputab kraest . 
973	NA	 Vahistab ta . 
973	NA	 Minevik oli temasse kõigele vaatamata väga sügavalt sisse juurdunud . 
974	NA	 “ Mõtle , kallis , selle peale , et me saame olla täna jälle koos , ja sa näed , kuidas sõnad jooksevad iseenesest huultele , ” õpetasin teda kuni tüdimuseni ning viimaks tärkas mul idee . “ Kõikjal meie ümber leidub nägijaid , kurje silmi – see on ju linn . 
974	NA	 Pealegi on mul jalg haige , kukkusin . 
974	NA	 Arvan , et kõige targem oleks , kui ma ootan sind selles samas hotellis siin . ” 
975	NA	 Näitasin sõrmega huupi lähimale võõrastemajale kesklinnas . 
975	NA	 Selle ukse ees seisis igavledes livrees teener ja vaid mõni üksik aken oli valgustatud . 
976	NA	 “ Sa lähed oma hotellidega loomakesele väga kalliks , ” urises Tarvik ootamatult . 
977	NA	 “ Sul on minu jaoks rahast kahju ? 
977	NA	 Kõik need piinad ja kannatused , mis sa oled mulle põhjustanud , ei vääri isegi hotelli ? ” 
978	NA	 “ Ei ole kahju , ” kostis Tarvik . 
978	NA	 Kuid ma märkasin , et tal oli päris tugevasti kahju . 
979	NA	 “ Sa ei joo enam , raha jääb üle … ” 
980	NA	 “ Mis raha ! ” hüüatas Tarvik . “ Tööd tehtud puha tasuta … Kabjake nõuab käsi pikka maiustusi … ” 
981	NA	 “ Vasta ausalt , sa lihtsalt ei taha olla minuga koos ! 
981	NA	 Ja mina veel tegin üleinimlikke pingutusi , et pääseda sinu juurde . 
981	NA	 Olgu , ma siis lähen , hüvasti , Tarvik ! ” 
982	NA	 Astusingi esimese sammu eemale . 
982	NA	 Tarvik jõnksatas nagu uss , haaras mu käe ja raputas seda tuliselt . 
983	NA	 “ Olgu ! 
983	NA	 Ainult see üks öö , homme pean ma lahkuma . ” 
984	NA	 “ Kuidas sa oskad mind niimoodi üllatada kogu aeg – hotell ! 
984	NA	 Ma ei ole mitte kunagi varem hotellis ööbinud , Tarvik ! 
984	NA	 Oh , oleksid sa olnud kogu aeg niisugune ! 
984	NA	 Kuidas me oleksime siis elanud ! ” 
985	NA	 Lugesin Tarvikule veelkord sõnad peale ning saatsin ta põgusa suudlusega teele . 
985	NA	 Kujutasin ette , kuidas kohe kohtuvad minu kaks meest . 
985	NA	 See oli nagu duell minu pärast . 
985	NA	 Kahjuks ei olnud mul võimalik seda pealt näha . 
985	NA	 Ent juba teadmine , et see toimub , muutis meele hellaks . 
985	NA	 Viibisin justkui keskajas , mind ümmardasid sõjakad rüütlid . 
986	NA	 --- 
987	NA	 Mõlemad rüütlid asusid koos ja kõrvuti mul südames – üht aitasin eluraskustes , pärast tema lahkumist asusin tegema tööd teise mehe heaks … Jälgisin , uurisin , kompasin käega , jättes hoolega meelde kõik , mis hotelli sisustuses oluline ja huvipakkuv . 
987	NA	 Mu pea töötas nagu arvutusmasin . 
987	NA	 Pikki vaipu võiksime ka meie kasutada kiriku juures , need peidavad konarused ja kulunud kohad . 
987	NA	 Uksed seevastu olid ülearu luksuslikud , käepidemetel eblakad kaunistused . 
987	NA	 Veekraanid olid parimad , mis ma kunagi näinud , ent võibolla liiga kallid ? 
988	NA	 Kõndisin võlutult vaipadel , mis palistasid treppe ja koridore , kõndisin kroonlühtrite säras , kõigest , mida nägin , jäi mulle suurepärane mulje . 
988	NA	 Isegi diivanile viskudes oli mu esimene mõte , et see on küll pehme nagu ahjuvärske sai , kuid kahele inimesele kitsavõitu . 
989	NA	 Kui ärkasin , magas Tarvik mu kõrval , habe õnnelikult puhevil . 
989	NA	 Ma ei olnud märganud , millal ta saabus . 
989	NA	 Oli sügav öö . 
989	NA	 Tõmbasin kardina eest ja vaatasin välja . 
989	NA	 Linn kiiskas tuledes . 
989	NA	 Laternad särasid kõigis vikerkaarevärvides ning selle melu keskel siblisid inimesed . 
990	NA	 Inimesed olid kusagil kaugel all ja tibatillukesed nagu sipelgad . 
990	NA	 Ma ei olnud iialgi jalutanud öises linnas ning oleksin nii väga soovinud saada selgust , mida need sipelgad ometi teevad seal nii innukalt . 
990	NA	 Ent ma uinusin taas . 
991	NA	 Hommikul , kui Tarvik asutas lahkuma , peatasin ta käeviipega ja teatasin : 
992	NA	 “ Me jääme siia ! ” 
993	NA	 “ Aga … ” pigistas Tarvik suust ilmse vastumeelsusega . 
994	NA	 “ Ära muretse , küll minul juba leidub raha , ikkagi linn ! 
994	NA	 Nüüd algab pidu , suurem pidu kui kunagi varem , linna pidu ! ” 
995	NA	 Jälgisin huviga , kuidas Tarvikule mõjuvad mu sõnad . 
995	NA	 Olid need ju katk tema jaoks . 
995	NA	 Miskipärast tärkas mul äkki meeletu tung juua end silmini täis Tarviku ees . 
995	NA	 Las näeb ka tema kord kõrvalt , milline on ise kogu aeg olnud . 
995	NA	 Ja kas võisin olla kindel , et enam kunagi avanebki niisugust võimalust ! 
995	NA	 Juba homme lebab ta võibolla õndsalt maanteekraavis siruli , unustanud kogu oma karskuse . 
996	NA	 “ Joo , joo , ära häbene , ” kuulsin Tarviku hoolitsevat häält . “ Inimloomake on piiritult õnnelik sellegi üle , et sa suvatsesid ta selle mehe juurde saata . 
996	NA	 See ütles , las loomake õpib ! 
996	NA	 Ärgu võtku ta endale ülearu suuri sihte , et need ei murraks ta kaela . 
996	NA	 Sind ei ole , sind ei saa … Aga vähemalt Kabjakegi on tal alles . 
996	NA	 Sinu on jõngermann unustanud , täiesti unustanud … ” 
997	NA	 “ Aga ma ju olen , vaata , ma olen olemas , ma olen Aet . ” 
998	NA	 “ Järgmisel hetkel sa kaod . ” 
999	NA	 Tarvik isegi ei nuuksunud , vaid kägardas taskurätikut peos ja oli lihtsalt südamepõhjani kurb . 
1000	NA	 Ilmselt oleksin pidanud vastama midagi lohutavat , ent kas tuli see päikesest , mis aknast nii kaunilt sisse vaatas , või õllest või millestki muust , kuid ümbritsev paistis mulle aina helgemates ja helgemates toonides ning ma hüüdsin reipalt , võibolla isegi mõnevõrra pilgates : 
1001	NA	 “ Ära nukrutse , Tarvik , küll aeg parandab haavad ! ” 
1002	NA	 Nii möödusid päevad , võibolla õige mitu päeva . 
1002	NA	 Tarvik valvas mu voodi ees . 
1002	NA	 Niipea , kui suvatsesin silmad avada , luges ta mu palveid silmist ja tõi vobladest kõrvetava kurgu jahutamiseks järjekordse pudeli parimat õlut või veini . 
1002	NA	 Ja kui nõudsin , siis tõi ta rummi . 
1002	NA	 Võibolla raha lõppes , võibolla käis Tarvik koguni laenamas . 
1002	NA	 Kuni ühtäkki raputas mornilt pead ja ütles : 
1003	NA	 “ Inimloomakese ravi ei taha niimoodi õnnestuda . ” 
1004	NA	 “ Aga linn … Linn on alles vaatamata ! ” meenus mulle . 
1005	NA	 Ent nähtavasti oli Tarviku leplikkus otsakorral , sest ta haaras mu nagu jahukoti õlale ja lohistas tänavale . 
1005	NA	 Ta vist ei muretsenud põrmugi , mis minust edasi saab . 
1005	NA	 Komberdasin tagasi parki , kust kunagi oli meie erakordne pidustus alguse saanud . 
1005	NA	 Puiesteedel seiklesid lõbusad vandersellid , kellel ei näinud olevat isegi aimu sellest , mis on tusk ja piin . 
1006	NA	 --- 
1007	NA	 Linnas oli öö hoopis teistsugune kui külas . 
1007	NA	 Seal mustasid tontlikud metsad ja kostis hundi ulgumist , kuid linn oli valge , peaaegu sama valge kui päeval . 
1007	NA	 Öised inimesed siiski erinesid mõnevõrra tavalisest . 
1007	NA	 Nad tundsid end vabamalt , ka need , kes olid süvenenud oma aimamatutesse askeldustesse . 
1007	NA	 Ent paljud vedelesid lihtsalt niisama pinkidel ja trotuaarideservadel . 
1008	NA	 Kas olid nad üldse tuttavad omavahel , kes viibisid lähestikku ja rääkisid juttu ? 
1008	NA	 Nad olid üksnes osa linnast , selle sügavast anonüümsusest , linna lihalik pale . 
1008	NA	 Alles nüüd , keset ööd , taipasin täielikult , miks linna nimetatakse patuseks kloaagiks , see hullutas ja sellest oli võimatu välja pääseda . 
1008	NA	 Võisin minagi konutada maha raekoja ette tänavakivile ja olla üks nimetu tuhandete seas ... 
1009	NA	 Äkitselt möödus minust Toomas Tromb Tromb Tromb . 
1009	NA	 Ta paistis olevat purjus . 
1009	NA	 Üksipäini tuigerdas ta murelikult kuhugi . 
1010	NA	 Kuum juga jooksis mul südame alt läbi – ma pääsesin nii napilt ! 
1011	NA	 Viivuks mõtlesin , et peaksin pöörduma tagasi hotelli , enne kui juhtub midagi hädaohtlikku , ent inimvool kandis mu endaga kaasa . 
1011	NA	 Baar järgnes baarile , toost toostile . 
1011	NA	 Ikka kaunite neidude terviseks ! 
1011	NA	 Minu terviseks ! 
1012	NA	 Järjekordses kõrtsis juhtus see siiski . 
1012	NA	 Maabusin koos seltskonnaga ettevaatamatult lauda , kus konutas Toomas Tromb Tromb Tromb . 
1013	NA	 “ Aet ? ” küsis ta üllatunult . 
1014	NA	 “ Mina , ” kostsin imeliku soojusega . 
1014	NA	 Ta oli üksi , tal ei olnudki kedagi kaasas , mitte ainsat lehtsaba ei olnud temaga . 
1015	NA	 Kaaslased püüdsid minuga harjunud kombel edasi flirtida , ent ma ei viitsinud neile isegi otsa vaadata , veel vähem naerda nende hambutute naljade üle . 
1015	NA	 Kuni nad tüdinesid ja leidsid endale järgmised tüdrukud , kes kõndimas veiklevate tulede vikerkaartel . 
1016	NA	 “ Palun ära mine sinna külasse enam , ” lausus mees . 
1017	NA	 “ Mis külasse ? ” küsisin jahmunult . 
1018	NA	 Vaevalt saime kokku ning juba ta algab jälle ! 
1019	NA	 “ Küla ja küla ja küla . 
1019	NA	 Ma olen ju siin , Toomas Tromb Tromb Tromb ! 
1019	NA	 Kas me ei võiks olla kordki päris teineteise päralt , nii nagu kunagi ? 
1019	NA	 Nii nagu alguses ? ” 
1020	NA	 Kuni mulle lõpuks meenus , mida olin käskinud Tarvikul talle edasi öelda . 
1020	NA	 Tõmbasin äkilises hardusepuhangus Toomas Tromb Tromb Trombil prillid eest ja külvasin tema näo üle suudlustega . 
1020	NA	 Neil ei tulnud lõppu . 
1020	NA	 Ta hoidis mind kohutavalt-kohutavalt kõvasti . 
1020	NA	 Ah , me olime kaks väikest kassipoega tormis ja äikeses . 
1021	NA	 --- 
1022	NA	 Toomas Tromb Tromb Tromb oli vist tõesti palju joonud , sest sain talle hommikul kõik täie mõõduga tasa teha , mis ta oli varem teinud minuga . 
1022	NA	 Läigatasin talle kruusitäie jääkülma vett näkku ja manitsesin sõrme viibutades : 
1023	NA	 “ Miks sa ometi jood ja lakud , armas mees , kes siis tööd teeb ? 
1023	NA	 Käsikirjad aina seisavad ! ” 
1024	NA	 Kui lähenesin uuesti pilgeni kruusiga , püüdis ta katta end tekiga , kuid ma nägin tema riuka vaevata läbi ja tõmbasin teki talt ära . 
1024	NA	 Ta lamas , armas valge kaitsetu pallike , ristseliti voodil ning üksnes ägas ja lõdises – ta oli täiesti kaitsetu ! 
1025	NA	 “ Sa olid kadunud , kadunud … Siis veel see kummaline külaline ... ” 
1026	NA	 “ Mis külaline ? 
1026	NA	 Kas lõpuks ometi mõni poliitiline laip astus sisse , klõbistas kontidega , missugune rõõmus uudis ! ” 
1027	NA	 Kallasin ta pealaest jalatallani veega üle ja hüppasin seejärel ka ise voodisse – prauhti otse lirtsuvatele linadele ! 
1028	NA	 “ Sinu mees , ” kostis mu armas mees lõdinal . 
1028	NA	 Ka mu tulikuumad kallistused ei suutnud teda vaigistada , oh vaene mees ! “ Sa kuuled õigesti – sinu mees otsis mu miskipärast üles . 
1028	NA	 Ajas tükk aega mesikeelset joga , aga kui hakkasin teda välja viskama , siis asus laia suuga kurtma oma virtsast elu . 
1028	NA	 Aga ta ütles ka , et sa oled külasse tagasi pöördunud . ” 
1029	NA	 “ Kas algab jälle ! ” pudenes mul korraks suust . 
1029	NA	 Kuid samas embasin teda juba uuesti , sest see , mis mehega toimus , oli ilmselgelt haigus ja ka arst tahtsin ma olla , ravida teda , nii nagu tema muidu ravis mind mu hingevaevades . 
1029	NA	 Haarasin tema kassiahastuses pea oma sülle , silitasin hellalt ta hõrenevaid juukseid ja kuulutasin pühalikul häälel , et kirik nutab meie usinate kätepaaride järele . 
1029	NA	 Et me ei ole väga ammu seal käinud ja ta tunneb ennast hüljatuna . 
1029	NA	 Aga mees ei paistnud hoolivat mu tembutamist ja urgitses : 
1030	NA	 “ Kus sa need päevad olid ? 
1030	NA	 Kui sa ei olnud külas ? ” 
1031	NA	 “ Olin üksi , ” pressisin end suurivaevu kokku võttes läbi hammaste . 
1032	NA	 “ Kõik need päevad ? 
1032	NA	 Keegi ei joo ometi nii kaua üksipäini , su hääl kähiseb nagu parmul , sind nähti … ” 
1033	NA	 “ Koos sõpradega . ” 
1034	NA	 Aga ma ei suutnud ka valetada , tahe oli mu maha jätnud . 
1035	NA	 “ Ma maksin kätte . 
1035	NA	 Kurat , kuidas ma maksin kätte ! 
1035	NA	 Muide , kui sa ei taha , et ma sinu kõrval magan , siis ma … ” 
1036	NA	 Viskusin lauset lõpetamata voodi ette põrandale ja väänlesin seal nagu patukahetseja või langetõbine . 
1036	NA	 Mu käitumine , mu alandlikkus arvatavasti jahmatas teda ning ta muutus nukraks . 
1037	NA	 “ Püüa minustki veidi aru saada , armas . 
1037	NA	 Kui ma köögist tagasi jõudsin , siis sind lihtsalt ei olnud enam . 
1037	NA	 Sa ei öelnud lahkudes mitte kõige vähematki . 
1037	NA	 Mulle tundus nii väga , et kõik läheb vana rada … Mis sinuga juhtus , Aet ? ” 
1038	NA	 --- 
1039	NA	 See oli küsimus , mida ma kartsin . 
1040	NA	 “ Aga võibolla ei juhtunudki midagi , ma olin lihtsalt veidi ära … Andesta , kui suudad … Kuidas sa saad küll hoolida minust nii palju , Toomas Tromb Tromb Tromb ? ” ütlesin nõrgalt . 
1041	NA	 “ Ma hoolin iseenesest ! ” purskas Toomas Tromb Tromb Tromb kibedalt . 
1041	NA	 Kuid soe helk pesitses ta silmis . 
1042	NA	 Ta torkas mulle näo ette peegli . 
1042	NA	 Ilmselt arvas ta , et kohkun sinna vaadates ära . 
1042	NA	 Kuid ma olin avanevaks vaatepildiks valmis . 
1043	NA	 Mu silmakoopad olid auku vajunud , näol kortsud teravalt esile tunginud , suunurk lõhki , põsed paistes – ega ometi Tarvik mind siiski löönud , ma ei mäletanud , ma ei mäletanud – , ma olin jälle samasugune kui enne meie kohtumist , kogu kosmeetika oli maha valgunud , maskid vajunud eest . 
1043	NA	 Ainult juuksed olid endistviisi heledad nagu lina . 
1044	NA	 “ Nii et mina võin kui palju tahes andestada , ” jätkas Toomas Tromb Tromb Tromb , “ aga elu , mida teeb tema ? 
1044	NA	 Elu on antud üksainus ja kui see ära raisatakse , siis ta vihastab . ” 
1045	NA	 Mees rääkis alati nii targalt . 
1045	NA	 Nähes kannatusi , mida talle põhjustasin , oli mul kohutavalt häbi . 
1045	NA	 Kuidas ma võisin sammugi temast eemale minna . 
1045	NA	 Aga kui ma siiski läksin , siis oli ta järsku justkui pühitud mu meelest ja ma ei mäletanud enam koduteed , see heidutas mind … 
1046	NA	 “ Mis parata , kui sina oled loomult sünge inimene , ” ohkasin vastuseks , “ aga mina olen lõbus ja vajan aegajalt vaheldust , me iseloomud on lihtsalt erinevad ! 
1046	NA	 Nii-nii väheke vaheldust . ” 
1047	NA	 Näitasin talle kahe sõrme vahel , kui vähe seda on . 
1048	NA	 “ Ma ei saanud sulle ometi öelda , et tahan veidi lõbutseda ! 
1048	NA	 Või oleksin saanud ? 
1048	NA	 Ei , tunnista üles , sa oleksid mu esimese sõna peale karmilt seitsme luku taga pannud ! 
1048	NA	 Nagu sa tegelikult seda tegidki , me käime ju viimasel ajal igal pool koos , iga väiksematki kruvi ja mutrit ostmas … ” 
1049	NA	 Mu etteheide oli õige , pärast seda , kui kohtasin ehitusmeistreid ja pidasin nendega läbirääkimisi , ei olnud ta saatnud mind enam kauplustesse ja töökodadesse . 
1049	NA	 Ega tahtnud kuuldagi sellest , et keegi neist tuleks kiriku juurde tööle ja päästaks selle . 
1049	NA	 Kui muidugi oligi seal veel , mida päästa . 
1050	NA	 Mehe virisemine ei sobinud kuidagi kokku minu asjalike seletustega ja ma tundsin endas uuesti jõudu tekkivat . 
1051	NA	 “ Kas suudad sa ometi kord mõista , mu armas Tromb Tromb Tromb , et mind ei tohi liiga kaua puuris pidada . 
1051	NA	 Muidu ma tõusen esimesel võimalusel lendu ! ” 
1052	NA	 “ Sa räägid täna nii targasti , ” imestas mees . 
1053	NA	 “ Kas ma muidu ei räägi ? ” küsisin teda uuesti sõrmega õrritades . “ Sa ehk veel mäletad – kunagi kutsusid sa mu tööle just mu lahtise mõistuse pärast . 
1053	NA	 Nii sa vähemalt ütlesid . 
1053	NA	 Tõsi , olen hiljem hakanud kahtlema , kas kuulsin päris õigesti ... ” 
1054	NA	 Ehk hakkas ka mees vähehaaval aru saama , et mitte päris kõiges ei olnud tal õigus . 
1054	NA	 Ma nii väga lootsin , et ta suudab näha mind läbi ja mõistab mu sisemust . 
1055	NA	 --- 
1056	NA	 Me läksime ja läksime – kuid me ei läinudki kiriku juurde . 
1056	NA	 Hetk enne esimesi pajupõõsaid pöörasime hoopis kõrvale ja sammusime edasi mööda linna piiri . 
1057	NA	 Toomas Tromb Tromb Tromb paistis küll üllatuvat , kuid õnneks ei öelnud ta midagi . 
1057	NA	 Nähtavasti oli ta vahepeal siiski midagi õppinud ja endale selgeks teinud . 
1057	NA	 Küllap ta mõistis , et parem on teha minu tahtmist , kasvõi üksainuski kord . 
1057	NA	 Pealegi ei olnud mu tahtmine üldse suur . 
1057	NA	 Ei , see oli üpriski väike ja süütu . 
1057	NA	 Me lihtsalt jalutasime . 
1058	NA	 Sumasime käsikäes läbi kraavide ja võsastike ja piir sulas , linn kadus , maailma ei olnud , ainult meie kaks . 
1059	NA	 Ainult meie kaks täiesti teineteise päralt . 
1060	NA	 See oli siiski hiiglaslik ja väsitav sumamine , sest linn oli väike , ent ta piir üpris suur ja sopiline , ning kulus kogu päev , enne kui ring sai tehtud , jalgadega joonistatud mandala ümber linna . 
1061	NA	 Kui linn oli viimaks õnnelikult märgistatud ja me tagasi põõsaste juures , mis tähistasid kirikumaa algust , põimisin käe ümber ta niuete ja ümisesin pilukil silmi : 
1062	NA	 “ Mulle näib , et sa ei hinda minus mitte mõistust , vaid midagi … Mõistusega saad sa ka ise hakkama – midagi hoopis muud … ” 
1063	NA	 Pelgasin , et kohe läheme teisele poole põõsaid , kus soo , kus kirik . 
1064	NA	 “ Äkki kutsusid sa mu enese juurde sellepärast , et … Et sul oleks kellegagi koos magada , oh sind ! ” 
1065	NA	 Mu silmad plaksatasid lahti . 
1065	NA	 Mehe näol peegeldus siiras armastus . 
1066	NA	 “ Sa ju tead , et see ei ole nii , ” kostis mees sellegipoolest vaimuvaeselt . 
1067	NA	 “ Aga miks ei võiks see olla nii ? ” 
1068	NA	 Nüüd mees koguni punastas , nagu ma ei olnud teda varem näinud . 
1069	NA	 “ Süda läigib nii hullusti … Äkki olen ma rase ? ” 
1070	NA	 Olin kätkenud oma arglikku küsimusse kogu ootuse , lootuse , iha , mis mul oli . 
1070	NA	 Kuid mees järsku enam ei rõõmustanud , vaid vangutas pead . 
1071	NA	 “ Niisuguste eluviiside juures , mis sinul olnud ? 
1071	NA	 Paistab , et su keha on liiga mürgine ega võta seemet vastu . 
1071	NA	 Sa peaksid muutma neid kõigepealt , miks sa ometi jätkad ! ” 
1072	NA	 Ta kõneles vaikselt ja leebelt , kuid ta sõnad lajatasid nagu kepihoobid mulle pähe . 
1072	NA	 Kas ta tõesti ei olnud märganud , et laps on kogu mu ootus ja lootus , kogu mu elulõng , hinges nii sügaval , et ma peaaegu ei söandanud temale mõeldagi . 
1072	NA	 Et ta on mulle tähtsam kõigest , tähtsam igast mehest , ka temast , olgugi ta armsaim inimeste seas ? 
1073	NA	 “ Mis laps niimoodi tuleks , poolearuline ? 
1073	NA	 Võta ennast ometi kokku ja hakka elama , küll siis saab kõik korda ! ” jätkas mees muretult . 
1074	NA	 Ei , ta ei märganud , ta ei mõistnud ! 
1074	NA	 Piisas mul vaid üle pika aja juhtumisi natuke lõõgastuda , kui ta vihjas kibekiiresti joomisele ja laaberdamisele . 
1074	NA	 Muidu oleks ta võibolla kuulutanud , et olen teinud liiga pika jalutuskäigu haige põlvega ja end ülemäära kurnanud selleks , et mul võiks olla laps . 
1074	NA	 Helistas üksnes nalja pärast oma kellukesi , selleks , et pööraksin oma hinge pahupidi ta ees ja ta saaks trampida sellel . 
1074	NA	 Et uinuksin imeliste helide saatel ta käte kaisutuses ega taipaks kahtlustada , et ta ei soovi üldse minuga lapsi ja otsib paaniliselt ettekäändeid . 
1075	NA	 Kas niisugune pidi välja nägema meie elu ? 
1075	NA	 Kas pidin ma üha tiirutama keti otsas ta kõrval ja tema varitses vähimatki libastumist , et kustutada mu lootus ? 
1075	NA	 Kas see oli elu , mida ta jutlustas , ei , see oli tragöödia . 
1075	NA	 Pealegi , meie külas oli ka suurimatel joodiknaistel kümme last ja rohkemgi , nad sünnitasid iga aasta nagu jänesed – kõik sünnitasid , ainult mitte mina . 
1076	NA	 --- 
1077	NA	 Ent jalgadega joonistatud ring ümber linna toimis omasoodu , viimaks paistis ka mees nägevat värelust mu hinges . 
1077	NA	 Veel enne seda , kui ta oli sõtkunud saabastega selles , olin jõudnud sosistada tema pehmesse näkku , et tal on voli korjata aasalt lillekimp ning asetada see altarile , mis on armastuse altar . 
1077	NA	 See meenus talle , ta vabandas mu ees : 
1078	NA	 “ Ära võta liiga südamesse , mida ma rääkisin , olin afektiseisundis . 
1078	NA	 Tundus , et vaid kuri sõna , ainult kärkimine suudab sind läbi raputada . 
1078	NA	 Vabanda mind , Aet ! ” 
1079	NA	 Pärast olid tal hiiglaslik vahukooretort ja hirmkallis veinipudel . 
1079	NA	 Ta keetis ise kohvi ning täitis laua lõputu hulga kookide ja saiakestega . 
1079	NA	 Koguni kristallpokaalid ostis see pöörane mees . 
1079	NA	 Kõlistasime neid tervitades vastamisi ja tundsime end väärikalt , nagu tõelised keskaja aristokraadid . 
1080	NA	 Temal oli seljas tume pidulik ülikond . 
1080	NA	 Minul tume kleit , mille ta kunagi mulle ostis . 
1080	NA	 Mu käed olid kombekalt laual , sõrmed pokaali ümber kaardunud , põlved siivsalt kokku surutud , huuledki tõmmatud kriipsuks . 
1080	NA	 Küünal põles kapil vanaema pildi ees ja vanaema naeratas oma naeruta naeratust , jah , tema oli suurem meist . 
1081	NA	 Mees asetas mu ette lauale suure paki , mis roosa lehviga kokku seotud , ning küsis : 
1082	NA	 “ Kas sa oled minu naine , Aet ? ” 
1083	NA	 Ta sõnad kõlasid nagu kosimine . 
1083	NA	 Kummardusin tema poole ja sosistasin talle kõrva : 
1084	NA	 “ Armas , armas , ma tahan olla sulle ikka ja alati hea naine . ” 
1085	NA	 See oli vastus , mida ta ilmselt ootas . 
1085	NA	 Ta kangestus mu ette tikksirgeks nagu sõdur ja tõstis koguni käe kõrva äärde . 
1085	NA	 Pelgasin juba kõige halvemat , sest mida hullemini meil läks kirikuga – seekord ei jõudnud me ju enam põõsastestki kaugemale – , seda tüütumalt kaldus ta rõhutama , et on saanud hakkama millegi tõeliselt suurepärasega , kui ostis selle kiriku . 
1085	NA	 Ent kirikut ei maininud ta sõnagagi . 
1085	NA	 Ta pidas selles kentsakas valvelseisangus maha kõne , mis mind jahmatas . 
1086	NA	 “ Mu kaunis , mu haruldane daam ! 
1086	NA	 Nii väga tahaksin loota , et suudate anda mulle andeks mu kohutavad tujud , mu raevusööstud ja kannatused , mis olen teile põhjustanud ! 
1086	NA	 Uskuge , neis puudub vähimgi kiuslik tagamõte . 
1086	NA	 Mu ainus soov oli talutada teid kättpidi teeotsale . 
1086	NA	 Ja nii , nagu meie mured ja rõõmud elavad juba pikka aega ühes rütmis , siis nüüdsest oleme me kõiges võrdsed , ma olen langetanud otsuse ! ” 
1087	NA	 Ta vaatas hardunult üles : seal asus vanaema pilt . 
1087	NA	 Ent vanaema vaatas pigem minu kui mu mehe otsa . 
1088	NA	 “ Te kuulete õigesti – oma kõige kallima , oma firma asetan praegu teie jalgade ette , armas Aet ! 
1088	NA	 Edasi sammume juba kahekesi , juba käsikäes … Ja et te ei peaks iial enam roomama mööda põrandaid nagu kerjus , siis asetan teie jalgade ette ka poole oma pärandusest . ” 
1089	NA	 Ta kõneles , ikka alles sirge ja suur . 
1089	NA	 Ma ei osanud äkki midagi teha . 
1089	NA	 Isegi pokaali puudutada tundus kohatu . 
1089	NA	 Isegi liigutada . 
1090	NA	 “ Mõistagi tasub kõige paremini ja õiglasemalt elu ise teile teie vaeva eest , mu noor daam ! 
1090	NA	 Kuid teil on olemas kõik eeldused , et tõusta jalgadele , ja selleks ei vaja te muud kui vabadust . 
1090	NA	 Oma võimete , oma ülalpidamise , oma usinuse , oma hämmastava edasijõudmise juures suudate te kõik . 
1090	NA	 Ning kui te iganes peaksite tundma , et oskustest ja vilumustest jääb puudu , siis vaid mainige seda ja ma leian teile veel mõne õpetaja . ” 
1091	NA	 Roosa pakk nihkus minu ette . 
1091	NA	 Võtsin selle tänades vastu . 
1091	NA	 See oli rahapakk . 
1091	NA	 Pistsin raha üle lugemata kappi pesude vahele ning me lõime taas klaasid kokku ja suudlesime nagu noorpaar . 
1092	NA	 “ Olen ikka ja alati tundnud , et ühel päeval kingib su hea iseloom sulle imeilusa saatuse . 
1092	NA	 Kui kannatuste karikas on põhjani joodud , peab ilmnema see , mis lunastab kõik . ” 
1093	NA	 Ta vaatas mulle väga tõsiselt otsa ning lausus : 
1094	NA	 Kuhu sa jõuadki , Aet ? 
1094	NA	 Ma ei tea ! 
1094	NA	 Aga sa jõuad kaugele . ” 
1095	NA	 Ta armastas mind tõesti vist palju , liiga palju . 
1096	 9 . 	 9 . 
1097	NA	 Miskipärast vihisesid kogu öö läbi pea viirastuslikud vaatepildid . 
1097	NA	 Surmad , jubedad , vägivaldsed surmad tõttasid rivis . 
1097	NA	 Isegi kallistused ei leevendanud neid ega silitused . 
1097	NA	 Tahtmatult mõtlesin keset mehe tulist embust , mis täitis kogu mu keha , hoopis Tarvikule ja Kabjakesele , jah , Tarvik oli see , kes viimaks päästis mu surmade kaskaadist . 
1098	NA	 Iga hetkega aina ebareaalsemaks muutus niit möödaniku suhtes . 
1098	NA	 Nagu oleksin tõesti astunud läbi aimamatu värava . 
1099	NA	 Mees , see heitlik ja imelik mees tundus samuti süngem kui tavaliselt . 
1099	NA	 Vaevalt asetasin kohvikannu tulele ning alustasin hommikueine valmistamist , kui ta kammis juba peegli ees juuksed siledaks ja tõmbas selga musta ülikonna . 
1099	NA	 Sidus lipsugi ette , nagu asutaksime end kontserdile . 
1099	NA	 Ootas kiiktoolis jalgu kõlgutades , näpitsprillid silmade ees , kuni toon talle kohvitassi . 
1100	NA	 Rüüpasime kohvi haudvaikuses . 
1100	NA	 Nagu vaid siis , kui olime põhjalikult tülis . 
1100	NA	 Vajusin instinktiivselt laua taha ja tõmbasin kirjutusmasinalt katte , sest tajusin , et mees seda tahab . 
1100	NA	 Viimaks usaldasin küsida : 
1101	NA	 “ Kas midagi on juhtunud ? 
1101	NA	 Kas midagi on halvasti ? ” 
1102	NA	 Mees oli arvatavasti mu küsimust oodanud . 
1102	NA	 Minu hämming valmistas talle rõõmu . 
1102	NA	 Ta toppis mõtlikult piipu . 
1103	NA	 “ Ei ole halvasti , hästi on ! ” 
1104	NA	 “ Kas nii hakkabki olema , ” pudenes mul suust . 
1105	NA	 Õudne , mehe suu vastas nagu kaja : 
1106	NA	 “ Nii hakkabki olema , Aet . ” 
1107	NA	 Neis ähmastes sõnades puudus isegi ähvardus . 
1107	NA	 Neis ei olnud vähimatki väge ega energiat . 
1107	NA	 Ülikond näis nagu surnumatja rüü ta seljas . 
1107	NA	 See oli väikeseks jäänud ja kiskus nööpidest . 
1107	NA	 Vana lõikega ülikond , mis meenutas talle kunagisi paremaid aegu , ah , ilmselt ka kunagisi paremaid naisi ? 
1107	NA	 Ilmselt oli mindki tänasest peale tema lugematute lemmiknaiste killavoori arvatud , ja mul ei olnud sellest auavaldusest vähimatki rõõmu . 
1108	NA	 “ Võta teatavaks , meil on esmaspäev , ” jätkas mees . 
1109	NA	 Tundus , nagu oleksime masinad . 
1109	NA	 Eile läks magama kaks ilusat inimest , ärkas kaks plekist kolisevat aparaati . 
1110	NA	 Ning kui kavatsesin – märgates , et tema tass on tühjaks saanud – siirduda kööki uut kohvi keetma ja ehk veidi ka hinge tõmbama , keelas mees mul käeliigutusega seda teha . 
1111	NA	 “ Armas Aet , kohvi keedad sa edaspidi ainult kodus . 
1111	NA	 See siin ei ole kodu , vaid kontor ! 
1111	NA	 Kas sa tõesti ei mäleta , et eilsest peale oleme me kompanjonid , Aet ? 
1111	NA	 See on meie päris oma firma . ” 
1112	NA	 Ta selgitas , et kodugi saame endale kindlasti – koduks ehitame kiriku ja hakkame seal elama püha elu , oh teda ! – , kuid praegu asume tööpostil ja hetkel toimub tootmisnõupidamine . 
1112	NA	 Seesugune jube koosolek pidavat hakkama äratama meid igal esmaspäeval . 
1112	NA	 Me tegevat sellel kokkuvõtte eelmise nädala tööst , määravat täpselt kindlaks oma jõuvarude hetkeseisu ja vaagivat läbi võimalused . 
1113	NA	 Siiski tõttas mu haput ilmet nähes lohutama , et koosolekutega on kerge harjuda . 
1113	NA	 Lihtsalt oleme veidi koos ja peame veidi nõu … Seda ette kujutades tuli mul kurgust veider turtsatus . 
1113	NA	 Kuidas ma tahtsin olla virk ja tõsine , ja kuidas ma seda ei suutnud . 
1114	NA	 “ Sa ei võta asju piisava tõsidusega ? ” küsis mees ranget ametlikku näoilmet teeseldes . “ Naerude aeg on läbi . 
1114	NA	 Stardipauk on kõlanud . 
1114	NA	 Siiani on meid iseloomustanud kaootiline ja umbropsu tegutsemine , nüüdsest peame selle unustama . ” Siinkohal ta hetke viivitas . 
1114	NA	 Kas meenus talle midagi või siis jooksis mõttekäik peas umbe . “ Praegu on otsustav hetk , me kas tõuseme kõrgustesse või variseme põhja . 
1114	NA	 Iga meie samm on nüüdsest arvel , Aet ! ” 
1115	NA	 Ning ta ulatas mulle ühe neist vastikutest kollastest paberilehtedest , mille oli pliiatsiga kirjuks kritseldanud . 
1115	NA	 Siis niisugune hakkas nüüd ja edaspidi välja nägema meie suurepärane võrdsus . 
1115	NA	 Ma ei osanud end äkki mitte kuidagi üleval pidada . 
1115	NA	 Kogu aeg olin viibinud siin nagu kodus ja nüüd vaid piirangud , keelud , tabud , ahistus . 
1116	NA	 Logistasin sõrmi mõttetult üle klahvide , mu silmad , suu , kogu mu pea oli täis tootmisnõupidamist . 
1116	NA	 Lisaks kõigele tundus emise kirjatöö korrastamine olevat ebaeetiline . 
1116	NA	 Võis juhtuda , et Toomas Tromb Tromb Tromb on paigutanud sellesse mõne mõtte , seda hakatakse hindama , emis saab kuulsaks , pääseb parlamenti , valitsusse , pöörab kärsaga segi kogu riigi . 
1117	NA	 “ Kui kaua ma parandasin ! 
1117	NA	 Sul kulub selle ümberlöömise kallal muretult terve nädal . ” 
1118	NA	 Nõnda see mees küüniliselt lobises . 
1118	NA	 Kinnismõte firmast ja meie suurtest edusammudest oli ta üleni vallutanud . 
1118	NA	 Meenutasin kurvalt , missugune empaatia ja hardus kaunistas teda alguses , kuhu oli kadunud see kõik ? 
1118	NA	 Mäletasin suurepäraselt , kuidas pääsukeseks nimetas kord emist ! 
1119	NA	 Mehel enesel oli aga võrdsusest vist hoopis kummaline arusaam . 
1119	NA	 Ta läks hoopis ise kööki kohvi keetma … Kirjutasin , õige mitu rida kirjutasin ümber seda kirjeldamatut totrust , seejärel pomisesin : 
1120	NA	 “ Ma lähen toon postkastist ajalehed . ” 
1121	NA	 “ Täna on ju esmaspäev , kulla Aet , ” kostis mees . 
1122	NA	 Esmaspäeval ajalehti ju ei ilmunudki ! 
1122	NA	 Punastasin kuni juuksejuurteni ja muudkui tagusin ja tagusin sinisuka sõnu paberile nagu ori , nagu äke , mis pidi jätma korralikult küntud vao . 
1122	NA	 Mees tõi mulle aurava kohvitassi ja ladus mu laua täis võileibu . 
1122	NA	 Serveerimise juures oli ta üllatavalt osav ja elegantne . 
1122	NA	 Paistis , et kunagi oli ta töötanud kelnerina . 
1122	NA	 Mida ma üldse tema elust teadsin , veelgi vähem kui tema minu omast , mitte midagi ! 
1122	NA	 Kuid valu ei olnud , ei olnud . 
1123	NA	 --- 
1124	NA	 Valu ei olnud ka pärast – külas . 
1125	NA	 Kui naaber kutsus Tarvikut oma peldikut tühjendama , siis seisin ma lihtsalt käed puusas uksel , kuni ta lahkus . 
1125	NA	 Ka need , kes nõudsid teda täkku ruunama või kitse tapma , peletasin kõik häbiga eemale . 
1125	NA	 Tarviku meeleparandus oli jõudnud juba niikaugele , et ta oli kõik küla rängemad tööd oma õlgadele ladunud ning ägas nende raskuse all . 
1126	NA	 Pattude kahetsemises ei saa teha vahet , ka kõige ebameeldivam töö on jumala katsumus , see just ongi kõige õigem katsumus , halises ta ja kibeles muudkui minema . 
1126	NA	 Ainult minu pärast ei teinud ta seda . 
1126	NA	 Ainult sellepärast , et kartis mind kaotada . 
1126	NA	 Ja veel enam kartis ta mind ! 
1127	NA	 Kuidagi kahju hakkas mul temast . 
1127	NA	 Kaine ja karske Tarvik ei erinenud palju hobusest , mis traavib lõa otsas ja kui peatub , siis vaid selleks , et mõistatada piitsaplaksude järgi , kuhu peab edasi minema , kuhupoole viib peremehe tee . 
1127	NA	 Kui enam kedagi ei tulnud , raputasin teda õlgadest nagu jahukotti ning hüüdsin : 
1128	NA	 “ Su meeleparandus on vilja kandnud , suurt positiivset vilja , uued teod on vanad tagajärjed kustutanud … Armas , ma olen ju tagasi ! ” 
1129	NA	 Ent Tarviku nägu oli tuim . 
1129	NA	 Kas ta sai üldse millestki aru . 
1129	NA	 Põgenes tagatuppa ja konutas hirm silmis , oodates , millega see kõik lõpeb . 
1130	NA	 See ei olnud hea , see võis pöörduda vihaks ja raevuks : nurkaaetud metsloom , südames miilamas vastuhaku tuli … . 
1130	NA	 Viimaks ei jäänud mul muud üle , kui anda enesekaitseks selgitusi . 
1130	NA	 Kirjeldada , mis oli vahepeal juhtunud . 
1130	NA	 Mispärast oli nii , nagu oli . 
1130	NA	 Milleks tema kannatused head , missugune nende tasu . 
1131	NA	 Puistasin ta ette maha oma märsi , mis linna minnes oli tühi või täis mu paremaid rõivaid , mis kohale jõudes osutusid kaltsuks : märsist kukkus välja raha , raha , raha , raha . 
1132	NA	 Tarvik ei lausunud midagi . 
1132	NA	 See , mida ta nägi , ei vastanud tema kannatuse kinnisideele . 
1132	NA	 Kuid vaatepilt paistis avaldavat talle sellegipoolest sügavat muljet . 
1133	NA	 Kogusin rahatähed hunnikuteks . 
1133	NA	 Need meenutasid kaardipakke . 
1133	NA	 Tarviku pilk vilas ikka veel mujal . 
1133	NA	 Segasin pakid hooletult läbi . 
1133	NA	 Rahasid oli väga mitmesuguseid . 
1133	NA	 Libistasin sõrmed üle rahapaberite servade , pakid kahisesid nagu siid . 
1134	NA	 Lõpuks ladusin rahad voodile laiali ja alustasin nendega pasjanssi . 
1134	NA	 Tarviku suu vajus lahti . 
1134	NA	 Ta lõug rippus vastu rinda . 
1134	NA	 Sülg nõrises üle keeleotsa . 
1135	NA	 “ Kas mõistad nüüd , misjaoks ma olin linnas ! ” hõiskasin Tarviku kuube suudlustega üle külvates . 
1135	NA	 Me olime ootamatult jõukal järjel , võibolla kõige rikkamad inimesed kogu külas . 
1135	NA	 Me olime täiesti teised inimesed kui varem . 
1136	NA	 Mida kõike oli teinud meiega see imelik mees linnas ! 
1137	NA	 “ Vahest suudad andestada , et olin ära nii kaua ! 
1137	NA	 Ma igatsesin kohutavalt sinu järele , kuid ei tohtinud isegi seletada … Pidin kannatlikult ootama , kuni saan kätte oma tasu . ” 
1138	NA	 “ Inimloomake oli samuti kannatlik , ” lisas Tarvik targalt . 
1139	NA	 “ Muidugi ! 
1139	NA	 Inimloomakese osa oli siin isegi väga suur ! 
1139	NA	 Ülemus andis just sellepärast meile kõik vajaliku , et inimloomake jättis talle kustumatu mulje . ” 
1140	NA	 Tarvik oli väga meelitatud , talle aitas vähesest , rind tõusis tal uhkusest . 
1140	NA	 Ta oli hetke enesest ära , justnagu midagi mõeldes , millestki pikkamisi aru saades , ning kadus seejärel salapärase näoga hoovile . 
1141	NA	 Ta jäi kauaks ära . 
1141	NA	 Kogu selle aja pidin ma vahtima vanatoiga tõtt . 
1141	NA	 Too ei olnud rahapakke vist tähele pannud ja puristas suust minu poole järatud tuvikonte , pakkumata minule mitte suutäitki . 
1141	NA	 Kujutlesin , et Tarvik on liibanud metsa äärde ja korjab mulle kimbu põllulilli . 
1141	NA	 Seda suurem oli mu jahmatus , kui ta ilmus viimaks higisena lävele . 
1141	NA	 Selgus , et ta oli üksi ja paljakäsi tõmmanud õuele niidumasina , mida muidu vedas kaks hobust . 
1142	NA	 “ Kaks hobujõudu , tubli , ” laususin segaduses , taipamata , milleks Tarvikule seda vaja . 
1142	NA	 Masin oli paksu roostekorraga kaetud , ükski ratas ei liikunud all , seda ei olnud väga ammu juba kasutatud . 
1143	NA	 See oli täiesti kõlbmatu masin ning meenutas üksnes traumasid ja valu . 
1143	NA	 Aga Tarvik vaatas mind õnnelike silmadega . 
1144	NA	 --- 
1145	NA	 Niidumasinat ei olnud meie jaoks juba ammu olemas . 
1145	NA	 Alates sellest õnnetust-õnnetust päevast , mil Tarvik ei tulnud koju . 
1146	NA	 Mööda niidumasina jälgi minnes leidsin selle maanteekraavist kummuli ja Tarviku keset hobuste südantlõhestavaid karjatusi vereloigus . 
1146	NA	 Ta ei liigutanud ja näis surnud . 
1146	NA	 Seisin käed rippu ta kõrval leinas . 
1146	NA	 Tundsin tol hetkel vaid lõputut ahastust . 
1146	NA	 Ning sellele järgnes niisama vapustav rõõmusööst mu hinges , sest mees siiski elas – ta norsatas nagu hobune . 
1147	NA	 Tarvik magas juhipingi rusudel veel pika rahuliku purjus une , midagi taipamata õnnetuse suurusest , kuid see saatuslik päev vajutas oma pitseri kogu meie edasisele elule . 
1147	NA	 Mõlemad hobused olid murdnud oma luud ja tuli maha lasta . 
1147	NA	 Me jäime võlgu , palju võlgu , hobused olid laenatud . 
1147	NA	 Kui siiani oli Tarvik nohisev ja nässakas sell , kes rääkis vähe ja ka tegi vähe , paistmata silma muu kui lonkamisega , siis sealtpeale loobus ta üldse tegemistest . 
1147	NA	 Kuid see ei olnud veel kõik ! 
1147	NA	 Niipea , kui tulnuks vähegi jõudu pingutada ja vaeva näha , ajas Tarvik nüüdsest kaela tigedalt õieli nagu kalkun ja süüdistas , et teda tahetakse tappa . 
1147	NA	 Sest kuhu saavad püüdlemised viia , ainult hauda – kui napilt ta sealt pääses ! 
1148	NA	 Tema pääsemine omandas aga iga päevaga aina müütilisemad mõõtmed . 
1148	NA	 Varsti teati kõikjal lähemal ja kaugemal , et meie külas leidub hale õnnetu mees , kellest sööstis üle metsikute hobuste kari . 
1148	NA	 See olevat olnud imetabane juhtum , kapjade all lömastus ainult jalg . 
1148	NA	 Kui Tarvik jala ette sirutas , paotusid kukrute rauad nii mõneski kõrtsitoas … 
1149	NA	 Nüüd oli see periood lõppenud ? 
1149	NA	 Tarvik ronis seninägematu reipuse ja rõõmuga masinale ja pruukas huultega nagu hobune üle kogu hoovi : ptruu !!! 
1150	NA	 Ma ei suutnud uskuda oma silmi . 
1150	NA	 Ma pidin ometi eksima , päris kõik ei saanud ometi olla nagu muinasjutus , liiga palju tahta olnuks liig … 
1151	NA	 Tarvik hoidis uhkusega mutrivõtit oma paakunud peos . 
1151	NA	 Sinna see sobis , sobis oivaliselt . 
1151	NA	 Kummaline oli see kõik , ta kinnitas , et oli saanud niidumasina parandamise idee ei kelleltki muult kui Toomas Tromb Tromb Trombilt – tookord , mil nad kohtusid . 
1152	NA	 --- 
1153	NA	 Nüüd viimaks kuulsin täpsemalt nende rüütliduellist . 
1153	NA	 Seni piirdus mu ainus kommentaar Toomas Tromb Tromb Trombi käegalöömisega . 
1153	NA	 Ent Tarvik seletas suure heameelega , mis seal toimus . 
1153	NA	 Ta paistis olevat kohtumise üle väga uhke . 
1154	NA	 Aga midagi ei toimunudki . 
1154	NA	 Üks minu meestest ratsutas järjest läbi oma eluplaanid ja unistused ning teine mu mees raputas peaaegu kõige suhtes kahtlevalt pead , kuulutades need liiga suurejoonelisteks . 
1155	NA	 Mis olidki ta plaanid ? 
1155	NA	 Ta tahtis jätta joomise . 
1155	NA	 Ta tahtis jätta suitsetamise . 
1155	NA	 Ta tahtis murda tööd nagu loom . 
1155	NA	 Ta tahtis saada rikkaks . 
1156	NA	 Ja ta tahtis saada tagasi oma naist , lisas ta areldi . 
1157	NA	 Viimase soovi peale Toomas Tromb Tromb Tromb lausa naeris . “ Naist ! 
1157	NA	 Unustage ometi ilmvõimatud tahtmised ja ihad ! 
1157	NA	 Te lamate maas ja vaatate üles taeva suunas ja ootate , et tähed teie juurde kukuvad . 
1157	NA	 Nad ei tee seda . 
1157	NA	 Kas te olete arvestanud , missugused ohud sellega kaasnevad , kui te soovite soovimatut ? ” 
1158	NA	 Tarvik oli sunnitud möönma , et ta ei olnud ohtudele isegi mõelnud . 
1159	NA	 “ Kõigega tuleb arvestada , kulla mees ! ” hüüdis Toomas Tromb Tromb Tromb justkui vabanedes . “ Kogu maailma kurjus koondub , et enese poolele tagasi võita seda , mis paistab nihkuvat üle piiri . 
1159	NA	 Kõige salalikumad riukad võtab ta tarvitusele . 
1159	NA	 Kui te oma võimeid nii tugevasti üle hindate , siis ka pettute samavõrd rängalt . 
1159	NA	 Te ei saa ise arugi , millise vihuri keskele järsku maandute . 
1159	NA	 Te ei tõuse enam iial ! ” 
1160	NA	 “ Kas inimloomakesel ei ole vähimatki lootust , ” suutis Tarvik vaid haliseda . 
1160	NA	 Ta mõtles järele . 
1160	NA	 Ta leidis olevat enese läbinisti vääritu olevuse . 
1160	NA	 Ent vaevalt jõudis selles selgusele , kui mees andis talle lootuse justkui võluväel tagasi , kuulutades õpetlikult : 
1161	NA	 “ Väga paljud on murdumise järel joonud ennast surnuks . 
1161	NA	 Teid ähvardab sama saatus , kui te ei mõista , et sinilind asub ainult teie peas , teie pehastunud ajus – looduses ei ole seda olemas , unustage ta ! 
1161	NA	 Kuid ka teil leiduvad oma võimalused . 
1161	NA	 Seadke , armas Tarvik , endale teised , väikesed , reaalsed sihid . 
1161	NA	 Väikesest kasvab ajapikku suur , mitte vastupidi . 
1161	NA	 Aet , tema armastab mind ja mina armastan teda . 
1161	NA	 Palju muudki on teie jaoks ülearu suur . 
1161	NA	 Kuid ka teie olukorras on võimalik edasi minna . 
1161	NA	 Astuge edasi tasapisi , väikeste sammude haaval . 
1161	NA	 Ma olen teie suhtes tegelikult äärmiselt optimistlik ! 
1161	NA	 Kui te unustate sinilinnu , siis suudate kindlasti vältida tagasilangust ! ” 
1162	NA	 Viimane lause jäi Tarvikule väga selgesti meelde . 
1162	NA	 Ta kinnitas , et see oli liigutavalt ilusasti öeldud lause . 
1162	NA	 Selle peale oligi Tarvik rääkinud niidumasinast . 
1163	NA	 Niidumasina lugu tekitas Toomas Tromb Tromb Trombis silmnähtava elavnemise . 
1163	NA	 Ta seletas suure kannatlikkusega uuesti üle , kui õilsad ja ilusad on Tarviku soovid , kõik tema kainused , karskused , õppimaasumised , tööletormamised , äriajamised , õnnelik perekond , lastetuse ravi , aga niidumasin on temale täpselt paras . 
1163	NA	 Selle taastamine on Tarvikule kui kuldsete kätega mehele jõukohane , see sisustab oivaliselt tema aega ning paneb aluse ka tulevasele jõukusele . 
1164	NA	 Ta rääkis nähtavasti suure sisendusjõuga , nagu äratuskõneleja , sest Tarvik meenutas kogu seda seika õhinal ja hõisates . 
1165	NA	 “ Nüüd on kõik möödas ja sa ei ole enam purjus , ” silitasin vaikselt ta juukseid . “ Ei ole ju kunagi enam , sa lubad ? ” 
1166	NA	 “ Ei ole , ” kinnitas Tarvik . 
1166	NA	 Ilmselt oli jumala sõrm – kas tõesti oli ta kannatuste turvil leidnud ka usu jumalasse ! – jumala sõrm see mees tema jaoks , seletas ta . 
1167	NA	 “ Siis on kõik hästi . 
1167	NA	 On ju , meil on kõik väga hästi ! ” 
1168	NA	 Kõik oli hästi . 
1168	NA	 Tarvik asus suure pühendumusega niidumasina kallal . 
1169	NA	 Kuidas oleksin samamoodi tahtnud unustada eelneva elu , nii nagu Tarvik . 
1169	NA	 Kuid nagu neetud , iga Tarviku õline mutrikeerutus tõi mulle meelde Toomas Tromb Tromb Trombi . 
1169	NA	 See kiuslik mees oli minuga kogu aeg kaasas ! 
1170	NA	 Ent elu ei andestanud tagasipöördumisi ega nutmist eksituste kannul ning ma surusin südame taas kõvaks . 
1170	NA	 Elu tegi lihtsalt imeliku kõverkäigu . 
1170	NA	 Asjata arvasin , et olen siit igaveseks lahkunud , tegelikult kõik jätkus … 
1171	NA	 --- 
1172	NA	 Meil ei olnud mitte üksnes hästi , vaid koguni väga hästi . 
1172	NA	 Mul oli kodu . 
1172	NA	 Mul oli mees . 
1172	NA	 Mu rahakott oli rahast ümmargune . 
1172	NA	 Ma olin kindlustatud . 
1172	NA	 Kas ma oleksin alles hiljuti – või üldse kunagi – võinud millestki niisugusest unistada ? 
1173	NA	 Ausalt öeldes ei olnud mul elu sees turgatanud mõtet , et ärkan ühel heal päeval rikka ja õnnelikuna . 
1173	NA	 Ajakirjade klantspiltidel troonivaid selle maailma vägevaid vaadates olin tundnud üksnes kollast kadedust ega püüdnud isegi ette kujutada nende elu . 
1173	NA	 Ilmselt puudus mul piisavalt kõrgelennuline fantaasia selleks . 
1173	NA	 Nüüd olin äkki ise üks nende hulgast … 
1174	NA	 Ma olin kindlustatud ! 
1174	NA	 Elu oli mu üles leidnud , selavii ! 
1174	NA	 Räpase noasälkudest äestatud köögilaua taga lugesin järjest üles oma unistused ning Tarvik kuulas neid pead vangutades , saamata aru pooltestki sõnadest , küllap kuuldes kuulsate firmade peeneid nimesid esimest korda elus . 
1174	NA	 Aga ta mõistis , et see kõik on tõsi , see saab teoks . 
1174	NA	 Kuidas meie kodu muutub säravaks , küla kõige säravamaks hooneks . 
1174	NA	 Katus saab värske roo , korstnamüts lapitud , majanurk kergitatud , maja tõuseb uuesti sirgu nagu vanasti . 
1174	NA	 Meie osmik ei olnud kindlasti mitte viletsam kui Toomas Tromb Tromb Trombi kirik ! 
1174	NA	 See ainult paistis õnnetu ja kokku kukkumas . 
1175	NA	 Ka vanatoi vaatas mind taas aukartlikult ja silitas pahklike sõrmedega üle mu valge särgikaeluse , jättes sellele määrdunud triibu . 
1175	NA	 Kui vähe oli tarvis õnneks ja rahuks ! 
1175	NA	 Isegi Kabjake ilmus kusagilt . 
1175	NA	 Tarvik lausa tõukas ta mu ette . 
1175	NA	 Kabjake tegi kaamelt ja kohkunult kraapsjalga . 
1176	NA	 “ Ütle tere , ära häbene , ära karda , ” innustas Tarvik . “ Ta on ikkagi sinu ema . 
1176	NA	 Anna kätt ! ” 
1177	NA	 Mu süda pidi seisma jääma , Kabjake sirutas mulle käe nagu vanainimene . 
1177	NA	 Võtsin sellest aplalt kinni , sest ei olnud saanud oma last puudutada lõputu aja , ilmselt juba mitu elu . 
1177	NA	 Ei mäletanudki enam , millal viimati . 
1177	NA	 Kabjakese käepigistus oli lõtv , jahe , arg . 
1177	NA	 Ta hoidis pea alandlikult viltu , vaatas minust mööda ja luuras , ega ma talle haiget ei tee . 
1178	NA	 “ Kommi tahab , ” selgitas Tarvik . “ Muudkui maiust ja maiust ! 
1178	NA	 Inimloomakese ammu ära vaevanud oma nõudmistega . ” 
1179	NA	 “ Kabjake , saad kommi , saad , ” laususin justnagu rahustades . 
1180	NA	 Kuid ma rahustasin ilmselt eelkõige ennast . 
1180	NA	 Ka raha vastu võttes jäi ta nägu kivistunuks . 
1180	NA	 Ent kaks silmad elavnes selles ning kasvasid mu vaikseks rõõmuks suureks nagu tõllarattad . 
1180	NA	 Ta ei olnud iial nii palju raha korraga käes hoidnud . 
1180	NA	 Ta ei olnud niisugust raha isegi unes näinud . 
1181	NA	 “ Oota ! 
1181	NA	 See kõik ei ole ometi sinule ! 
1181	NA	 Sa lähed poodi ja tood mulle – kuidas ma seletangi – säärase sihvaka pudeli , mis meenutab kirikutorni , nimeks viski . 
1181	NA	 Jäta meelde , õpi pähe – viski . 
1181	NA	 Pikkade kollaste otrade jook ! 
1181	NA	 Endale küsid kilo karamelli . ” 
1182	NA	 “ Kilo karamelli , ” kordas Kabjake , “ viski , kilo karamelli . ” 
1183	NA	 --- 
1184	NA	 Kabjake oli taiplik poiss , tagasi tulles oli tal kaenla all tõepoolest viski . 
1184	NA	 Ent jälle tegi ta ühe krampliku kraapsjala , mis meenutas Tarviku lonkamist . 
1184	NA	 Ning koos pudeliga asetas ta alandliku noogutuse saatel mu ette lauale ka kompvekituutu . 
1185	NA	 Vanatoi muigutas juba huultega , arvates ilmselt , et karamellid on temale . 
1185	NA	 Ka Tarvik sirutas oma peopesa ette . 
1185	NA	 Ta ei olnud ometi kerjus ! 
1185	NA	 Harukordne vaikus täitis kööki . 
1185	NA	 Paistis , et nad kõik sõltusid minust , ootasid minu käest oma lunastust , täitsid mu käske , lugesid silmist mu tahtmisi . 
1186	NA	 Teadsin kusagilt , mida teevad niisuguses olukorras näitlejad . 
1186	NA	 Parimad näitlejad mängisid laval välja suurejoonelise pausi , nii et publik hoidis hinge kinni ja kostis isegi hiire krabin nurgas . 
1186	NA	 Siingi oli lava . 
1186	NA	 Ka mina üksnes olin . 
1186	NA	 Ma ei teinud midagi . 
1186	NA	 Kuid üksnes mu peavangutus pani nad juba värisema . 
1187	NA	 Ma ei suutnud uskuda oma silmi . 
1187	NA	 Siin köögis , mille kõik nurgad olid mitmekordselt kaetud minu verega , väriseti minu ees . 
1187	NA	 Viskasin järjest pilgu igaühe kaamesse näkku ning lajatasin kuivalt oma otsuse karamellide suhtes . 
1188	NA	 See oli lihtne , päevselge otsus – teistsugust ei saanud ollagi . 
1188	NA	 Käskisin Kabjakesel viia karamellid õue ning jagada need laiali küla laste vahel . 
1188	NA	 Küla lapsed pidid muutuma minu sõpradeks , mitte keegi ei tohtinud enam ässitada neid hõikama ilgusi mu kannul ! 
1188	NA	 Kuid siinsel elul olid nähtavasti muud reeglid ning see tuli neile sügava ootamatusena . 
1188	NA	 Kõigile , koguni Kabjakesele enesele , kes seisis edasi nurgas tõredana ja kühmus nagu noor vanatoi . 
1189	NA	 Alles pärast seda , kui lõpuks karjusin oma otsuse talle lausa kõrva , võttis ta klaaskompvekkide paki laualt üles . 
1189	NA	 Iga sammuga , mis ta nihkus ukse suunas , tuutu rinna vastu surutud , muutusid vanatoi ja Tarviku näod aina juhmimaks . 
1189	NA	 Kui uks kinni langes , vajusid nad pingile . 
1190	NA	 Nad konutasid tummalt lauas – nii nagu kogu elu . 
1190	NA	 Ent kõik , kõik oli muutunud . 
1190	NA	 Kui muidu jõid nad seal viina ja kutsusid vaid väga harva mind enese hulka , siis seekord jõin mina ja nende kõrisõlmed lõgisesid nagu sügisesed puulehed . 
1191	NA	 Jaa , jõin üksinda ega kostitanud ka vanatoid . 
1191	NA	 Teadsin , et kui kavatsen jääda siia alatiseks , siis ei saa tulla enam ühtki järeleandmist . 
1191	NA	 Valu uhkas tagasi minusse . 
1192	 10 . 	 10 . 
1193	NA	 See oli tuim ja pidev valu . 
1193	NA	 Leevenduseks ostsin Tarvikule uued rõivad , samasugused nagu Toomas Tromb Tromb Trombil , isegi paremad ja puhtamad , ostsin talle otse nõelasilmast tulnud ruudulise ülikonna ja kollased kingad , ent valu ei lahkunud . 
1193	NA	 Parimgi kuub ei muutnud Tarvikut väärikaks ja kauniks . 
1194	NA	 Tema kõverat keha , ta lääpas jalgu , ta sugemata soengut vaadates meenus mulle ikka ja ikka mu endine mees . 
1194	NA	 Päevpäevalt aina majesteetlikumalt uhkas silmade ette ta kuju . 
1194	NA	 Kõigest tuli ta meelde . 
1194	NA	 Kuidas ka paiskusin tema eest unistustesse – painaja ja viirastus oli see veider mees linnas . 
1194	NA	 Me võisime visata metsaauku koidest uuristatud voodid ja diivanid ja riidekapi , me võisime sisustada oma ruumid uhkeima tänapäeva moe järgi . 
1194	NA	 Kõigeks , kõigeks jätkus meil raha . 
1194	NA	 Unistused tulvasid mu ümber nagu tuleleegid . 
1195	NA	 Unistusi oli palju ja vanatoi rüüpas vaikides minuga samast pudelist … 
1196	NA	 Kuidas oli pudel tema kätte saanud ? 
1196	NA	 Mäletasin , et vanatoi tõi selle ise mu viipe peale poest . 
1196	NA	 Ta oli käskinud Tarvikut , kuid see taganes midagi kuulmata esiku pimedusse . 
1196	NA	 Vanatoi röökis tema peale vihas ja raevus , aga läks , poepidaja magas , vanatoi ajas ta voodist üles ja nõudis kõige kallimat , kõige ilusamat pudelit vitriinist , sest ma ütlesin talle : võta kõige uhkem ! 
1196	NA	 Tagasiteel oli ta korgi pealt hammustanud . 
1196	NA	 Reibas ja rõõmus oli ta naastes . 
1197	NA	 Nii see oli , nõnda sai temagi korraks tunda , kuidas poes kummardati mu ees maani , see oli hoopis midagi muud kui puskarimoor . 
1197	NA	 Kui juhtumisi suvatsesin lahkuda midagi välja valimata , jooksis omanik isiklikult mu kannul ukseni ja küsis härda kummardusega , kas nad on millegi vastu eksinud , ning ma pidin rahustama , et kõik on kõige paremas korras , mul ei ole lihtsalt hetkel tuju – ah kui kahju ! aga mispärast ometi , vahest ülearu palav ilm ? – , täpselt samamoodi kui linnas . 
1198	NA	 Mu ihu lausa värises mõttest , mis kõik oli minu võimuses . 
1198	NA	 Ilmnes , et ma ei olnudki elusalt maetud külakoopasse . 
1198	NA	 Vastupidi , õnn oli pööranud oma palge täiesti ootamatult minu poole . 
1199	NA	 “ Siis sääraseid marke õpetab linn jooma , ” urises Tarvik viimaks süngelt . 
1199	NA	 Ta oli ilmunud uksele . 
1199	NA	 Ta nägu oli tume . 
1200	NA	 “ Sääraseid ja ka teistsuguseid , ” kostsin umbmääraselt . 
1201	NA	 Kuidas ta ometi ei taibanud nii väikest tõsiasja , et kuldaksin ta üle , kui ta vaid laseks mul olla segamatus rahus . 
1201	NA	 Tundsin juba kahetsust , et keelasin talle sõnnikuveo ja muud rasked räpased tööd , mida mu linnas teravaks muutunud nina ei talunud . 
1201	NA	 Oleksin hea meelega läkitanud ta küla peale tööd kerjama , üksnes selleks , et ta kaoks mu silmist . 
1202	NA	 Ning taas uhkas sellest mõtteuidust mu südamesse see mees : ka tema lootis tüdinedes minust rahu leida ja saatis mu tänavale , linna , äridesse , poodidesse – ja mis sellest sai , ta kaotas mu päriselt . 
1202	NA	 Kas oleksin tundnud kurbust , kaotades Tarviku ? 
1202	NA	 Ma ei sõltunud temast enam mitte milleski ! 
1203	NA	 “ Sa ei kavatse ometi vihastada ? ” küsisin . “ Tarvik , sa pead kõik mulle kohe ausalt ära rääkima , kui tekib seesugune imelik tuju . 
1203	NA	 Kas mu mees , ” märkasin , et Tarviku nägu tõmbus halliks , “ ptüi , kas mu kunagine ülemus ei õpetanud sind küllalt selgesti , kuidas tuleb toimida vihahoo korral ? 
1203	NA	 Kohe , kui ihu hakkab keema ja lihased kangestuvad , niipea , kui sa tunned end halvasti ja kavatsed kallale tungida , enne kui su seisund muutub kontrollimatuks , pead sa pöörduma oma potentsiaalse ohvri poole ja talle kõik üles tunnistama , kas mäletad ? ” 
1204	NA	 Sinu poole , Aet , pöördub inimloomake nüüd alati , kui tal tekib tahtmine , oli Tarvik deklameerinud mulle õhinal , sina pead nägema tema piina ja teda aitama ! 
1204	NA	 Ent seekord rehmas ta vaid käega ja süüdistas : 
1205	NA	 “ Me rääkisime ka sinust . 
1205	NA	 Su ülem ütles , et alati , kui sa raha saad , ei suuda sa enne lõpetada , kui see maha joodud . 
1205	NA	 Sa vehid kätega , vigastad ennast , kordad tüütuseni kinnismõtteid . 
1205	NA	 Ka inimloomake on seda märganud ! 
1205	NA	 Nüüd on sul palju raha . 
1205	NA	 Kas sa kavatsed end surnuks juua ? ” 
1206	NA	 Ma isegi ei vastanud ta kiuslikule jutule . 
1206	NA	 See oli vana , tuttav Tarvik . 
1207	NA	 Temast ei olnud meest , ei päeval , ei öösel , ta kõlbas vaid kärbsemustaks . 
1207	NA	 Iga õhtuga aina selgemini meenus mulle tema sigaduste rivi , järjest ja järjest , see rivi oli lõputu . 
1207	NA	 Linnas oli mulle jahmatusega teada antud , et kõik tema peksmised ja piinamised olid tegelikult kuriteod ning kui konstaabel oleks nad registreerinud , istuks ta praegu vangitornis . 
1208	NA	 Mõtlesin kibedalt , kuidas olin elanud sügavas pimeduses , teadmata üldse , et mul on õigusi . 
1208	NA	 Alles pärast seda , kui Toomas Tromb Tromb Tromb avas mu varjatud uksed ja nad paistsid minu teadmata mu sisemusest välja , ärkasin elule . 
1209	NA	 Ta ei väärinud mind tõesti , Toomas Tromb Tromb Trombil oli tuline õigus . 
1209	NA	 Ometi , sellest ei olnud lugu . 
1209	NA	 Sellest ei olnud vähimatki lugu . 
1210	NA	 --- 
1211	NA	 Kuni valust sai sähvatus . 
1211	NA	 Järjekordsel ööl , mil sattusin veeämbri juurde , et kasta oma tulitavat kurku , riivasin pimedas jalaga midagi teravat . 
1211	NA	 Kostis plaksatus ja varbaid läbistas ränk valusähvatus , nagu oleks nad maha lõigatud . 
1211	NA	 Süütasin vandudes tule . 
1212	NA	 Mu jala otsas ripnes hiirelõks . 
1213	NA	 Kusagil kaugemal kihistati , see oli Kabjake , ta ei maganud … 
1214	NA	 Hing tuikas , hing valules . 
1214	NA	 Raha oli väga palju veel alles . 
1214	NA	 Kuid ma ei olnud kodus ! 
1214	NA	 Surin ja uim lahtusid mu peas ning ma mõistsin terava selgusega , et ei ole suutnud vähimalgi määral kohaneda selle eluga , mida alles hiljuti pidasin ainuvõimalikuks . 
1215	NA	 Kui seni miilas külas minu vastu vaikne umbusk seetõttu , et tulin mujalt ja võõra päritolu tõttu peeti mind mõnikord libahundiks , siis nüüd oli võõristus vastupidine , ma kuulusin justkui kõrgemasse , heledamasse klassi , mul oli kõikjal kaasas linna hõng . 
1215	NA	 Mulle pakuti isegi tööd , lubades matta maha kõik vanad vaenukirved , sellal kui ennist oli mind varguse pärast laudast nagu kaltsu minema aetud . 
1215	NA	 Aga piisas mul vaid keelduda , sest see oli liiga mannetu mu oskuste jaoks – see oli töö hobusetallis – , kui ka kõige tahumatum maamats pöördus kõrgilt minust kõrvale . 
1216	NA	 Ilmselt seisis vastarinna eesotsas puskarimoor , sest ma ei pidanud tema kaupa isegi pilkamise vääriliseks . 
1216	NA	 Teda ja ta sogast vedelikku ei olnud minu jaoks lihtsalt olemas … Varem jooksin Tarviku rusikate eest varjule ning avanesid ka nende uksed , kes mind kartsid , ent uksed olid nüüd suletud . 
1216	NA	 Ma isegi ei katsunud neid avada . 
1216	NA	 Samamoodi olid suletud hinged ja suud mu ees . 
1216	NA	 Ükski laps ei julgenud võtta minu käest vastu enam kompvekki . 
1216	NA	 Ilmselt oli keelatud mind jälitada , sest ühtki pilget ma ei kuulnud , ent kõik nad hoidusid kõrvale . 
1217	NA	 Ometi oli see kõik veel talutav ! 
1217	NA	 Kuid ei karamellid ega üldse mitte miski ei olnud aidanud mul üles sulatada kunagist muretut Kabjakest . 
1217	NA	 Võimalik , et kusagil oli ta rõõmsameelne , ent minu silma all muutus ta süngeks ja kohtles mind täpselt samamoodi nagu ülejäänud küla . 
1217	NA	 Ta käitus justkui võõras – vaene kaitsetu hukule määratud laps ! 
1218	NA	 Ostsin talle villase karu , ja ta viskas selle tagakätt ahju . 
1218	NA	 Püüdsin meelitada teda poodi , et ta näitaks oma sõrmega , mida himustab , ent tema heitis pea uhkelt kuklasse : 
1219	NA	 “ Tarvik toob ! ” 
1220	NA	 Edaspidi tõigi Tarvik – iga päev tõi Tarvik talle minu raha eest tõldvankri , ehitusklotsid või kummilooma . 
1220	NA	 See oli mu karistus , et kunagi pöörases tujus põgenesin . 
1221	NA	 Ostsin küla ainsa korraliku kaupluse tühjaks parematest söökidest , sest vähemalt söögiaegu Kabjake viimasel ajal austas , ehkki vaikides . 
1221	NA	 Aga nii mõnigi kord tabasin Tarvikut andmas Kabjakesele salaja kompvekke ja küpsiseid minu raha eest . 
1222	NA	 Päevad läbi mõtlesin köögilaua taga , mida ette võtta . 
1222	NA	 Viimaks luges ka Tarvik ise vist mu mõtteid , sest taas võis kohata teda hanguga heinateol või sõnnikus . 
1222	NA	 Kuid Kabjake rippus tal hõlmas ! 
1222	NA	 Kui üritasin teda keelata , kuulutas Kabjake , otsekui oleks ta kaetatud , et temagi on jõudnud arusaamiseni meeleparanduse vajalikkusest . 
1223	NA	 “ Kuidas saab sinu meel olla rikutud ? ” küsisin jahmunult . “ Sa ei ole ju veel elanudki ! ” 
1224	NA	 Tundus , et kui mul õnnestub teda puudutada , siis läheb kõik jälle hästi . 
1224	NA	 Kuid ta taganes eest , tegi ristimärgi ja hüüdis : 
1225	NA	 “ Ka sina , ema , peaksid viimaks ometi pihta hakkama ! ” 
1226	NA	 Ta sõnad olid sõgedad , ent vähemalt emaks nimetas mind üle hulga aja … Aga vanatoi ei söandanud enam toast välja tulla . 
1226	NA	 Andsin talle pilvisel ilmel iga päev kolm sigarit ja see oli kogu meie suhtlus . 
1227	NA	 Ka mina ise suitsetasin juba sigareid , sedavõrd pingule olid tõmbunud närvid . 
1227	NA	 Olin täiesti nõrk . 
1227	NA	 Miks ei lahkunud ma , laps kaenlas , nelja tuule poole , miks ootasin külas oma hukatust ? 
1227	NA	 Sest midagi muud peale hukatuse ei olnud siit oodata . 
1228	NA	 Aga seda ma ähmaselt veel mõistsin , et ei tohi minna tagasi sellesse pahelisse kloaaki … Linn oli suurendanud mu enesekindlust , avardanud silmaringi , andnud tarkustki , mille järele ma sisimas alati janunesin , ja mis salata , seal asus ka minu armastus , kuid ma kuulusin siia . 
1228	NA	 Mul ei tarvitsenud muretseda raha ega töö pärast , nagu külas tavaline . 
1228	NA	 Kõik minu aeg oli vaba aeg . 
1228	NA	 Mitte keegi ei söandanud teha mulle arvustavat märkust . 
1228	NA	 Kui oleksin varem osanud kujutleda niisugust olukorda , oleksin arvanud , et see on õnn , sulaselge õnn . 
1229	NA	 Kuid see ei olnud , ka osmiku seinte vahelt puudus mul juba igasugune tahtmine lahkuda . 
1229	NA	 Konutasin käsipõsakil köögis , silmitsesin läbi ähmase klaasi , kuidas päike kuldab nurmesid , ning mõtlesin , et ootan , kuni murdub keskmine tala ja katus kukub meile raginal peale . 
1229	NA	 Tundus , et tammi taha on kogunenud veepais ja ühel päeval annab tõke järele , see päev oli lähedal , vesi mäsles ja otsis teed . 
1230	NA	 --- 
1231	NA	 Parajasti sattusin uimerdama – neetult kuum päike , see paistis otse lagipähe – harjunult poetrepil , kui toimus kentsakas kohtumine . 
1231	NA	 Alguses ei saanud ma isegi aru , mis juhtub . 
1231	NA	 Vasakult tormas minu suunas inimene ning samamoodi tormas inimene ka paremalt , justnagu näeksin kahekordselt . 
1231	NA	 Kuid nii see ei olnud , kumbki tulija oli teisest äärmiselt erinev . 
1231	NA	 Vasakpoolne oli nõtke ja kärme ning hööritas puusadega , ning ka parem lähenes kuidagi hööritades , ent ilma igasuguse sujuvuseta , pigem ta viskles ja kramples ja paistis teadvat juba ette , et kaotab . 
1232	NA	 Vasak jõudiski minu juurde esimesena . 
1232	NA	 Ta kaisutas mind nagu oma kadunud tütart ja hüüdis : Aet ! 
1232	NA	 Parempoolne vaatas toimuvat pika , erakordselt pika ja pettunud pilguga . 
1232	NA	 Seejärel langetas ta pea ning hakkas uuesti vaikselt eemale liipama . 
1233	NA	 “ Tarvik , ae ! ” hüüdsin talle oma heleda häälega lõbusalt . 
1234	NA	 Samas jahmusin oma hüüdest . 
1234	NA	 Missugused jubedad raginad kostsid mu häälest ! 
1234	NA	 Mu hääl oli täiesti ära , see kähises ja lausa kriuksus . 
1234	NA	 Nähtavasti olin kusagil märkamatult külma saanud … Kuid Tarvik oli sellega harjunud ja pöörduski taltsalt , ning sellal sain öelda tollele teisele – kelleks mõistagi oli kellameister Franketti – vabandavalt : 
1235	NA	 “ Olen viimasel ajal veidi tõbine … ” 
1236	NA	 Justnagu oleks Franketti saabumine kõige tavalisem asi . 
1237	NA	 “ Tarvik , aga mida sina siin poe juures … ” 
1238	NA	 Tarvik ei vastanud . 
1238	NA	 Tal ei olnudki siia asja . 
1238	NA	 Ta oli siin täiesti niisama . 
1239	NA	 Ning ma tundsin , et kusagil hõljus armastus . 
1239	NA	 Kiivusest , armukadedusest , armastusest tulvil oli Tarvik . 
1239	NA	 Ta oli paiskunud tummalt läbi küla mu poole nagu loom , kuulates üksnes tumedaid instinkte ja kihinaid oma sisemuses . 
1239	NA	 Vaevalt ise teades oma sammude sihti ja mõtet . 
1239	NA	 Ta oli siin , armastus oli siin . 
1240	NA	 Ent Franketti – mis jõud tõi temasuguse kikilipsuga härrasmehe mahajäetud maamülkasse , kuhu ta mitte sugugi ei sobinud ? 
1240	NA	 Kustkohast paiskus tema ? 
1240	NA	 Ent siin ta oli . 
1240	NA	 Litsus kingakontsaga maas porikamakaid laiali . 
1241	NA	 “ On üks äärmiselt erakorraline teade , ” nurrus ta Tarviku suunas põlastavaid näomoonutusi tehes mulle kõrva . 
1241	NA	 Ta kibrutas kulmu , põske , viimaks laupa , ajas põsedki prunti , nagu oleks tal kavatsus mind iga hinna eest naerma saada . 
1241	NA	 Kuid naerma ma sellegipoolest ei hakanud . 
1241	NA	 Franketti oli klounina kõigile pingutustele vaatamata andetu , tema kergus ja lõbusus oli tehislik . 
1241	NA	 Ning Tarvik jälgis mind pinevalt . 
1242	NA	 Tema umbusk Franketti tembutuste suhtes kasvas iga sekundiga , nii et kartsin juba kõige halvemat ja küsisin omakorda nägu krimpsutades Frankettilt : 
1243	NA	 “ Kes te olete ? ” 
1244	NA	 “ Kas sa tõesti ei tunne mind ära ? ” imestas Franketti . “ Ma olen ju sinu sõber , Franketti , kui mäletad ! ” 
1245	NA	 Ta püüdis koguni patsutada mind õlale . 
1245	NA	 Suutsin küll viimasel hetkel kõrvale põigata , kuid miski minus murdus sel hetkel , veepais vallandus , pisarad tungisid mulle kurku ja ma küsisin mõtlematult : 
1246	NA	 “ Sa räägid tema ülesandel ? ” 
1247	NA	 “ Kelle ? ” 
1248	NA	 Suutsin pärlendavate silmadega veel üksnes noogutada . 
1248	NA	 Tarvik märkas seda . 
1248	NA	 Kas ta sai üldse millestki aru , ent ilmselt oli võitmatu armastus koos temaga ja ta käed tõmbusid rusikasse . 
1249	NA	 “ Ei , ma tahan ise sinuga kohtuda , Aet , sa oled nii armas ! ” pudistas Franketti seda märgates hirmunult ja kiirustades . 
1250	NA	 Kuid see oli kindlasti viga . 
1250	NA	 Tarvik astus sammu lähemale , ilmse kavatsusega Franketti lihtviisil maha lüüa . 
1250	NA	 Pärast ei oleks siinkandis koergi haukunud ega ulunud linnavurle mälestuseks . 
1250	NA	 Franketti kaotas pea ja püüdis pugeda minu selja taha varju , ent tegi seda nii ebaõnnestunult , et jäi mulje , nagu tahaks ta mind emmata , ta oli purjus . 
1250	NA	 See oli kahtlemata suurim viga kõigist mõeldavatest . 
1250	NA	 Kuid ometi juba sedavõrd suur , et selles sisaldus pääsemine . 
1250	NA	 Tarvik tormas Frankettit eemale tõugates minu kõrvale ning seisis nagu lõvi meie vahel . 
1250	NA	 Ta koguni lõrises . 
1251	NA	 Vahtugi tilkus suunurgast . 
1251	NA	 Kuid ta ei rünnanud , nähtavasti oli ta meeleparanduse najal siiski juba muutunud . 
1251	NA	 Franketti lamas oimetuna maas . 
1251	NA	 Tema valge pintsak oli kaetud inetute porilaikudega . 
1252	NA	 Olin elus juba palju kogenud , aga järgnev oli uskumatu ka minu jaoks : Tarvik aitas Franketti taas püsti ning vähe sellest , nad vahetasid omavahel veel ka pika sooja käepigistuse ! 
1252	NA	 Isegi määrdununa tundus Franketti puhtam ja elegantsem kui Tarvik . 
1252	NA	 Ta oli ilus mees . 
1252	NA	 Seljas oli tal lumivalge särk . 
1252	NA	 Tema puhmas vuntsid katsid uljalt pool põske . 
1252	NA	 Tarvik oli Franketti poolt justkui ära võlutud . 
1252	NA	 Ootamatult haarasid nad teineteisel õlgadest ja sammusid kahekesi nagu igiammused sõbrad mööda teerada eemale . 
1253	NA	 Seirasin neid kangestunult . 
1253	NA	 Poepidaja seisis varmalt uksel ja tegi mulle lehvikuga tuult . 
1253	NA	 Nemad aga lihtsalt läksid ja läksid . 
1253	NA	 Juba hakkasid nad jõudma alleele . 
1253	NA	 Kus ma asusin ? 
1253	NA	 Miks ma olin siin ? 
1253	NA	 Nad paistsid juba üsna väikesed ja kauged ja läksid ikka edasi . 
1254	NA	 Kusagilt ilmus mu kõrva kummaline , sametine hääl . 
1254	NA	 Maantee ääres asub üks kohvik , ma vedelesin seal ja ootasin sind , aga sa ei tulnud , Aet , laulis see hääl . 
1255	NA	 Võimalik , et kõik linna hääled olid teistsugused kui külas , voolavad , pehmed , kas ma enam neid üldse mäletasin ! 
1255	NA	 Ma teadsin seda kohvikut . 
1255	NA	 See oli ligasevõitu kõrts poolel teel linna . 
1255	NA	 See oli võrdlemisi kallis koht , ent palgapäevadel käisime mõnikord seal , kui meil oli võitmatu tung väljuda küla hallusest . 
1255	NA	 Nad muudkui sammusid kaelakuti ja mina nende kannul sama teed . 
1256	NA	 --- 
1257	NA	 Tõepoolest , neis leidus midagi sarnast – üks oli nii kaunis ja sile , teine nii inetu ja krobeline , kuid mõlema silmades oli kollane tuluke , mis kumas nagu kuu . 
1257	NA	 Silmalaud pilkusid ja värisesid neil . 
1258	NA	 “ Mis on see teade , mille sa pidid mulle ütlema ? ” küsisin kohvikus . 
1259	NA	 “ Teadet ei olegi . 
1259	NA	 See oli nali , ” nurrus Franketti uniselt . “ Tähendab , teade oli , aga suurem veel on rõõm teid koos näha . 
1259	NA	 Ja teade kadus . 
1259	NA	 Ma ei mäleta seda enam … Näed , sattusin ennist siia imepärasesse kohvikusse jalgu puhkama , ainus häda , et unustasin raha kaasa võtmata , siis meenus Aet , ta on meil ju nüüd kröösus … Noh , kuidas me elame , vanapoiss ! ” 
1260	NA	 Võisin rahumeeli tukkuda korvtoolis , sest kogu Franketti tähelepanu paistis olevat suunatud Tarvikule ning minu osaks oli vaid aegajalt paotada rahakotisuud . 
1260	NA	 Ja vähemalt üht see kellamees oskas , sõnu ritta seada . 
1260	NA	 Isegi naljad hakkasid tal laabuma . 
1260	NA	 Õnneks olid need niisugused lihtsameelsed naljad , millest Tarvik sai vaevata aru . 
1260	NA	 Tarviku arvates oli ta kindlasti peen , haritud ja lugupeetud mees . 
1260	NA	 Isegi klotsersõrmuse oli ta sõrme pannud , olin seda sõrmust kusagil varem näinud … 
1261	NA	 Koos meiega olid kõrtsis veel mitmed väsinud teekäijad ja koguni maanteetolmust triibuline politseinik , seega oli siin hea ja turvaline koht . 
1261	NA	 Ning mis kõige toredam : kohvikus ei viibinud mitte ainsatki tuttavat . 
1261	NA	 Missugune kergendus see oli ! 
1261	NA	 Kui laastavalt mõjus pidev viibimine külarahva arvustava silma all . 
1261	NA	 Küllap just sellepärast ei meeldinudki mulle viimasel ajal enam päike , õhk , rohelus . 
1261	NA	 Sest kõik nad olid küla . 
1262	NA	 Vaiksemal hetkel , mil mehed tõmbasid korraks hinge , võtsin nõuks kahetseda kibedalt ja avalikult oma arutut sammu , oma linnasööstu . 
1262	NA	 Kuidas ma võisin sedavõrd eksida oma elus ! 
1262	NA	 Lootsin , et Franketti kannab minu sõnad edasi Toomas Tromb Tromb Trombini , too lakkab mind armastamast ja painamast , ma leian rahu . 
1263	NA	 Kartsin siiski , et Tarvik võib solvuda ja vihastada . 
1263	NA	 Kuid ta osutus ootamatult mõistlikuks ning lausus minu kannatusi nähes innukalt : 
1264	NA	 “ See oli sul õige samm ! 
1264	NA	 Kuidas muidu oleks inimloomakesest asja saanud ! ” 
1265	NA	 Niisuguse nurga alt ei olnud ma asja näinud . 
1265	NA	 Tarvik oli tõesti tark ja tõesti palju läbi mõelnud , isegi Franketti ülistas tema probleemiasetust . 
1266	NA	 “ Inimloomake ei oleks iial võtnud endale väikesed eesmärgid , et siis astuda edasi sammhaaval . 
1266	NA	 Ta vajas taipamiseks selle mehe soovitust , ” jätkas Tarvik , naeratades üle kogu näo . 
1266	NA	 Nagu ei iial külas me kooselu vältel , mil ta oli alati sünge või kuri . 
1267	NA	 “ Just ! ” hõiskas Franketti . “ See mees oli tõuge ja sinu pea hüppas sellest hoobist õigesse paika ! 
1267	NA	 Sa oled talle tänulik , eks ? ” 
1268	NA	 Tarvik noogutas ja pudises pehmel keelel , ehkki ei joonud muud kui limonaadi : 
1269	NA	 “ Võttis väikesed , aga sai suured … Sai kõik , sai selga küla parimad riided ! 
1269	NA	 Sai ka oma armsa Aeda tagasi , kuigi see mees ütles , et Aet on tema jaoks liiga suur ja teda ei tohi puutuda ! ” 
1270	NA	 Tõele au andes oli tal tõesti põhjust uhke olla . 
1270	NA	 Kui minule vaatas kõikjalt vastu kadedusega segatud põlgus , siis teda külas vargsi imetleti . 
1270	NA	 Keegi ei oleks uskunud , et temasugusel sandil võib olla nii kaunis ja väärikas , siidist kahisev naine . 
1270	NA	 Mu kortsud olid taandunud ja suunurgad tõusnud eblakalt ülespoole , koguni mu must laik põsel paistis ootamatult võluv ja loomulik , kui patseerisime külatänavatel ja jõe ääres . 
1271	NA	 Lamasklesin tooli seljatoel – külas oleks niisuguse asendi peale sisistatud : lits , viimane lits ! – , puhusin sigarist paksu sinise suitsujoa lae suunas , lõõgastusin , lõõgastusin . 
1271	NA	 Kuulasin Franketti loba nagu muusikat , jah , ma ei mäletanud küla ega intriige . 
1271	NA	 Mul oli hea ja lahe olla . 
1271	NA	 Ma ei pidanud valima sõnu ega mõtlema suuri mõtteid , elu voolas minust läbi , lihtsalt voolas . 
1272	NA	 --- 
1273	NA	 Ootamatult Franketti jutukedrus katkes ja üle ta näo libises kohkumuse vari . 
1273	NA	 Kaugelt kostis veel üks teine muusika . 
1273	NA	 Väga iseäralik muusika . 
1273	NA	 See oli niisugune muusika , mida mul oli õnnestunud kuulda vaevalt paar korda elus . 
1273	NA	 Millesse ma kuulates alati kinni jäin . 
1273	NA	 Mida olin kuulnud oma kõrvus unetutel öödel . 
1273	NA	 Mida olin kuulnud unedes . 
1273	NA	 See muusika kostis aina selgemini ja Franketti nägu muutus aina ärevamaks . 
1274	NA	 Ning äkitselt seisis keset saali Toomas Tromb Tromb Tromb , hõbedane kiiver peas . 
1275	NA	 Franketti vakatas . 
1275	NA	 Tarvik pigistas heitunult tema kätt . 
1276	NA	 Toomas Tromb Tromb Tromb aga vist isegi ei märganud neid , sest ta silmad olid täis mind , üksnes mind . 
1276	NA	 Ta paiskus toole eemale tõugates minu juurde ja hüüdis : 
1277	NA	 “ Me peame rääkima ! ” 
1278	NA	 “ Mul ei ole sinuga midagi rääkida , ” kostsin tuhmilt . 
1278	NA	 Puhusin talle suitsu näkku . 
1278	NA	 Nipsutasin sõrmega õhku nagu jõugupealik . 
1279	NA	 Kuid enne , kui Franketti ja Tarvik jõudsid teda takistada , rebis ta minu nende juurest eemale . 
1279	NA	 Kõrtsi viimases taganurgas arvas ta heaks minuga olla . 
1279	NA	 Kiiver sätendas tal ikka veel peas . 
1280	NA	 Baaridaam järgnes mu nipsutuse ajel meiega kõrtsi ainsasse hämarasse paika . 
1280	NA	 Asi paistis tõsine . 
1280	NA	 Toomas Tromb Tromb Trombi keskendunud , fanaatilise olemise järgi oli selge , et meil tuleb raske jutuajamine . 
1280	NA	 Peletasin baaridaami eemale tellimusega , esimese ettejuhtuva joogiga , nägin , kuidas Franketti suu tõusis sellest kõrvuni . 
1280	NA	 Tarvikule käskisin serveerida suure tordilõigu . 
1281	NA	 “ Ainult hetkeks , ” seletasin neile vabandades , “ tööasjad ! ” 
1282	NA	 Ning ikka veel kumisesid mu kõrvad mootorratta vabadust ja armastust möirgavast muusikast maanteel . 
1283	NA	 --- 
1284	NA	 Ta viskas kiivri kolinal lauale ning põrnitses mind pikalt ja salvavalt , kuni langetasin silmad . 
1284	NA	 Juuksed olid tal segamini kui õletuustid , kiilad laigud nende keskel nagu põld . 
1284	NA	 Seejärel ta pilk lõtvus ja ta lausus ohates : 
1285	NA	 “ Kus sa oled olnud , ma olen peaaegu surnud – mis on vahepeal juhtunud ? ” 
1286	NA	 Olgugi meie töösuhe kuidagi äkitselt katkenud , ei olnud ta ilmselgelt mind hüljanud , vaid igatses mu järele . 
1286	NA	 Ning ma ütlesin : 
1287	NA	 “ Rahune , midagi ei ole juhtunud … Lihtsalt meie iseloomud ei sobi teineteisega . 
1287	NA	 Minul on hea ja lihtne iseloom , sinul teistsugune . ” 
1288	NA	 “ Kõik , kõik on purunenud , ” halises mees . 
1289	NA	 Võtsin ta pea oma käte vahele ning ütlesin : 
1290	NA	 “ Mitte midagi ei ole purunenud . 
1290	NA	 Ja kui ongi , siis tuleb edasi elada . 
1290	NA	 Ma väga loodan , et me kumbki saame õnnelikuks . ” 
1291	NA	 “ Me saame saada õnnelikuks ainult koos , ” kostis see sõge mees kurvalt . “ Nii on kirja pandud mu sõnumis tähtede poole , jumala poole , mis tõi meid kokku . 
1291	NA	 Seesama seisab kindlasti ka tähtede ja jumala sõnaraamatus . ” Korraks vajus ta lõug rippu käte peale . “ Eraldi me õnnelikuks ei saa , ” lõpetas ta lõpmata-lõpmata kurvalt ning ma ei osanud teda kuidagi lohutada . 
1292	NA	 Seda oli liiga palju minu jaoks . 
1292	NA	 Pisar veeres mul silmanurgast alla . 
1292	NA	 Ent samas näisid teda torgetena vapustavat mälestused . 
1292	NA	 Teda läbistas kogu ebaõiglus , mida ta uskus minu poolt lähtunud olevat . 
1293	NA	 “ Just nüüd , kui me hakkasime tõeliselt koos elama , ” seletas ta hüsteeriliselt , “ ja meid ootavad ees suured tööd , Aet ! 
1293	NA	 Kogu mu ettevõte on sinu najale üles ehitatud – meie armastusele ! 
1293	NA	 Sa oled trampinud kõik selle jalgade alla , kõik , kõik ! 
1293	NA	 Mu elu on varisemas maapõhja , ma tapan end ära ! ” 
1294	NA	 Sõnad ei olnud väga veenvad , kuid ma tundsin end siiski süüdlasena , olin talle palju haiget teinud . 
1294	NA	 Ainus , mida võisin enese kaitseks esile tuua , oli see , et ma ei olnud seda kõike tahtnud . 
1294	NA	 Nii oli üksnes juhtunud . 
1295	NA	 “ Ka mina tahaksin end tappa , ” tunnistasin . 
1296	NA	 Mu jalad , mu sammud olid astunud üle tema lootuste . 
1296	NA	 Ent kas saab olla suhete purunemine iial ühepoolne , siis oleks üks justkui ainult teise ori ? 
1296	NA	 Miks paigutas ta oma lootused minu taldade alla ? 
1297	NA	 “ Nii see on ! 
1297	NA	 Paraku jään ma oma pere juurde . 
1297	NA	 Sinna ei saa midagi parata . 
1297	NA	 Mul on laps ja mees . 
1297	NA	 Ma väga loodan , et sa mõistad mu otsust . 
1297	NA	 Et suudad andestada , ma nii väga loodan , meie armastuse nimel ! ” 
1298	NA	 Toomas Tromb Tromb Tromb vaatas mind nii , nagu oleksin inimsööja . 
1299	NA	 “ Sa armastad mind ? ” küsis ta seejärel kuiva suuga . 
1300	NA	 “ Jaa , ma armastan sind . 
1300	NA	 Ma jään sind igavesti armastama , juhtugu mis tahes . ” 
1301	NA	 “ Kas ma oleksin maja ostnud selleks , et elada seal üksipäini , ikka vaid sinu pärast tegin seda ! ” 
1302	NA	 “ Sa räägid muudkui tööst ja majast – võibolla sa siis ei armastagi mind ? ” 
1303	NA	 Mehe nägu tõmbus roheliseks . 
1303	NA	 Ma ei andnud talle aega sobiva vastuse väljamõtlemiseks . 
1303	NA	 Ütlesin , et tulen kohe tagasi . 
1303	NA	 Ta ei paistnud seda uskuvat , kuid kas oli tal võimalik mind takistada . 
1304	NA	 --- 
1305	NA	 Läksin Tarviku juurde ning asetasin käed talle õlgadele ja silitasin pead . 
1305	NA	 Viskasin lauale kogu raha , mis mul oli parajasti taskus , ning käskisin tal tellida endale ja Frankettile ja mullegi . 
1306	NA	 “ Mida ülemus sulle rääkis , kas pakkus jälle tööd ? ” küsis Tarvik . “ Inimloomakese nimel , sa peaksid selle vastu võtma , ta maksab kuradi hästi ! ” 
1307	NA	 “ Küllap pakkus ta midagi muud , ” lisas Franketti küüniliselt ning pilgutas mulle silma . 
1307	NA	 Sain aru , et kogu siinne tunnete tulv jättis ta täiesti külmaks . 
1307	NA	 Tema maailmapildi järgi kas mina mängisin Toomas Tromb Tromb Trombiga nagu kass hiirega või siis vastupidi , Toomas Tromb Tromb Tromb ostis mind lahtiste kaartidega nagu prostituuti . 
1307	NA	 Kuid mul ei olnud kahemõtteliste vihjete jaoks aega . 
1307	NA	 Ma tegin detektiivitööd . 
1308	NA	 “ Kuidas ta mu üles leidis ? 
1308	NA	 Sina ütlesid talle , et ma olen siin ! ” 
1309	NA	 Mu hääl oli niisugune , et Franketti hetkeks kangestus . 
1309	NA	 Seejärel ilmus ta näole eriliselt magus ja nilbe ilme . 
1309	NA	 Ta asus äraolevalt vuntsi keerutama . 
1309	NA	 Mu rünnak oli kandnud vilja – kui isegi Franketti oli sunnitud järele mõtlema , ei olnud asi päris kindlasti puhas , kohtumised juhuslikud . 
1309	NA	 Minu ümber oli kootud võrk . 
1310	NA	 “ Ma ei öelnud talle midagi , ” vabandas Franketti . “ Vastupidi , tegin kõik selleks , et ta ei tuleks . 
1310	NA	 Tema – kärsitusest segane – käskis mul sind kasvõi maailma lõpust üles otsida , aga ausõna , ma jätsin ta kirikurisu juurde maha , kus ta tagus hullumeelselt kella ja ootas mu teateid sinu kohta . 
1310	NA	 Ma ei öelnud talle midagi . 
1310	NA	 Kuidas oleksin saanudki ! 
1310	NA	 Sa ise võisid veenduda , et ma ei üritanud sind mingil viisil kodust lahkuma sundida . 
1310	NA	 Kui alatu oleks lahutada sind sinu mehest , kelle sa alles taas üles leidsid ! ” 
1311	NA	 Ta tõstis käed püsti ja demonstreeris oma tühje peopesasid , ilmselt oli see mõni vanglakeelne selgitus sõnadele . 
1311	NA	 Toomas Tromb Tromb Tromb trummeldas samal ajal närviliselt sõrmedega vastu põlvi – jah , kõige järgi näis , et ta armastas mind tõesti . 
1312	NA	 “ Sinu mehike , see suur võimas äbarik mehike ei teadnud isegi seda , kuhu ma lähen , võibolla taevas avanes talle , kes ütleb , kes ütleb . ” 
1313	NA	 Franketti suu jooksis libedalt . 
1313	NA	 Vastandina temale ei saanud Tarvik millestki aru ega vist kuulanudki . 
1313	NA	 Ta ei paistnud taipavat , et kaalul on tema saatus , ning naeratas süüdimatult tadrikusse , koogipurudesse , arvatavasti meeles mõlkumas mõni Franketti naljake . 
1313	NA	 Korraks tõsines : 
1314	NA	 “ On ikka ülbe mees su ülemus . 
1314	NA	 Loomake tahtis teda tänada elupäästmise eest , aga osutus , et oli tema jaoks tühipaljas õhk ! 
1314	NA	 Ei märganudki ! ” 
1315	NA	 Ma armastasin Toomas Tromb Tromb Trombi … Tarvikut ei olnud võimalik taluda ! 
1315	NA	 Kuid sellegipoolest otsustasin jääda temaga . 
1315	NA	 Tagalauda läksin veel vaid selleks , et esitada oma rutiinne küsimus juurdluse käigus : 
1316	NA	 “ Kuidas sa sattusid sellesse maanteekõrtsi , Toomas Tromb Tromb Tromb , kas Franketti ütles sulle ? ” 
1317	NA	 Vastus rahuldas mind täiesti : “ Ma ei tea . 
1317	NA	 Ütlesin oma rattale , sõida , ja ta sõitis ! ” 
1318	NA	 Ta võttis mu käe oma pihku , aga ma ei tõmmanud seda ära . 
1318	NA	 Puudutus oli soe ja pehme . 
1318	NA	 Mulle tulvas meelde palju ilusat , mida ma külast ega isegi mitte kusagilt mujalt maailmas ei olnud iial leidnud . 
1319	NA	 Ma uskusin tema juttu – mootorrattad on juba kord niisugused imelised riistapuud . 
1320	NA	 “ Sisse astudes nägid sa ainult mind , ” jätkasin rammetult . “ Ei leidnud pilkugi teiste jaoks . ” 
1321	NA	 “ Sina olid mul silme ees kogu tee . 
1321	NA	 Kõik mu hingetõmbed kuuluvad sulle . 
1321	NA	 Ma mõtlen üksnes sinu peale . 
1321	NA	 Mis jääb minust niiviisi järele ? ” 
1322	NA	 “ Ma tulen sinuga – tänaseks ööks , kui sa lubad , ” sosistasin . 
1323	NA	 Mees lausa võpatas . 
1323	NA	 Ta pea langes viltu , näis , et ta ei uskunud mind . 
1323	NA	 Võibolla kartis ta , et olen leiutanud järjekordse uue piinamisviisi . 
1324	NA	 “ Tänaseks ja homseks ja igavesti , ” vastas ta ometi . 
1325	NA	 “ Ei , homme ma lahkun , ” teatasin kindlameelselt . “ Sel juhul sa ei taha ? ” 
1326	NA	 “ Tahan , ” vastas mees . 
1327	NA	 Läksime teistest mööda ega öelnud head aega . 
1327	NA	 Libistasin vargsi nende lauale mõne lehekese raha , mida mul ikka veel leidus taskupõhjas , nagu oleks see põhjatu , ning lahkusin puusi hööritades . 
1328	NA	 Kuulsin , kuidas Franketti lausus Tarvikule kihistades : “ Kuidas sa suudad seda taluda ! 
1328	NA	 Ole ometi mees , löö kord majja ! ” Siis õnneks langes uks meie taga kinni ja Toomas Tromb Tromb Tromb käivitas mootorratta . 
1329	 11 . 	 11 . 
1330	NA	 Sõit oli lummav . 
1330	NA	 Suur must mootorratas säras ja sädeles ning Toomas Tromb Tromb Tromb kihutas nagu pöörane . 
1330	NA	 Olin eluaeg unistanud säärastest sõitudest , tuul vihisemas kõrvus . 
1330	NA	 Olin nagu röövitud pruut . 
1330	NA	 Viibisin kangelase haardes , kes ei hoolinud mitte ainsastki kaebasõnast . 
1331	NA	 Sellepärast ma ei kaevelnud , vaid üksnes kiljusin ja arvatavasti kõvasti . 
1332	NA	 Mu keha sulas tema käte vahel olematuks , nii nagu vanasti , hommikul ma isegi ei iitsatanud lahkumisest . 
1332	NA	 Ka väga uurivalt ringi vaadates ei suutnud ma avastada , et midagi oleks teisiti kui enne minu lahkumist . 
1332	NA	 Mitte millestki ei paistnud , et ruume oleks vahepeal hellitanud mõne naise käsi . 
1332	NA	 Näis uskumatu , ent võibolla tõesti armastas mees mind , ainult mind . 
1333	NA	 Ta jutustas , kuidas oli pärast minu kadumist laotanud oma lõhkise südame Franketti ette maha ning palunud abi . 
1333	NA	 Kuidas nad olid nuputanud terve päeva , mismoodi tuua mind tagasi linna , kuidas Franketti pakkus end luurele , kuid unustas ta esimeses kõrtsis ja Toomas Tromb Tromb Tromb tagus samal ajal kirikus lakkamatult kella , oodates teateid minust . 
1333	NA	 Aina lootusetumalt tagus ta kella , sest Frankettit ei ilmunud . 
1333	NA	 Ning Toomas Tromb Tromb Tromb ostis mootorratta . 
1334	NA	 Kihutas kohale . 
1334	NA	 Avastas , et Franketti poolest oleksin ma võinud jääda rahumeeli Tarviku juurde , ta ei liigutanud oimugi minu päästmiseks … 
1335	NA	 Me ei korraldanud enam tootmisnõupidamisi , me ei trükkinud käsikirju , me ei avanud ust tuttavatele ega võõrastele ega argipäevale , me isegi ei tõusnud voodist , nii kestis lugematu aeg , mees rääkis : 
1336	NA	 “ Sa küsisid kord , milleks on vajalikud mulle töö ja maja , firma ja kirik ? 
1336	NA	 Need on vajalikud sinu jaoks , selleks , et sa ei muutuks enam iial selliseks , nagu olid . 
1336	NA	 Sa ei kujuta ette , kuidas ma sind armastan ! 
1336	NA	 Vahepeal mõtlesin juba , et ma elan nüüdsest vaikselt ja tagasitõmbunult , teen surmani oma tööd ilma kedagi häirimata , ilma ambitsioonideta . 
1336	NA	 Et sina olid mu võimalus ja ma lasin sellel nurja minna , see on mu saatus , mu karistus . 
1336	NA	 Aet , ma usun , et nüüd viimaks hakkavad toimima mu loitsud ! ” 
1337	NA	 “ Milline ma siis olin ka ? ” küsisin irooniliselt , kuid mees ei vastanud . 
1338	NA	 “ Iga päev , mis me koos oleme , on justkui uus elu – ma ei uskunud enam , et see on võimalik , ” ütles ta hoopis . 
1339	NA	 Ja mina – ma armastasin üksnes teda ja veidi ka mootorratast . 
1339	NA	 Mootorratast armastasin ma isegi sedavõrd , et ühel hommikul palusin minna taas kirikut lammutama . 
1340	NA	 --- 
1341	NA	 Oh , kuidas ma igatsesin tunda aina uuesti ja uuesti seda imelist põimingut mehest ja mootorrattast ! 
1341	NA	 Kogu tee laulsid kummid ja mootor kõrvulukustavat meloodiat . 
1341	NA	 Hoidsin tal tugevasti-tugevasti ümber piha ning taas ilmus mu südamesse see põletav hoog , mis tõi mu siia külast ja kõrtsist . 
1342	NA	 Ka minu peas seisis uhke viiluga kiiver justkui sõdalasel . 
1343	NA	 Ning sõtta me nähtavasti läksimegi . 
1343	NA	 Kiriku juures ilmnes , et oma jõudu ei olnud mees vahepeal minetanud , pigem vastupidi . 
1343	NA	 Seekord ronis ta otsustavalt torni ja puhastas selle linnupesadest . 
1343	NA	 Linnud lendasid karjudes minema – ega tulnud enam tagasi . 
1343	NA	 Ta tagus neile järele kella nagu pöörane . 
1344	NA	 “ See on meie õnn , meie saatus ! ” karjus ta keset löökide kuminat mulle alla . 
1345	NA	 Lehvitasin talle tervituseks üles . 
1346	NA	 Ta lootis meelitada hääle välja ka orelist , kuid see ei õnnestunud . 
1346	NA	 Oreli klahvid ragisesid ja murdusid , viled olid kaetud rohelise hallitusega . 
1346	NA	 Hetke seiras ta orelit hämmastunult ja imelikult . 
1347	NA	 “ See orel on nagu su Tarvik . 
1347	NA	 Praegu püsib ta vaguralt pimedas nurgas , mis temale jäetud , ja loodab midagi , vahest isegi taipamata , et on oma elukäiguga ammu määranud end paratamatule hävingule . 
1347	NA	 Ka Tarvik on lõpuni pehkinud . 
1347	NA	 Ta ei hakka enam eales tegema muud häält peale kähinate . 
1347	NA	 Sinul on seda kurb kuulda , kuid igaüks väärib iseennast . ” 
1348	NA	 Ta raius oreli pilbasteks ja heitis tükkhaaval aknast alla . 
1349	NA	 “ Need linnud , ” skandeeris ta keset hävitustööd , “ läksid samamoodi nagu sina – igavesti , ah , kuidas sa said mind hüljata , sa ei hooli minust ! 
1349	NA	 Ning nad tulevad kindlasti tagasi – nii nagu sina tulid tagasi , isegi hoolimata sellest , et sa ei hooli minust ! 
1349	NA	 Aga praegu on nad läinud ! 
1349	NA	 Ja sina oled siin ! ” 
1350	NA	 Tema jutt oli katkendlik ja segane , nähtavasti hakkasid kirikut ümbritsevad sooaurud avaldama mõju ta tervisele . 
1350	NA	 Kirvekoputused äratasid vammi ellu … Viimaks ilmus seen nähtavale . 
1350	NA	 See oli roosakas sültjas mass , läbi imbunud veest ja rõskusest . 
1351	NA	 --- 
1352	NA	 Midagi siiski ei juhtunud , seekord veel . 
1352	NA	 Kuid kirik tilkus järsku , nagu oleks ta märg käterätt , mis tuleb kuivaks väänata . 
1352	NA	 Välisuks ei püsinud enam hingedel , rääkimata akendest , mis avanedes järjest purunesid . 
1352	NA	 Trepp oli vahepeal maha varisenud ja ülakorrusele tuli ukerdada mööda redelit . 
1352	NA	 Võtsime teineteist kaenla alt julgustades ära paar ripendavat rõduposti , mis ähvardasid alla kukkuda ja tabada pahaaimamatuid põrandalseisjaid , ning viskasime need tagahoovi . 
1352	NA	 Ainult vead ja veidrused ! 
1352	NA	 Kirik haigutas metsa all justkui käsn . 
1353	NA	 Igal hommikul ja igal õhtul sain nüüdsest kihutada mootorrattal läbi linna . 
1353	NA	 Eriti hullutav oli see , kuidas inimesed peatusid tänavatel ja seirasid meid pika pilguga , lapsed lehvitasid meile hardunult järele ja unistasid saada samasugusteks . 
1353	NA	 Nad koguni ümisesid kaasa me üüratule muusikale ! 
1353	NA	 Autod tuututasid meile vastu juhtudes ja vabrikud lasksid kuuldavale vile ! 
1354	NA	 Mu rõõm oli endine , ent ometi segatud ohu eelaimdusega . 
1354	NA	 Iial ei pööranud ta ratast mu koduküla poole . 
1354	NA	 Me ei rääkinud üldse niisugustest asjadest … Veetsime kõik oma päevad kiriku juures . 
1354	NA	 Lammutasime ja üritasime parandada , mis veel võimalik , kuid ka parandused kukkusid välja aina uute lammutustena . 
1354	NA	 Muud tööd kõik seisid . 
1355	NA	 Juba hakkasid isegi mehe parimad sõbrad , need , kellest ta hoolis rohkem kui minust iial , vaatama meid imelikult . 
1355	NA	 Me ei teinud ju midagi ! 
1356	NA	 “ Kas sa võiksid kordki mind kuulata , ” ohkasin viimaks . 
1356	NA	 Terve päeva olin pidanud niitma puitunud putkesid ja sookailusid , millesse uppus õu . 
1356	NA	 Sääsed puresid mu käsi ja jalgu . 
1356	NA	 Neetult , neetult väsinud olin ma . “ Enam ei aita miski muu kui see , et ma toon kohale tõelise ehitusmeistri . ” 
1357	NA	 “ Täpselt seda ma sinult ootangi , Aet ! ” hüüdis Toomas Tromb Tromb Tromb mulle üllatuseks . 
1357	NA	 Niisiis olime jõudnud tagasi sellesse kohta , kust kunagi algas eksirännak , ehkki ta ilmselt seda ei märganud . 
1358	NA	 --- 
1359	NA	 Jaak – midagi vähemat sedavõrd pühalikku kohta ei sobinud . 
1359	NA	 Suur tugev tammine mees , kelle astudes maapind vetrus . 
1360	NA	 “ Mul on väga hea meel , et sul läheb hästi , ” müristas ta meid vaadates , pea pallina ümber kaela tiirlemas , justkui püüaks ta üheainsa silmapilgu jooksul saada ülevaate kõigest , mis siin eest leida . 
1360	NA	 Seejärel pilgutas ta mulle demonstratiivselt silma . “ Ega jah ! 
1360	NA	 Sinus pulbitseb liiga palju elu , et matta see külasse , nende mühakate keskele . 
1360	NA	 On ju mul õigus ? ” 
1361	NA	 Sõnad lausus ta minule , ent vastuse saamiseks pöördus hoopis Toomas Tromb Tromb Trombi poole . 
1361	NA	 Tollel aga logisesid prillid edasi-tagasi näos , peaaegu kukkudes üle ninajuure . 
1361	NA	 Paistis , et ta ei suutnud kannatada sedagi , et mulle langes üksainus tilluke kompliment . 
1361	NA	 Olin korraga solvunud ja meelitatud ega teadnud , kuidas käituda . 
1361	NA	 Kuna vastust ei tulnud , dotseerisin omalt poolt , et maal puudub mu võimete arengule sobiv perspektiiv , ent siin on see tänu mu mehe – võimalike ekstsesside vältimiseks tõmbasin selle sõnaga kohe alguses selge piirijoone meie vahele – eesthooldele väga hästi esindatud . 
1361	NA	 Jaa , ma olen tõepoolest rahul , laususin lõpetuseks . 
1362	NA	 Jaak kuulas mu arutlust ammuli sui . 
1362	NA	 Kui kutsusin ta väikesele jalutuskäigule meie valdustes , tundusin talle ilmselt juba aristokraadina . 
1362	NA	 Seda püüdlikum ta oli . 
1362	NA	 Naerdes ja lauldes olid nad hullutanud küla , kuid naerdes ja lauldes olid nad püstitanud ka kõige nõudlikumad hooned . 
1362	NA	 See oli kunst , mida suutsid vähesed . 
1362	NA	 Ning ma mõtlesin , et kui meie Toomas Tromb Tromb Trombiga oleksime osanud seda kunsti , siis ei ähvardaks meid praegu mädanik ja mülkad . 
1363	NA	 Justkui märkamatult liikusid kõikjal Jaagu käed mõõdulindiga . 
1363	NA	 Veel enam huvitasid teda joonised , projektid , skeemid , meie tulevikukavad . 
1363	NA	 Ta lehitses hoolega läbi kõik paberid kiriku kohta , nii vähe kui meil neid oli – iidsed kirikuraamatud ja meistrite eskiisid ei olnud meieni paraku küündinud – , ning esitas küsimusi . 
1363	NA	 Alati ei suutnudki ma vastata . 
1363	NA	 Paistis , et ta teab kõigest kõike . 
1364	NA	 --- 
1365	NA	 Näiliselt valitses rahu ja harmoonia . 
1365	NA	 Ent kõikjal , kuhu vaid Jaagu viisin , jälitas meid mõne sammu tagant Toomas Tromb Tromb Tromb . 
1365	NA	 Näiteks tõllakuuri juurde ilmus ta just sel silmapilgul , kui ma hetkeks kergitasin seelikusaba , et hüpata müürikividele ja demonstreerida hobuste uljat kihutamist stepilagendikul . 
1365	NA	 Seiras mind pika pilguga ega öelnud midagi . 
1365	NA	 Torkas Jaagule ükskõiksel ilmel pihku lehe paberit , mis pidi olema tellimus , ning lisas juurde napid korraldused , mida tarvis kiriku juures teha . 
1365	NA	 Juba oli taas kadunud pajupuhmaste varju . 
1366	NA	 Arvatavasti oli tal ettekujutus , et kohe kui pääsen silmist , avan jalad esimesele ettejuhtuvale seiklejale . 
1366	NA	 Kas ta tõesti arvas , et töömehe sõnad mu võrgutavad ? 
1366	NA	 Et olen odav saak ? 
1366	NA	 See oli alandav , ääretult alandav . 
1367	NA	 “ Klient on kuningas , ” pomises Jaak veidi häiritult , kuid jätkas siiski inspektsiooni . 
1367	NA	 Üksnes ta pallina ümmargune nägu muutus lapiliseks ja paistis lõhkevat . 
1368	NA	 Toomas Tromb Tromb Trombi jutu järgi olla ma meie esimesel kohtumisel temaga täpselt just nii talitanud , nagu ta minust kahtlustas . 
1368	NA	 Aga esiteks , seda kohtumist ei olnud . 
1368	NA	 Teiseks , kui see tookord tõesti leidis aset , pandi meie käitumine paika taevas . 
1368	NA	 Me tõmbusime teineteise poole hirmuäratava jõuga , gravitatsioonijõuga . 
1368	NA	 Ligilähedastki ei olnud minu ja töömehe vahel . 
1369	NA	 Vastupidi , Jaak hämmastas mind oma mõistlikkusega – ta ei lubanud endale vähimatki pealetükkivust . 
1369	NA	 Ta tegi tööd . 
1369	NA	 Tema silmis ma ei olnud naine , vaid üksnes klient , ning ta ei puudutanud mind isegi siis , kui oli ilmne , et Toomas Tromb Tromb Trombil on hetkeks kadunud ülevaade olukorrast . 
1369	NA	 Mul olid siiani head mälestused tema siidisest ja soojast puudutusest . 
1369	NA	 Aga , jumal hoidku , ma ei provotseerinud ! 
1370	NA	 Vastupidi , mul kumises kogu aeg kõrvus , kuidas ennist Toomas Tromb Tromb Tromb rõhutas Jaagule eriti vajadust toestada sarikad , et katus ei kukuks tema abikaasale pähe . 
1371	NA	 Just nii ta ütles – minule ja minu kaunile printsessile , kes asub siia elama . 
1372	NA	 Kui Toomas Tromb Tromb Tromb jälle nähtavale ilmus , poetas Jaak : 
1373	NA	 “ Noored , noored , katusega on lahti midagi ebameeldivat . ” 
1374	NA	 Vaatasime kõik kiriku suunas . 
1374	NA	 Katuse pind lainetas . 
1374	NA	 Torni ümbrus kirendas muhkudest . 
1374	NA	 Need olid justkui katkumuhud . 
1375	NA	 Katus oli jäänud haigeks . 
1376	NA	 “ Kas see on kogu aeg nii olnud ? ” küsis Jaak . 
1377	NA	 “ Ei , ma näen seda esimest korda , ” tunnistas Toomas Tromb Tromb Tromb . 
1378	NA	 “ Mida ma algusest peale rääkisin , see kirik hukkub . 
1378	NA	 Sa ei usu mind sugugi ! ” torkasin vahele . 
1379	NA	 “ Aga kui ta on püsinud siiamaani , siis püsib ka edasi , ” urises Toomas Tromb Tromb Tromb põikpäiselt . 
1380	NA	 “ Väga hea , ta püsib , ” seletas Jaak pead vangutades . “ Ehkki , kuningatel oleks õigem püstitada uhke loss selle maja asemele , mis vajumas sohu … Noored , ma võtan selle töö ette ! ” Ning ta näpistas mind jultunult põsest . 
1381	NA	 Ent nüüd raputas pead juba Toomas Tromb Tromb Tromb . 
1382	NA	 --- 
1383	NA	 Kuidagi raskeks muutus Toomas Tromb Tromb Trombi meel . 
1383	NA	 Õhtud olime koos nagu tavaliselt , unustanud muu maailma , ent sellele järgnesid ärkamise hommikud . 
1383	NA	 Iga päevaga muutusid hommikud rõskemaks , udusemaks , kaugelt ookeanilt imbus külma niisket õhku ja tuult . 
1383	NA	 Riietusime ja läksime kiriku juurde . 
1383	NA	 See oli nüüd meie igipõline rituaal . 
1383	NA	 Isegi väga halva ilmaga kummardusime korraks kiriku ette maha ja palusime . 
1384	NA	 Järel oli peamiselt veel väline karkass , isegi seinapalgid seisid püsti ainult saatana sõrme või jumaliku ettehoolde najal , kuna tapid , mis hoidsid neid üksteise kukil , olid läbi mädanenud . 
1384	NA	 Kuid mees võitles nagu meeletu kiriku eest , see oli tema lootusetu sõda . 
1384	NA	 Kuidas ta tõesti ei taibanud , et kirik hävitab me õnne ? 
1384	NA	 Kirik viib hauda tema ja minu ! 
1384	NA	 Ei , tema ei taibanud . 
1385	NA	 Kas oli see vamm , kas oli see käsn või seen , mis ajas oma kombitsad kõikjale , kuid midagi ohtlikku ja ebameeldivat ärkas ellu keset väsimust – taas ilmus ebapuhas noot me vahele . 
1386	NA	 “ Ma olen palju mõelnud me peale , ” puhus mees selle ühel järjekordsel hommikul . 
1387	NA	 See ei olnud isegi tuhm hääl . 
1388	NA	 “ Tegu ja tagajärg , tegu ja tagajärg ! 
1388	NA	 Kord rääkisid sa mulle oma saatusest ja sellest peale on mind vaibumatult kummitanud , miks just sinule on pidanud kõik need katsumused osaks langema . 
1388	NA	 Mispärast mitte mõnele teisele ? 
1388	NA	 Kõik , mis sinuga juhtunud , mehe surm , õdede surm , koletisest mees , see kõik on üdini ebaõiglane . 
1388	NA	 Aga võibolla kehtib see iidne seadus siiski ka sinu puhul , kuigi väga kaudselt ja keeruliselt . 
1388	NA	 Sa ju tead , ma olen sind alati toetada püüdnud . 
1388	NA	 Õhutanud sinus julgust ja iseseisvust , nühkinud su pinnalt roostet , et tuua nähtavale imeline läige selle all . 
1388	NA	 Ent kui silmapiiril terendab tähetund või väikegi edu , siis lööd sa järsku kartma . 
1388	NA	 Kas mõistad mu sõnu ? 
1388	NA	 Lüpsad lüpsiku piima täis ja lööd selle siis jalaga ümber … ” 
1389	NA	 Mehe sõnad olid julmad ja ükskõiksed , nende tagant kostus tühi kurjakuulutav kõmin ja ta oli nukker . 
1389	NA	 Tundus , et tegelikult harjutab ta kõnedeks – eks ole ju ka kõne ülesanne olla tüütu ja uimastada kuulaja tahe . 
1389	NA	 Mõtlesin , et kõige mõistlikum oleks tema väiklane tiraad märkamatult kõrvust mööda lasta . 
1390	NA	 “ Isegi parimat soovides näid sa langevat äparduste ohvriks , ” saagis mees edasi . “ Jätta pooleli kursus , Aet ? ” 
1391	NA	 Olin üldse unustanud selle kursuse … Peitsin pea kätesse ja puhkesin vabinal nutma . 
1391	NA	 Palju oli sõnu juba välja paiskunud , liiga palju selleks , et unustada . 
1391	NA	 Mees oli mu oma tänitamisega ära piinanud . 
1392	NA	 “ See oli ometi pääsemise võimalus , Aet . ” 
1393	NA	 --- 
1394	NA	 Me olime tõesti vist erinevad ! 
1394	NA	 Mulle ei jäänud meelde mitte kauplused ja töökojad , mida külastasime , vaid see , kuidas me muudkui sõitsime , vahetades läbi mürina vaid üksikuid sõnu . 
1394	NA	 Minule oleks kõige rohkem meeldinud , kui ei oleks sihti olemaski . 
1394	NA	 Mulle piisas täiesti sellest , kui tuul vilises läbi kõrvade . 
1395	NA	 Kuid Toomas Tromb Tromb Tromb oli põhjani asjalik mees . 
1395	NA	 Tema suutis ilma kibeduseta asuda vaid selle kallal , millele leidis selge ja sõnastatava eesmärgi . 
1395	NA	 Isegi kui meil ei olnud kuhugi tarvis minna , otsisime alati suuna . 
1395	NA	 Siiski , kõige tumedamatel hetkedel sõidutas ta mind mootorrattaga välja linna piiridest . 
1395	NA	 Ta teadis , kui väga mulle see meeldib . 
1395	NA	 Tuul vihises , viimaks ütlesin : 
1396	NA	 “ Unusta oma vimm , Toomas Tromb Tromb Tromb ! 
1396	NA	 Ta ei ole sulle midagi teinud . 
1396	NA	 See on hea mees . ” 
1397	NA	 Jaak oli sooritanud oma vaatlused , määranud kindlaks tööde hulga ja hinna , jäänud ootama me otsust . 
1397	NA	 Pidin talle ometi ju midagi ütlema . 
1397	NA	 Kuid Toomas Tromb Tromb Tromb paistis olevat hirmul , et on sunnitud jälitama töömeest põõsaste tagant kogu kirikuehituse käigus , ega isegi maininud seda teemat enam . 
1397	NA	 Rumal , rumal mees ! 
1397	NA	 Narr ! 
1398	NA	 Kuid tema vastas võpatades : “ Sa räägid Tarvikust ? ” 
1399	NA	 Niisiis kandis ta seda lombakat kogu aeg oma mõtetes kaasas . 
1399	NA	 Nagu oleksid nad võrdväärsed ja ühesugused . 
1399	NA	 Ogar mees , nad kuulusid ometigi täiesti erinevatele planeetidele ! 
1399	NA	 Ah , kas oli võimalik Tarvikut ja Toomas Tromb Tromb Trombi üldse kõrvutada . 
1399	NA	 Kuid tema arvates siis nähtavasti oli ... 
1400	NA	 “ Jaak oskab kõike , Jaak suudab teha kõike , ” ketras mu suu inertsist edasi , “ ära karda minu pärast ometi nii palju … ” 
1401	NA	 Aga järsku need kaks olid siiski sarnased ? 
1401	NA	 Järsku ma üksnes idealiseerisin Toomas Tromb Tromb Trombi – linna melu ja laternate sära tõttu , mootorratta tõttu , tühiste väliste märkide tõttu , ent sisemuses olid mõlemad ühtviisi ussitanud ? 
1401	NA	 Sest et Tarvik seda ju kahtlemata oli . 
1402	NA	 Toomas Tromb Tromb Tromb peatas mootorratta . 
1402	NA	 Me istusime maasikavälule maanteeservas . 
1402	NA	 Tema nägu oli sünge nagu must pilv . 
1403	NA	 “ Jaak ! 
1403	NA	 Mis see maksab ! 
1403	NA	 Ütle ! ” 
1404	NA	 Kehitasin õlgu . 
1404	NA	 Ning tundsin , kuidas selsamal hetkel ka vanaema , kelle püünisvõrk oli toonud mu siia , kehitas õlgu pildil meie kabinetis seina peal ning ta silmadesse ilmus trots – sest temale kuulus meie raha . 
1405	NA	 “ Hommepäev müün mootorratta maha ! 
1405	NA	 Aga sina , lirva ! ” 
1406	NA	 Ta vaatas mind verd täis valgunud silmadega . 
1406	NA	 Isegi läbi prilliklaaside olid need hirmsad . 
1406	NA	 Mootorratta eest oli ta maksnud terve varanduse . 
1406	NA	 Kokku trepisõrestiku , rõdupiirde ja neli aknaraami koos klaasidega , nagu me viimasel ajal olime hakanud arvestama . 
1407	NA	 “ Sa maksad kohe tagasi selle raha , mis ma hulluse hoos sinu kätte andsin . 
1407	NA	 Kas sa oled kordagi mõelnud , mis juhtub , kui kirik hävib praegu meie käte all ? ” 
1408	NA	 Jätsin talle armulikult meenutamata kõik need dialoogid , mil küsisin tema käest aru , mis kärbes küll teda hammustas , et ta ostis selle kiriku , ja mehel puudus muu vastus peale tühja ebamäärase filosoofia maailma ja elu mõttest . 
1408	NA	 Hea , et sa vähemalt nüüdki tagantjärele aru saad , et oled hull , oleksin võinud teda praegu osatada , ent kas oli mõtet sellelgi . 
1408	NA	 Oleksin põhjustanud talle üksnes asjatut valu . 
1408	NA	 Kuid tõesti – teda ja Tarvikut sidusid omavahel hullusehood ! 
1408	NA	 Neis vapustustes ei olnud kumbki oma tunnete ja tegude peremees . 
1408	NA	 Mina aga vaikisin . 
1409	NA	 “ Meie armastuse templit ei ole siis enam olemas , ” lajatas mees , arvates , et see muudab pehmeks mu südame . 
1410	NA	 Kuid mina sain üksnes uut kinnitust veendumusele , et vanaema ei olnud selles mängus absoluutselt osaline . 
1410	NA	 Päris kindlasti nõidus Toomas Tromb Tromb Tromb kirikutornis minu poole täiesti omal algatusel ning mainis vanaema ainult maskeerimiseks . 
1410	NA	 Vanaemal oli liiga palju aru peas ja liiga suur mure päranduse saatuse pärast , et matta oma säästud ja võimalused rämpsu sisse . 
1410	NA	 Kahtlemata näinuks vanaema hoopis parema meelega – nii nagu ka mina ja kõik inimesed , kellel mõistus säilinud – , et me jätkaksime avaras üürikorteris keset linna , kus kõik on käe ja jala juures ning ta ise naeratab seinal . 
1410	NA	 See oli kõige parem kontori asukoht tolles armetus linnakeses . 
1410	NA	 Ilmselt üldse ainus , kuhu oli mingigi lootus eksitada tõelisi , suurilma mõttelaadist kantud kliente – päris kindlasti ei vaevu nad iial koperdama padrikusse ja sohu ! 
1411	NA	 Kõik selle luges mees välja mu näost . 
1411	NA	 Miks muidu hüppas ta närviliselt kinnitama , et me ei saa mingil juhul jääda linna korterisse . 
1411	NA	 Me kaotavat lähemal ajal kiriku , korteri , kõik , sest meil lõpeb raha ! 
1412	NA	 Tundsin end ebamugavalt , see oli justkui väljapressimine . 
1412	NA	 Olin sunnitud ütlema kõige selgema ja lihtsama lause oma elus : 
1413	NA	 “ See on minu enese raha . ” 
1414	NA	 “ Kuid sa kulutasid selle teisiti kui mõeldud ! ” purskas mees . 
1415	NA	 Mis oli niisugusega teha ? 
1415	NA	 Kuhu võis niisuguse mehe abiga jõuda ? 
1416	NA	 “ Oh Ikaros , mu armas Ikaros ! ” püüdsin manitseda teda sümbolite kaudu . 
1416	NA	 Mida muud oleksingi võinud talle öelda vastuseks ? 
1416	NA	 Meheke , milleks pürgida põletavate kõrguste poole , kuhu tiib ei tõuse , oli mu väike , tibatilluke sõnum . 
1417	NA	 Tema ise oli kõike seda õpetanud Tarvikule , käskides tal keskenduda realistlikele ülesannetele , enne kui hilja . 
1417	NA	 Kuid vahepeal oli ta jäänud juhmiks . 
1417	NA	 Ta ei saanud sümbolitest aru . 
1418	NA	 “ Sa kulutasid raha Tarviku peale , ma lähen nõuan selle tema käest viimseni välja ! ” 
1419	NA	 “ Millise raha ? ” küsisin segaduses . 
1420	NA	 “ Selle raha , millega te , kelmid , minema jooksite . ” 
1421	NA	 “ Tee minuga , mida tahad , aga ära Tarvikut puuduta , milles tema süüdi võiks olla ometi … ” 
1422	NA	 “ Tema just ongi kõiges süüdi ! ” raius mees ja ta silmad olid ikka verised . “ Peksan välja täpselt samamoodi , nagu tema peksis sinust vere välja ! 
1422	NA	 Muidu peaksin ma ju süüdistama sind ! ” 
1423	NA	 --- 
1424	NA	 Ta tundus ka ise olevat vapustatud oma viimasest lausest ning klammerdus justnagu kaitset otsides mu õlgadesse . 
1424	NA	 Käed olid tal külmad . 
1424	NA	 Ta sosistas , et midagi on tema sisemuses mõranenud . 
1424	NA	 Ta ei saavat olla enam kindel , et tunneb mind . 
1424	NA	 Või vähemalt , et tunneb küllaldaselt . 
1424	NA	 Ta ei leidvat üles neid võtmeid , mis vanasti avasid mu hinge tema ees . 
1425	NA	 “ Püüdes teha head , riivan pahaaimamatult hoopis salajasi soppe , mis vahest sinule eneselegi teadmata või ununenud , tõmban lahti valesid uksi , ekseldes nagu lombakas ja koperdades valedel mademetel . 
1425	NA	 Ma tunnen , et teen sulle haiget . 
1425	NA	 Ma olen pime , ” sosistas ta veel tugevamini minust hoides . 
1426	NA	 Kuid miski näis temast uuesti üles mullitavat . 
1426	NA	 Ta takerdus ning lõi seejärel justkui lõbustatult käega . 
1426	NA	 Käsi jäi ripnema murule ja ta lausus : 
1427	NA	 “ Aga kas sa ei ole siiski ammutanud liiga sügavalt oma kibeduse karikast , Aet ? 
1427	NA	 See on rikkunud su iseloomu , muutnud selle sogaseks . 
1427	NA	 Sa hämad , põikled , koguni valetad mulle ! 
1427	NA	 Seejuures teed sa seda vaimuvaeselt , täiesti ebaõnnestunult . 
1427	NA	 Mispärast põhjendad sa oma äraolekuid alati sellega … Sellega , et sul oli võitmatu tahtmine olla koos oma lapsega . ” 
1428	NA	 Lamas maasikavarte vahel , vaatas taevasse ja filosofeeris , justnagu oleksin talle mingi katseeksemplar . 
1429	NA	 Ta kiskus rinnus lahti mu haava . 
1429	NA	 Veri valgus naha all südamest ära . 
1429	NA	 Tõusin tigedalt , kloppisin rõivad rohukõrtest . 
1430	NA	 “ Hea iseloom ! ” hüüdsin talle irvitades . 
1431	NA	 “ Oota ! ” 
1432	NA	 Mida muud oligi mul teha , kui oodata . 
1432	NA	 Asusime inimtühjal maanteel , linnast eemal , tundmatus paigas . 
1432	NA	 Kuid vähemalt selja võisin ma talle pöörata . 
1433	NA	 “ Aet , ma mõistan , et see on raske teema . 
1433	NA	 Ma ei puudutaks seda iial , kui … Kui sa ei tooks last kattevarjuks oma tegudele . 
1433	NA	 Sa serveerid asju nii , et jääb mulje , nagu oleks ta takistuseks meie teel . 
1433	NA	 Kuid ometi ta seda ju ei ole . 
1433	NA	 Seda on üksnes sinu eblakad sõnad ! 
1433	NA	 Sa justkui lausa tahaksid , et ma hakkaksin vihkama su last … ” 
1434	NA	 Ta vaatas mind pika süüdistava pilguga . 
1434	NA	 Mulle meenus miskipärast , kuidas ka Tarvik armastas kelkida oma raske eluga , kuni küttis end sõnadega kuumaks ja pärast seda tolmutas mu läbi nagu jahukoti . 
1435	NA	 “ Asi on siiski just lapses ! 
1435	NA	 Ära usu , kui ei taha . ” 
1436	NA	 Ilmselt mu jahe hääletoon pidurdas hetkeks . 
1436	NA	 Mees ajas silmad pungi nagu kanamunad ega öelnud midagi . 
1436	NA	 Neelas sõnad alla , hammustas huulde , hakkas köhima – ükskõik . 
1436	NA	 Ilmselt oli järjekordne vistrik ta hinges . 
1436	NA	 Nüüd rääkisin mina . 
1437	NA	 Ning üllatuslikult ma tõepoolest oskasin rääkida , olin õppinud ja harjutanud tema kõrval . 
1438	NA	 “ Kas tead , mees , me oleksime võinud sellel valusal teemal – teemal laps – kunagi isegi mõtteid vahetada , kuid sellel leidus tingimus , mida sa ei täitnud . 
1438	NA	 Sa ei teinud mulle isegi ettepanekut … Ära hakka nüüd ütlema , et ma olen niigi juba abielus ! 
1438	NA	 Ma oleksin lahutanud esimese nõudmise peale … Aga sina , sa lihtsalt koonerdasid . 
1438	NA	 Pidasid mind nagu madratsit . 
1438	NA	 Sa oled ikka ja alati ja kõiges võidumees , Toomas Tromb Tromb Tromb . ” 
1439	NA	 Kuid mees ei tahtnud end tunda võidumehena . 
1440	NA	 “ Muidugi on nii , et kui sa vähegi soovid , siis tuleb temagi meie juurde , ma olen palju selle peale mõelnud , Aet , ” kostis ta peaaegu rõõmsalt , justkui vabanedes koormast , mida kandis . 
1441	NA	 Ent kooskõla meil ei olnud , ei olnud . 
1442	NA	 “ Kabjake ütles , et ta ei tule , ” vastasin kindlameelselt . “ Tarvik on ainus inimene maailmas , keda ta peab oma isaks . 
1442	NA	 Ma pean tema tahet austama . 
1442	NA	 Seal on tema kodu ! ” 
1443	NA	 “ Kodu ? ” raputas mees pead . 
1443	NA	 Talle paistis selles sõnas leiduvat midagi imelikku . 
1444	NA	 “ Jaa , kujuta ette , Kabjakesel on kodu . 
1444	NA	 Seal on ta kasvanud ! 
1444	NA	 Sinust ei saa ju kunagi tema isa . ” 
1445	NA	 “ Aga ka Tarvik ei ole isa ! 
1445	NA	 Vaid midagi suvalist , midagi veel suvalisemat ... ” jätkas Toomas Tromb Tromb Tromb visalt . “ Kas sa tõesti tahad , et su poeg kasvaks samasuguseks nagu Tarvik ? 
1445	NA	 Pealegi jääksid sa ju oma pojast eemale , kui ise oled siin ja tema külas , kas see ei ole sinu jaoks kohutav … Sallida võiks ta mind ometi … ” 
1446	NA	 “ Ütle , kuhu ma ta toon ? ” küsisin südant vaikima sundides . 
1447	NA	 “ Kirikusse , ” lajatas see hull mees peaaegu kurjalt . 
1448	 12 . 	 12 . 
1449	NA	 Öö oli meil üksnes vallatu intermetso , mis laskis hetkeks unustada tegelikkuse . 
1449	NA	 Midagi oli temaga väga lahti . 
1449	NA	 Ootamatult kuulutas ta kiriku juures välja talgud . 
1450	NA	 “ Talgutele kulub meie viimane raha ja pärast seda on rahu majas , mu daam ! 
1450	NA	 Siis oleme vaesed nagu kirikurotid ja loodame üksnes firma peale . 
1450	NA	 Ehitame selle üles ja kui meid saadab edu , siis ka kiriku . 
1450	NA	 Niisugune oli vanaema päranduse saatus , see lihtsalt kulus . ” 
1451	NA	 Mulle hakkas tunduma , et ta koosnebki veel vaid tujudest ja hirmudest . 
1451	NA	 Kas ta siis tõesti ei teadnud , et ajast aega oli talgutel täpselt vastupidine mõte , säästa raha , aega , jõudu , vaesus omandas tal ilmselt juba luulu mõõtmed . 
1451	NA	 Ning selle kõrval pidas ta mind veel ka kirjeldamatult juhmiks . 
1451	NA	 Läbinähtavalt kannustas teda vimm Jaagu vastu – kuid ta näis tõsimeeli uskuvat , et mina seda ei märka . 
1451	NA	 Missugune kontrast ajaga , mil paistsin tark ja hea iseloomuga tema silmis ! 
1452	NA	 Ent olgugi ma rumal , nii rumal ma siiski ei olnud , et mitte taibata , milline osav ja salakaval trikk oli tal plaanis . 
1452	NA	 Ta kavatses võõraste kätepaaridega ja suurejoonelise kära saatel teha ära töö , mida ta mingi imeliku põhimõtte pärast keeldus Jaagult tellimast . 
1453	NA	 Paraku , me suhted olid liiga ärevad , liiga haprad selleks , et talle seda näkku öelda . 
1453	NA	 Seisin dilemma ees , kas õli tulle juurde läigatada või siis hambad ristis kannatada , ja ma valisin kannatuse . 
1453	NA	 Ning tema , alatu inimene , tõttas seda loomulikult kohe ära kasutama . 
1453	NA	 Selle asemel , et ausalt tunnistada oma nõrkust ja abitust , kuulutas ta süüdimatult , et talgud korraldatavat minu pärast ! 
1454	NA	 Talgud pidavat mõjuma soodsalt minu adaptatsioonile . 
1454	NA	 Ma pidavat talgupäeva abiga taastama sideme enesetundega , mis mul oli maal , külas , lihtsate inimeste juures . 
1454	NA	 Seda olevat mulle väga vaja . 
1455	NA	 “ Kui tark sa oled , ” laususin hapult . 
1455	NA	 Mida muud oli võimalik selle peale öelda . 
1456	NA	 Ta oli sedavõrd järjekindel oma ülistuses , et hetkeks tundus mulle , et ta püüdlus on siiras . 
1456	NA	 Et ta tõepoolest usub , et meie jahenemine on tingitud minu igatsusest küla järele , ning püüab sellele rohtu leida , olgugi imelikul ja eluvõõral viisil . 
1457	NA	 Kuid eksisin , see ei olnud isegi tema enese idee . 
1457	NA	 Ikka hoopis sõprade , sõprade ! 
1457	NA	 Mees ise võibolla millegi nii jabura peale ei oleks osanudki tulla . 
1457	NA	 Idee autor olevat üks eriliselt nupukas sõber , lobises ta hommikusöögi juures . 
1458	NA	 “ Või vähemalt sina pead teda nupukaks . 
1458	NA	 Ta on peaaegu et sinu sõber . ” 
1459	NA	 Tundus , nagu üritaks ta mind rööpast välja lüüa ja vihastada . 
1459	NA	 Üheski tema sõbras ei leidunud midagi meeldivat , nad olid uimased , prillilised , vinnilised mehikesed . 
1459	NA	 Mida ma olin talle teinud , et ta haukus mu kallal ! 
1460	NA	 Järgmine oli aga juba hoopis fantastiline põhjenduskäik . 
1460	NA	 Talgutes peituvat diplomaatiline nüanss , seletas mees . 
1460	NA	 Need tulevat korraldada eelkõige sõprade rahustamiseks . 
1460	NA	 Talgud olevat meie lepitusohver neile . 
1460	NA	 Need olevat õnnistusepalumine meie ettevõtmiste eduks ja meie tulevase edu nurgakivi . 
1461	NA	 Me ei olnud mehe sõpru viimasel ajal tõesti üle ukse lasknud , kuid nad ei olnud ka ise kippunud siia . 
1461	NA	 Ning mis seos sai olla sellel kõigel talgutega ? 
1461	NA	 Olin sügavas hämmingus . 
1461	NA	 Ent nähtavasti siis oli ! 
1462	NA	 “ Kellade valamine on sedavõrd õilis töö ja selle töö tegijasse on akumuleerunud sedavõrd palju väge , et tema puudutuses leiab lunastuse ka kõige lootusetum hing … ” jätkas mees mõistatuslikult . 
1463	NA	 Märgates , et ma ei reageeri , tõstis ta kahtlevalt pea . 
1464	NA	 “ Tulekul on tõeliselt suurejooneline atraktsioon . 
1464	NA	 Franketti , tema selle välja mõtles . 
1464	NA	 Franketti . ” 
1465	NA	 --- 
1466	NA	 Nagu alati , alustas kellamäng me tööd . 
1466	NA	 Kirik meenutas tormis viltu vajunud lekkivat laevavrakki . 
1466	NA	 Kellatorni pääses veel ainult mööda väliskarniise ronides . 
1466	NA	 Rotte enam näha ei olnud , rotid olid lahkunud . 
1467	NA	 Toomas Tromb Tromb Tromb seisis kõrgel tuules , käed klammerdunud kellanööridesse , ning paistis iga hetk alla kukkuvat . 
1467	NA	 Võibolla oli lindude lahkumine mõjutanud kellade heli või olid nad niiskuse tõttu häälest ära – kõla oli tuhm . 
1467	NA	 Tuhm ja vaikne . 
1468	NA	 Kuid võimalik ka , et ta tagus kella viha ja trotsiga , mitte armastusega . 
1469	NA	 Seejärel märkasin liikumist . 
1469	NA	 Vasakult hoovinurgast astusid aegamisi , justkui unes mööda meie ja ehitusmeeste poolt sõtkutud rada kiriku juurde koredates maani vammustes mehed . 
1469	NA	 Nad paistid olevat mungad . 
1469	NA	 Käes olid neil põlevad küünlad . 
1470	NA	 Ent lävele jõudes heitsid nad vammused maha ja pühadus lahkus nende juurest . 
1470	NA	 Lõkerdades ja argiselt läksid nad kirikusse . 
1470	NA	 Tundsin nad ära , need olid Franketti ja tema sõber , kellameistrid . 
1470	NA	 Asetanud küünlad altari jäänustele , vilistasid nad kellahelina vaikima ja asusid tööle . 
1471	NA	 “ Kus on teised talgulised ? ” küsisin mehelt imestunult , kui kedagi rohkem enam ei saabunud . 
1472	NA	 “ Küllap nad tulevad hiljem , ” kostis mees mulle naerdes . “ Meil on ainult alguses talgud , aga pärast pidu ja tants . 
1472	NA	 Täna on viimaks see päev , millal saame oma kodu , oma tulevase pesakese sisse õnnistada ! ” 
1473	NA	 Kõige vähem oli võimalik seda kirikut võrrelda pesaga … Aga ometi , ilmselt siin oligi röövlindude pesa ! 
1474	NA	 Paraku , kasu ei olnud ka neist kahest , kes tulid . 
1474	NA	 Frankettil ilmusid peaaegu kohe rakud peopessa ning tema sõber , kellel ei paistnud olevat isegi nime – teda kutsuti Kitseks , nagu meil külas karjapoisse – , sai sõrme pinnu ja sosistas seda kohkunult vastu valgust vaadates : 
1475	NA	 “ Palun ärge unustage mu kirsturaha … ” 
1476	NA	 Tõmbasin pinnu ta sõrmest vaevata välja . 
1476	NA	 Kits ei olnud isegi sedavõrd tööle keskendunud , et oleks raatsinud sõrmuseid ära võtta . 
1476	NA	 Üks sõrmus tuli mulle eriliselt tuttav . 
1476	NA	 Mul tekkis jahmatav mõte , et need mehed elavad võibolla koos … . 
1477	NA	 Kuid ka Franketti keeldus edasi töötamast . 
1477	NA	 Tema rakud olid väikesed , peaaegu olematud . 
1477	NA	 Kummati demonstreeris ta neid meile niisuguse ägamise saatel , nagu oleks saabunud raskelt haavatuna lahingust . 
1477	NA	 Seejärel libistas ta oma valutavad peopesad üle mu turja . 
1477	NA	 Imestasin , kui pehmed , õrnad , siidised on Franketti käed . 
1478	NA	 Edaspidi koperdasid nad üksnes mõttetult jalus , segasid tööd ja arvustasid kõike , mida nägid . 
1478	NA	 Solvasid ja tänitasid . 
1479	NA	 “ Kõik muudkui räägivad , et härra ja proua , et väga rikkad ja et ostsid maja . 
1479	NA	 Meie ei näe siin mitte mingisugust maja ! 
1479	NA	 Kus asub maja , ae , ae ? 
1479	NA	 Ega ometi see kuudike metsa all … ” 
1480	NA	 Mõistagi nad tembutas . 
1480	NA	 Päris kindlasti oli vähemalt Franketti viibinud siin ka varem , just siit oli ta ju läinud kunagi otsima mind kui tuult lagedal väljal . 
1480	NA	 Hakkasin kahtlema , kas oligi üldse tema see , kes pakkus välja talgud . 
1480	NA	 Pigem tundus , et Toomas Tromb Tromb Tromb on ta siia käsutanud poolvägisi . 
1480	NA	 Soovides talle kätte maksta ja teda piinata . 
1481	NA	 “ Sa oled vanglas pidanud nurinata tegema igasugust tööd ! ” heitis ta lahkusetult . 
1482	NA	 Kuid sellega tõmbas ta endale kaela sajatuse . 
1482	NA	 Franketti muutus vangla meenutamisest näost roheliseks ning manas : 
1483	NA	 “ Ma ei ole vanglas , see on unustatud ! 
1483	NA	 Siin on kõik ainult tühi ajaraiskamine . 
1483	NA	 Kirik tuleb maani maha kiskuda , torn hävitada … ” 
1484	NA	 Samal hetkel alustati selja taga plaksutamist . 
1484	NA	 Pöördusime ümber ja avastasime , et juba seisidki nad õuel , kõik sõbrad … 
1485	NA	 --- 
1486	NA	 Kusagilt olid ilmunud vorstid , juustud , kalalõigud , tikuleivad , suupisted , tordid , koogid , keeksid ja lugematud veinid , veinid , veinid hoovile . 
1486	NA	 Kogu see rikkus asus pidulike valgete linadega kaetud laudadel kiriku ees . 
1486	NA	 Mustades ülikondades mehed seisid valvel toitude kõrval . 
1486	NA	 Esimesel hetkel arvasin koguni , et nad on teenrid või klaköörid . 
1486	NA	 Nad olid rõivastatud täiesti võimatult talgute jaoks . 
1487	NA	 Koguni üks valge pitstanuga agar teenijatüdruk oli eksinud nende vahele ja viipas meid lähemale . 
1488	NA	 Mulle toodi suur lillevanik . 
1488	NA	 Lilli oli veel hulga rohkem kui selles kimbus , mille mees viis kunagi oma viiuldajale , ma lausa uppusin lilledesse ning lõhnasid nad sedavõrd uimastavalt , et mu põlved muutusid nõrgaks . 
1489	NA	 Seda ma siiski päriselt ei taibanud , kellele kuulus aplaus – kas minule või meile kahele või hoopis Frankettile ja Kitsele , kes kummardasid . 
1490	NA	 Kuid ka aplaus oli üksnes vahepala , etendus jätkus . 
1490	NA	 Toomas Tromb Tromb Tromb andis märku võtta istet korvtoolidesse ning külalised allusid tema korraldusele suurima heameelega … 
1491	NA	 Neil ei paistnud olevat vähimatki muret , hoolt ega huvi kiriku koristamise vastu . 
1491	NA	 Selle asemel lobisesid nad muretult omavahel nagu tatraveskid . 
1491	NA	 Suuga tehakse suured linnad , meenus mulle Tarviku kunagine lause . 
1491	NA	 Haarasin luua ja hakkasin nende kõrvalt kruusa pühkima . 
1491	NA	 Tõusis ahtake tolmujuga , ent seegi juba sundis nad läkastama , nad olid absoluutselt ette valmistamata tööks . 
1491	NA	 Aga võibolla niisugused nägidki välja talgud linna moodi ? 
1492	NA	 Mis hoopis arusaamatu – märgates mu tegevust , võttis mees mul luua käest ning surus minugi korvtooli sügavusse teiste kõrvale . 
1493	NA	 Nood teised olid kõik puhtalt ja suurejooneliselt rõivastatud , mina nagu Marsi elanik rohelise töökitliga . 
1493	NA	 Matsin end häbelikult üleni lillekuhila alla , et mind ei oleks märgata . 
1493	NA	 Kuid see oli asjatu lootus . 
1493	NA	 Juba tormas tanuga tütarlaps aupaklikult pokaaliga minu suunas . 
1493	NA	 Naaber kõlistas oma klaasi vastu minu klaasi , kostis puhas ja selge kõlin ning ta pilgutas mulle tunnustavalt silma . 
1494	NA	 “ Aga talgud … ” 
1495	NA	 “ Tants ja trall ! ” vastas mees kelmikalt silmi kissitades . 
1495	NA	 Ta nõjatas käe mu toolileenile , köhatas hääle puhtaks ja kõik vakatasid . 
1496	NA	 Nad kõik vaatasid meie poole . 
1497	NA	 Just meie , ka minu poole . 
1497	NA	 Ning selgus , et mitte talgute , vaid hoopis enese pärast oli Toomas Tromb Tromb Tromb kutsunud meid siia . 
1497	NA	 Ta soovis rääkida , rääkida , rääkida . 
1497	NA	 Ilmselt muidu teda ei vaevutud kuulama . 
1497	NA	 Nüüd aga asusid kõik linna servas , soo servas vangis ja olid pidulikud . 
1497	NA	 Mu selja taga , kusagil ülevalpool mind algas kõne . 
1498	NA	 --- 
1499	NA	 “ Head sõbrad , parimad , kes mul olemas ! 
1499	NA	 Võimalik , et te olete tundnud teinekord imestust minu toimingute üle . 
1499	NA	 Võimalik , et olete pidanud mind isegi hulluks . ” 
1500	NA	 Nägin , kuidas mitmest suunast noogutati . 
1500	NA	 Teda peetigi hulluks ! 
1500	NA	 Kuid mees jätkas häirimatu rahuga . 
1501	NA	 “ Olen sunnitud tunnistama , et kihinad-kahinad mulle koguni meeldisid . 
1501	NA	 Nii mõnedki teie seast väitsid , et ma olevat liiga sinisilmne , et ma laskvat kohalikel ablastel hooradel ennast ära kasutada ja lõpetan rentslis , mäletate ! ” 
1502	NA	 Ma ei saanud aru , kas olid ta silmad suletud või kaetud soomustega , ent nägudel valitses üksmeelne hämming . 
1502	NA	 Külalised puurisid mind niisuguse pilguga , nagu oleksin viimane hoor , maailma kõige armetum , alatum , ahnem hoor . 
1503	NA	 “ Ärge teeselge nüüd , te kindlasti mäletate ! ” 
1504	NA	 Kuulsin iseäralikku lutsatust huultega . 
1504	NA	 Ilmselt keerutas ta piipu suus nagu detektiiv . 
1504	NA	 Pervert , kes sisimas juba teab lahendust ning üksnes veel vaid ootab ja varitseb , millal kurjategija kukub tema nähtamatusse võrku . 
1505	NA	 “ Kindlasti võlgnen ma teile selgituse , mu härrad . ” 
1506	NA	 Rohkem ei pidanud ma tema kõnet vastu . 
1506	NA	 Siis niisugused talgud olid linnas , lintÜimise talgud … Isegi mees , minu mees , ainus mees , keda armastasin , reetis mu avalikult ja kõigi ees . 
1506	NA	 Mis see oli , mis toimus siin ? 
1506	NA	 See oli ju ristilöömine ! 
1507	NA	 Peaaegu nägin vaimusilmas , kuidas sammun , rist käes , kivi teises käes , Kolgata mäe tipu suunas … 
1508	NA	 Riputasin lilled nagu pärja kiriku karniisile , nagu pruudipärja , nagu matusepärja . 
1508	NA	 Heitsin kitli ült , selle all oli õhuke sitspluus , mis ei varjanud suurt midagi – aga mida oligi mul varjata , olin kaunis ning see paistis ka nägudelt , mis olid pööratud minu ja mitte mu mehe poole . 
1509	NA	 Noogutasin viisakalt vabanduseks publiku suunas , mul ei olnud aega kõnede jaoks , vähemalt minul olid täna talgud . 
1509	NA	 Ma pidin olema teenijatüdrukul abiks lihavaagnate juures . 
1509	NA	 Tanuga tütarlaps üksi ei jõudnud kõike . 
1510	NA	 Mõnigi külaline nihutas end märkamatult laua poole . 
1510	NA	 Lisasin neile oma imekauni naeratusega julgust , kuni peaaegu kõik nad rivistusid pikka järjekorda mu ees , ning ulatasin niksu tehes ja kummardades muudkui taldrikuid . 
1510	NA	 Korvtoolides vedelesid veel vaid kõige viisakamad , kõige uimasemad , ja needki asutasid juba tõusma . 
1511	NA	 Toomas Tromb Tromb Tromb oli jonnakas . 
1511	NA	 Tema kõne jätkus ikka veel , tuul kandis katkendeid meieni . 
1512	NA	 “ Ilma temata oleksin jäänudki kulutama poliitikutest sõprade lävepakke ja tüütama neid juttudega enese kasulikkusest , nüüd aga , niipea kui Aet … Kohe , kui ta on trükikunsti peensusteni selgeks õppinud – võin selle peale mürki võtta ! – , alustame omaenese ajalehega … Asume eikusagil , tagapool isegi selle väikese linna piirist ja meie mõtteid trükivad parimad ajalehed , sest me ise anname välja need parimad . 
1512	NA	 Me vallutame poliitilise maastiku ja tulevik on meie ! ” 
1513	NA	 Ta unistas kullavihmast , mis hakkab varem või hiljem meie peale sadama , vaene mees . 
1513	NA	 Ainult raha seisis tal meeles . 
1513	NA	 See oli täiesti teistsugune , kalkuleeriv ja küüniline Toomas Tromb Tromb Tromb . 
1514	NA	 “ Mis me ootame , süüdakem teadmiste tuli ! ” hüüdis ta käsi plaksutades . 
1515	NA	 --- 
1516	NA	 Meil leidus päris palju põletusmaterjali . 
1516	NA	 Toomas Tromb Tromb Tromb tõi kirikust muudkui lisa ja lisa , kuhjates kokku kõrge lõkke . 
1517	NA	 Leek plahvatas taevani ning ta suudles mind kõigi nähes ... 
1518	NA	 Ilmselt oli tal kavatsus seltskonnale otse näkku paisata , et me oleme koos , et ta usaldab mind ja rajab oma ettevõtmised minule , rääkigu nagu mida tahes . 
1519	NA	 “ Meie esimene töö on jõudnud lõpule , esimene kõne on pääsenud kaante vahele ja ilmunud raamatuna ! ” 
1520	NA	 Ta osutas ebamääraselt kauguste suunas . 
1520	NA	 Ent kui vaatasin osutatud suunas , arvates , et tegemist on kujundliku žestiga , ja raamatut ei olnud me kindlasti trükkinud – kui ma vaatasin sinnapoole , siis kukkus seal parajasti rohu sisse üks võileivataldrik . 
1520	NA	 Avastasin sealt üksnes pitsilise tanuga teenijatüdruku … Kaks häbelikku silma ja pruntis suu keset rasvunud lõusta . 
1521	NA	 Ma oleksin pidanud tundma uhkust linna kõige väärikamate kodanike tähelepanu üle – isegi linnapea isiklikult oli tulnud meid siia austama – , oleksin pidanud nautima äravalitust , mis külastas mind esimest korda elus , aga ma ei tundnud midagi . 
1521	NA	 Rippusin oma äravalitusega ristil . 
1521	NA	 Lamasin lömastatuna kivi all . 
1522	NA	 Kuhu oli kadunud õhin , miks oli ta mu maha jätnud ? 
1523	NA	 Siiski , ma oli vait , vait , vait ! 
1524	NA	 Ning sea näoga neiu , mu mehe – või koguni meie mõlema ! – siiani ainus kuld patseeris , tanu kuklas , serveerimisnõu käes , mu kõrval . 
1525	NA	 Missugused kirjeldamatud labasused ilmusid suust kõigil neil professoreil ja akadeemikutel , kui me saabusime ! 
1525	NA	 Mõni arvas koguni , et oleme õed ! 
1526	NA	 “ Kurat , kui hea vein ! ” sosistasin Toomas Tromb Tromb Trombile . 
1526	NA	 Vein , jumalate jook , oli viimane võimalus leida unustust . “ Aga kas neile ei maitse või ? ” 
1527	NA	 Osutasin sõrmega professorite rivile . 
1527	NA	 Professorid röstisid vorstitükke lõkkes . 
1527	NA	 Nad olid sedavõrd saamatud , et paljud kõrbesid , paljud kukkusid toki otsast tulle , ning nad suutsid ainult hädavaevu maigutada suud pokaalide servas . 
1528	NA	 “ Niisugused on kombed , ” kostis mees veidi süngelt . 
1528	NA	 Ilmselt oli kriitika tema kõne aadressil ka temale enesele vahepeal kohale saabunud . “ Ära sinagi joo nii palju , nad vaatavad imelikult . ” 
1529	NA	 “ Kombed ? ” imestasin . “ Kombed , raisk . ” 
1530	NA	 Ning ma suundusin punahabemelise professori juurde , kes oli mu vana tuttav . 
1530	NA	 Seisin harkisjalu ta ette , kallasin oma pokaali servani täis ja kummutasin selle üheainsa sõõmuga kurku . 
1530	NA	 Isegi luristasin õrrituseks , niisugused olid kombed kiriku juures talgutel ! 
1531	NA	 “ Mis ma rääkisin – sina ei ole Higgins , imesid juhtub ainult raamatutes , ” pöördus professor demonstratiivselt silmi pööritades Toomas Tromb Tromb Trombi poole . 
1532	NA	 Ta oli kohmetu ja heitunud ja tugevasti minust sisse võetud . 
1532	NA	 Alati , kui juhtusin oma pilgu temale pöörama , kõõritas ta vargsi minu suunas . 
1532	NA	 Nähtavasti oli naise surm vabastanud ta perekonna köidikutest ning nüüd lubas ta endale luksust pahmerdada nagu härg . 
1532	NA	 Ainult et kuidagi jõuetu oli see härg . 
1532	NA	 Tal oli laup higine . 
1532	NA	 Rääkis ta enamasti võõrsõnadega . 
1533	NA	 Läksin uuesti tema ette seisma . 
1534	NA	 “ On sinuga alles lugu ! 
1534	NA	 Räägi kolm sõna nii , et ka mina aru saan ! ” 
1535	NA	 “ Tasa , tasa … ” nookas Toomas Tromb Tromb Tromb rahustavalt mu juukseid silitades . 
1535	NA	 Hetk hiljem jäi ta aga nagu naelutatud jõllitama metsa suunas . 
1535	NA	 Sealtpoolt , kus asus soo , otse laugaste vahelt ilmus – või pigem liugles – meie suunas kollaste lühikeste juustega tütarlaps . 
1536	NA	 --- 
1537	NA	 Ehkki ta oli hoopis teistsugune kui varem , tundsin ta kohe ära . 
1537	NA	 Tundsin ta ära aukus põskede ja tumedate silmaümbriste järgi . 
1538	NA	 Ta ei olnudki surnud , nagu ennustas mees . 
1538	NA	 Mees seega valetas tookord . 
1539	NA	 Tüdruk isegi ei tervitanud mind . 
1539	NA	 Ehkki jäin talle teele ette , marssis ta minust mööda nagu seinast . 
1539	NA	 Pea kuklas nagu kuninganna , astus ta Toomas Tromb Tromb Trombi juurde ning suudles tal kätt . 
1540	NA	 “ Küll te olete läbematu , te ei suvatse hoolida elementaarseimast viisakusest ! ” 
1541	NA	 Seisin liuaga ta ette , pakkumata talle nimme kõige vähimatki . 
1541	NA	 Ent ikka veel ei olnud laugaste tütarlapsel aega mind märgata . 
1541	NA	 Kui mina olin libahunt – kui ma tõesti olin klaasitaguses maailmas praegu – , aga ma ei olnud , siis tema oli kooljas , külm , jäätunud kooljas ning ma lehvitasin lillekimbuga tuult ta närbunud palgeile . 
1542	NA	 “ Tehakse ometi ju täpselt vastupidi , ” jätkasin , “ mees suudleb naise kätt . ” 
1543	NA	 Püüdsin riivata suuga Toomas Tromb Tromb Trombi . 
1543	NA	 Kuid paraku tabasin ainult õhku , lõkkekuuma õhku . 
1543	NA	 Tütarlaps ei pööranud mu sõnadele ega üldse minu olemasolule vähimatki tähelepanu . 
1544	NA	 “ Ma olen teie igipõline austaja , ” sõnas ta mehele . 
1544	NA	 Ta hääl oli imelik , justnagu kääksuks poogen üle pingul keelte . 
1544	NA	 Täpselt nii ütleski see surmavalla saadik : ta on igipõline . 
1544	NA	 Ise vaevalt täiskasvanuks saanud , veel hapram , veel aredam kui mina , juba igipõline . 
1544	NA	 See tüdruk põletas mind , ta jäine hingus . 
1545	NA	 Kogu seltskond jälgis meid teravdatud huviga . 
1545	NA	 Nägudelt võis viiuldaja ilmumisel alguses välja lugeda jahmumist , koguni etteheidet , ent juba kadus see , juba oldi meeldivalt üllatatud , seejärel juba meelitatud , vein voolas ojadena , pokaalid klirisesid vastamisi ja mõned läksid puruks , killud loobiti laiali õnne tooma , inimesed kaisutasid üksteist , suudlesid , õnnitlesid – sest missugune paar ! 
1545	NA	 Missugune paar ! 
1546	NA	 Minu mees ja tema viiuldaja moodustasid harukordselt õnnestunud terviku . 
1546	NA	 Nende näol saabus õigus , õiglus , tasakaal maa peale . 
1546	NA	 Ma ei saanud kauemaks jääda sellele peole . 
1547	NA	 --- 
1548	NA	 Haarasin laualt esimese ettejuhtuva veinipudeli . 
1548	NA	 Kavatsesin juua selle üksipäini , hüljatuna põõsaste taga , laugaste taga , metsade ja mägede taga meie võimaluste terviseks , meie purunenud võimaluste mälestuseks , kuni saabub unustus . 
1549	NA	 Ma lausa jooksin , isegi mitte mööda teerada , vaid otse läbi rohu . 
1549	NA	 Ent seal , kus lõppes lagendik ning algas põõsaste müür , kus algas mu igatsuste maailm – sinna ma ei pääsenud . 
1549	NA	 Mu tee tõkestati . 
1550	NA	 Müttavate sammudega nagu karu astus ta mulle vastu . 
1551	NA	 Sulgusin tema hõlmade vahele ja puhkesin lohutamatult nutma . 
1552	NA	 Tema suured karedad sinised tunked varjasid mu üleni seltskonna eest . 
1553	NA	 “ Kus on sinu pill , su lõõts ? ” sosistasin palavikus . 
1554	NA	 “ Mis pill , narr , ma tulin tööd tegema ! ” naeris karu ja sakutas mu helevalgeid juukseid . 
1555	NA	 Aga need – väljusin hõlmast ja tõmbasin käega põlgliku ringi läbi õhu , üle seltskonna – , need tulid tööd tegema pilliga ! 
1556	NA	 “ Meil on täna talgud siin , võta teatavaks , ” laususin kuivalt , suudeldes Jaaku kõigi nähes . 
1556	NA	 Minagi tahtsin täna tunda end libuna ! 
1557	NA	 Nii nagu Toomas Tromb Tromb Trombil olid tema libud . 
1558	NA	 Ah , Toomas Tromb Tromb Tromb oli siiski täpselt samasugune kui jalutu Tarvik külaplatsil , mitte vähimatki erinevust . 
1559	NA	 Küla oma kohinatega uhkas mu meeltesse ning ma suudlesin ka hobust , keda Jaak talutas ratsmeidpidi enda järel . 
1559	NA	 Niiviisi sülitatakse näkku seltskonnale ! 
1559	NA	 Niiviisi , mitte nagu see mees , kes oli pealinnast oma pattude , oma eksimuste pärast minema aetud ja luuletas kokku müüdi vanaemast . 
1559	NA	 Arg kaval mees , kes lummas oma põlgusega seltskonda , mida ta põlgas ja samal ajal kadestas . 
1559	NA	 Kindlasti noolis ta linnapea kohta ning juba ka järgmisi , kõrgemaid horisonte ja igatses taassündi nagu fööniks . 
1560	NA	 Suudlesin hobust veelkord . 
1560	NA	 Kõigele vaatamata olin maatüdruk , mitte nagu nemad , kes nad korraldasid mulle seesuguse talgu . 
1561	NA	 --- 
1562	NA	 Lamasin murus , lilleke . 
1562	NA	 Vaatasin pilvede muretut sõudu laotusel , lilleke . 
1562	NA	 Kuulasin aredat viiulimuusikat ja mu hing oli tühi . 
1562	NA	 Mulle tundus , et kirikut ei olegi enam , et siin on üksnes lagendik . 
1563	NA	 “ Tarvik , kallis Tarvik , kuidas mulle meeldib see pidu – meil võiks pidusid rohkem olla . 
1563	NA	 Isegi su sõbrad ei näi enam nii jäledad , ” laususin viimaks tõustes . 
1563	NA	 Aga kuigi püüdsin olla rõõmus ja reibas , oli mu hing tühi ja valus . 
1564	NA	 “ Tule mõistusele , ma ei ole Tarvik . ” 
1565	NA	 “ Oled . 
1565	NA	 Sa oled ju Tarvik . ” 
1566	NA	 Vaatasin Tarvikut sügava imestusega . 
1566	NA	 Ma ei osanud millegagi tõestada , et ta on tema ise , see oli absurdne . 
1567	NA	 “ Nii nagu see siin on Pähka , ” näitasin Pähkale oma kõrval . 
1567	NA	 Kaunis hobune oli tal . 
1567	NA	 Liiga kaunis , liiga ilusa hirnumisega hobune ! 
1568	NA	 Olin kodus . 
1568	NA	 Üle pika aja olin taas kodus ja mul oli hea , neetult hea . 
1568	NA	 Tuul kiikus kõrvus . 
1568	NA	 Tarvik kõikus mu ees . 
1568	NA	 Ma olin kodus . 
1568	NA	 Kuid ma olin unustanud , et Tarvik muutub tuule paituses tigedaks . 
1569	NA	 Tarvik tõstis aeglaselt rusika , see venis nagu tatt , nagu ilatriip mu poole aeglaselt , aeglaselt , olin justkui merel , keset lainete loksumist . 
1570	NA	 “ Ma teen sulle Tarvikut ! ” 
1571	NA	 Lained loksusid aeglaselt , parras kõikus . 
1571	NA	 Nägin aeglaselt , tundsin aeglaselt , kuidas mul hakkab valus , väga aeglaselt väga valus . 
1571	NA	 Ma palusin : 
1572	NA	 “ Ära mind süüdista … Ära tee enam , ma olen vait … ” 
1573	NA	 Kõik valutas mu ees , mu sees , mu ümber . 
1573	NA	 Taas kostis viiulihelisid . 
1573	NA	 Ma ei saanud millestki aru . 
1573	NA	 Korraks tundus , et heliseb ka kirikukell ja sellel mängib Franketti . 
1573	NA	 Pühkisin näolt verd . 
1574	NA	 Vaatasin – see oli Toomas Tromb Tromb Tromb . 
1575	NA	 Mu lõualuu naksus nagu kuivanud puu . 
1575	NA	 Ta sihtis oma hoobid samadesse kohtadesse , mis Tarvik oli purustanud . 
1575	NA	 Kuidas oli võimalik , et Toomas Tromb Tromb Tromb lööb mind ? 
1576	NA	 Tema aga oli pidurdamatu ! 
1576	NA	 Ta haaras mu pea käte vahele ja pigistas seda nagu arbuusi . 
1576	NA	 Ta lohistas mind mööda maad ja ma korisesin : 
1577	NA	 “ Kallis Tarvik , ma teen kõik , mida sa tahad … ” 
1578	NA	 “ Ah ma olen sulle Tarvik ! ” 
1579	NA	 Silmade ees tõmbus mustaks ja ma ei tundnud enam midagi . 
1579	NA	 Ärgates olid mu all teravad okkad . 
1579	NA	 Olin sattunud kadakapõõsasse . 
1580	 13 . 	 13 . 
1581	NA	 Pime oli . 
1581	NA	 Üks purjus mees põikas minu eest kõrvaltänavasse , sest olin räpane ja äestatud . 
1581	NA	 Kõndisin ja kõndisin edasi ja edasi – kuid ma ei saanud olla ka eksinud , ja polnud valugi . 
1582	NA	 Mõte vasardas peas , et see hirmus mees hiilib mu kannul ja lööb mu maha . 
1582	NA	 Aga ei tulnud kedagi . 
1582	NA	 Kuhu oli mul minna selles linnas , olin võõras ja kaitsetu . 
1582	NA	 Lihtsalt komberdasin kuhugi . 
1582	NA	 Ma ei tundnud paiku ära . 
1582	NA	 Seejärel asetati mulle käsi hellalt õlale . 
1583	NA	 Arvasin miskipärast , et tegemist on jumala käega . 
1583	NA	 Seetõttu peatusin vähimagi hirmuta . 
1583	NA	 Ilmselt pidin olema ogar , et nii arvata . 
1583	NA	 Kuid see oligi jumala käsi : nii pehme , nii soe , kaitsev . 
1583	NA	 Õigupoolest küll lihtsalt Franketti . 
1583	NA	 Ta heitis mulle peale koreda tembutajakuue oma õlgadelt ja me vaatasime teineteisega tõtt . 
1583	NA	 Ta naeratas , seega ei paistnud ma siiski mitte ülearu jube ! 
1584	NA	 “ Jaaguga , ehitusmeestega , hobustega , ” sonisin viimaks . “ Palun aita mul asjad kokku pakkida , me läheme juba hommikul kõige viimasesse kolkasse . 
1584	NA	 Ka sina võid tulla , kui tahad . ” 
1585	NA	 Franketti võttis mul õlgadest kinni , et ma ei väriseks . 
1586	NA	 “ Aga rakkudega pead siis arvestama ! ” seletasin naerdes ja suust verd sülitades . 
1587	NA	 Franketti pööras mu enese poole , vangutas pead ning lausus – lihtsalt ja selgelt , kohutavalt lihtsalt ja selgelt ütles ta , et lööb oma käega Toomas Tromb Tromb Trombi maha . 
1587	NA	 Ta tõstis rusika üles taeva poole , nagu oli ilmselt endiste vangide komme . 
1587	NA	 See oli tema tõotus . 
1587	NA	 Mul hakkas väga kerge ja julge ja me sammusime käsikäes selle maja poole , kus ma kunagi elasin . 
1587	NA	 Mille ukse veel möödunud hommikul sulgesin , pidades seda koduks . 
1588	NA	 --- 
1589	NA	 Kuidagi õnnetu paistis Toomas Tromb Tromb Tromb . 
1589	NA	 Ta seisis longuskäsi keset tuba . 
1589	NA	 Näis , nagu ta oleks nutnud . 
1589	NA	 Nendesamade kätega oli ta mind peksnud . 
1589	NA	 Panin tähele , et viiuldajat ei olnud tema juures . 
1589	NA	 Ega ka seda teist , seanäolist . 
1589	NA	 Andsin Frankettile peanoogutusega märku . 
1589	NA	 Ise lähenesin teiselt poolt , et eksitada tähelepanu . 
1589	NA	 Rohkemaks mind tarvis ei olnud , kõik muu kuulus Frankettile . 
1590	NA	 Kuid Franketti miskipärast viivitas . 
1590	NA	 Ta koguni peatus . 
1591	NA	 Ohkas , lõi sõrmega nipsu vastu kella . 
1591	NA	 Kostis kaeblik ja naljakas kill-koll-kill . 
1591	NA	 See heli meeldis mulle äkki . 
1591	NA	 Sain aru , et jään seda hiljem taga igatsema . 
1592	NA	 Hakkasin kõheldes , vilksamisi selja taha vaadates oma asju kokku pakkima . 
1592	NA	 Mul ei olnud palju asju , saabusin külast ühe kotiga , linnast oli lahkuda võimalik heal juhul kolmega . 
1592	NA	 See oligi kogu mu varandus , kogu mu linn , jah , ma ei olnud ahnitsenud . 
1593	NA	 Haavad tegid valu ja vahetevahel ma oigasin . 
1593	NA	 Mees nägi kindlasti mu vigastusi , ent ei öelnud ühtki lohutavat sõna . 
1594	NA	 Ta ei öelnud üldse mitte midagi . 
1594	NA	 Lootsin , et ta tuleb mu juurde , embab mind , et kõik on vähemalt hetkeks nagu vanasti , aga mind justkui ei olnudki tema jaoks toas . 
1594	NA	 Ta istus toolile ja näperdas mõttetult kirjutusmasina klahvidega , nagu mängiks mingit kakofoonilist meloodiat . 
1595	NA	 Viisin kotid esikusse . 
1595	NA	 Silmitsesin hüvastijätuks vanaema muigavat pilti seinal . 
1595	NA	 Kavatsesin uksest välja astuda , kuid miskipärast oli imelik minna nagu võõras . 
1596	NA	 Me lahkuminek oli vältimatu , mu süda oli selles suhtes kerge , ent miski vaevas mind sellegipoolest , teadsin , et kunagi ei paku saatus mulle enam teist samasugust võimalust . 
1596	NA	 Mees oli süüdi paljus , kuid mitte kõiges , me lihtsalt ei sobinud . 
1596	NA	 Kuigi kõik valutas mu kehas , puhkesin lohutamatult nutma . 
1597	NA	 Märkasin , et uuesti valgusid pisarad ka mehe silmadesse . 
1597	NA	 Ta tõusis laua tagant . 
1597	NA	 Ta vist tõesti kavatses tulla mu juurde ning öelda mulle hüvasti . 
1598	NA	 Kuid siiski mitte – mu mees , viimast hetke mu mees võttis prillid näost , haaras Frankettil kõrist ning surus ta põrandale maha nagu jahukoti . 
1598	NA	 Franketti isegi ei liigutanud . 
1598	NA	 Ta oli üllatusest tumm . 
1599	NA	 Ka mina olin tumm . 
1599	NA	 Must laik põsel hakkas miskipärast sügelema . 
1599	NA	 Kõik toimus viimast korda mu elus … See oli tõeline julgustükk kabinetiõpetlaselt , astuda paljakäsi võitlusse kurjategijaga , kes kuuldavasti oli tapnud inimese . 
1599	NA	 Siis nüüd viimaks algas duell minu pärast , rüütlite heitlus ! 
1599	NA	 Ma ei uskunud , et Toomas Tromb Tromb Trombi armastus minu vastu saab olla nii suur . 
1599	NA	 Kellahelin vaid kumises kõrvades … 
1600	NA	 Märgates , et Franketti üksnes kähiseb veel ning hakkab pikkamisi tõmbuma siniseks , lõdvendas mu mees , mu endine mees haaret ja lausus peaaegu küsides : 
1601	NA	 “ Sa ei hakka mulle üldse vastu . ” 
1602	NA	 “ Sa ei taha ometi , et ma vangi tagasi läheksin , ” kähistas Franketti – kuidagi nurrudes isegi nüüd , “ ma ei tohi lüüa ! 
1602	NA	 Ise oled minu sõber , kuidas siis niimoodi … ” 
1603	NA	 “ Ei taha , ” kostis Toomas Tromb Tromb Tromb peaaegu andekspaluvalt ja laskis Franketti lahti . “ See oleks tõesti viimane , kui sa minu pärast peaksid vanglasse minema . ” 
1604	NA	 Ilmselt mõtles ta tõsiselt oma sõnu . 
1604	NA	 Franketti patsutas talle õlale ja pilgutas silma . 
1604	NA	 Toomas Tromb Tromb Tromb vaatas aga ainiti vaid mind . 
1604	NA	 Ta vaatas mulle otsa niisuguste põhjatute silmadega , et ma uppusin nendesse . 
1604	NA	 Kogu mu tahe oli korraga jäljetult kadunud . 
1604	NA	 Ta astus pikkamisi lähemale ja ma ei teadnud , mida teha , ei teadnud enam midagi , tundsin vaid , kuidas jumal viivuks halastas ja laskis paista oma kiirtel me peale . 
1605	NA	 Viimast korda ! 
1606	NA	 Ma ei jõudnud midagi veel taibata , kui ta oli üleni ümbritsetud täägimeestest . 
1606	NA	 Olin täiesti unustanud , et Franketti käskis meil politseinikud julgestuseks kaasa võtta . 
1606	NA	 Mees , mu mees isegi ei avaldanud vastupanu . 
1606	NA	 Ta hoopis naeris õelalt . 
1606	NA	 Käed olid tal selja taha väänatud ja mustades raudades . 
1607	NA	 Ma istusin maas , pea käte vahel . 
1607	NA	 Mees lohistati linnarahva silme ees – majanaabrite imestunud pilkude all – musta nahaga kaetud süngesse tõlda , nagu oleks ta kurjategija . 
1608	NA	 --- 
1609	NA	 Aga politseinike meelest oli ta tõepoolest kurjategija , koguni ohtlik kurjategija – ning samuti Franketti arvates . 
1610	NA	 “ Ah , sa hakkasid ju nutma , ja kuidas veel hakkasid , ma kuulsin selle ukse taha ära ja taipasin , et ta tuli sulle kallale . 
1610	NA	 Räägi sina mis tahad , ma tean sinust paremini , millised on mehed . 
1610	NA	 Kas sa nägid tema käes nuga ? ” 
1611	NA	 Raputasin pead . 
1612	NA	 “ Sa ei näinud ? 
1612	NA	 Mina nägin ! 
1612	NA	 Sellepärast ta viidigi ära raudus … ” 
1613	NA	 Viimne kui kriimustus loeti ühekaupa üles mu ihult ja näolt ning pandi kirja . 
1613	NA	 Suutsin ainult nutta ja põhiliselt rääkis Franketti . 
1613	NA	 Ta kirjeldas , kuidas ta saabus kaitsma tütarlast – tolle tungival palvel – , kuid ei suutnud vältida kõiki neid jubedaid vigastusi , mida see marutõves koer põhjustas , ning kui ta vahele astus , tormati kallale ka temale . 
1613	NA	 Minult küsiti üksnes seda , kas kinnitan sõbra ütlusi , ja ma tunnistasin Franketti sõnad tõeks , sest kõik oli toimunud tõepoolest nii . 
1614	NA	 “ Kes te talle olete ? ” küsis konstaabel ootamatult . 
1615	NA	 “ Ma ei tea … ” 
1616	NA	 Aga ma tõesti ei teadnud . 
1616	NA	 Kes ma olin ? 
1616	NA	 Lihtsalt elasin siin , selle mehega . 
1617	NA	 “ Misjaoks te viibisite selles korteris ? ” jätkas konstaabel juba umbusklikumalt . 
1618	NA	 “ No viibisin , ” vastasin kohtlaselt . 
1618	NA	 Mul oli mõlema käe otsas pungis kott . 
1619	NA	 “ Teie kaasosalist me tunneme … ” venitas konstaabel halvaendeliselt . “ Olite vargil , röövimas ? ” 
1620	NA	 Naabrid vaatasid meid hämmastusega . 
1620	NA	 Selles korteris elas nende arvates ilmselt kõige rahumeelsem ja ontlikum noorpaar , keda kunagi nähtud , me olime viisakad ja lugupeetud . 
1621	NA	 Franketti suitsetas majanurgal närviliselt paberossi . 
1621	NA	 Ta püüdis kõigiti näidata , et on toimuva suhtes külm ja ükskõikne , kuid hirm , igavene hirm pesitses tema sees ja tungis mullitades välja . 
1621	NA	 Ta hakkas tegema minu suunas vargsi mingeid märke . 
1621	NA	 Noogutas pead , põtkis jalga , võngutas pöialt , nagu alustaks jälle mingit klounaadi . 
1621	NA	 Aga ma ei saanud tema vihjetest aru ! 
1621	NA	 Põrnitsesin abitult kinganinasid , nagu oleks mulle puuga pähe löödud . 
1622	NA	 Kuidagi kahtlane tundus Franketti … Juba näitas esimene naabrivanamoor konksus sõrmega tema suunas . 
1622	NA	 Ka konstaabel , niigi rahutu , muutus aina vaenulikumaks . 
1622	NA	 Mööda tänavat lähenes teinegi politseinik . 
1622	NA	 Mul tuli kogu aeg silme ette pilt , kui kiiresti , kui käratult inimesi aheldatakse ja minema viiakse . 
1622	NA	 Olite vargil , röövimas , kumises kõrvus , kusagil algas vaikne kellamäng … 
1623	NA	 Äkitselt plahvatas mu peas äratundmine , mida need märgid tähendavad . 
1624	NA	 “ Ma olen tema elukaaslane ! ” hüüdsin üle kogu tänava . “ Me elame koos ! ” 
1625	NA	 Need paar lihtsat sõna vallandasid nägudel kergenduse . 
1625	NA	 Pinge kadus , naabrid noogutasid äratundmise märgiks pead . 
1625	NA	 Nende arvates seati praegu õiglus uuesti jalule . 
1625	NA	 Päris kindlasti olin ma soliidse härrasmehe , mitte aga – taas osutati põlglikult Franketti poole – tolle keigari , me armastusväärse härra hukutanud lurjuse elukaaslane … Halb vari langes siiski ka minule , olin reetur nende silmis . 
1625	NA	 Konstaabel ümises rahulolevalt , nii oleksite pidanud ütlemagi , sulges märkmiku ja puges tõlda . 
1625	NA	 Tal puudusid edaspidised kohustused minu ja Franketti suhtes . 
1626	NA	 Hakkasime minema . 
1626	NA	 Tõllast möödudes nägin läbi kitsa aknapilu Toomas Tromb Tromb Trombi istumas tikksirgelt selle tagumisel istmel . 
1626	NA	 Nähtavasti kuulati teda üle . 
1626	NA	 Hobused kaapisid kapjadega sillutist , nad olid harjunud . 
1626	NA	 Miski meenus mulle . 
1627	NA	 Läksin tõlla juurde ja viskasin korteri võtmed konstaablile sülle . 
1627	NA	 Need põletasid mu taskut . 
1627	NA	 Ma ei kavatsenud siia mitte iial enam tagasi tulla . 
1628	NA	 Aga ilmselt põletasid mind mitte võtmed , vaid mälestused , mälestuste kuhjad , mis lõõmasid nagu tuli . 
1628	NA	 Jõudsime juba peaaegu tänava lõppu , kui tõld viimaks liikuma hakkas . 
1628	NA	 Mul olid muhud ja vorbid ning ometi valutas mu hing hoopis rohkem kui läbipekstud ihu ! 
1628	NA	 Mul oli kurb , lohutult kurb . 
1629	NA	 --- 
1630	NA	 Kavatsesin pühkida jalgelt selle vihatud linna tolmu nii kiiresti kui võimalik . 
1630	NA	 Kuid rongijaama asemel avastasin end hoopis Franketti käevangust . 
1630	NA	 Nii nagu kunagi varem , eelmises või üle-eelmises elus , mil alles saabusin siia linna , elus , mida vaevu veel oskasin pidada tõelisuseks – ka siis juhtus mul samasugune märkamatu eksitus . 
1630	NA	 Me suundusime linna südamesse . 
1630	NA	 Ainult liblikat ei lennanud praegu meie ees . 
1631	NA	 Lõppude lõpuks oli mul ükskõik , kuhu minna ja kellega minna . 
1631	NA	 Toomas Tromb Tromb Tromb oli teinud midagi niisugust , mida ma ei oleks temast iial võinud arvata , mu maailm oli purunenud . 
1631	NA	 Kõik , mida ma olin lootnud , mida uskuma ja armastama hakanud , oli varisenud puruks nagu peegel . 
1632	NA	 Mille pärast ma olin tulnud selle mehe juurde – just selleks , et ometi kord pääseda vorpidest ! 
1632	NA	 Kuid mida tegi see mees ? 
1632	NA	 Ta osutus samasuguseks , täpselt samasuguseks . 
1632	NA	 Hoop hoobi järel sadas maailm mulle vastu nägu ja lendas tükkideks . 
1632	NA	 Jaa , enam ei uskunud ma naiivselt headust nagu varem . 
1632	NA	 Linn oli andnud minulegi valusa õppetunni , täpselt samasuguse , nagu kõigile teistele tüdrukutele , ka mina ei olnud ära märgitud . 
1633	NA	 Franketti võttis mu pea oma käte vahele – nii nagu kunagi tegi Toomas Tromb Tromb Tromb . 
1633	NA	 Ometi teisiti kui see mees . 
1633	NA	 Franketti puudutus oli hellem . 
1633	NA	 Aga selles puudus karune jõud , mis mind lummas . 
1634	NA	 Frankettil ei olnud raha . 
1634	NA	 Kuid tal olid kaunid silmapilgutused . 
1634	NA	 Ning milleks ma oleksingi pidanud talle ära ütlema , kui ta mind aitas , hoolitses mu eest ? 
1634	NA	 Ilma temata oleks läinud mul veel hullemini . 
1634	NA	 Pealegi asus Toomas Tromb Tromb Tromb kindlas paigas ega olnud tarvis karta tema viirastuslikku pilku kõrtsi sügavusest , ta etteheidet , ta manitsusi , ta märatsusi , viimaks ometi sain rahumeeli lõõgastuda . 
1635	NA	 Imelik , korraks tõmbus mu süda seda mõeldes kokku . 
1636	NA	 Kuid kohe suutsin taastada rahu . 
1636	NA	 Vaatasin selge pilguga tõele näkku . 
1636	NA	 Kogu see esmapilgul arusaamatu plahvatus oli tingitud minu headusest – kõik oleks olnud teisiti , kui mu süda oleks olnud kivist . 
1636	NA	 Headus meelitas teist kallama välja oma hinge ning see hing osutus saastunuks … 
1637	NA	 Nüüd ta oli seda . 
1637	NA	 Mustast külmast kivist oli mu hing ! 
1638	NA	 --- 
1639	NA	 Kui õhtu hakul tekkis mul hirm – linna ees , tundmatuse ees , kodutuse ees – ning ma kujutlesin end läbi soo , läbi laugaste kodu poole kahlamas , kuni upun , küsisin areldi : 
1640	NA	 “ Võibolla saaksin kuidagi ööbida sinu pool ? ” 
1641	NA	 Meri kõikus mu ees , mu sees , muidu ei oleks ma kindlasti julgenud , olin vist liiga palju rummi joonud ja tantsinud . 
1641	NA	 Kuid sellest hoolimata punastasin , sest mu sõnades tundus olevat siivutu alatoon . 
1641	NA	 Ometi ihkasin vaid vaikset nurgakest , kus segamatult oma kurbi mõtteid mõlgutada , ainult lapikest kõval põrandal , ei enamat … 
1642	NA	 Ent Franketti raputas otsustavalt pead . 
1642	NA	 Ta mõistis mind valesti . 
1643	NA	 “ Ma tegelikult ei tahagi ! 
1643	NA	 Mul on ainult hirm ja kõik kohad valutavad . 
1643	NA	 Ma ei saa ometi jääda ööseks pargipingile . ” 
1644	NA	 “ Sa saad täiesti valesti aru . 
1644	NA	 Kutsuksin su tingimata enese poole , ” hüüatas Franketti ning tuttav kollane tuluke hakkas habisema ta silmis , “ aga kahjuks ma ei või . 
1644	NA	 Seal juba on keegi , mitte just naine , mitte üldse naisterahvas … ” Ta takerdus . 
1644	NA	 Tundus , et ta on rängalt purjus . 
1644	NA	 Ent seejärel jätkas ta kindlameelselt ning koguni laksas peopesadega vastu põlvi , nagu oleks tal tulnud suurepärane idee . “ Loll olid , et võtme käest ära andsid . 
1644	NA	 Võta tagasi , Aet . 
1644	NA	 See lahendab probleemi . ” 
1645	NA	 “ Kuidas ? ” küsisin uskumatult . 
1645	NA	 Võti asus Toomas Tromb Tromb Trombi taskus . 
1645	NA	 Toomas Tromb Tromb Tromb asus trellide taga . 
1646	NA	 “ Kõik on võimalik , ” kostis Franketti . “ Näed , kunagi on isegi kasu sellest , et ma olen nii palju elu näinud … Pole midagi lihtsamat ! ” Ning juba oli me teel järgmine suund , arestimaja poole . 
1647	NA	 Vangivalvurid vaatasid meid umbusaldavalt , kuid mu viril näoilme harmoneerus ilmselt piisavalt sinise silmaaluse ja tursunud lõuaga ning mulle ulatati paberileht , et kirjutaksin sinna oma soovi . 
1648	NA	 “ Ärge hellitage lootust , ta ei pea midagi teie heaks tegema , ” hoiatas politseinik . 
1649	NA	 “ Ma tean , ” nuuksusin vastuseks . “ Aga mu tähtsad dokumendid , homme hommikul on neid tingimata vaja , ma ei pääse muidu sisse … ” 
1650	NA	 Valvur lahkus säärsaapaste paukudes . 
1650	NA	 Kuulsin , kuidas raginal avanes uks või söögiluuk , nagu teadis kommenteerida Franketti . 
1650	NA	 Väga pikk aeg kulus sellest hetkest edasi . 
1650	NA	 Kippusin üleelamiste tõttu magama jääma , võibolla jäingi . 
1650	NA	 Olin viibinud kogu eelmise öö üleval . 
1650	NA	 Ja vahepeal palju joonud , liiga palju . 
1650	NA	 Selleks , et kergendada meelt . 
1650	NA	 Et peletada hirmsaid mõtteid . 
1651	NA	 Frankettil oli tuluke silmis , mis tõi mulle meelde Tarviku . 
1651	NA	 Tundus , justkui viibiks Tarviku vaim mu kõrval . 
1651	NA	 Kui Tarvikul oleksid samamoodi normaalsed liigesed , hiiliks ka tema võibolla häärberite ja aitade ümber , kirves käes , murraks sisse ustest ja akendest , jookseks naiste järel nagu terve mees , oleks vangis … Võpatasin sellest kujutelmast . 
1651	NA	 Aga kummati oli see meeldiv . 
1651	NA	 Võibolla ma armastasin siiski Tarvikut . 
1652	NA	 Ärkasin , kui politseinik kõlistas võtmekimbuga mu kõrva juures . 
1652	NA	 Toomas Tromb Tromb Tromb oli ühtlase käekirjaga kirjutanud mu avalduse alla “ Olen nõus andma oma elukaaslase kätte tema võtmed ” . 
1653	NA	 Need sõnad olid võibolla viimsed teated temast – kuid ma võtsin võtmed kindlameelselt vastu ega mõelnud sellele rohkem . 
1654	NA	 “ Teil vedas sea moodi , proua , ” olid vangivalvuri ainsad sõnad mulle kaaslaseks . 
1655	NA	 Lahkusime öhe . 
1655	NA	 Franketti saatis mu läbi pimeduse koduni . 
1655	NA	 Mis ei olnud enam mu kodu . 
1655	NA	 Ta saatis mu ka trepist üles , sest ma ei julgenud pimedas siseneda trepikotta . 
1655	NA	 Mulle viirastus , et igal pool varitsevad pätid ja kaabakad . 
1656	NA	 --- 
1657	NA	 Ukse taga rauges mu jõud ning ma langesin Franketti kätele . 
1657	NA	 Ta osutus tugevamaks , kui arvasin . 
1657	NA	 Võimalik , et ennist kakluse ajal ta tõesti üksnes tembutas . 
1657	NA	 Ta püüdis mu osavalt kinni – seekord suutis ta ka seda ! – ning kandis mu sipleva keha tuppa . 
1657	NA	 Aga ma ei suutnud talle vastu panna . 
1657	NA	 Kogu mu ihu valutas , hing ajas välja tuliseid pinde , Franketti käed olid siledad , ta puudutused siidised . 
1658	NA	 Ma olin järsku täiesti tuim ja ükskõikne toimuva suhtes , üksainus mõte vasardamas peas ja südames : nii ma siis maksangi talle kätte ! 
1658	NA	 Ning mu ainus imestus oli see , et Franketti surus end mulle tuharasse . 
1658	NA	 Aga inimene harjub kõigega , kui paljuga olin ma pidanud viimaste kuude jooksul harjuma … Olin vedel nagu sült . 
1658	NA	 Ärkasin rammetust , unenägudeta unest alles siis , kui päikesekiired torkasid silmadesse . 
1659	NA	 Hetkeks vist uskusin , et kõik on nagu vanasti , nagu alati . 
1659	NA	 Seejärel kangestusin – mu kõrval lamas lahing . 
1659	NA	 Nahk oli täis hobuseid , rüütleid , mõõku , püsse . 
1659	NA	 See oli Franketti . 
1659	NA	 Ta vaatas mind ikka sellesama kollase pilguga . 
1660	NA	 Katsin end heitunult linaga , kuid ta tõmbas selle mul pealt nagu Tarvik . 
1660	NA	 Kartsin juba , et temagi hakkab mind peksma , nagu nad kõik . 
1660	NA	 Kuid ta hoopis pööras mu aeglaselt kõhuli , ronis taas tuharate kallale , tegi haiget niiviisi . 
1660	NA	 Selles kõiges puudus igasugune võlu . 
1661	NA	 “ Miks sa nii ? ” küsisin punastades . 
1661	NA	 Ehmusin veel hullemini – ta jalgade vahel tolknes kuulikestest krobeline pudrumänd . 
1661	NA	 Erakordselt tilluke pudrumänd . 
1661	NA	 Ning järsku õhkas kõrvetavalt kõigisse mu meeltesse Toomas Tromb Tromb Tromb ! 
1662	NA	 Tema hingus valitses siin igal pool , igas tapeeditriibus ja vaiba väikseimaski kius ning ma tõmbusin higiseks , mul hakkas umbne . 
1662	NA	 Üksnes kellakujuline lamp oli Franketti . 
1662	NA	 Ja vanaema vaatas meid oma tumma muigega pealt . 
1663	NA	 Franketti rahustas mind , et praegu asub ta kindlas kohas trellide taga . 
1664	NA	 See vastus ei rahustanud mind hoopiski . 
1665	NA	 ” Kas ta mõistetakse vangi ? ” küsisin veel suurema ärevusega . 
1666	NA	 Franketti muudkui silitas mind ja ümises : “ Rumaluke , rumaluke , selle eest ei panda vangi … Kuigi peaks ! 
1666	NA	 Sest mida on ta sinuga teinud ! ” 
1667	NA	 Mida oli ta minuga teinud – tema hullumeelne käitumine oli tõuganud mu võõra mehega voodisse ! 
1667	NA	 Aina nukramaks , aina kurvemaks , üha masendunumaks muutusin ma . 
1667	NA	 Ah , see oli meie mõlema koht , see koht oli täis meie mõlema vaimu , mulle tundus , et rüvetan pühadust . 
1667	NA	 Hakkasin nuuksuma , tasa-tasa . 
1667	NA	 Rüvetan otsast otsani meie koha ära ja see mees ei saa iial enam siia tulla . 
1668	NA	 Tasa , tasa lendab helbeke aknale – tundsin , et ma ei ole enam kaugel hullumisest , kõik , absoluutselt kõik seostus selle jubeda mehega . 
1668	NA	 Miks ma olin siin ? 
1668	NA	 Miks ma ometigi olin praegu seal , kus iga õhuvärelus , isegi iga tolmukübe sisaldas mälestust ! 
1669	NA	 Oleksin tahtnud Franketti maha lüüa . 
1669	NA	 Kuid selle asemel pomisesin : 
1670	NA	 “ Kas ka mina saaksin minna kohtusse , et teda vaadata ? ” 
1671	NA	 “ Ei , sinna ei saa , ei tohi ! ” vastas Franketti . 
1671	NA	 Ta selgitas , et parimal juhul õnnestub mul tänaval vaadata , kuidas süüaluseid sisse viiakse . 
1671	NA	 Neid sõnu rääkides hiilgas kollane tuluke ta silmis nagu väävel . 
1671	NA	 Rebane , kaval rebane oli ta . 
1672	NA	 --- 
1673	NA	 Franketti juhatas mu kohtumaja juurde . 
1673	NA	 See oli suur hallide võlvkaartega hoone keset linna . 
1673	NA	 Olin sellest palju kordi mööda jalutanud , hingeski aimamata , et tegu on sepapajaga , kus vermitakse inimeste saatusi . 
1674	NA	 Peagi tõesti nad tulidki – hanereas komberdasid süsimustast tõllast välja mehed , sekka paar jõledat naist , kõik räbaldunud , haisvad . 
1674	NA	 Nende vahel Toomas Tromb Tromb Tromb nagu viirastus , pea ikka uhkelt püsti . 
1674	NA	 Kuid tema laup oli kortsudest kipras , nagu ei kunagi varem . 
1674	NA	 Ta oli vana . 
1675	NA	 Ta märkas mind otsekohe . 
1675	NA	 Peatus mu ees . 
1675	NA	 Üle tema kahvatu näo jooksis rõõm . 
1675	NA	 Valvurid mõistsid meid ja nihkusid delikaatselt kaugemale . 
1675	NA	 Tal olid käed raudus . 
1676	NA	 Franketti askeldas tõrksalt meie vahel . 
1676	NA	 Piisas Toomas Tromb Tromb Trombil sirutada vähimgi samm minu suunas , kui Franketti blokeeris ta tee . 
1677	NA	 “ Las ma räägin paar sõna Aedaga , ” palus mu mees . 
1678	NA	 See ei olnud uhke mehe hääl . 
1678	NA	 Franketti vaatas võidurõõmsalt minu poole ja ma raputasin pead , tõmbudes sõnatult kõrvale . 
1679	NA	 “ Ta ei taha ! ” 
1680	NA	 “ Mul ei ole sinuga asja , ” kähvas Toomas Tromb Tromb Tromb , õlad längus , silmad kissis nagu kassil . 
1681	NA	 Äkitselt tõukas ta Frankettit . 
1681	NA	 Sel hetkel purskus mul suust : 
1682	NA	 “ Ma ei saa sinuta , kõik minus valutab ! 
1682	NA	 Sa oled samasugune kui Tarvik , aga ma armastan sind . ” 
1683	NA	 Ütlesin need sõnad ainult selleks , et ennetada korravalvureid . 
1683	NA	 Et nad ei tõukaks Toomas Tromb Tromb Tromb minema mu juurest . 
1684	NA	 “ Aga … Aga … ” ütles Franketti õhku ahmides . 
1684	NA	 Ta asus justkui ääsi ja alasi vahel . 
1684	NA	 Me plaksatasime kokku üle tema pea . “ Ta peksab sind , ta lömastab su … ” 
1685	NA	 Korravalvurid tõukasid Franketti eemale . 
1685	NA	 Küllap olid nad varemgi kohanud niisuguseid stseene . 
1686	NA	 “ Ma tulen sinu juurde tagasi , kui sa võtad . 
1686	NA	 Mu hing on räbalais ! 
1686	NA	 Mu ihu karjub sinu järele ! ” 
1687	NA	 Sonisin mõttetuid , segaseid sõnu . 
1687	NA	 Aga ma ei saanud olla rääkimata . 
1687	NA	 Tahtsin kuulda ta häält , kasvõi tumma sahinat , tahtsin tunda ta puudutusi . 
1687	NA	 Varem ei oleks ma suutnud uskuda , et võiksin andestada , kui keegi tõstab käe minu vastu . 
1687	NA	 Aga nüüdseks oli mind juba sedavõrd palju löödud … Ma ei suutnud leppida mõttega , et viimased olid Franketti puudutused , võibolla Tarviku puudutused – ma ei mäletanud ! – , miski oli paigast ära , liigestest lahti , maailm mängis mulle ebapuhta kõlaga , määrdunud muusikat . 
1688	NA	 Ja me tõesti puudutasime teineteist . 
1689	NA	 See oli väga kummaline . 
1689	NA	 Me sirutasime täpselt korraga käe teineteise suunas ja kui me sõrmed kokku puutusid , sähvatas me vahel välgulöök . 
1689	NA	 See oli valus . 
1689	NA	 Jaa , ka see oli valus ! 
1689	NA	 Ometi kaotasime kohmetuse , valvsuse , väärikuse keset seda valu ja piina , kõik need tsiviliseeritud inimese omadused , ja viskusime teineteise embusse . 
1690	NA	 Aga see oli ilmselt liig pealtvaatajate jaoks , nad tõukasid ta kohtumaja trepist üles . 
1690	NA	 Kuulsin vaid tasast helinat , enne kui ta kadus : 
1691	NA	 “ Aet ! 
1691	NA	 Mul puudub õigustus ja andestust ma sinult ei palu . 
1691	NA	 Sa ei pea mulle andestama , kuna mina nagunii endale ei andesta . 
1691	NA	 Ma armastan sind . ” 
1692	NA	 Võibolla olid needki sõnad , tema ainsad sõnad üksnes õhuvärelused . 
1692	NA	 Tänav oli tühi . 
1692	NA	 Hall tontlik maja paistis välja surnud ega paljastanud ainsatki oma saladust . 
1692	NA	 Ometi podises selles põrgukatel . 
1693	NA	 --- 
1694	NA	 Korraga ei uskunud ma oma silmi . 
1694	NA	 Frankettit ju ometi keegi ei kahtlustanud ega süüdistanud . 
1694	NA	 Ent ootamatult liitus Franketti vangide – sest seda nad olid – riviga ning sammus nende kannul viimasena kohtumaja trepist üles . 
1695	NA	 Ega ma viimati ei olnud andnud pahaaimamatult tedagi üles , ega ometi ? 
1695	NA	 Aga seda ma pidanuks ! 
1695	NA	 Ta oli ju vägistaja . 
1695	NA	 Kui Franketti viimaks väljus , siis pruukas suust tänavale paksu süljeläraka . 
1696	NA	 “ Midagi anti , peaaegu mitte midagi ! 
1696	NA	 Mõtle , millised vigastused ! ” 
1697	NA	 “ Aasta ? 
1697	NA	 Kaks ? ” küsisin lootusetult . 
1697	NA	 Franketti-taoliste jaoks , kes olid pool elu vangis veetnud , tundus mõni üksik vangla-aastake muidugi tühiasi , mida peaaegu isegi ei märka , kuid Toomas Tromb Tromb Tromb ei olnud kaabakas , tema jaoks oli juba käte raudupanek alandus . 
1697	NA	 Üksainus päev ilma vabaduseta võis ta murda . 
1698	NA	 “ Ainult seitse aastat lubati soolata ja kas sedagi , alles hakatakse arutama … Sellekski pidin kohut põlvili paluma ! 
1698	NA	 Sa ei kujuta ette , kuidas niisugune sigadus kõrvetab kõris , Aet ! 
1698	NA	 Kõrtsi , otsekohe kõrtsi ! ” 
1699	NA	 Ta sülitas veelkord . 
1699	NA	 Kas siis tõepoolest olin ma saatuslik naine õpetlase teel , tema neitsilise ihu rikkuja , tema vanaduspõlve raev ... 
1699	NA	 Muud ei osanud ma mõelda . 
1699	NA	 Öelda ei osanud ma üldse midagi , olin tumm , olin täiesti tuim , olin kala . 
1699	NA	 Sammusin nagu ori ta kannul lähimasse keldrisse , kus pakuti viskit . 
1700	NA	 Seal katsus Franketti laua all mu põlve . 
1700	NA	 Selle peale ma miskipärast kummardusin ja hammustasin ta kätt . 
1700	NA	 Ma ei teadnud ka ise , miks seda tegin . 
1700	NA	 See paistis kõik koomiline , see , kuidas hambad lõikasid nahka ja veri hakkas nirisema , kuidas Franketti näkku ilmusid hirm ja raev ning võitlesid seal teineteisega nagu Tarvik ja Toomas Tromb Tromb Tromb . 
1700	NA	 Eriti koomiline oli see , kuidas Franketti tegi verd lakkudes magusal häälel ettepaneku jalutada parki , selle kaugemasse pimedasse ossa , kus kindlasti peaks leiduma vaba nurgake meie armastuse jaoks . 
1700	NA	 Või läheksime hoopis tagasi kontorisse , seegi on praegu vaba , veel kaua-kaua on see vaba , aina vabam , seletas ta . 
1701	NA	 Koguni sedavõrd koomiline oli kõik , et mõtlesin äkitselt , et niisugusega ei ole üldse võimalik koos voodis olla – seega ma ei olnudki temaga ! 
1702	NA	 Naersin lühida naeru . 
1702	NA	 Franketti ei söandanud näidata välja ühtki tundmust , ehkki arvatavasti ta sisimas kees . 
1702	NA	 Rahakott oli minu käes . 
1702	NA	 Tellisin talle õlle , veel teise õlle , kolmandagi õlle . 
1702	NA	 Kõik need seisid rivis lauanurgal . 
1702	NA	 Iga hetkega mul süvenes tunne , et ma ei tunnegi Frankettit . 
1703	NA	 Ühtäkki haarasin otsustavalt oma kotid . 
1703	NA	 Tellisin talle veel ühe joogi ning pagesin ummisjalu kõrtsist . 
1704	NA	 Ma jooksin ja jooksin ega suutnud peatuda , ikka tundus mulle , et Franketti leegib mul kannul . 
1705	NA	 --- 
1706	NA	 Koju – nimetasin seda paika miskipärast aina koduks – ei julgenud ma minna . 
1706	NA	 Sedavõrd kartsin Frankettit . 
1706	NA	 Jalad liikusid lihtsalt öös kuhugi , kuhugi . 
1706	NA	 Taas olin rännakul võõrastes tundmatutes paikades , nagu oleksid Toomas Tromb Tromb Trombi rusikahoobid muutnud mu Ahasveeruseks . 
1706	NA	 Korraga võpatasin üles . 
1707	NA	 Olin pikka aega uidanud soolaugaste vahel . 
1707	NA	 Mu jalad lirtsusid pruunist veest ja hommikukastest . 
1707	NA	 Peatusin , toetasin märsid väsinult mättale . 
1707	NA	 Äkki kõrgus keset hahetust mu ees söestunud ahervare . 
1708	NA	 Midagi tuttavat oli selles . 
1709	NA	 Esialgu ma siiski veel päriselt ei taibanud . 
1709	NA	 Lõhn – kirbe ärev valus lehk . 
1710	NA	 Lind kädistas ahervareme kohal , esimene lind . 
1710	NA	 Kohe saabus järgmine . 
1710	NA	 Nad otsisid nähtavasti torni . 
1710	NA	 Aga torni ei olnud . 
1710	NA	 Kirik oli maha põlenud . 
1710	NA	 Kõik suitses , kõik haises . 
1710	NA	 Kogu aeg , mis oli siia akumuleeritud , oli korraga kadunud . 
1711	NA	 See , mis alles , väreles mu uniste silmade ees nagu kallerdis . 
1712	NA	 Väike roheline kell vaatas läbi tukkide taeva suunas . 
1713	NA	 Haarasin kotid ja kavatsesin minema joosta sellest kummituste pesapaigast . 
1713	NA	 Ent kusagilt lähedalt kostis naer . 
1713	NA	 Vabastav , lõõgastav , hirmus naer . 
1713	NA	 Sööstsin esimese ettejuhtuva pajupõõsa taha peitu – kuid seal just seisiski naerja ! 
1713	NA	 Ta oli pahkluuni laukavees ning haaras mul nagu tangidega käest . 
1714	NA	 Ilmselt vist isegi kiunatasin valust . 
1714	NA	 Südamest jooksis läbi külm juga , tundus , et linn on mu kätte saanud ja esitab arve . 
1714	NA	 Kuid see oli kõigest Tarvik . 
1715	NA	 Ja Kabjake oli tal miskipärast kaasas . 
1716	NA	 “ Soodom , Komorra , ” selgitas Kabjake ning kõigutas peos jändrikku halgu . 
1716	NA	 Parastav tuksatus ilmus ta suunurka , samasugune kui Tarvikul , kui ta oli mind löönud ja veri voolas ning ta oli ise alles väga rahul . 
1717	NA	 Ka praegu oli mu näol võibolla verine korp . 
1717	NA	 Jalad olid toonud mu valesti , väga valesti . 
1717	NA	 Nüüd hülgasid nad mu päriselt , ma ei suutnud isegi kõndida enam . 
1717	NA	 Nägin kõikjal jälgi , jälgi , jälgi . 
1717	NA	 Need olid minu jalajäljed siin maas . 
1717	NA	 Nad põletasid mu südant , kõik , kõik põles mu silmades , kuigi oli kustunud ja tuhk . 
1718	NA	 “ See on nüüd lõpetatud ! ” lausus Tarvik lihtsameelselt . 
1718	NA	 Nad olid ilmselt palju minu peale mõelnud , arvututel õhtutel . 
1719	NA	 Tarviku rõivad olid kohutavalt määrdunud ja lõhkised , nagu pärast põhjalikku joomingut sõpradega külas – aga siin oli linn , siin tuli kanda hoolt välise võõba eest . 
1719	NA	 Olgu all mis tahes , suhkrune pealispind pidi olema tingimata . 
1719	NA	 Praeguses seisundis oleks konstaabel viinud Tarviku pikema jututa arestimajja , nagu oleks ta kodutu purjus hulgus . 
1719	NA	 Ning ometi oli ta täiesti kaine ! 
1720	NA	 Sellest vaatepildist tahtis mu süda lõhkeda . 
1721	NA	 “ Ma tulen tagasi … Aga sa ei võta mind nüüd enam ... ” 
1722	NA	 Tarviku näole ilmus lai aval naeratus . 
1722	NA	 Kartsin , et ta murrab mu käe , kui me läksime käsikäes läbi soo , aga valu ei olnud . – Tarvik , mis sai Tarvikust , ta hakkas vist jooma . 
1722	NA	 Aga täpselt ma ei mäletanud . 
1722	NA	 Võtsin Kabjakese ning rändasin edasi . 
1723	NA	 Me saime kokku kord ja puudutasime teineteise hingekeeli ja paiskusime ilmaruumi laiali , tema oli Koit , mina Hämarik . 
