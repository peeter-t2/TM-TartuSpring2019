par_nr	head	sentence
1	 Eliitneiud 	 Eliitneiud 
2	NA	 Aarne Ruben 
3	 1 . Kohvikuskäijad 	 1 . Kohvikuskäijad 
4	NA	 Asula tagant algasid suured kuuselaaned . 
4	NA	 Minu koolitee , mida mööda ma õpetajana kõndisin , kulges läbi krahv Girard de Soucantoni tammeallee ja lõppes asulas , kus toodeti maitsvat tikriveini ja mis sõjajärgseil aastail oli pidevalt suurenenud . 
5	NA	 Kui aga mõtlesin minna kooli oma suvila kaudu , piki raudteed ja kunagisest Kostivere karjamõisast mööda , siis jäid ida poole uued suured metsamassiivid , mida liigendasid tsaariaegsed piirikraavid . 
5	NA	 Nood kiirevoolulised veenired välgutasid oma helekollaseid liivapõhju niikaua , kuni mõni nööri otsast lahti keerutanud lehm neisse ei astunud ja põhja koos rohuga segamini ei tallanud . 
6	NA	 Sealt edasi Kalbu küla ja Rummu Jüri talukoha poole muutub seni tasaselt lapik olnud maastik järsemaks . 
6	NA	 Ületamatu seinana kerkib ootamatult teele kõrge mägi , Keava linnuse ase . 
6	NA	 Siin asus kuulus Osek Kedipiv , mida venelased 1054. aastal tulutult piirasid . 
6	NA	 Saared , millest siis kilpe lõigati , on tuhat aastat hiljem juurteni hävinud . 
6	NA	 Krahv de Soucantoni alleepuud on ehk nende poegade pojad ! 
7	NA	 Seisata , oh rändur , ka minu koolimaja lähedal ! 
7	NA	 Missugune vaade sealt avaneb ! 
7	NA	 Seal , külapoes , istub kohalik vaimse elu mentor ja joob eriti kanget õlut . 
7	NA	 Ta on tüüpiline talutaat oma kahele poole kammitud lumivalgete juuste ja odava vammuse tinanööpidega . 
7	NA	 Ta nina on punane ja tema siniste silmade pilk selge ja kange . 
7	NA	 Esialgu ei suuda keegi aimata tema mitmekesist elulugu ja kõige vähem veel ära arvata , et 1989. aastal tsiteeris tema kõnet ajaleht The Washington Post . 
7	NA	 Muidugi , nüüd me teame ! 
7	NA	 Ta on ju endine kolhoosiesimees , kes Eesti keskkonna eriti pingelises rebimises tõi oma kolhoosi alati hõbemedalile . 
7	NA	 Kui üles lugeda kõik tugevaimad kolhoosiesimehed , siis selles loetelus on tingimata ka tema nimi . 
8	NA	 Veel mõnda aega jutustatakse lastele , et nelikümmend aastat tagasi , kui vana Esimees külasse tuli , ei olnud siin veel mitte kui midagi . 
8	NA	 Vähesed inimesed , kes siin veel elasid , käisid tööl Raplas või siis , mis eriti kurioosne , 101. kilomeetril Tallinnast , kuhu viiekümnendatel saadeti litsikesi . 
8	NA	 Aga vana Esimees pani siin majanduse käima , ta muutis selle küla sumiseva mesilastaru sarnaseks . 
8	NA	 Siia kerkis tehas , siia rajati ujula , võimla , kino , klubi ja palju poode . 
8	NA	 Ja kui Eesti võitles end iseseisvaks , kui avanesid piirid ja inimesed Läänest hakkasid meid rohkem külastama , märgiti vana Esimehe küla kohale turismikaardil kahvel . 
8	NA	 See omakorda tähendas , et kaugelt tulijal söödetakse siin kõht korralikult täis . 
9	NA	 Vana Esimehe külla ilmusid autoteenindused , sest kohalikud noormehed hiilgasid tehnilise taibuga . 
9	NA	" Viuhhh ! sööstsid nüüd külateedel ilusad mustad autod ja kooli lastevanemate koosolekul võis mõne mustaauto-mehe kohta kuulda arvamusi : "" Valime tema lastevanemate komitee esimeheks , temal on vallavalitsuses käsi sees . "" "
10	NA	 Esimehe kolhoosi edu peitus ... personalipoliitikas . 
10	NA	 Joodiktöötajaist loobuti , kainetele pakuti paremat palka . 
10	NA	" Otse loomulikult võttis Esimees ohjad oma kätte ka kooli õpetajate atesteerimiskomisjonis : juhuslikku "" rämpsu "" ei lastud pedagoogide perre . "
10	NA	 Atestatsioonikomisjonis oli ta ikka veel , uue aastatuhande künnisel . 
10	NA	 Tema hoolitses , et koolis töötaksid vanad kogenud õpetajad , kes kõiges suutsid lastele anda eeskuju . 
10	NA	 Mitte niisugused nagu tema ise , kes , pidades rahulikku pinsipõlve , maitses poelaua taga eriti kanget õlut . 
10	NA	 Mis on lubatud Jupiterile ... 
11	NA	 Õpetajale jäi kõik koolist väljaspool toimuv kaunis võõraks . 
11	NA	 Kooli seltskond , kooli intriigid , kooli rõõmud . 
12	NA	 Ma olin rampväsinud ja viienda klassi peale karjumisest uimane . 
12	NA	" Teadsin sedagi , et kui minu õpetaja-tööpäev lõpeb , siis pole mul kuhugi minna : väikelinnas ning seda ümbritsevais asulais ei leiduks mu jaoks mingit "" oma "" seltskonda ja pärast nii kurnavat tööpäeva ma millegi muuga tegelda enam ei jaksaks . "
13	NA	 Akna taga oli näha pehmet talve kõva maa ja lumelappidega . 
13	NA	 Külm oli . 
13	NA	 Agnes viiendast klassist istus värvilises kampsunis minu ees pingis , joonistas vildikatega looduskaitsekuu plakatit ja küsitles mind selle kohta , kumb oli parem amet , kas õpetaja või miski muu . 
13	NA	 Ma jagasin ohtralt seletusi , vaadates Agnese klambriga korralikult kokku seatud tumedat tukka ja kõrget laupa selle all . 
13	NA	 Ta oli andekas tüdruk , juba esimesest klassist saadik ainult kiituskirjadega , kuid tema viielises käitumises oli ka vigu : ta lausa noris viisi . 
13	NA	" Pigem kogus neid : "" Õpetaja , palun pange mulle viis ! "" "
13	NA	 Hea mälu tõttu võis ta neid muidugi asja eest teenida , kuid vahel tahtis ka niisama . 
13	NA	 Küllap tal just sellepärast oligi tahtmist minu seltskonnas peale tunde tühjas ja kõledas klassis istuda . 
13	NA	 See oli tal lobitöö , suhteliselt noorele õpetajale omaseks saamine . 
14	NA	 Viies klass ei ole muide veel kirjandite kirjutaja . 
14	NA	 Käiakse pidevalt õpetajalt paberit küsimas , paberile aga joonistatakse autosid . 
14	NA	 Vahel ilmub kirbukirjas mõni rida , siis aga lainetab käekiri üle terve paberilehe . 
14	NA	 Aga kui volditakse kokku lennuk ? 
14	NA	 Siis võtan ma selle ära ja sõiman lennukikonstruktori läbi veel pealegi , pikalt ja põhjalikult . 
14	NA	 Sõimust hoolimata ei suutnud viies klass kirjanditega hakkama saada . 
14	NA	 Välja arvatud Agnes ja veel mõni üksik , kelle tekst sai päris pikk . 
14	NA	" Temal ei pruukinud lõpetada oma kirjatööd lausega "" rohkem ma sellest asjast midagi ei tea "" ; "" ise poleks ma sellest kirjutama hakanud , aga õps käskis "" . "
15	NA	 Agnes oli selgi päeval kirjandi eest viie saanud . 
15	NA	 Pöörasin vana hea klassipäeviku lehti , et teada saada , kuidas teised õpetajad teda hindavad . 
15	NA	 Viied , viied ... 
15	NA	 Aga ka mõni neli sekka rangetelt õpetajatelt . 
15	NA	" Nüüd meenus , kuidas tüdruk oli palunud : "" Õpetaja , palun ärge pange mulle nelja ! "
15	NA	 Ma olen nõus veel mitu kirjalikku tööd tegema , et mitte nelja saada . 
15	NA	" Palun pange mulle viis ! "" "
15	NA	 Nüüd siis mõistsin , et ranged naisõpetajad sõimavad viielise ja hea käitumisega Agnesegi niisuguse jutu eest läbi nagu iga teisegi lunija , aga minul ei ole südant seda teha . 
15	NA	 Loomulikult sõiman mina vaid tõelisi süüdlasi , mitte eliittüdrukuid . 
15	NA	 Minuga andis kaubelda , sellepärast olin ma võõrkehaks koolisüsteemis . 
15	NA	 Ja mis parata , lapsed tingivad alati mõnuga . 
16	NA	 Viiendas klassis esitati rida küsimusi , millele vastates säilitasin oma liberaalistaatuse . 
16	NA	" Lõpuks küsisid selle klassi poisid minult : "" Kas õpetaja võib ropendada ? "
16	NA	" Kas õpetaja võib tüdrukute sääri vahtida ? "" "
17	NA	 Vaadake , poisid , mida täiskasvanum on inimene , seda vähem on tal tahtmist halvasti kõlavaid sõnu ütelda . 
17	NA	 Teie võite neid niiöelda meeste keskel ütelda , ega ma keelama ei hakkagi , aga peate aru saama , et õigete tüdrukute kõrvad neid ei talu . 
17	NA	 Peate varakult mõistma , et mehelikkuse ja naiselikkuse kriteeriumid on ühiskonnas tugevaimad arengumõjurid , kes nende vastu eksib , on kaotaja . 
17	NA	 ( Ma ei kasutanud nii keerulisi väljendeid , aga mõte jäi samaks . ) 
18	NA	 Rumalad poisid olete , et säärte vahtimise kohta küsite . 
18	NA	 Iga inimese silmad on loodus erinevalt ehitanud . 
18	NA	 Kes ei näe värve , kes ei näe hästi kaugemat ümbrust . 
18	NA	 Luuletaja Uku Masingu silmad olid kõõrdi , sellepärast nägi ta ka mõningaid kahemõõtmelisi objekte kolmemõõtmelistena . 
18	NA	 Liblikas seevastu keskendab fookuse lilleõiele , koer peremehe silmadele ja tema eest ära jooksvatele olenditele . 
18	NA	 Mina näen kogu aeg tervikpilti , ma näen pidevalt hästi kõike , mis toimub vaateväljas , mul pole vaja midagi ekstra vahtida . 
18	NA	 ( Selleski punktis ei väljendanud ma ennast nii keerukalt . ) 
19	NA	" Oli koolitund ja üks väga sabakeerutajalik tüdruk viiendast klassist küsis : "" Õpetaja , mis on sperma ? "" "
20	NA	" "" Khm , see ei puutu kirjanduse tundi . "" "
21	NA	" Poisid vastu : "" Mustadest aukudest ja aegruumist te rääkisite kah , see ju ka ei puutunud . "
21	NA	" Palun rääkige ikka , mis see sperma niisugune on . "" "
22	NA	 Seletasin mõne lausega . 
22	NA	 Poisid möirgasid naerda , tüdrukud tegid seda veidi tagasihoitumalt . 
22	NA	 Agnes ei naernud . 
22	NA	 Ma juhtisin sellele tähelepanu ja väitsin , et targad ei murragi tobeduste üle pead . 
22	NA	 Ütlesin , et kui on olemas rõvetsev kari , siis on paratamatult ka aristokraadid , kes ei lase end madalamale tasemele kiskuda . 
22	NA	 Nagu Agnes . 
22	NA	 Rõvetsejad on aga just need , kellele mõned igavesti inimlikud asjad siiski võõrad on . 
22	NA	 Need on vanad targad õpetused . 
22	NA	 Lõpuks tundsin isegi heameelt , et olin vastanud provokatiivsele küsimusele , et olin neid suutnud siiski kasvatada karmide ja mõtlemapanevate sõnaliste vahenditega . 
23	NA	 Agnes isegi ei muianud , sest tal oli sellegi tunni lõpul kavas õpetajalt küsida , mis on ta käitumishinne möödunud neljakümne viie minuti kohta . 
23	NA	" "" Neljaga "" polnud ta muidugi rahul . "
23	NA	 Ent hinnetega kauplemine oli õnneks pooleldi nali , iroonia . 
24	NA	 Kestis pime veebruar , aknad klirisesid tuules ja kurepesa külapoe ees oli miskipärast viltu vajunud . 
24	NA	 Selles poes käis Esimees ja muudki rahvast . 
24	NA	 Pakuti kiirtoitu ja karastusjooke , võis suitsu teha . 
24	NA	 Seal kohvi juues mõtlesin oma töö läbi . 
25	NA	 Kui tähtis on tabada õpetajatöös afekti psühholoogiat ! 
25	NA	 Kutt lihtsalt möliseb sul tunnis , su tund on tema jaoks kõvahäälne , hea nali . 
25	NA	 Sa räägid veenval autoriteetsel bassihäälel , seletad Underi lahti . 
25	NA	" Tüdrukud esitavad suunavaid küsimusi ja lõpuks , vastastikustel "" mõttetalgutel "" tulebki välja , et Under oma luuletuses "" Su suu mu suul "" ülistas soojust . "
25	NA	 Et tõeline soojus tekib üksnes kahe inimese vahel . 
25	NA	 See on ju üheksanda klassi teema . 
25	NA	 Kutt teeb Underi kohta siivutu nalja . 
25	NA	 Minul ükskõik , ma ei ole mingi moraalijünger . 
25	NA	" Aga teda ma siiski õpetan : "" Tee mingi teine nali . "
25	NA	" Ja ära tee seda sel ajal , kui mina räägin . "" "
25	NA	 Too Kutt aga võtabki korraks vaiksemaks , ent patrab siis edasi . 
25	NA	 Minu suhtes igati heatahtlikult . 
25	NA	 Tal on jäme mehine üheksanda klassi hääl . 
25	NA	 Aga tüdrukud tahavad luulet lugeda , analüüsida uut Underi luuletust . 
25	NA	 Seletan neile , et nad on tublid tüdrukud . 
25	NA	" Lisan juurde , et Villem Ridala on kirjutanud : "" Kui tahad tüdrukute tähelepanu tunnis köita , siis hakka neile kavaleridest seletama . "
25	NA	" Nad teavad pulmade ja kihluste kõiki peensusi . "" "
25	NA	 Ridalal oli tuline õigus , sest Under ju luules vaid kavaleridest vestabki . 
25	NA	 Ja neidudele meeldib . 
26	NA	 Kutt jätkab irvitamist . 
26	NA	 Nüüd läheb asi karmiks . 
26	NA	 Põrutan juba üsna vihaselt peale . 
26	NA	 Ma teatan , et ta peab hakkama pärast tunni lõppu põrandat pühkima . 
26	NA	" "" Eks me näe , eks me näe , "" pomiseb tema . "
26	NA	 Näeme jah . 
26	NA	 Järgmisel tunnil jätkan tema suhtes pressingut . 
26	NA	" "" Kui jätkad , siis leiad end peatselt prügimäelt , "" pomiseb tema , seekord veelgi vaiksemalt . "
26	NA	 Ent siiski poolkuuldavalt . 
27	NA	 Veel üks tund edasi on ta miskipärast rõhutud meeleolus , vaikib ja vaatab mulle aupaklikult otsa . 
27	NA	" Ta on oma tunnist tundi kestva "" jutustajahääle "" vaiksemaks võtnud , räägib õige tasa oma pinginaabriga , kes on valmis teda ikka ära kuulama . "
27	NA	 Milles on asi ? 
27	NA	 Kuidas on juhtunud , et temast on saanud peaaegu pai poiss ? 
27	NA	" "" Prügimäe "" peale ma ju kuidagi ei reageerinud , Fortsuni raamatu "" Sovremennaja psihhitšeskaja samozaštšita "" teooria järgi peaks ta ju nüüd mulle korraldama uue psühhorünnaku . "
27	NA	 Aga asi on selles , et aktiivseks on muutunud läbinisti viieline tüdruk , kes loeb end minust targemaks . 
27	NA	 Vaieldamatult klassi naispoole üks vaimseid liidreid , kuivõrd need tütarlapsed üldse mingeid liidreid tunnistavad . 
27	NA	 Noor daam on mu tüüpsõnadega vahele võtnud ega pea mind enam õpetajaks . 
27	NA	 Katsun selgitada , et kõik õpetajad eksivad . 
27	NA	 Alles eelmisel päeval eksis kogenud ajalooõpetaja Ümera lahingukorda kirjeldades . 
27	NA	 Aga temale antakse andeks , ta on vana olija . 
27	NA	 Peatselt eksin ma jälle . 
27	NA	 Viisimäärusel ja hulgamäärusel on grammatiliselt mõned kokkupuutepunktid , mina aga ei suuda seda asjaolu lahti seletada . 
27	NA	" Püüan end vabandada , et sel ei ole tähtsust , millised on kokkupuutepunktid ja minu poolest võivad need punktid olla kus tahes : "" Kas sõnad "" tükkhaaval "" ja "" kildhaaval "" kuuluvad hulga- või viisimääruse alla ? "
27	NA	" Kas nad vastavad küsimusele "" kuidas ? "" või "" kui palju ? "" "
27	NA	" Vaevalt viitsib keegi selle küsimusega tegeleda , sel on nii väike tähtsus . "" "
27	NA	 Need sõnad tähendavad skandaali . 
27	NA	" Ohtlikult välguvad piiga suured helesinised silmad : "" Mis õpetaja te olete ? "" — "" Miks te meiega harjutusi edasi ei võta , te kardate , jah ? "" "
27	NA	" Ta suu vormub torusse , nagu ütleks ta minu kohta "" tropp "" . "
28	NA	 Vaatan talle otse silma sisse nagu piinajatele ikka vaadatakse . 
28	NA	 Võtab kogelema . 
28	NA	 Tegelikult on mul nõrkus sedalaadi taevaheledate silmade vastu . 
28	NA	 Nüüd võtab Kutt mind oma talupojanaljade kaitse alla . 
28	NA	 Ta oli minu suhtes vait sellepärast , et tüdrukul suu kinni panna . 
28	NA	 Noortel on omad arved õiendada , omad sotid seisavad kusagil vihikukirjas üleval . 
28	NA	" Klassi ühel hüperaktiivseimal noorukil on veega täidetud õhupallid kaasas , sest ta on võtnud omale pähe , et "" õpetaja ei ole veel näinud seda vett täis õhupallide nalja , peaks aga nägema ; see tuleb tal õpetajatöös kasuks "" . "
28	NA	 Nüüd kukub osa vett Viietüdruku seelikule . 
28	NA	 Märga tütarlast on hea vaadata , see tuletab meelde rokokoopastoraalide allikal seisvaid neitsisid . 
28	NA	 Ja ses olukorras jõuan ma endalt juba küsidagi : kas ma äkki natuke armunud ei ole ? 
28	NA	 Märjad ja turtsuvad tütarlapsed on väga mõjuvad , eriti kui nende silmad vihast kiirgavad . 
29	NA	 Järgmine tund . 
29	NA	 Tammsaare . 
29	NA	 See pole sugugi nii lihtne , sest teema seletamisel tulevad alati välja igasugused allteemad . 
29	NA	 Me avame kirjaniku loomingu hinnagut andes , mida on ta andnud meie ajale . 
29	NA	" Ja siin ta nüüd on : Viietüdruk ei usalda enam minu seletust matsi ja vurle kohta , sest "" seda pole õpikus "" . "
29	NA	" Ta ise on teinud Tammsaare kohta ettekande , muidugi käsu peale , milles teatab , et "" Tõe ja õiguse "" ülesehitust "" võib nimetada antieetiliseks "" , nõnda kirjutavat "" Eesti kirjanduse ajalugu "" . "
29	NA	" Mina vastu : "" See sõna oli "" antiteetiline "" : teises osas Indrek eitab võitlust maaga ja selle võitlusega kaasas käivat Jumalat ... "" "
30	NA	 Siin lõpeb mu arutlus . 
30	NA	 Kutt on hakanud mobiiltelefonitsi juttu puhuma . 
30	NA	 Palju ei puudu , et ma tal selle käest ära löön , igatahes komistan ma vastu tema tooli nii , et tal hetkeks tasakaal kaob . 
30	NA	 Tema rahulik , mõnulev vee peale tõmbamise ülbus . 
30	NA	 Peame oma asjad vist siiski prügimäel selgeks rääkima . 
30	NA	 Jah , ta on mind kaitsnud ja head nalja teinud , aga kui on kord juba tekkinud antiteetiline olukord , siis ... 
31	NA	 Käed värisevad , tahaksin lõpuks ometi normaalses seltskonnas puhata . 
31	NA	 Parim koht selleks on külapoe nurgatagune , külapoe kohvik . 
31	NA	 Külapoes käib huvitavat rahvast . 
31	NA	 Kuidas küll rõõmustaks Vana-Maarjamaa patuste olude üle nurisev Balthasar Russow , nähes siin külakaupluses suurte käte ja ülikooliharidusega maamõõtjat , kes on eriti elajalikult tapnud oma kassi . 
31	NA	 Eks rõõmustanud kroonik igasuguste kurioosumite üle kui väike laps ! 
31	NA	 Ta paneks kassitapja hoiatava näitena oma kroonikasse . 
32	NA	 Too maamõõtja on üks põhilisi kaupluskohviku laua taga istujaid . 
32	NA	 Tema triibulist kassi teadsid kõik , see kõhnavõitu valgevuntsiline kõutsivolask rajas siinkandis triibuliste kiisude dünastia . 
32	NA	 Ta leidis oma otsa ajal , mil maamõõtjal ei olnud tööd : see oli maaelu täielik madalseis enne Euroliitu astumiseks valmistumise perioodi . 
32	NA	 Rahval ei olnud raha , maamõõtja istus tööta . 
32	NA	 Ta kass käis sulatalvel prügikastides söömas ja sai omale mingi haiguse , mis ei lasknud ta organismil toitu kinni pidada . 
32	NA	 Mida ta ka iganes ei söönud , kõik see tuli tagant vedelalt välja . 
32	NA	 Organism jäi vajalikest ainetest ilma . 
32	NA	 Ent kõutsid on visa hingega . 
32	NA	 Ta jäi jubedalt kõhnaks , aga elas siiski edasi , tagumise otsaga kummaliselt luksudes . 
32	NA	 Ta ei suutnud ise kontrollida hetke , mil tal tagant tuli . 
32	NA	 Ja ükskord tuli see maamõõtja viimase projekti kirjanurga peale . 
33	NA	 Maamõõtja võttis seepeale kassi kaenlasse ja teise kätte kahe meetri pikkuse sajandialgusest pärineva lipuvarda , umbes kahe rusika jämeduse . 
33	NA	 Ta oli paar korda varemgi kassi hukata püüdnud , kuid iga kord oli kass enne maja juurde tagasi saanud kui ta peremees , nõudes seal valjusti näugudes süüa . 
33	NA	 Seekord oli asi tõsisem . 
33	NA	 Umbes viie minuti jooksul toppis maamõõtja kassi tugevasse kilekotti , nii et too enam käpakest ega sabakest liigutada saanud . 
33	NA	 Maamõõtja tõstis koti õlale ja kass jäi seal sees natukeseks vait , nagu nad ikka teevad . 
34	NA	 Oma kassi viskas too mees veehoidla pinnataseme reguleerimise kaevu , milles lainetava pinnani oli ülevalt tsementbarjäärilt vähem kui viis meetrit . 
34	NA	 Jäisesse vette plartsatanud , tegi tegi pehme nurruja paar energilist liigutust . 
34	NA	 Roostes häälel kräunudes ja meeleheitlikult kiirustades puges ta kilekotist välja , vabad esikäpad krabasid krobelist kaevurõngast ning tagumisedki püüdsid leida konarusi . 
34	NA	 Loom valmistus üles tulema , kuid jõuline hoop lipuvardaga otse vastu valget vuntsi pühkis ta kaevurõngalt minema . 
34	NA	 Nagu mööda siledat pinda üles roniva molluski ! 
34	NA	 Küllap võis üle vee solina raksatustki kuulda . 
34	NA	 Järgmisel hetkel ilmus ta selili , elutuna veepinnale , kuklasse surutud valge kassinäo asemel vereklomp . 
35	NA	 Maamõõtja käis ühes minuga kohvikus istumas just sel perioodil , kui loomakaitseselts soovis teda mehiselt trahvida looma eriti jõhkra kohtlemise eest . 
35	NA	 Seda teadet talus mees rahulikult , sest maksmiseks tal raha ei leidunud . 
35	NA	 Ma soovitasin tal kirikusse minna ; küla ilusaim tüdruk oli jehhoovatunnistaja ning võis ta võtta oma hoole alla . 
36	NA	 Teist huvitavat tüüpi , kes tol ajal külapoe kohvikus istus , kutsuti küla peal Drinkeriks . 
36	NA	 Ta oli harimatu ja töötu juhutööline , kes passis poes sellepärast , et saaks vahel paarikümne krooni eest mõnd kasti tõsta . 
36	NA	 Oli küll hirmus raske otsustada , kes talle viina andis , ent väga tihti näis ta olevat vines . 
36	NA	 Ja mis ma nüüd räägin , et ta oli harimatu : tal oli seesama kõrtsiharidus . 
36	NA	 Sealsamas istus ju ka Esimees , kelle Rahvarinde-kõne 1989. aastal oli ikka veel leitav Internetist , ajalehe The Washington Post arhiivi koduleheküljelt . 
36	NA	 Küllap Esimees talle nii mõndagi selgitas . 
36	NA	 Ja hingeharidust oli tal samuti : kaugelt võis ära tunda , et tegemist hea inimesega . 
36	NA	 Drinker küsis alati , kuidas mul läheb . 
36	NA	 Ta oli juures , kui rääkisin mõne lapsevanemaga . 
36	NA	" Koolis ilmlõpmata kestva teietamise mõjualusena ütlesin lapsevanemale "" teie "" . "
36	NA	" Drinker aga selgitas : "" Jäta meelde , maal ei teietata . "
36	NA	 Sa ei ole teatri garderoobis või mõnes riigiasutuses . 
36	NA	" Sa oled kõrtsis ja räägid ühe mureliku lapsevanemaga . "" "
37	NA	" Kord küsis Drinker : "" Miks sul käed värisevad ? "" "
37	NA	" Mina vastu : "" Mõned mu õpilased , tüdrukud , ei salli mind . "
37	NA	 Nad tahavad mind koolist välja süüa . 
37	NA	 Väga närviline olukord . 
37	NA	 Ma rääkisin kaheksanda klassi kirjanduse tunnis ulmekirjandusest : footonrakettidest ja skafandreist . 
37	NA	 Tüdrukud hääletasid mu maha , nad on seal kaheksandas klassis teravalt poiste , tehnika , minu ja üldse igasuguse meessoolisuse vastu . 
37	NA	 Nad arvavad , et ma olen kõnts ja tahavad minust lahti saada . 
37	NA	" Üks tüdruk ütles : "" Ma hakkan kogu suve haridusministeeriumile kirju kirjutama , et sa jumalapärast enam meile 1. septembril õpetajaks ei tule . "
37	NA	" "" "" "
38	NA	" Drinker soovitas : "" Mängime malet , see rahustab . "" "
38	NA	 See rahustab tõepoolest alati . 
38	NA	 Istusime kohvikulaua taha ja mängisime . 
38	NA	 Ta tegi seda väga nõrgalt , oleksin võinud temaga pimemaletki mängida . 
38	NA	" Veidi aja pärast küsis Drinker : "" Kas tahad , ma segan sulle selle kohviku firmajoogi ? "" "
38	NA	 Mina tahtsin . 
38	NA	" Ta tuli kohvivärvi joogiga tagasi ja selgitas , et see on "" Vana Tallinn "" keefiriga . "
38	NA	 Joogil oli juures lapsepõlve pulgakommide maitse . 
38	NA	 Jook oli aus . 
38	NA	" Mängisime edasi ja meist kõndis mööda raamatukogutädi , üks kohalikest "" maa sooladest "" . "
38	NA	 Ta läks tegema sisseoste . 
38	NA	 Nähes , kellega ma istun , manas ta ette äärmiselt põlgliku näo . 
38	NA	 Siis tuli meist mööda lasteaiakasvataja , tema näoilme oli sama . 
38	NA	 Naiste näod näisid mõista andvat , et Drinkeriga malet mängides olen ma oma margi lõplikult täis teinud . 
39	NA	" "" Ära pööra tähelepanu sellele , mida nad sinust arvavad , "" õpetas malepartner . "
39	NA	" "" Tõepoolest , "" arvasin minagi . "
39	NA	" "" Olen kogu elu mõelnud , kuidas ennast kehtestada , kuidas luua oma stiil . "
39	NA	 See , et ma julgen siin sinuga malet mängida , kui põlglikud provintsinäod mööda käivad , ongi minu stiil . 
39	NA	" Teeme aga uue partii , sest stiili tuleb nautida . "" "
40	 2 . Külm ja valgustatud klass talvel 	 2 . Külm ja valgustatud klass talvel 
41	NA	 Koolielu on eelkõige võitlus . 
41	NA	 Õpetaja tegevus jaguneb siin kaheks : õpilase psühholoogiliseks mõjutamiseks ja akadeemiliseks momendiks . 
41	NA	 Nii kurioosne kui see ka ei ole , on koolielu sisuliselt akadeemiline elu , seesama , mida juba kaheksasada aastat tuntakse märksõna vita academica all . 
41	NA	 Akadeemiliseks stiiliks ma nimetan tunniandja oskust üllatada õpilast mis tahes põneva fakti või tsitaadiga , millest ta saaks edasi mõelda . 
41	NA	 Selleks tuleb kokku võtta kogu eruditsioon . 
41	NA	 Kui õpetaja jutus puudub põnevus , upub õpilane surmigavate kuivade grammatiliste kategooriate hulka . 
42	NA	 Klass on harilikult hästi valgustatud ja talviti tavaliselt külmavõitu areen , kus inimeste tahted ja mõistused kokku põrkavad . 
42	NA	 Närvipinge astub siin närvipinge vastu või lacertus contra lacertae , nagu oli kombeks öelda üli- ja toomkoolides kaheksasada aastat tagasi . 
42	NA	 Koolielu-võitluses nagu igas muuski jäävad eluks ajaks meelde liitlased , mitte vastased . 
42	NA	 Ja eriti hästi õppiv Agnes oli üksvahe minu liitlane . 
42	NA	 Istun tulevikuski Osek Kedipivi tipule , vaatan tähesfääre ja meenutan , et selles koolis õppis üks väike tumeda peaga tütarlaps , kes mind hoidis . 
42	NA	 Ei , tema juba ei hakka haridusministeeriumile kirjutama , et õpetajate peale kaevata ! 
43	NA	 Olen mõttes selles pärastlõunatunnis , mil Agnes minu klassis looduskaitsekuu plakatit joonistas . 
44	NA	 Eliittüdruk Liis astus klassi . 
44	NA	 Tulevane arst , teaduste doktor või tippmõtleja . 
44	NA	 Liisil oli läbi loetud kogu kohustuslik kirjandus , mida ma andsin . 
44	NA	 Teadis peast kõiki tegelasi , isegi neid , keda raske meelde jätta . 
44	NA	" Niisuguste tegelaste üleküllus on Eno Raua jutus "" Lugu lendavate taldrikutega "" , Liisil aga oli see raamat peaaegu peas , ehkki lugemisest oli juba möödunud küllaltki suur ajavahe . "
44	NA	" Ka Lutsu "" Sood "" oli ta lugenud , kuigi see ei ole veel kaugeltki viienda klassi lektüür . "
44	NA	" Võib-olla sellepärast , et sealgi on üks Liis , kelle "" silmad kutsuvad , tõotavad "" . "
44	NA	 Liis oli veel liiga väike , et temagi silmad kutsuksid ja tõotaksid . 
45	NA	 Vaat siis , tunnid läbi , aga minul on kaks väga õnnestunud õpilast klassis . 
45	NA	 Suhtlen eliidiga , nagu näha . 
45	NA	 Tavaühiskonnas see mul alati ei õnnestu , aga koolis pidevalt . 
46	NA	" Liis ja Agnes leidsid minu laualt klassivend Jaagu kahelise tunnikontrolli , millele see "" vaimuhiiglane "" oli kirjutanud vaid ühe sõna . "
46	NA	 Jaak-poiss oli teistest suurem , tugevam ja rumalam ja miks ta pidigi koolis käima , kui teda huvitasid üksnes autod ? 
46	NA	" Ja õpetajale "" pähe astumine "" . "
47	NA	" Lapsed olid väga ühiskondlikud olendid , nende kodus käisid "" Kroonika "" ja "" Seltskond "" , nad jälgisid , kes missuguse autoga sõidab , kes "" viidi menti "" , kust saab tasuvat tööd . "
47	NA	 Kohati häiris neid , et iga ühiskondlikku laadi arutelu lämmatasin ma kohe kirjandusega . 
47	NA	" Mis tahes tänapäevane teema ka üles võeti , leidsin kiiresti paralleeli kas või "" Kalevipojast "" ning eluline teema taandus kiiresti kirjanduse ees . "
47	NA	 Õpilane , kes soovis rääkida poliitikast , pidi peagi veenduma , et jutt on ümber suunatud kirjanduslikele teemadele . 
47	NA	 Ma tegin suurt tööd , et seda juttu ümber suunata . 
47	NA	 Viies klass oli kõige vormitavam ning sedalaadi süsteem sobis neile üsna pea . 
48	NA	 Liis ja Agnes hakkasid külmal hämarduval pärastlõunal suure ja rumala Jaagu tööd vaatama . 
48	NA	 Olin ta tööle kogemata liialt jõuliselt kahe virutanud . 
48	NA	 Kahe nokk sai kolmesentimeetrine ja saba lainetas paberi servani . 
48	NA	 Jõuline hiigelkaks pälvis otsekohe Agnese ja Liisi tähelepanu . 
49	NA	" "" Õpetaja , kas teie panite oma käega sellise kahe ? "" — "" Panin . "" "
49	NA	" — "" Kas te veel natuke suuremaid kahtesid oskate kirjutada ? "" — "" Ma kirjutan just nii suuri kui vaja . "" "
49	NA	" — "" Kas me võime seda kahte natuke täiendada ? "" "
50	NA	 Jah , võisid , Jaak ei hakka oma tööd nagunii vaatama , teda ei huvita üldse , millised on tema hinded . 
50	NA	 Ja kui ta jääbki istuma , siis on ta pealetuleva neljanda klassiga võrreldes veelgi tugevam poiss . 
50	NA	 Saab veelgi rohkem oma võimu näidata . 
51	NA	 Vaatasin , mis selle õnnetu tööga siis sündima hakkab . 
51	NA	 Tütarlapsed joonistasid kahele pardinoka ja tumedad prillid . 
51	NA	" "" Kaval "" kaks sai samasugused boots-kingad nagu on mõnedes reklaamides ajalehes "" KesKus "" . "
51	NA	 Ning mitmekeeruline sall pandi vonklevale hindele kaela ümber . 
51	NA	 Väikesed piigad sädistasid ja mina muigasin vuntsi , mõeldes , kas nende joonistuses kajastuvad mõningad väärtushinnangud või mitte . 
52	NA	 Liis ütles , et kui kahel on jooksukingad , siis võib tema pugu all olev teravnurk hakata liikumisel kogemata maad kündma , niisiis on uhiuues kuues hindel vaja ka pidurit . 
52	NA	 See oli juba poolpoisilik tehniliste kalkulatsioonidega jutt ja oli minule seepärast veel enam meele järgi . 
53	NA	 Väljas valitses hall hämarus . 
53	NA	 Veebruar ikkagi . 
53	NA	 Tüdrukud sädistasid ja mõtlesid uusi kujunduselemente välja . 
53	NA	 Olin väsinud ega vaadanud nende tööd . 
53	NA	 Kurnatud ajusse ilmuvad ikka põnevad mõtted . 
53	NA	 Üks mõte võttis episoodi Agnese ja Liisiga kenasti kokku . 
53	NA	 Mu õpetajalaua taga leidis ju lõpuks aset huvitav stseen . 
53	NA	 Siin treenis eliit oma vaimuteravust nüri macho heaks , et machol igav ja kurb ei hakkaks oma vaimusünnitist lõpuks kätte saada . 
53	NA	" Jaak-poiss tormab müdinal klassist välja , niipea kui kell käib , et pääseda oma mopeedi ehk "" punna "" ning vana auto ehk "" mosse "" juurde . "
53	NA	 See on tal käegakatsutav maailm , mida ta tähistab veidrate tähendusnihetega slängi abil . 
53	NA	 Tema naljad on seotud kiiruste ja kraaviajamistega , aga tipptüdrukute omad on sisuliselt stiilinaljad , mis seotud võimalustega kanda erinevaid rõivaesemeid . 
53	NA	 Kes teab , kas see stiil neile viimaks nii pähe ei hakka , et nad kümne aasta pärast tippneiud ongi ? 
53	NA	" Agnes pingutab sellepärast , et soovib olla "" korralik "" , Liis on tunnis vait kui sukk , kuid tunda on , et ta ei ole minu liitlane . "
53	NA	 Ta ei taha olla kellegi liitlane , sest on saanud kasvatuse , et kõige tugevam inimene maailmas on just too , kes on üksik . 
53	NA	 Oma asi , kasvatagu , kuidas tahavad — mina ei ole ütleja . 
54	 3 . Jehhoovatunnistaja ning looma jõhker tapja 	 3 . Jehhoovatunnistaja ning looma jõhker tapja 
55	NA	 Kassi hukanud maamõõtja oli muidu rahulik , inimeste vahelist vägivalda võõristav mees , ainult Jumalaga oli tal erisuhe . 
55	NA	 Tal olid vene sõjaväes hambad välja löödud ja ta ei saanud aru , miks Jumal seda kõike küll lubas . 
55	NA	 Miks pidi just tema , korralik inimene , niimoodi susistama , kui tahtis armastust avaldada või muud tähtsat ütelda ? 
56	NA	 Hea , et ta polnud tutvunud katoliku doktriini , Aquino Thomasega , kes pidas kassi julma tapmist eriti rängaks patuks , jättes , tõsi küll , selle patu millegi alla klassifitseerimata . 
56	NA	" Ta kirjutas "" Summa theologicas "" : "" Irratsionaalsed kreatuurid ( loomad ) ei saa kogeda liikumist täiusliku vormi , jumaliku ettehoolduse poole . "" "
56	NA	" Ja teises kohas järgneb selgitus : "" Jumal on kõikide asjade algpõhjus , nagu ka eeskuju . "" "
56	NA	" Niisiis on kass "" irratsionaalne kreatuur "" ega saa sellepärast kogeda ülestõusmist ja igavest elu . "
56	NA	 Kord vee alla vajutatud , ta sinna ka jääb . 
56	NA	 Loomade mõttetu tapmine on usudoktriinide järgi ränk asi . 
57	NA	 Jehhoovatunnistaja Gea tahtis seda maamõõtjale selgitada omal viisil , oma usu doktriinide järgi . 
57	NA	 Ta pidi armastuse käsu viima jõhkra olendini . 
58	NA	 Gea oli õppinud samas koolis , kus mina õpetasin . 
58	NA	 Tal olid võrdlemisi tuhmid ajud ja ta sai aru vähestest asjadest . 
58	NA	 Kõikidest teistest jehhoovatunnistajatest erines ta asjaoluga , et suutnuks võita mis tahes missivõistluse Baltikumis ja kaugemalgi . 
58	NA	" Tema ilu ületas juba Viietüdrukugi trumbid : lisaks pikkadele ilusatele jalgadele veel tähelepanuväärsed silmad nagu sellel välismaisel nukul , kes teeb korraks värvitud silmaluugid lahti ja hüüab peenikesel häälel : "" This is aa beautiful-beautiful world ! "" . "
58	NA	 Nüüd oli temast juba naine saanud , aga kord õige ammu valitigi ta Miss Raplaks . 
58	NA	" Sellised naised võtab pealinn kohe vastu ja nad ei pruugi jääda maale "" igavlema "" . "
58	NA	 Nüüd oligi Gea kodukandis käimas , et viia maamõõtjani kristliku armastussõnumi olemust . 
58	NA	" Ta võttis "" Vahitornid "" pihku ja läks vana maamõõtja ukse taha . "
59	NA	 Vana maamõõtja kutsus Gea sisse ja pani ta sohvale istuma . 
59	NA	 Vanamehe peldik haises , laual oli toidujäänuste hunnik , avatud hapukurgid olid läinud hallitama ja lõpuks mädanema . 
59	NA	 Kui köögiuks kinni pandi , ei olnud lehka tunda . 
59	NA	 Siit olnuks justkui sõda üle käinud ! 
59	NA	 Mees kõndis poriste maamõõtjasaabastega nurgast nurka . 
59	NA	" Gea võttis oma "" Vahitornid "" välja ja küsis : "
60	NA	" "" Kus teil see kass elas , kellest nüüd külas räägitakse ? "" "
61	NA	" "" Kass elas põhiliselt seal , "" vastas maamõõtja avameelselt , osutades kirjutuslauale , kus lahti mõned projektid , kaustad , paberid . "
61	NA	 Kui kass seal elas , mõni ime siis , et ta mõnikord paberitega omal viisil ei talitanud . 
62	NA	" Mees küsis : "" Kas sina , neiu , võitsid kord missivõistlused ? "
62	NA	" Kõik ajalehed kellasid sellest ... "" "
63	NA	" Gea vastas : "" Ma võitsin tõepoolest missivõistlused . "
63	NA	 Võitsin väga napilt , sest läksin närvi ja ei osanud vastata nende küsimustele . 
63	NA	 Zhürii tahtis ka kõike teada . 
63	NA	 Kui ma räägin siin teiega Jumalast , siis leian alati vastuse . 
63	NA	 Seal aga , õhtukleidis ja prosede valguses , ei saanud ma kuidagi otsa peale . 
63	NA	 Mina pean siin teiega Jumalast rääkima . 
63	NA	" Olete pattu teinud , ma pean teie hinge päästma , sest keegi ei tea , millal tullakse meile järele ... "" "
64	NA	" Maamõõtja istus tema kõrvale sohvale ja ütles : "" Ära ainult mind karda , minu juures võid tunda end täiesti kindlalt . "
64	NA	" Mina olen juba vana mees , kuuskümmend viis aastat ilmas elanud ja minul jõuab tõesti kätte see aeg , kui peab mõtlema surmale ja igavikule . "" "
65	NA	 Korteriomanik teadis tõde , et maakohas ei teietata , Gea aga ei teadnud . 
65	NA	 Õigupoolest oli tal see pealinnaelu käigus meelest läinud . 
65	NA	" Ta jätkas : "" Näete siis . "
65	NA	" Kas olete ka kunagi palunud : "" Armas Jeesus Kristus , anna mulle jõudu tänaseks päevaks . "
65	NA	" Tänan sind selle helduse ja lahkuse eest , selle valguse eest , mida oled minu eluteele kinkinud "" ? "" "
66	NA	" "" Kulla tüdruk , mina elan reaalses maailmas , "" vastas küsitav . "
66	NA	" "" Teen pidevalt tööd , pole aega tubagi koristada . "
66	NA	 Kas olete ka mõelnud , kui kallid on tänapäeval valguskaugusmõõtjad ? 
66	NA	" Vaat' , koordinaate arvutatakse tänapäeval nii , et lükatilt enam ei pea näitusid vaatama ... "" "
66	NA	 Siit edasi tuli veel pikk jutt . 
67	NA	 Uued mõtted ja ärevad meeled kutsusid Gead edasi , välja haisvast korterist , kus klosett on rikkis ei tea mille pärast , kus kurgid on jäetud mädanema ei tea mille pärast . 
68	NA	 Jätnud küla selja taha ja jõudnud maanteede ristumiskohale puude varju , otsis Gea ridikülist kolm pudelikest . 
68	NA	 Ta kiirustas närviliselt , soovimata sekunditki kaotada . 
68	NA	 Ühes eksootilise kujuga pudelikeses oli lavendli- , teises roosiõie- ja kolmandas safranilõhnaõli . 
68	NA	 Kõik parfüümid olid kallid , otsejoones Pariisist ja kandsid aastaarvu 2001. 
68	NA	 Värisevi käsi nuusutas Gea neid kõiki kordamööda . 
69	NA	" Jumal aga jälgis teda taevast ja sisemine hääl Geas hakkas kõnelema : "" Kas vaese mehe eluase sulle , Jumala sõna levitajale tõesti nii vähe sobis ? "
69	NA	 Kas raipehais käis nõnda närvidele , et sa oma teravat nina nüüd imelõhnadesse topid ? 
69	NA	 Kas elitaarsed isikud üldse sobivad teenima Universumi kõrgeimat jõudu ? 
69	NA	" Pane omale selga nunnarüü , aga ära pane miniseelikut . "" "
70	NA	 Tuul silitas tema hoolitsetud juukseid ja liigutas kleiti . 
70	NA	 Vanad saarepuud mühisesid . 
70	NA	 Mõisaajast puuoksal kiikunud lokulöömise poolroostes metallitükk hakkas kolisema , kui sattus tuuleiili südamikku . 
70	NA	 Ja Gea hakkas nüüd astuma . 
70	NA	 Teadis , et teda võetakse peale hääletamatagi . 
70	NA	 Kumisev asfalt võttis vastu tema kingade teravate kontsade hääled . 
70	NA	 Väikese lokulaua roostest peenike ja kõrge heli jäi seljataha ja lakkas lõpuks hoopis . 
71	NA	 Sel päeval kandis tuul roosi- ja safranilõhna molekule üle kogu maa , üle traktorikünni ja segametsade , üle ristikuniitude ja linnamägede . 
71	NA	 Ja Jumal nägi , et see hea oli . 
