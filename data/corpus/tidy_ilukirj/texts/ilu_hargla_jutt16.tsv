par_nr	head	sentence
1	 Rabaröövel 	 Rabaröövel 
2	NA	 Indrek Hargla 
3	NA	 Seisan tund aega bussipeatuses , hääletan harvu möödasõitjaid aga keegi ei võta peale . 
3	NA	 Roostetunud sedel tulbal teatab , et aastat kümmekond tagasi oleks ma juba kolme bussi peale saanud . 
3	NA	 Istun seljakotil , suitsetan . 
3	NA	" Buss on punane "" Ikarus "" , ajab bensiinivingu sisse ja läheb tee peal kaks korda katki kuid viib kohale . "
3	NA	 Magama jään alles kuskil Risti kandis . 
3	NA	 Tallinnas ärkan . 
3	NA	 Sajab vihma , suus on kuidagi paks , tuleb meelde , et pole söönud juba üle ööpäeva . 
3	NA	 Seisan bussijaama ees ja mõtlen , kas võtta takso , minna trammiga või süüa üks kotletiga kukkel . 
3	NA	" Möödasõitev tumedate klaasidega "" Audi "" pritsib mu veelombist veel märjemaks . "
3	NA	 Tramm jääb peale . 
3	NA	 Hakkan Tartu maantee poole astuma aga jään peaaegu rohelise kaubiku alla . 
3	NA	 Juht tõstab põlastavalt akna tagant keskmise sõrme . 
3	NA	 Vanasti oleks näpuga oimukohale koputatud . 
3	NA	" Enne "" Keskturu "" peatust annab keegi mulle oma pileti , vaatan andjale mõistmatuses otsa . "
3	NA	 Siis taipan — pean rohelise lipiku mulgustama ja tagasi saatma . 
3	NA	 Mul endalgi pole ju piletit . 
3	NA	 Annan lipiku kohmetunult tagasi , haaran poriselt põrandalt seljakoti ja trügin turult tulnud mammide hordi vahelt trammist välja . 
3	NA	 Ikka sajab veel vihma . 
3	NA	 Hakkan Gonsiori tänava poole astuma . 
3	NA	 Ma elan seal . * 
4	NA	 Mulle oli meeldinud Ervini maja . 
4	NA	 Talu nimi on Raunoja , kant ümberringi Piiriniidu . 
4	NA	 Kaansoosse on siit viisteist kilomeetrit . 
4	NA	 Üha kitsamaks kiskuv kruusatee lõppeb õuel . 
4	NA	 Lähemad naabertalud jäävad kilomeetri kaugusele . 
4	NA	 Maja seisab väiksel künkal , läänekaarde avaneb Kuresoo ; itta — kuhugi tiheda metsaviiru taha jääb Lemmjõgi . 
4	NA	 Maja on tõesti vana . 
4	NA	 Hallikaks tõmbunud palgid , kunagi kollaseks värvitud eeskamber , aknaraamidki mõned suved tagasi valgeks võõbatud . 
4	NA	 Maja on täpselt selline , nagu ette kujutasin . 
4	NA	 Tervitamine läks meil ruttu , kui ta imestunud oligi , ei näidanud seda välja . 
4	NA	 Kutsus sisse ja alles toas ütlesin , mille pärast tulnud olin . 
5	NA	" "" Intervjuud ? "" pahvis Ervin Aaviko siis mõtlikult sigaretti . "
5	NA	" "" Kellel seda huvi oleks lugeda ? "
5	NA	" Pole ma ju mõni porminent ega president . "" "
5	NA	 Ometi sillerdas ta kortsunud näos kerge meelitusesarnane rahulolu . 
6	NA	" "" Kui ma juba siin olen — küllap on ka lugejaid . "
6	NA	" Lihtne maainimene on praegu...üldsusele väga huvitav . "" "
6	NA	 Oleksin peaaegu öelnud , et müüv kaup . 
7	NA	" "" Just , just . "
7	NA	 Nagu väljasuremisele mõeldud liik vä ? 
7	NA	" Et keda varsti üldse enam ole . "" "
8	NA	 Ma ei tahtnud talle öelda , et ilmselt on tal õigus . 
8	NA	 Kuigi sõna väljasuretamisele määratud , oleks vast õigem olnud . 
8	NA	 Aga lugejat tuleb rabada . 
8	NA	" Kui kümne numbri esikaanel on järjest pildid edukatest ja rikastest ning jutud nende armuelust või edenemisest villaehitusel , siis kontrastiks mõjuks ju üks "" Priimaga "" vanamees soode ja rabade vahelt väga hästi . "
8	NA	 Muhelev nägu laugaste taustal kaanepildiks ja puha . 
8	NA	 Nii olid nad toimetuses arvanud . 
8	NA	" "" Me ei kirjuta hädistest proledest ega ühelehma dinosaurustest , "" oli Gita mulle öelnud . "
8	NA	" "" Nad pole in. "
8	NA	 Otsi mõni ekstravagandist üksik hunt . 
8	NA	" Parem , kui tal nüüd sitasti läheks aga ta uute olude üle eriti ei viriseks , valimised on tulemas , mõistetakse valesti , tead isegi ... "" "
9	NA	 Teadsin küll . 
10	NA	 Ervin Aaviko sobis meile . 
10	NA	 Sõjaveteran , luuletaja , üksik hunt , maa sool , fantaseerija . 
10	NA	 Ta sobis kuradima hästi . 
11	NA	" Nüüd tonksas vanamees minu seljakotti , suskas suitsukoni pliitaukse vahelt sisse ja küsis : "" Kaugele te's autoga jõudsite ? "
11	NA	" Kibaru teest vist mitte kaugemale ? "" "
12	NA	" "" Ma tulin bussiga . "
12	NA	 Ja mingid kümme kilomeetrit vist jala . 
12	NA	" Tahtsin puhata . "" "
13	NA	 Ja ma olin puhanud . 
13	NA	 Paremini kui Küprosel . 
14	NA	 Mõne aja pärast jutustab Ervin mulle diktofoni oma elu lugu . * 
15	NA	 Gonsiori tänava maja trepikojas lõhnab kassikuse järgi ja välisukse kõrvale oli mingi uus soomekeelne sirgeldis tekkinud . 
15	NA	 Postkastis on neli kirja ja kaks arvet . 
15	NA	 Ronin teisele korrusele , pusin kolme luku kallal üle viie minuti . 
15	NA	 Ma pole kunagi lukkudega hästi läbi saanud . 
15	NA	 Korteris on vihmasest ilmast hoolimata lämbelt palav ja umbne , avan kõik aknad ja lasen tuppa tänavamärga ning väljaheitegaaside vingu . 
15	NA	 Võtan seljast kõik märjad ning porised riided ning lartsatan nad kööki pesumasina ette . 
15	NA	 Tuleb tahtmine kõik kapid läbi tuulata ja kuid pesemata hilbud korraga pessu toppida . 
15	NA	 Telefon hakkab helisema . 
15	NA	 Mobiil , kuskil sügaval seljakotis . 
15	NA	 Lasen tal Beethovenit edasi piiksuda , endal otsustavat ilmet ette manades lähen kappidesse tuhnima . 
15	NA	 Märjad sokid jätavad vaibale inetuid jälgi , kisun nad jalast , tundes krestomaatilist vajadust pesema minna . 
15	NA	 Kui vannitoa ukse avan , tuleb meelde , et shampoon ja muud isiklikud hügieenitarbed on asja Beethovenist tühjaks pigistatud ja nüüd abitult piiksuva mobiiliga kõik ühes seljakotis . 
15	NA	 Ma polnud Raunojal kumbagi kasutanud . 
15	NA	 Ikkagi tuleb enne kott lahti pakkida ja riided pesumasinasse panna , kui ise vee alla saan . 
15	NA	 Võibolla olen uhke , et ei lase nõiaringil tekkida . 
15	NA	 Vean seljakoti kööki , partsatan taburetile ja tunnen meeletut nälga . 
15	NA	 Bussijaama putka kotletisai tiirleb silme ees . 
15	NA	 Külmetuskapist leian hallitamismõtteid mõlgutava hernesupi , kuivanud riisipudru ja kolm konservi — sealiha zhelees , turisti eine ja sprotipasteedi . 
15	NA	 Sügavkülmas on pakk pelmeene , kalapulgad , ja kotitäis Euroopa Liidu maitsevabu herneid . 
15	NA	 Kartulikorv laua all on tühi . 
15	NA	 Lükkan kalapulgad hernega mikroahju ja kõmbin elutuppa tagasi . 
15	NA	 Teleri ees laual valgendab midagi harjumatult . 
15	NA	 Kirjad . 
15	NA	 Need , mis olid postkastis olnud . 
15	NA	 Ma polnud isegi vaadanud , kellelt nad on . 
15	NA	 Vajun diivanile ja rebin esimese ümbriku puruks . 
15	NA	 Kiri koos postkaardiga Lilianilt Portugalist . 
15	NA	 Postkaardil mingi kuurordi vaade . 
15	NA	 Kogu jutt , mida ta pidas vajalikuks mulle kirjutada polnud kaardile ära mahtunud . 
15	NA	 Ta kirjutas oma hääbunud tunnetest ja mul on piinlik seda lugeda . 
15	NA	 Nagu oleks lugenud võõra inimese kirja võõrale inimesele . 
16	NA	 Mobiil piiksub jälle . 
16	NA	 Ma pole ikka veel pesu pesema hakanud . 
16	NA	 Tõusen püsti ja lähen seljakotti ründama . 
16	NA	 Midagi hakkab veel piiksuma . 
16	NA	 Mikroahi . 
16	NA	 Kalapulgad on tulikuum pudi ja herned plahvatades võreakna rohelise plögaga kokku määrinud . 
16	NA	 Löön ahjuukse kinni , lülitan lained välja , hakkan taldrikut otsima . 
16	NA	 Kui kapiukse avan , tungib tolm ninna ja aevastan . 
16	NA	 Nii tugevalt , et löön pea vastu lauanurka . 
16	NA	 Midagi säriseb . 
16	NA	 Väljalülitamise asemel olin ahju grilli peale keeranud . 
16	NA	 Tõstan kollakasrohelise kärssava plöga taldrikule ja küünitan käe kaljapudeli poole . 
16	NA	 Seda ei ole . 
16	NA	 Ma pole täna kalja ostnud . 
16	NA	 Ma pole täna kalja ostnud ... 
16	NA	 Kurat , miks ma täna kalja ei ostnud ! 
16	NA	 Ja mul on janu . 
16	NA	 Baarikapis on vast vähemasti toonikut . 
16	NA	 Ei ole , on vaid dzhinni ja viskit . 
16	NA	 Vajun diivanile , viskipudel käes . 
16	NA	 Las kalapulgad jahtuvad , üks naps kulub mulle ära . 
16	NA	 Ei , enne sööma ei hakka , kui pesu on pesema pandud . 
16	NA	 Ei , kõigepealt käin ise dushshi all ära . 
16	NA	 Viski kõrvetab kurku ja plahvatab sisemuses nagu herned mikroahjus . 
16	NA	 Maomahlad tõstavad mässu ja saadavad mu kukele . 
16	NA	 Tegelikult saan aru , et mul on kõht lahti ja ei tule meelde , kas see juhtus nüüdsama või kaua aega tagasi . 
16	NA	 Lähen peldikusse ja silmitsen istudes oma pesemata paljaid jalgu . 
16	NA	 Raban poti kõrvalt mingi ajakirja ja hakkan lugema . 
16	NA	 Varsti taipan , et see on mu enda lugu ja ajakiri kolm kuud vana . 
16	NA	 Kõht ei ole enam lahti . 
16	NA	 Isu ka ei ole . 
16	NA	 Viskit ei taha enam . 
16	NA	 Suitsu tahan . 
16	NA	 Pakk jakitaskus sai bussipeatuses tühjaks . 
16	NA	 Kodus rohkem ei ole . 
16	NA	 Kui kuskil on , siis seljakoti põhjas , seal , kus pesemisvahendid , must pesu ja mobiil , mis jälle piiksub . 
17	NA	 Teine kiri on emalt Hummulist . 
17	NA	 Tal ei ole telefoni ja ta armastab kirjutada . 
17	NA	 Loen selle läbi ja ainus , millest aru saan , oli see , et pean vist varsti jälle puhkust võtma ja bussijaama minema . 
17	NA	 Arveid ma ei loe , neid tuleb maksta mitte lugeda , nii on lihtsam . 
17	NA	 Ninna tungib grillitud herne ja kalapulga lõhn . 
17	NA	 Ma ei saa seda ilma pealejoomata süüa . 
17	NA	 Lasen kraanist vett ja rüüpan ühe sõõmu . 
17	NA	 Kloori maitset on , vee maitset mitte . 
17	NA	 Joon viskit peale ja olen hoobilt kempsus tagasi . 
17	NA	 Sedapuhku loen oma vana artikli läbi . 
17	NA	 See on ühe endisest pankurist , nüüdsest poliitikust . 
17	NA	 Loen aeglaselt , kaks korda ja vaatan pilte peale . 
17	NA	 Nüüd tuleb . 
17	NA	 Tualettpaberit muidugi pole aga pühin ajakirjaga . 
17	NA	 Tahan veel lugeda . 
17	NA	 Leian riiulilt August Sanga . 
17	NA	 Lehitsen senikaua kuni pilk külmub otsitule . 
17	NA	 Kuis oleks kui üksteise süles /nüüd laukasse upume/suvel pinnale saadame üles/siis hälliva kupu me . 
17	NA	 Panen raamatu kinni ja mõtlen , et Hummuli buss läheb homme varahommikul aga tõenäoliselt jään ma täna õhtul haigeks ning helistan mobiililt tööle . 
17	NA	 Enne tuleks see muidugi laadima panna . 
17	NA	 Ka seljakott tuleks tühjaks rookida . 
17	NA	 Ja pesu pesema panna . 
17	NA	 Pesema — või veel — ma pean ise pesema minema ! 
17	NA	 Aga shampoon on kotipõhjas . 
17	NA	 Istun põrandale ja loobin koti tühjaks . 
17	NA	 Leian sigaretipaki ja süütan ühe . 
17	NA	 Kõht annab tunda , et tühjalt ta suitsu ei talu . 
17	NA	 Aga kalapulgad ei ärata enam isu . 
17	NA	 Äkki välja sööma minna ? 
17	NA	 Pesemata ? 
17	NA	 Ei , kohe pesema ! 
17	NA	 Kus on shampoon ? 
17	NA	 Koban käega mahakallatud hunnikus ja pihku satub diktofon . 
17	NA	 Selles on lint , millel Ervin Aaviko räägib oma elust ja armastusest . 
17	NA	 Ja ma pean sellest kahe päeva pärast loo tegema . 
17	NA	 Sest selle eest makstakse mulle raha . 
17	NA	 Ja mitte millegi muu eest . 
17	NA	 Seni veel mitte . 
17	NA	 Ja ma lähen elutuppa , võtan suure lonksu viskit , viskan pikalt , kerin linti ja hakkan kuulama . * 
18	NA	" "" Ma olen siitkandi mees . "
18	NA	 Vanavaar ostis kunagi Allika talu päriseks . 
18	NA	 Nüüd see juba soo all . 
18	NA	 Vabariigi aegu ma hästi ei mäleta , liiga poisike veel ja mis neist poisikeste tegemistest ikka heietada , teid ju huvitab rohkem poliitika aga vat seda kohe mitte ei mäleta . 
18	NA	 Eks elati ja oldi nagu ikka . 
18	NA	 Ja mis siin kolkas ikka mäletada ongi ? 
18	NA	 Kunagi olid parunid , kupjad ja kehvikud , siis said kupjad paruneiks , kui vabariik tuli . 
18	NA	 Vene võimu aegu aga hakkasid kehvikud kupjaiks . 
18	NA	 Ja nüüd on kõik , kel vähegi raha , ise parunid . 
18	NA	" Ostis siit Viljandi poole üks linnasaks vana mõisahoone ära ja...tahab nüüd volikokku ja kuhu veel ... "" "
18	NA	 ( siinkohal olin diktofoni seisma pannud ) . 
18	NA	" "" Mind võeti neljakümne esimesel sõjaväkke ; läksime siit kõik noored poisid , nagu me olime — algul Tallinna , sealt rongiga Leningradi , hiljem sai Siberis oldud , siis Korpusesse . "
18	NA	 No nüüd räägitakse , et valel poolel võitlesime — hoopis fritsu munder tulnuks selga tõmmata , Vene külasid maha põletada ja partisanide perekondi üles puua . 
18	NA	 Et siis oleks nagu Eesti eest võideldud või nii ... 
18	NA	" "" ( taas oli lindistuses katkestus , polnud mõtet linti raisata materjali peale , mille toimetaja niikuinii välja kärbiks ) . "
18	NA	" "" ... rohkem sõjaväega sõditud . "
18	NA	 Hullud ajad olid muidugi , aga Eestisse tagasi ikka jõudsime . 
18	NA	 Kui vahest Korpuse-poistega kokku saime , siis ikka meenutasime , mida tollal uskusime või lootsime . 
18	NA	 Ega seegi lihtne ole , iga inimene saab vanemaks ja mõtleb mõne asja peale hiljem teisti . 
18	NA	 Noh , siis oli aga püss käes ja siht selge — ikka Eesti peale edasi ja kuradi sakslane maalt välja . 
18	NA	 Ega muu vist polnudki tähtis . 
18	NA	 Minu üksusest polegi enam kedagi elus , üksi olen jäänud . 
18	NA	 Ja ega enam kokku tulla ei tohi ka — keelavad ära . 
18	NA	 Valel pool ju sõdisime ... 
18	NA	 Aga peale sõda oli muidugi raske . 
18	NA	 Ei teadnud keegi , kes oma , kes võõras . 
18	NA	 Mina sülitasin kõigele ja katsusin , et kodukohta tagasi saan . 
18	NA	 Piiriniidule jõudsin alles aga neljakümne seitsmendal . 
18	NA	 Ema oli õnnekombel elus , isal lõikasid metsavennad neljakümne kuuenda augustis kõri läbi . 
18	NA	 Räägiti , et kolme mehega hüpanud selja tagant peale . 
18	NA	 Üks hoidis kätest , teine jalgadest ja kolmas nüsis pussiga . 
18	NA	 Laskemoon oli otsas aga tappa näe , oli ikka tarvis . 
18	NA	 Nüri puss olevat olnud . 
18	NA	 Mille eest ? 
18	NA	 Arvati , et läheb kolhoosi , poeg Korpuses kah veel pealekauba . 
18	NA	 Sellega , kes lõikas , oli isa kunagi Vabadussõjas koos võidelnud , isegi tema elu päästnud , räägiti . 
18	NA	 Ma oleks muidugi ise ja oma kätega...aga metsavend uppus neljakümne kaheksanda kevadel sohu . 
18	NA	 Uppus või uputati , kes seda teab . 
18	NA	 Kolhoos aga loodi , mina läksin sinna juba isa mälestuse pärast ja tööd oli tarvis teha , kus sa muidu saad . 
18	NA	 Ei lubata üksi tööd teha , mis siis ikka , teeme kampas koos . 
18	NA	 Esimesel koosolekul kohtasin Krõõta . 
18	NA	 Oli just teine maaparanduse lõpetanud ja siia saadetud . 
18	NA	 Eks ikka soolt põllumaad ära võtma . 
18	NA	 Rabaröövliteks kutsuti maaparandajaid meil siis . 
18	NA	 Sooserval võsas me esimest korda kokku olimegi . 
18	NA	 Mõlemil jalgrattad kraavis lenkstangipidi koos , nagu meie rohuski . 
18	NA	 August Sangal on veel selline luuletuski...tead ? 
18	NA	 Las juuste lõhnavas paisus/peidan õnnest hõõguva pea/Meil kahel on üksteise kaisus/siin raba servalgi hea . 
18	NA	 Oli kevad ja minu pea ikka huugas ja hõõgus õnnest päris kõvasti . 
18	NA	" Sügisel läksime paari , hakkasime seda maja ehitama , töötasime ... "" * "
19	NA	 Saan teada , et kolhoos oleks neile ka mõnd muud varjualust pakkunud , aga nemad hakkasid kohe oma maja ehitama . 
19	NA	 Ja sooserval asuv Raunoja lihtsalt oli kõige sobivam koht . 
19	NA	 Krõõt olevat alati tahntud raba lähedal elada . 
19	NA	 Ta küll rikkus sood , aga armastas teda , rääkis Ervin . 
20	NA	" "" Miks sa just minu juurde tulid ? "" küsis ta . "
20	NA	 Olime juba sina peale läinud . 
20	NA	" "" Ma pole just siitkandi kõige osavam lootsikumeister . "
20	NA	" Kunagi küll proovisin , ent nüüd ostan omad ikka Jõesuu meeste käest . "" "
21	NA	" "" Keegi tuli välja valida , "" olin pisut nõutu , kuid vastasin ausalt . "
22	NA	" "" Sa siis ikka teadsid mind ? "" uuris Ervin edasi . "
23	NA	 Ülikoolikaaslane soovitas , tahtsin öelda , aga millegipärast ei öelnud . 
23	NA	 Roomas Kingu — ikka veel kampsunis paadunud filoloog , ikka veel käib kassettmakiga suviti mööda külasid , ikka veel Karlovas ahiküttega kahetoalises . 
23	NA	 Naine õpetab koolis laulmist , kaks last . 
23	NA	 Jah , Roomast nägin juhuslikult Tallinna linna vahel , ütlesin , mis toimetusel plaanis , küsisin nõu , tegin kolm kannu välja . 
23	NA	 Roomas oli Raunojal eelmine suvi , kirjutas pärimusi üles . 
23	NA	 Ja tema arvaski , et Ervin võiks meie kaanepildi jaoks just paras nägu olla . 
23	NA	 Ma ei tea , miks ta nii arvas , sest meie ajakirja ta ei loe . 
23	NA	 Aga tal oli õigus . 
24	NA	" "" Ma vist tean , miks sa minu juurde tulid , "" arvas mu võõrustaja nüüd . "
24	NA	" "" Tolle pärimustekoguja pärast . "" "
24	NA	 Ervin ajas ennast püsti ja hakkas laualt toidukraami kokku korjama . 
24	NA	 Praetud kartulid keeduvorstiga , minu toodud viinerid ja salatid , hapukapsas , must leib . 
24	NA	" "" Läksin eelmine suvi liiga jutukaks . "
24	NA	 Too oli selline laadna olemisega poiss , muudkui päris ja päris . 
24	NA	 Võtsime poolikugi jutu kõrvale . 
24	NA	 Pea läks soojaks ? 
24	NA	" Et vana inimene ei oska enam oma lõugu koomal hoida ! "" "
24	NA	 Kartulid said kaane peale ja koos muude produktidega nurgas undavasse ja urisevasse külmikusse . 
24	NA	" "" Ja lobisesin lolli peaga välja , "" parastas Ervin enda peale edasi . "
25	NA	 Kehitasin õlgu ja pühkisin laualt leivapuru . 
25	NA	 Aimasin , miks Ervin enda peale tige oli . 
25	NA	 See oli ilmselt seesama asi , miks Roomas vanameest fantaseerijaks oli nimetanud . 
26	NA	" "" Tule , lähme sood vaatama , "" ütles Ervin . "
26	NA	 Soo on kohalike jaoks ikka midagi sellist , mida peab linnamehele näitama , seletama ja lahti rääkima . 
26	NA	 Õhtune udu laotas ennast üle künka , tegi hingamise raskemaks , õhu paksemaks . 
26	NA	 Allpool läks uduloor veelgi tihedamaks , me oleks olnudkui sumbses udumeres sõudval laeval . 
26	NA	 Udumäe kuningas , mõtlesin — just selline pealkiri võiks artiklile tulla . 
26	NA	 Ervin pani käe mulle õlale . 
26	NA	 Võpatasin . 
27	NA	" "" Ära kirjuta minust , kirjuta soost . "
27	NA	 Tema on vanem ja targem , kui mina . 
27	NA	 Jääb siia alles ka peale mind . 
27	NA	" Minust ei jää midagi alles . "" "
28	NA	" "" Sinust jäävad luuletused alles , "" arvasin . "
28	NA	 Roomas oli neid terve kaustikutäie ümber kirjutanud , lootis , et ehk suudab välja anda . 
28	NA	 Lubas neid toimetada ja raamatusse valima hakata . 
29	NA	" "" Kui nii võtta , jääb igast inimeset mingi sehkendis maha . "
29	NA	 Aga paber põleb . 
29	NA	" Soo ei põle . "" "
29	NA	 Astusime läbi tiheda udusombu künkast alla , jalge all lirtsus . 
30	NA	" "" Kui me sinust loo teeme , jääb midagi veel alles . "
30	NA	" Inimesed loevad seda , saavad teada , mäletavad . "" "
30	NA	 Võis kõlada ebaviisakalt . 
30	NA	 Aga mõlemad me teadsime , et 79-aastat Ervinit pole enam kauaks . 
30	NA	 Ent soo oli teda heas vormis hoidnud . * 
31	NA	" "" Nad hakkasid maad parandama , "" räägib hääl diktofonilt edasi . "
31	NA	" "" Nii nad seda nimetasid . "
31	NA	 Paljude arvates oli see rohkem maa lõhkumine . 
31	NA	 Noh , Andres ja Pearu ju tegelesid ka selle asjaga ? 
31	NA	 Aga need Järvamaa sood on ka rohkem käest lastud võsastikud . 
31	NA	 Õiged sood on meil siin . 
31	NA	 Naljakas , et siin pidi Krõõt ilma Andreseta hakkama saame , eks ? 
31	NA	 Töötasime . 
31	NA	 Krõõt uuris sood ja joonistas kraave , mina masinapargis . 
31	NA	 Kuivendati , raiuti , õgvendati . 
31	NA	 Aga soo ei andnud seda andeks . 
31	NA	 Ma ei tea , miks ta viiekümne seitsmendal just Krõõda välja valis . 
31	NA	 Või miks nemad valisid ... 
31	NA	" Krõõt oli siis 32- aastane ja ilus nagu üks naine üldse olla võib . "" "
32	NA	" "" Siit algab soo , ära edasi astu , kukud sisse ! "" "
33	NA	 Ma ei näinud mingit sood , oli vaid udune jalgealune , piimjas laotis ees , mida õhtukaarest palistas tume metsaviirg . 
33	NA	 Jalg lõi vastu kändu . 
33	NA	 Vandusin . 
33	NA	 Oli juba üsna hämar ja ma ei saanud hästi aru , miks mind sellisel kellajal oli toodud sood vaatama . 
33	NA	 Ent rabaserval mõistin , et sealt õhkav hingus annab meeltele samapalju kujutlusi kui vaatamine . 
34	NA	" "" Rõske , mis ? "" "
35	NA	" "" On küll . "
35	NA	" Kas tervisele ei hakka ? "" "
36	NA	" "" Arstid soovitasid kuivema koha peale kolida küll . "" "
37	NA	" "" Miks sa ei lähe siis ? "
37	NA	" Soo hoiab kinni ? "" "
38	NA	 Ervin seisatus hetkeks . 
38	NA	" "" Hoiab küll . "
38	NA	 Midagi on veel . 
38	NA	" Tule , ma näitan sulle oma hauda ! "" "
39	NA	 Ma ei saanud algul aru aga Ervin pöördus ümber ja hakkas mööda ainult temale nähtavat raba veert kulgevat rada astuma . 
39	NA	 Kahe künka vahele jäi orumõhn , mida raba polnud veel endale allutanud . 
39	NA	 Aga võitlus käis . 
39	NA	 Hämaruses nägin teise künka otsas suurt leinakaske . 
39	NA	 Ervin rühkis hingeldades mäest üles . 
39	NA	 Künkal , kase all , oli veel üks küngas . 
39	NA	 Kääbas õieti . 
40	NA	" "" Siin on minu haud , "" ütles vanamees . "
40	NA	" "" Siin , Krõõda kõrval , ja ei kuskil mujal . "
40	NA	" Selle kase me kahekesi koos istutasime ja siia me jääme . "" "
41	NA	 See oli tõesti haud . 
41	NA	 Roomas polnud mulle seda rääkinud . 
41	NA	 Ju ta siis ei teadnud . 
42	NA	" "" Krõõt...puhkab siin ? "" "
43	NA	" "" See oli tema soov . "
43	NA	 Mitte surnuaiale , kiriku manu , vaid siia soo ja kodu lähedale . 
43	NA	 Seal , kus on talle oluline ... 
43	NA	" Ta rääkis mulle sellest , kui kase istutasime . "" "
44	NA	 Seisime kaua Krõõda haual ja Ervin ei rääkinud enam midagi . 
44	NA	 Ja ma ei tihanud küsida ka , kuidas tema noor naine siis soos oma otsa leidis . 
44	NA	 Udu hakkas künkas üles ronima ja hauakääbest enda alla mähkima . 
45	NA	" "" Raunojat tulvavesi eriti üle ei ujuta . "
45	NA	 Päris uputus jääb siit mõni verst lõuna . 
45	NA	 Aga ega Lemmjõgi kedagi hellita . 
45	NA	 Kui ikka kevadel vesi tuleb , siis hoia piip , prillid ja kõik , mis sulle iganes kallis on . 
45	NA	 Noh , harjub ära muidugi ja armsaks saab ka . 
45	NA	 Vanasti sai ka taliteed sõidetud ... 
45	NA	 Aga viiekümnenda seitsmenda mais mõõtis Krõõt maad uue kuivanduskraavi jaoks . 
45	NA	 Oli üksi soos , mina maja juures . 
45	NA	 Ta polnud kuigi kaugel . 
45	NA	 Kuulsin , kuidas ta karjus ... 
45	NA	 Inimene ei karju kui ta laukasse upub . 
45	NA	 Tavaliselt . 
45	NA	 Ta hüüab . 
45	NA	 Hüüab appi . 
45	NA	 Ja Krõõt teadis , et ma olen lähedal , et ma kuulen teda . 
45	NA	 Ja ta oleks mind nimepidi hüüdnud . 
45	NA	 Ja ta ei uppunud laukasse , vaid karjus . 
45	NA	 See polnud appikarje , et Ervin , upun , aita . 
45	NA	 See oli midagi muud . 
45	NA	 Ja poleks uppunud ka , ise ja niisama , Krõõt tundis sood . 
45	NA	 Ta ei kutsunud mind appi . 
45	NA	 Ta karjus hirmust ega uppunud . 
45	NA	 Suri südameatakist . 
45	NA	 Oli varisenud lauka kõrvale rohule . 
45	NA	 Kui ma kohale jõudsin , ta enam ei hinganud . 
45	NA	 Vasak jalg oli põlveni laukaveega koos ja saabas läinud . 
45	NA	 Sõrmedega hoidis noorest kasest kinni ja oli endale küüned küljest rebinud . 
45	NA	" Laugas mullitas veel ... "" * "
46	NA	 Selle rääkis Ervin linti järgmisel õhtul , kivistunud näoga ja kalgil ilmel . 
46	NA	 Mulle tundus , et kohe hakkab ta nutma , ent eksisin . 
46	NA	 Ma ei teadnud , kas Ervin on seda veel kellegile rääkinud või miks ta seda praegu tegi . 
46	NA	 Mingi põhjus pidi tal olema . 
46	NA	 Mõtlesin , kuidas tal õnnestus naine siia matta . 
46	NA	 Ametlikult tuli ju ka tol ajal surnud ikkagi kalmistule sängitada . 
46	NA	 Küllap mängis siin oma osa ka Raunoja kolkalikkus , soe kevadilm ja ka Krõõda soov saada maetud kodutalu lähedale , soo külje alla . 
46	NA	" Kui kääpa kõrval seisin , tahtsin seda Ervinilt küsida , ent kui suu avasin ja kopsudesse õhku tõmbasin , puudutas mees mu õlga ja pomises väga vaikselt : "" Tss ! "" "
46	NA	 Arvasin , et ehk ei taha mees naise haual rohkem kõnelemisega rahu rikkuda . 
46	NA	 Alles hiljem mõistsin , et Ervin oli midagi väga teraselt kuulatamas . 
46	NA	 Või kuulamas . 
46	NA	 Ja siis saatis ta mu üksi tagasi . 
46	NA	 Ütles , et raja leian ma üles , maja aknas põleb tuli ja tema ise tuleb mõne aja pärast järele . 
46	NA	 Ma läksin ja isegi leidsin köögiaknast kumava tule järgi raja üles . 
46	NA	 Enne , kui ma kriuksuva eesukse avasin , kuulsin mingit häält . 
46	NA	 Hääl tuli hauakünka poolt , kostis mõned viivud läbi uduse õhu ja vaibus . 
46	NA	 Nagu oleks olnud mingi rögin või röhatsus . 
46	NA	 Aga täpsemalt ma ei saanudki aru . 
46	NA	 Liiga lühike oli olnud see häälitsus . 
46	NA	 Algul kirjutasin selle kurikuulsate soohäälte arvele — laukad pidi ju ikka kummalisi helisid kuuldavale tooma . 
46	NA	 Aga võibolla oli see hoopis metssiga . 
46	NA	 Hiljem kuulsin seda häält veel , otse enda ees ja isegi nägin , mis seda kuuldavale tõi . 
46	NA	 Astusin kööki ja katsusin oma olemise ilma peremeheta mugavamaks teha . 
46	NA	 Aga enne , kui Ervin tagasi jõudis , olin juba magama jäänud . * 
47	NA	 Ma olin Raunojal seitse päeva , kuigi loo jaoks jätkunuks ka paarist . 
47	NA	 Ent aega mul oli ja ma ei kiirustanud . 
47	NA	 Toimetus oli andnud mulle nädala , et jõuaksin ka igaks juhuks lõuna poole minna ja paar päeva koduses Hummulis puhata . 
47	NA	 Puhata ! 
47	NA	 Lugu tahtsid nad , Gita , see tähendab . 
47	NA	 Aga ma ei läinud Raunojalt kuhugi . 
48	NA	 Käisin Erviniga mööda soid ja rabasid . 
48	NA	 Õppisin Soomaad tundma . 
48	NA	 Vana rattaga väntasin Kõpusse , tõin sealiha , tegime pimedas šašlõkki , võtsime pisut viina , mida tegelikult Ervinil teha ei lubatud . 
48	NA	 Ma ei pidanud midagi küsima , ta rääkis ise . 
48	NA	 Ilmselt rohkem kui Roomasele . 
48	NA	 Roomas oli arvanud , et mees ei koli inimestele ligemale seepärast , et armastas sood ja , et ei suuda majavahetust korraldada . 
48	NA	 Jah , muidugi ta armastas sood . 
48	NA	 Niipalju , kui armastatakse oma naise mõrtsukat ... 
48	NA	 Aga Raunojal oli Krõõda haud , sinna maetakse ka Ervin ja sealt ei lähe ta iialgi kuhugi . 
48	NA	 Ei lähe ka peale surma , sest tema haud jääb majast vaid mõnesaja sammu kaugusele , rohtunud künka otsa , Krõõda haua kõrvale . 
48	NA	 Mul oli tarvis üksikut hunti ja ma olin selle leidnud . 
48	NA	 Kas mul oli tarvis ka mõistmist ? 
48	NA	 Kas pidin aru saama ja läbi tunnetama Ervini maailma ? 
48	NA	 Oli Krõõda kalm ainuke , mis teda Raunojal kinni hoidis ? 
48	NA	 Samas , kuhu olekski tal minna ? 
48	NA	 Lapsi neil polnud , õdesid- vendi ... - ma ei tea , kuid kes võtaks enda juurde hääbuva rauga ? 
48	NA	 Kes ostakski korrashoitud , kuid ikkagi muust maailmast dramaatiliselt — eriti kevadeti — äralõigatud sootalu . 
48	NA	 Miski hoidis Ervinit Raunojal kinni . 
48	NA	 Seesama miski , mille mees oli eelmisel suvel jommis peaga Roomasele välja lobisenud , nüüd ohates meenutanud ja mille pärast ma vist tegelikult siin olingi . 
48	NA	 See miski , mille pärast Roomas oli Ervinit peale teist kannu fantaseerijaks nimetanud . 
49	NA	 Sain sinasõbraks talust ittajääva haava , pärna ja tamme salumetsaga , Ervin jutustas , et korjab augusti poole puude alt ravimtaimi , mida moodsaist kemikaalravimeist sootuks rohkem usaldab . 
49	NA	 Rääkis veel kodukandi ajaloost . 
49	NA	 Kuulus Leole linnusepaik on siin lähedal . 
49	NA	 Muistsel priiuseajal olla vallutajate eest ikka soode ja metsade vahele varjule tuldud , eks paljud pagejad laugastesse jäidki . 
49	NA	 Hiljem tegid samamoodi ka metsavennad ... 
49	NA	 Ervin leidis kunagi rabade vahelt kaks punkrikohta aga pikemalt ta sellest ei rääkinud . 
49	NA	 Kolmandal päeval tõime metsast kaks korvitäit puravikke . 
49	NA	 Ma ei teadnuski , et rabarinnakud on kõige parem koht kivipuravike leidmiseks . 
49	NA	 Ma ei teadnud veel paljuti . 
50	NA	 Mõtisklesin Krõõda surma üle . 
50	NA	 Miks ? 
50	NA	 Kas julgesin endale tunnistada , et kahtlustasin Ervinit naise mõrtsukana , kes nüüd süükompleski põdevana siit enam kunagi ei lahku ja laseb end viimse kohtumõistmise ja lunastuse tarbeks matta naise kõrvale ? 
50	NA	 Millest sellised mõtted ? 
50	NA	 Oli see haigalne ulm , ajakirjanikuparanoia ? 
50	NA	 Katse leida seletus Ervini fantaseerimispuhangutele , millistest Roomas nii sütitavalt rääkinud oli . 
50	NA	 Ma ei tea . 
50	NA	 Ma lihtsalt ei saanud uskuda juttu , et noor , eluterve naine sureb laukaäärel hirmust südamerabandusse . 
50	NA	 Ei saanud aga uskusin . 
50	NA	 Või ei uskunud ? 
51	NA	 Kummati oli õhtuti ka oma eluloo Ervinile ära jutustanud . 
51	NA	 Ta kuulas mind huviga , suunas , esitas küsimusi . 
51	NA	 Kohati ma ei saanudki aru , kes kellest lugu peab kirjutama . 
52	NA	" "" Töö meeldib sulle ? "" "
53	NA	" "" Töö nagu töö ikka . "
53	NA	" Aga teenin normaalselt . "" "
54	NA	" "" Loodust armastad ? "" "
55	NA	" "" Ma oleks juba üleeile võinud ära sõita ... "" "
56	NA	" "" Aga jumalat usud ? "" "
57	NA	" "" Vaevalt . "" "
58	NA	" "" Luuletanud oled ? "" "
59	NA	" "" Ma olen ju filoloog ! "
59	NA	 Muidugi olen proovinud . 
59	NA	 Ilmselt pole annet . 
59	NA	 Filoloogid , kel pole annet hakkavad ajakirjanikeks . 
59	NA	" Ja teenivad raha . "" "
60	NA	" "" Sa oled siis rikas ? "" "
61	NA	" "" Korter kesklinnas . "" "
62	NA	" "" Mida see tähendab ? "" "
63	NA	" "" Umbes poolt miljonit . "" "
64	NA	" "" Aga autot sul pole ? "" "
65	NA	" "" Ma ei saa juhtida . "
65	NA	 Silmade pärast , liiga vilets nägemine . 
65	NA	" Ja pole kunagi proovinud . "" "
66	NA	" "" Raunojal on ilma autota raske . "
66	NA	 Minu sapakas jäi üheksakümne teise sügisest seisma . 
66	NA	 Polnud enam raha , et bensiini järele sõita . 
66	NA	 Kaubabuss ka ei hakanud sellest aastast enam tulema . 
66	NA	 Polevat rentaabel . 
66	NA	 Nüüd käin rattaga , või naabertalu mees toob . 
66	NA	 Aga mul siin oma põllulapp , palju pole vaja . 
66	NA	 Vanasti oli muidugi lihtsam . 
66	NA	" Valimas käid ? "" "
67	NA	" "" Ikka . "
67	NA	" Aga sina ? "" "
68	NA	" "" Viimati läksin aga ei lastud . "
68	NA	" No teati , et nende uute poolt ma ei vali ja siis öeldi , et ma pole nimekirja kantud . "" "
69	NA	" "" Kuule , see on ju seaduserikkumine ? "" "
70	NA	" "" Aga ma rääkisin sulle , et meil on siin üks kohalik uusparun . "
70	NA	 Vaat tema keelaski ära . 
70	NA	 Olevat öelnud , et ma pole rahvuslikult meelestatud . 
70	NA	 Ja andis mõista , et parem , kui niisugused valimas ei käiks ... 
70	NA	" Kas sina oled aus inimene ? "" "
71	NA	" "" Ma olen ajakirjanik . "" "
72	NA	" "" Aga ikka ma arvan , et sina oled aus inimene . "
72	NA	" Oled sa kunagi oma emale valetnud ? "" "
73	NA	" "" Vist mitte . "" "
74	NA	" "" Vist või kindlasti ? "" "
75	NA	" "" ... "
75	NA	" Kindlasti . "" "
76	NA	" "" Siis sa oled aus inimene . "
76	NA	" Õige inimene . "" "
77	NA	 Ma ärkasin 16. juuli öösel Ervini maja välisukse paugatuse peale . 
77	NA	 Nühkisin uniselt silmi . 
77	NA	 Kell oli kolm öösel , akna taga siras täiskuu ja sain aru , et olen majas üksinda . 
77	NA	 Kuuvalguses oli näha Ervini kuju , kes peldikust mööda liipas ja soo veere poole suundus . 
77	NA	 Millegipärast oli tal tarvis keset ööd oma naise hauale minna ! 
77	NA	 Võibolla kahtlustasin ma Ervinit oma naise tapmises , võibolla mitte . 
77	NA	 Aga ma olin ajakirjanik , sestap ajasin püksid jalga ja jope selga . 
78	NA	 Sammusin pisut häbelikult mööda rada , kuni sain aru , et olen sellelt eksinud . 
78	NA	 Ümberringi valgustas kuu küll tuttavat maastikku aga rada enam ei olnud . 
78	NA	 Tammusin veidi kohal ringi ja pöörasin ennast vist liiga palju , sest ei teadnud enam kuhu poole minna . 
78	NA	 Maja võis jääda nii paremale kui vasakule . 
78	NA	 Ja nii võis ka Krõõda haud . 
79	NA	 Kuulsin jälle seda röhatsust . 
80	NA	 Aga nüüd tuli see palju lähemalt . 
81	NA	 Nüüd kostis see otse mu selja tagant . 
82	NA	 Ja millegipärast teadsin kohe , et Krõõda haud jäi mu selja taha . * 
83	NA	 Röhatus oli õudne . 
84	NA	 Teisiti ma seda kirjeldada ei oska . 
84	NA	 Seda ei saanud kuuldavale tuua olend , kel on häälepaelad ja kes valdab artikuleeritud kõnet . 
84	NA	 Inimene ei oskaks nii häälitseda . 
84	NA	 Rögin , mis mu ihukarvad tõusma pani ja keha külma higiga kattis , oli ähvardav . 
84	NA	 Kummatigi , ei tundnud ma selles veel otsest vihjet kallaletungile , pigem hoomasin mingit ehmatusesarnast pettumust , hirmuga segatud viha või jõuetut raevu . 
84	NA	 Metssiga ? 
84	NA	 Pöörasin ennast väga aeglaselt . 
84	NA	 Mida ma uskusin ennast nägevat ? 
84	NA	 Tundes mingit ähvardavat ohtu ei mõtle inimene alati tagajärgedele , ta üritab keskenduda vaid sellele ühele ja ainsale hetkele ja olla tugev ainult siis ja praegu , laskmata kujutlusvõimel ennast segada . 
84	NA	 Ilmselt jõudsin ma mõelda , et metssiga ei ründa kunagi inimest . 
85	NA	 Ma pöörasin ennast aeglaselt ümber . 
86	NA	 Ja nägin Ervinit . * 
87	NA	" "" Ma ei mäleta täpselt , mis aastal see algas , "" räägib hääl lindilt , nüüd on ta kähedam ja vanurlikum . "
87	NA	" "" Ma tean aastaid ju alati täpselt , või vähemalt mõne üleujutuse ulatuse järgi . "
87	NA	 Ja luuletustes pole seda samuti kirjas , sest luule peab olema midagi puhast või ilusat . 
87	NA	 Sinna ei sobiks seda panna ... 
87	NA	 Vaata , sina tead nüüd , sina oled näinud . 
87	NA	 Ja ma usun sinusse . 
87	NA	 Sa oled õige mees . 
87	NA	 Võta seda nii nagu ma ütlen . 
87	NA	 Pole hullu , et sa seni mingitest parunitest jutte kirjutanud , sa tead minust paremini , et kauaks sa seda tööd niikuinii ei kanna . 
87	NA	 Too , kes siin eelmine suvi käis , ei sobi . 
87	NA	 Tal on naine ja lapsed , ta armastab oma tööd ja usub jumalat . 
87	NA	 Tema ei sobi . 
87	NA	 Teda ei huvitanud , mida siin vanasti usuti või räägiti , teda huvitas rohkem kolhoosiaeg ja mis siin siis halba juhtus . 
87	NA	 Ma ei tea ka kedagi , kes sobiks ja lapsi meil ei olnud . 
87	NA	 Nii polnud antud ja vahest on nii ka õigem . 
87	NA	 Ma ei sooviks ühelegi lapsele näha , mis tema vanematega juhtub või juhtuda võib . 
87	NA	 Ja vaata , minu isa mõrtsukas läks võibolla sinna sammagi ja ma mõtlen sellele alati , kui ... 
87	NA	 Noh , sa nägid ise . 
87	NA	 Aga nii ma olen otsustanud ja kui sa vastu pole , pärandan Raunoja sulle . 
87	NA	 Keegi pidi siia tulema , sest minu aeg saab varsti otsa . 
87	NA	 Ma tunnen ja tean . 
87	NA	 Ja sa tead , et mul pole mahti kedagi otsima minna ... keegi pidi siia tulema ja nägema . 
87	NA	 Mul oli aega sind järgi katsuda ja ma tean , et sina saad sellega hakkama . 
87	NA	 Igaüks ei saaks . 
87	NA	 Paljud inimesed , keda ma tean , ei saaks . 
87	NA	 Kurat , enamus ei saaks ... 
87	NA	 Mul on vaja kedagi , kes korraldaks , et mindki maetaks Krõõda kõrvale . 
87	NA	 Mul on küll testamendis kirjas , et maetaks Krõõda juurde aga kui kedagi järgi kaemas ei ole , matavad ikka kalmistule . 
87	NA	 Aga ütle , kust ma tean , et ta sinna ka järgi ei tule ? 
87	NA	 On mul selleks õigust ? 
87	NA	 Ja mis siis Krõõdast saaks ? 
87	NA	 Kui hinged on olemas , ei annaks Krõõda hing mulle ealeski andeks . 
87	NA	 Ma näitan sulle tema pilte . 
87	NA	 Ja mida edasi teha , seda sa tead . 
87	NA	 Ma ei hakka sind paluma , sa oled ise näinud , kuidas asjad on ja nüüd pead sa otsustama . 
87	NA	" Röövel peab saama röövli palga . "" "
88	NA	 Ma pöördusin ümber ja nägin Ervinit . 
88	NA	 Ta seisis kuuvalguses minust mõne meetri kaugusel nägu raevust moondunud , hambad kokku pigistatud , käed randmest kõverdunult selja taha tõstetud . 
88	NA	 Käes hoidis ta labidat . 
88	NA	 Ma olin täiesti kindel , et seda polnud ta maja juurest kaasa võtnud . 
88	NA	 Järelikult oli labidas peidetud kuhugi haua juurde . 
88	NA	 Labidas oli tal käepidemet pidi peos , löögivalmilt . 
88	NA	 Taas kuulsin röhatsust . 
88	NA	 Ja Ervini käed vinnasid labida peakohale . 
88	NA	 Tema ei rõgisenud . 
88	NA	 Samal hetkel kui taipasin , et häälitsus tuli kuskilt altpoolt , tundsin , kuidas kaks jääkülma kombitsat haarasid mu säärtest ja tõmbasid . 
88	NA	 Ma kukkusin peaga märja rohu sisse , jalad endiselt kammitsas , siis kostis tume matsatus ja valurögin . 
89	NA	 Jalad oli korraga vabad , ilmselt tegin automaatselt kukerpalli ja olin kiirelt taas püsti . 
89	NA	 Labidas langes veelkord Ervini vihasisina saatel . 
89	NA	 Kuuvalgus illumineeris hästi tema kaamet , raevust kissis nägu . 
89	NA	 Taas kostus matsatus , ent sedapuhku läks see ilmselt märgist mööda ja tabas vaid mätast . 
90	NA	 Sest nüüd kerkis ja tõusis maast kuju , mis ilmselt oli mind just jalust rebinud ja vaid labidahoopide tõttu lahti lasknud . 
90	NA	 See siugles maast üles , kuid mitte minu silmade kõrgusele . 
90	NA	 See roomas neljakäpukil . 
90	NA	 Äkitselt tundsin vastikut kõdu- ja mädalõhna ja taas kuulsin võigast röhatsust . 
90	NA	 Ervin karjatas , sest see miski oli ta pikali põrutanud . 
90	NA	 Labidas oli maas . 
90	NA	 Instinktiivselt haarasin varrest ja tõstsin selle üles . 
90	NA	 Nüüd nägin , et olime hauakünkale üsna lähedal , selle jalamil õieti . 
90	NA	 Kuu siras korraga väga kirkalt . 
91	NA	 Liiga kirkalt ... 
92	NA	 Mööda küngast roomas midagi üles . 
92	NA	 Ma ei tea siiamaani , kas kuuvalguses on võimalik värve eristada või mitte . 
92	NA	 Võibolla on võimalik neid ainult tunnetada . 
92	NA	 Aga see miski , mis üritas ennast kalmukünkast üles vinnata oli roheline . 
92	NA	 Ja tal olid mitme meetri pikkused rohelised juuksed , mis sahisesid mu ees rohus kui kümme tuhat mürgist rästikut . 
92	NA	 Vaistlikult astusin juustele , rabasin labida ja rehmasin sellega täiest jõust rabeleva kogu pihta . 
92	NA	 Ka röhatsus võib kosta kiunumisena ! 
92	NA	 Midagi pritsis , midagi külma , kleepuvat ja haisvat . 
92	NA	 Ilmselt oli seegi roheline . 
92	NA	 Ja midagi , mis paistsid kui lestadega ühendatud küünised lahvatasid läbi õhu . 
93	NA	 Sel ööl polnud udu , sest oli täiskuu . 
93	NA	 Aga ma olen lühinägelik . 
93	NA	 Ma ei tea mida või keda ma nägin . 
93	NA	 Aga teadsin , et oleme vaenlased . 
94	NA	" "" Raiu ! "" karjus Ervin ja ma raiusin . "
94	NA	 Raiusin lapiti , mitte serviti . 
94	NA	 Ei tahtnud , et see , mida raiun saaks surma ja jääks siia hommikuvalgusse avastamiseks . 
94	NA	 Pidin raiuma ja ainult haavama . 
94	NA	 Nii oli sellel ööl õige ja oli olnud juba sellest ajast saati , mil kõik algas . 
94	NA	 On asju , mis peavad jääma öösse ja sinna tagasi , kust nad on tulnud . 
94	NA	 Ma tabasin teda . 
95	NA	 Olend röögatas või röhatses veelkord valust . 
95	NA	 Ja pöördus siis ümber . 
95	NA	 Sahinal ja vingudes siugles ta mööda küngast alla , kuid minust külje poole . 
95	NA	 Ma ei näinud teda veel ikka . 
95	NA	 Rohi minu ees liikus , need olid kasvudesarnased juuksed , rohust tugevamad , mis selle liikuma panid . 
95	NA	 Võibolla oleksin pidanud nüüd serviti need juuksed maasse lõikama aga ma ei teinud seda . 
95	NA	 Sain aru , et olend põgenes . 
95	NA	 Ja põgenes hauakünkalt eemale , soo poole . 
95	NA	 Tagasi . 
95	NA	 Ervin oli korraga mu kõrval püsti , me kuulsime valuröhatsusi ja lirtsuvaid samme laugaste poolt . 
95	NA	 Järgmiseks tuli mulin , nagu oleks keegi sukeldunud . 
95	NA	 See oli päris lähedal . 
95	NA	 Ja siis jäi kõik vaikseks . * 
96	NA	 Lint kassettis lõppeb ja ma avastan , et viskigi on otsakorral , ma ise pesemata , nagu pesugi , kalapulgad hernestega söömata ja kempsus voolab pahinal vesi . 
96	NA	 Ma lesin oma diivanil Gonsiori tänava korteris , õues on jälle sadama hakanud ja vihm aknalaua märjaks uhanud . 
96	NA	 Buss Hummulisse läheb homme varahommikul , et sellele jõuda , pean ma kohe magama minema . 
96	NA	 Ma pean oma emale ütlema , et mõne aasta pärast müün ma oma elamise Tallinna kesklinnas ja kolin Raunoja tallu Soomaal , mille pärandab mulle eruleitnant Ervin Aaviko . 
96	NA	 Sest ma pean lõpule viima või vähemalt jätkama tema võitlust sookolliga , kes 1957.aastal tuli röövima rabaröövlist maaparandajat , ent ehmatas ta surnuks , kuid ei anna ikka veel alla , vaid käib kaapimas Krõõda hauda , et laip igaveseks soo alla vedada . 
96	NA	 Ja Ervin Aaviko on nelikümmend aastat oma naise hauda valvanud . 
96	NA	 Kui sureb ta tema , saavad neist mõlemist rabaröövli ohvrid . 
96	NA	 Ja seda ei tohi ju lasta juhtuda , eks ? 
97	NA	 Ma pean minema ja seda oma emale ütlema , sest ma pole talle kunagi valetanud . 
