par_nr	head	sentence
1	 Cuncti simus concanentes : Ave Maria 	 Cuncti simus concanentes : Ave Maria 
2	NA	 Indrek Hargla 
3	NA	 Ma olen seitsmekümne üheksa aastane haige rauk , minu jalad ei kanna mind enam , kuid seda tugevam on minu mälu . 
3	NA	 Ma mädanen oma pärusmõisas , mul on elada jäänud vaid mõned kuud , ehk veidi rohkem kui Sebastién hoolsalt aadrit laseb , kuid kõigest hoolimata olen ma õnnelik ja ikka veel armunud . 
3	NA	 Minu armastus on minu usk ja õnn ja seepärast suren ma rõõmuga , kahetsemata midagi . 
3	NA	 Ma ootan surma ! 
3	NA	 Nad mõtlevad , et naeratus mu kuivanud huultel on vanadusnõtrusest , kuid minu mälu on iga päevaga selgem ja pisarad mu silmis pole mitte kurbusest , vaid õnnest ja rõõmust . 
3	NA	 Ma olen ikka veel armunud . 
3	NA	 Ja ma olen ketser . 
4	NA	 Ma ei tundnud Lotharit tegelikult , olen temaga vahetanud vaid mõned sõnad ja tema hinge eest palvetanud . 
4	NA	 Ehkki seda poleks vaja — ma ju nägin tema viimast naeratust — palvetan ma ikkagi . 
4	NA	 Me armastame temaga ühte ja sama naist , ent kui poleks olnud Lotharit , oleksin ma praegu tõesti ainult see , kellena ma näin — haige ja känguv maaisand , kelle surma kõik ootavad . 
4	NA	 Ent mu mälestused on tõesti iga päevaga üha eredamad , mulle meenub üksikasju , lausekatkeid , nägusid , inimesi , maastikke ajast kui olin veel noor ja sugugi mitte nii õnnelik kui praegu . 
4	NA	 Hiljem olen ma uurinud Lothari elukäiku , olen külastanud linnu , kus käis ka tema , vestelnud inimestega , kes teda minust paremini tundsid . 
4	NA	 Ja kui ma nüüd silmad sulgen , kangastub mulle tema lugu , tema elu ja armastus , ja kui ma mõnda seika tema elust ehk ise ei tea , siis olen ma selle välja mõelnud . 
4	NA	 Iialgi ei pane ma neid mälestusi kirja , sest milleks tõmmata enda suguvõsa peale Vahimeeste , Peapiiskopi ja Keisri viha . 
4	NA	 Õndsad pole mitte pimedad , vaid need , kes on näinud ! 
5	NA	 Aga nüüd , enne surma , siin mõisas , üksikuna , kõledas toas , kus laual seisab piibel ja kann Sebastiéni segatud rohuga , ma kuulen avatud aknast karjuste hommikusi hõikeid ja lammaste määgimist , päike on taas tõusnud valgustamaks ühte viimasemaid päevi minu elust , kangastuvad mulle need päevad noorusest ja mul on raske uskuda , et see mees seal olen tõesti mina ise . 
5	NA	 Ma sulgen silmad , ma mõtlen ja meenutan , ma usun ja armastan , ma olen nii õnnelik ! 
5	NA	 Ma tahaks laulda ja juba ma kuulengi viiulite kauget kõla , trummide müra ja mudas tantsuhoos pladisevaid paljaid jalgu . 
5	NA	 Lothar on seal , ta hoiab ühes käes veinikannu ja teisega lehvitab , vein voolab ta habemest ja tilgub pruunile särgile , ta naerab ja laulab korraga , ta on joovastuses ja joobunud . 
5	NA	 Punapäine Justine seisab truult Lothari kõrval , heliseval häälel laulab temagi ... 
6	NA	 Justine'i laul lõikab mulle kõrvu ja südamesse ... 
6	NA	 Cuncti simus concanentes , laulab ta , ja üks surev vanamees ümiseb temaga siin kaasa . 
7	NA	 Ma mõtlen Lothari lugu , see on minu ainus tegevus enne surma , igal hommikul , kui mõis on liikvele läinud , istun ma siin oma toas , kuulan , kuulen ja mõtlen oma mälestusi . 
7	NA	 Vahest iga kord erinevalt , võibolla mõtlen ma iga kord mõne seiga juurde , ent alati ma kinnitan endale , et jah , just nii pidi see kõik olema . 
7	NA	 Meenutused on ainus raamat , mida ma loen , ainus minu armastus . 
7	NA	 Karjusedki akna taga laulavad midagi , nad on noored ja tõusnud just oma piigade kuumast sängist , aga olgu neitsi Maria mulle tunnistajaks , nemad ei tea , mis on armastus . 
8	NA	 Nii et jälle sulgen ma silmad ... 
8	NA	 Mida ma näen täna kõigepealt ? 
8	NA	 Kust algab minu raamat täna ? 
8	NA	 Ühte ma tean kindlalt — jälle on varasügis , lõunast saadik kestnud sadu on lõppenud , teed ja niidud auravad , see on ... 
9	NA	 ... See on Akvitaania , varasügis ... niidud auravad sadanud vihmast , õhtu eel on päike pilve tagant välja sõudnud ... pori on teedel kuivamas , ent vankrid on neisse sõitnud sügavad jäljed , mudas on raske liikuda ja rändurid eelistavad teeperve . 
9	NA	 Õhk on niiske ja sumbne , kannab endas hanede kluuksumist , koerte haukumist , veiste ammumist ja muidugi , oh muidugi , kostab ka juba õrnalt vilepillide lõbus tilin ja trummide põntsumine . 
9	NA	 Jah , ma näen nüüd — taamal aimub läbi udu roheliste mägede viirg , tee lookleb läbi karjamaade , seal lähedal algavad parun de Moinnes'i jahimetsad , kus võib küttida kulte ja hirvi . 
9	NA	 Päike ripub tumehalli pilve taga , saadab viimaseid kiiri , õhtu on saabumas , kuid kõik selle päeva olulised toimetused pole veel kaugeltki lõppenud . 
9	NA	 Mitu inimest peavad veel kohtuma , mitme inimese elu ja armastuse lugu on veel täna algamas . 
10	NA	 Ja näe — seal astuvad kaks palverändurit ! 
10	NA	 Nad on noored , ehk liiga noored isegi , et palverännule minna , sest kindlasti ei saa nende patukoorem olla juba nii ränk . 
10	NA	 Aga nende olekust aimub argust , ettevaatlikust , alandust ja hardust . 
10	NA	 Kes teab , mis neid on tõuganud sellele pikale teekonnale ? 
10	NA	 Aga et see pikk ja raske on olnud , võib näha nende välimusest . 
10	NA	 Nad on kurnatud , kindlasti teel olnud juba kaua , hilbud nende ümber on kokku sobitatud mitmest vanast kaltsust , nende paljad jalad on marraskil ja vermeis , näod kõhnad ja vaevatud . 
10	NA	 Kõndimisel on neil toeks pikad palverändurite kepid , kaela on nad sidunud paunad , mis sisaldavad nende maist vara — vaevalt seal peale paari vaskmündi ja kuivanud leivakoorukese midagi on , ning nööri otsa aetud jõekarbid peavad vastutulejatele kinnitama , et teel on nad Santiago de Compostelasse . 
11	NA	 Kuid pea ! 
11	NA	 Nüüd , kui nad on lähemale tulnud , võib näha , et üks neist on noormees ja teine neiu ! 
11	NA	 Noormees on neiust ehk aastat neli-viis noorem , kuid tema samm on jõulisem ja tarmukam , kapuutsi alt võib aimata pikki tumepruune juukseid ja esimesi habemeudemeid . 
11	NA	 Neiu on ilus . 
11	NA	 See on esimene mõte , mis teda nähes pähe tuleb . 
11	NA	 Küll mitte nii ilus , kui võiks olla . 
11	NA	 Ilmselt on pikaajaline haigus tema näkku vajutanud kahvatuspitseri ja silmadesse sügava mure . 
11	NA	 Kuid kui veidi tähelepanelikumalt teda silmitseda , võib nähe , et palveränduri kaltsud varjavad sihvakat , ent veidi ümarikku aga siiski kaunist tütarlapsekeha , mis on hiljuti õide puhkenud , viimased lapseea vormid naiselikele allutanud . 
11	NA	 Tal on kukla tagant patsi sõlmatud tumepruunid juuksed , väike terav nina , veidi punnis põsed ja lõual väike sünnimärk . 
11	NA	 Miski temas kõneleb , et ta on õnnelik ja õnnetu ühteaegu — ehk seepärast ongi ta oma kaaslasega nii hilisel ajal ja varases eas teel Santiagosse ? 
12	NA	 Väiksele kingule jõudes nad seisatavad ja vaatavad all laiuvat küla . 
13	NA	" "" Ma olen nii väsinud , Aidann , "" ütleb tüdruk . "
13	NA	" "" Kas me leiame siit öömaja ? "" "
14	NA	" "" Palverändur leiab alati öömaja , "" kinnitab noormees . "
14	NA	" "" Kuuled seda muusikat ? "
14	NA	 Ma arvan , et see kostab mõnest trahterist . 
14	NA	" Sinna me lähemegi . "" "
15	NA	 Nad ei räägi okstitaanis , pigem kõneldakse sellist keelt Lorraine'is kuid ka see kant ei pruugi olla noormehe kodumaa . 
15	NA	 Igatahes annab nende kõnepruuk tunnistust , et käidud on neil tõepoolest pikk maa . 
15	NA	 Aga Santiagosse minnakse ju igalt poolt , ja ikka pigem kaugemalt kui lähemalt , üle kogu kristlaste maa . 
16	NA	 Paistab , et ka neiu on nüüd muusikat kuulnud . 
16	NA	 Õhtutuul toob nendeni flöötide , viiulite ja vihueelade sulnist kaja ja imeilus viis , andes tunnistust , et mängivad parimad minstrelid , mitte mõned külamoosekandid , paitab nende kõrvu . 
16	NA	 Innustatuna peagi saabuvast puhkusest , sunnivad nad end edasi kõndima . 
16	NA	 Peagi näevad nad heki taga trahterit , muusika muutub üha valjemaks , muusika , mille meloodiat hoiab ülal üha kiirenev mitmehäälne laul , torupill ja trummid . 
16	NA	 Palveränduritele omase enesekindla alandlikkusega keeravad nad heki taha ja avastavad end trahterihoovist kuhu on kogunenud mitukümmend inimest , kanad sebivad ärevalt kaagutades nende jalge vahel edasi- tagasi ning keset hoovi näevad nad umbes kümneliikmelist kaltsudes seltskonda , kes hüppab ja kargab poris , mõned neist hoiavad tantsides käes pille ja kui nad neid just ei puhu , üürgavad valjult laulda : 
17	NA	 Cuncti simus concanentes : Ave Maria Cuncti simus concanentes : Ave Maria 
18	NA	 Nad tantsivad kätest kinni hoides , keerlevad pööraselt , mehed ja naised segamini , kõik noored , nende nägudelt peegeldumas kõige ehtsam rõõm ja tantsuekstaasist sündinud vabadus . 
18	NA	 Pori pritsib nende nartsudele ja naerustele nägudele , tilgub juustes ja plärtsatab vahest vastu trummi . 
18	NA	 Kui nad refrääni lõpetavad , laulab üks ja kõige noorem tüdruk üksi edasi , kõlaval ja imekaunil häälel : 
19	NA	 Virgo sola existente en affuit angelus Gabriel est appelatus atque missus celitus Clara facieque dixit : Ave Maria *1* 
20	NA	 Ja siis jälle kõik koos , ka külarahvas ja muud võõrastemaja külalised , isegi paar rändavat kaputsiini munka löövad madalal bassil sekka : 
21	NA	 Cuncti simus concanentes : Ave Maria Cuncti simus concanentes : Ave Maria 
22	NA	 Kaks noort palverändurit seisavad kui lummatud , kui manatud . 
22	NA	 Vaevalt nad mõistavad ladina keelt , kuid juba näib väsimus nende kontidest pühitud olevat , juba on laul neid virgutanud ja kaunis muusika nende meeli rõõmustanud . 
22	NA	 Nad seisavad seal ja vaatavad rõõmustavaid inimesi ja ilmselt pole neil raske taibata , et ka pillimängijad ja tantsijad on palverändurid , sellest kõnelesid maja ette maha heidetud pikad kepid , paunad ja mustad palvehelmed . 
23	NA	 Moosekantide joovastus muusikast on siiras ning nakatav , et varsti leiavad kaks noort palverändurit ennastki laulurütmis kaasa õõtsutamas ja ümisemas . 
23	NA	 Noored tantsijad võtavad aga kätest kinni , moodustavad ringi , kiidavad neitsi Mariat , jutustavad lauldes lugu tema nägemusest peainglist . 
24	NA	 Veel laulavad nad , sekka ka mõne kurvema , kuid lõpetuseks kõlab taas veel kiiremalt ja hoogsamalt Cuncti simus concanentes . 
25	NA	 Siis kostab rahva kiidukisa taevani ning sedamööda hakatakse ka trahterist söögi- ja joogikraami välja kandma . 
25	NA	 Väsinud ja õnnelikud palverändurid vajuvad roidunult aida ette õlekuhjale , kuhu neile tuuakse praevardaid ja veinikanne . 
25	NA	 Kaputsiinlased õnnistavad neid , ning neilegi pakutakse tee peale veinilähker kaasa , rahvas hakkab tasapisi laiali valguma , nii mõnelgi laulusalm veel huulil . 
25	NA	" Siis märkabki kõige pikemat kasvu noorepoolne palverändur Aidanni ja tema kaaslast ning viipab neid lõbusalt pidusöögist osa saama : "" Hei , vennad ja õed , tulge ja aidake meil neitsi Mariat tänada ja tema auks rännakust väsinud kehasid kinnitada ! "" "
26	NA	 See hüüdja , rändmoosekantide peamees , on Lothar . 
27	NA	 Ma rüüpan oma kannust kibedat rohujooki ja usun , et see on magus ja hõrk bordoo vein . 
27	NA	 Ma mälun veidi hapukat pasteeti , mille kokk mulle armulikult on seganud odrakördiga . 
27	NA	 Aga mu mõtted on seal , Akvitaanias , ning tegelikult krõmpsuvad mu hammaste all varda otsa lükitud küpsetatud vuttide kondid . 
27	NA	 Rasv mu lõual seguneb veiniga , tilgub higisele vammusele ja seal maha porri , millesse tantsijate on jätnud tuhandeid jalajälgi . 
27	NA	 Ma sirutan end nagiseval toolil ja ehkki olen asja tõusnud , tunnen liikmetes rännakuväsimust . 
27	NA	 Ma peaaegu viskun niisketele õlgedele ja rehman käega , et tüdruk endaga õrnalt kaasa tõmmata ... 
28	NA	 Noor palverändur tõmbab tüdruku endaga õlesülemile kaasa . 
28	NA	 Liialt malbelt ja soostuvalt puutuvad nende kehad korraks kokku , enne kui moosekandid neile ruumi teevad . 
28	NA	 Õlgedel on veel niiske , ent magus vein ja soojad vutid , mille kallale kaks noort palverändurit kohe asuvad , soojendavad nende kehasid . 
29	NA	" "" Sööge , vennad rändurid , "" pakub taas Lothar ja seda ei tule tal tõepoolest kolmandat korda korrata . "
29	NA	 Vaevalt Aidann ja Grethel oma armupalukesi tantsu ja lauluga teeninud on , ilmselt on neid koheldud nagu palverändureid ikka — mõned pisku liharibaga kondid , leivakannik ja juustuviil , hea õnne korral karikas kehvemat veini . 
30	NA	 Kuid ka moosekandid pole täna söönud , isukalt rebivad nad varda otsast vutte ja vastavad tänukooriga , kui peremees neile trahterist lisa toob — pikad vastküpsetatud valged leivad , terve kera niisket juustu ja veel veini , mis ilmselt on pärit siitsamast küngastelt . 
31	NA	" "" Lähete Bordeaux'sse ? "" küsib nüüd Lothar . "
31	NA	 Aidanniks hüütu noogutab vutti täis suuga . 
31	NA	" "" Hiljavõitu olete liikuma hakanud . "
31	NA	" Vihma on palju , hooaeg on möödas . "" "
32	NA	" "" Hooaeg ? "" ei mõista Aidann . "
33	NA	" "" No muidugi ! "
33	NA	 Saate taevast vett ja rahet , päikest on harva . 
33	NA	 Montserrat's on rahvast vähe ja seal on igav . 
33	NA	 Tegelikult pole seal üldse enam need vanad head ajad , mil öö läbi pidusid peeti ja tantsiti . 
33	NA	 Compostelas ehk veidi lõbusam , ma ei tea tõesti , pole seal juba kaks aastat käinud . 
33	NA	" Kuhu te edasi lähete , Compostelasse või Montserrat'sse ? "" "
34	NA	" "" Compostelasse , "" kinnitab Aidann kiiresti liha alla kugistades . "
34	NA	" "" Ikka Compostelasse Me oleme vaesed patused ja ... "" "
35	NA	" "" Sa oled Lorraine'ist ! "" hüüatab Lothar äkki lõbusalt . "
35	NA	" "" Kaasmaalane ! "
35	NA	 Sinu tunnen ma kõnepruugist kohe ära . 
35	NA	" Kust sa täpsemalt pärit oled ? "" "
36	NA	" "" Mina ja mu õde Grethel oleme pärit tegelikult Genterdami lähistelt Brabandist . "
36	NA	" Oleme otsustanud oma pattude lunastuseks ette võtta vaga teekonna Compostelasse ... "" ja nüüd räägib Aidann vintsutusest pikal teel , mida nad juba kevadel olid alustanud . "
36	NA	 Burgundias olid nad sattunud otse sõjakeerisesse , mõned korrad olid nad teelt eksinud , Grethel oli saanud mingi raske tõve , mis jumalale tänud , polnud katk , vaid lihtsam külmetus ja ühes külas oli neid ravitud ... 
36	NA	 Pikk ja raske oli olnud nende teekond , kuid tagasi pöörata nad enam ei söanda , eriti nüüd , kus on jälle Palverändurite Teel ja igal ristmikul on Madonna kuju , neid majutatakse lahkelt trahterites või kiriku kõrvale ehitatud puhkemajades , nad kohtavad teel pattudest vabanenud palverändureid , kes kannavad kaelas Santiago märki , merikarpi . 
36	NA	 Ei , enam nad ei pöördu tagasi , kuni on jõudnud Compostelasse . 
37	NA	 Nüüd kogunevad ka ülejäänud palverändurid Aidanni ja Gretheli ümber , selgub , et kõik noormehed olid pärit kas Antrauschist , põhjapoolsest Burgundiast või Bavaariast , kõik olid nad üliõpilased Bonnis ja kord aastas , juba mitmendat korda järjest , otsisid nad endale kenad tüdrukud kaaslasteks , võtsid pillid selga ning läksid palverännakule , ikka mõnesse lõunapoolsesse maanurka , sooja mere ja ilusate palmide lähedale . 
37	NA	 Nüüd tuli nende malev Montserrat'st , Barcelona lähistelt Musta Madonna kloostrist , mis oma kuulsate tantsu- ja laulupidudega , mida palverändurid korraldavad , üle ilma kuulus on . 
37	NA	 Kord aastas , jutustasid üliõpilased , pagevad nad tolmuste ja tindiste raamatute , kõledate auditooriumite , surmigavate õpetlaste ja tüütute pärusmõisade eest , et rännates ja lauldes aega veeta , maailma tunda õppida ja jumalat kiita . 
38	NA	 Lothar kuulab oma kaaslaste jutustust , noogutab , naerab aegajalt , rüüpab veini ja vahetab kuumi pilke Justine'iga , kes tema õlale naaldudes on palge viimase päikesekiire ette sättinud . 
38	NA	 Ent üks korts Lothari vasakus silmanurgas kõneleb neile , kes teda hästi tunnevad , et midagi on teinud teda murelikuks või ehk veidi valvsaks . 
38	NA	 Aegajalt heidab ta mõtliku pilgu Grethelile , siis jälle Aidannile ja näikse nagu raputaks ta isegi pead . 
39	NA	 Need kaks noort inimest ei saa olla vend ja õde , sest nende kehad kõnelevad teist keelt . 
39	NA	 Jah , nad armastavad teineteist , aga mitte nii nagu vend ja õde , vaid nagu poiss ja tüdruk , kelle armastus mässava lainetevahuga paisu taha koguneb , et sealt siis meeletu kirega valla pääseda . 
39	NA	 Ja mitte seda pattu nad ei kahetse , sest mitte kordki elus pole olnud neil põhjust oma veel puhkemata armastust patuks pidada . 
40	NA	 Aga õhtu on saabumas , kaste rullub juba üle niitude , ning veini , mis lustliku kõrtsimehe heldusest mitte ei taha lõppeda , näib olevat hubasem edasi juua tallilakas , kuhu neile sooje tekkegi olla juba viidud . 
40	NA	 Öösiti läheb juba külmaks , räägib kõrtsmik Jean-Jacques , Püreneedest tuleb hall , ja kuidas te hommikul pilli mängite ja laulate , kui öösel hääled kinni külmetate . 
40	NA	 Muidugi tahab ta , et need taevast sadanud minstrelid ka homme tema trahterisse rahvast kokku meelitavad , ning pillimeestelgi ei paista selle mõtte vastu midagi olevat . 
40	NA	 Nad tõusevad ja suunduvad talli poole , Lothar kõige viimasena oma Justine'ile noogutades ja uurivalt kahte noort palverändurit silmitsedes . 
40	NA	 Võibolla mõtleb ta sel hetkel oma kodukandile Lorraine'is , sellele väiksele kahekordsele majakesele Blambriti linna peatänavas , kus elab tema isa , auväärne ja lugupeetud notar ja kust kunagi pandi talle kaasa soovituskirjad , teener ja kukkur keisrimarku , et ta läheks Bonni ja asuks seal õppima kuulsas ülikoolis ... 
41	NA	 Ma vaatan aknast välja ja näen Schlettsi mõisa lookavajanud hooneid . 
41	NA	 Nad näevad ju välja peaaegu samasugused kui üks maja Blambriti linnas , mida ma külastasin ligi nelikümmend aastat tagasi . 
41	NA	 Ei , vastas mulle too hallipäine mutike , kes oli Lothari ema , ta ei tea , kus on nende poeg , nad pole temast enam aastaid kuulnud , kuid nad loodavad , muidugi loodavad , et tal läheb kõik hästi ja ta on õppinud Bonnis kas notariks või vähemalt preestriks , sest talaar oli poissi notarikuuest vahest rohkemgi meelitanud . 
41	NA	 Teie poeg on õnnelik , kinnitas tundmatu ratsamees siis , tema rõõmu ja armastust ei saa miski väärata , mille kinnituseks ulatas kukru kõlisevaid münte . 
41	NA	 See on teie pojalt , lisas ta ja kindlasti kirjutab ta teile kunagi pikemalt . 
41	NA	 Nüüd aga , auväärt proua , on mul aeg minna . 
41	NA	 Kohused , teenistus , mõistate isegi . 
42	NA	 Ikka veel näen ma silme ees seda südikat naisenägu ja olen üsna kindel , et oli ilus ja värske varahommik , kui kiire kabjaplagin munakividelt vastu kajas ... 
43	NA	 ... See on Lorraine , väike Blambriti linn , mida pidevates sõdades hertsogi ja Prantsuse kuninga vahel on piiratud ja mille elanikud hommikuti ei pruugigi teada , kes täna on nende uus isand . 
43	NA	 Aga seda noormeest , kes sel ilusal ja värskel hommikul laenatud hobuse selga hüppab , vanematega südamliku kallistuse vahetab , reisipaunad sadulasse ja lauto selga seob ja siis munakividele rõõmsa kabjaplagina maha jätab , see vist väga ei huvitagi . 
43	NA	 Tema elu on alles algamas , teda ootab Bonn , uued sõbrad , uued teadmised , uued armastused . 
43	NA	 Ühe akna all enne linnamüüri ta peatub , ootab viivu , kuid ilmselt on veel liiga vara , et mündivermija tütre nägu sinna ilmuks . 
43	NA	 Öösel sosistatud armutõotused on ilusa Marie' väsitanud ja praegu elab ta veel unenägudes , elab taas läbi oma kõige kalleima aarde röövi , millele ta ise nii innukalt kaasa aitas ega tahagi ärgata , sest päeval peab olema jälle nii vooruslik ja kombekas . 
43	NA	" Aga kindlasti aimab ta Lothari vaikselt hüütud sõnu akna taga "" J'ay mis mon coer ! "" ja kindlasti sosistavad tema huuled läbi une noormehele kirgliku vastuse . "
44	NA	 Kolme aasta pärast abiellub Marie raenõuniku pojaga , sünnitab talle kolm tütart ja neli poega , kellest kõige vanema nimeks saab Lothar . 
45	NA	 Lothar aga ratsutab sel hommikul vastu uutele armastustele . 
45	NA	 Teda ootab vabadus ja kindlasti leidub Westfaaliski Marie' sarnaseid kauneid tüdrukuid . 
45	NA	 Siiski kaob linnavärav silmist kiiremini , kui Marie' embused ta meeltest . 
45	NA	 Juba lõuna ajal tellib ta teeäärsest trahterist kannu veini , haarab lauto ega lahku enne , kui on loonud oma armastatu vooruseks ballaadi , mida sealkandis siiani lauldakse . 
46	NA	 Lothar ise ei saa seda kunagi teadma , nagu ka too keskealine lonkur raehärra , kes seal mõnekümne aasta pärast peatub ja pimeda viiuldaja viisile lõbusalt jalga kaasa tümpsutab . 
46	NA	" "" See laul oleks nagu minu Marie'st , "" hüüab ta rõõmsalt ega märkagi hallipäise trahteripidaja kummalist naeratust . "
47	NA	 Mitte ainult uued armastused ei oota aga Blambriti notaripoega Bonnis , vaid ka loendamatud uued kohustused ja tüütused . 
47	NA	" Oma isa kurvastuseks ei pöördu ta enne mitte õigusteadlaste , vaid teoloogide kateedri poole ja küllap on see Canterbury Püha Anselmi "" Meditatsioonide "" tundeline peast lugemine , mis tema ees õppetooli väravad avab . "
47	NA	 Olgu sõda kelle vahel ja mille pärast tahes , arvab ta , preestreid läheb ikka tarvis . 
47	NA	 Põhjas käärivat vastasseisu augustiinlase Lutheri ja Rooma preestrite vahel ei võeta Bonnis veel tõsiselt . 
47	NA	 Aasta pärast aga näib Lotharile , et on kogu õppinud Bonnis jumalateadust , tolmused raamatud lämmatavad tema hingamist ja häält , ning tint näikse lautomängust tundlikuks õppinud sõrmi tuimaks vormivat . 
47	NA	 Pürjeripiigade südamed ei murdu nii kergesti , kui Blambriti Marie' oma — Lothar ihkab vaheldust , ta on sattunud ühest vangikongist teise . 
48	NA	 Siis jõuavad Bonni esimesed sõnumid Vahimeestest . 
48	NA	 Algul võtavad õpetatud mehed neid tühistena ja vaid naeravad põlglikult augustiinlase ketserlike mõtete üle . 
48	NA	 Siis rüüstavad Vahimehed esimese kloostri ja Keiser annab korralduse , mille järgi usuteadust nüüd teistmoodi lugeda tuleb . 
48	NA	 Õpetatud mehed mõtlevad küll korra Rooma ja paavsti peale , ent löövad siis käega — kui Looja on tõesti peale juuda rahva ka teutoonid välja valinud , nagu õpetab peapiiskop Luther , siis eks jõua see teadmine Aachenisse tõesti varem kui pisikesse Westfaali provintsilinna . 
49	NA	 Ühel päeval näeb ka Lothar esimest korda Vahimehi . 
49	NA	 Nad ratsutavad linna sisse õhtuhakul . 
49	NA	 Üll mustast nahast reisiülikond , peale heidetud valge mantlid . 
49	NA	 Mantlite seljal ilutsevad Vahimeeste vapid — hundipea ja selle all kaks üksteise peale risti asetatud S- tähte . 
49	NA	 Salvatoris susceptores , Lunastaja Vahimehed tähendab see . 
49	NA	 Mitte asjata polnud need lainelise risti moodustavad tähed S ja S kurjakuulutavaks sümboliks saanud . 
49	NA	 Hirmunud inimesed sulgevad nende ees paugutades aknaid ja linnaisad kogunevad murelike nägudega raekotta . 
49	NA	 Kõigepealt suunduvad Vahimehed aga ülikooli , kus rektorile ulatatakse raamatute nimekiri . 
50	NA	 Öösel valgustavad Bonni sajad lõkked . 
50	NA	 Põlevate raamatute toss lämmatab linna . 
50	NA	 Lotharil on sel ööl raske hingata . 
50	NA	 Siiski võtab ta oma lauto ja laulab vaikselt üht kiidulaulu , mida hiljuti oli kuulnud Compostelast naasnud palverändurite suust . 
51	NA	 Kui inimese jalad ei kuula enam sõna ja sa oled aheldatud oma tuppa , siis reisid sa mõtetes ja meenutustes . 
51	NA	 Arstirohud ei leevenda valu , küll aga teevad seda mälestused . 
51	NA	 Ma ei luba Sebastieni saega oma jalgade kallale , kuigi ta väidab , et valu jääks pärast amputeerimist vähemaks . 
51	NA	 Ma kannatan ja piinlen , tunnen rõõmu mälestustest , kui suren mehena , kel on alles kõik ihuliikmed . 
51	NA	 Mida tähendavad minu valud märtrite kannatuste kõrval ? ! 
51	NA	 Laske mul rännata mõttes ja tuletada meelde neid teid , kus kunagi Lothari lõbus malev laulis , palvetas , tantsis ja armastas . 
51	NA	 Sebastien ! 
51	NA	 Veel seda mõrkjat rohtu , mida sa keedad külanõia retsepti järgi , ehkki mulle valetad , et see on Heidelbergis patenteeritud luuvaluravim ! 
51	NA	 Veel , ja jäägu sul teadmata , et ühes valude leevenemisega pulbitsevad minus kangastused nooruspäevilt . 
51	NA	 Ma ei tea , mida segab külanõid sellesse jooki , kuid nüüd ma näen Schlettsi karjamaade asemel aknast hoopis teravatipulisi halle mägesid ja lambanahkades vaskooni karjused ulatavad mulle kuuma raguu . 
51	NA	 See on ... 
52	NA	 ... See on Orreaga-Roncesvalles ... 
52	NA	 Üks koht igavesel Palverändurite Teel , teel , teravatipuliste mägedega piiratud platoo , veidi tsiviliseeritum vaskoonide asula , kus on kirik ja tee ääres kivist ristid , millelsse tahutud stseenid Santiago säilmete toomisest Galiciasse . 
52	NA	 Lothar jagab armastust ühe mägilasneiuga , kellele ta pole kaugeltki esimene ja kes mõistab ainult vaskooni keelt . 
52	NA	 Tüdruk ei nõua tõotusi , ta on lihtsalt armunud ühte järjekordsesse palverändurisse , nagu saabuval kevadel järgmisesse . 
52	NA	 Tema nimi on umbes Byerna ja tema saatuseks on saada tubliks kaasaks näiteks sepale Zubile , kelle sepikojast kõlavad veel hilisõhtul vasaralöögid , kus ta hambaid kiristades rautab mingi Leoni hidalgo hobust . 
52	NA	 Kindlasti ei jää temagi sel ööl kaasata ja kindlasti peab hoopis tema Byernalt truudusetuse pärast ees andestust paluma ... aga see kõik tuleb hiljem , kui Lothar ja tema kaaslased on jõudnud tagasi Bonni , kandes südames hoopis teistsugust truudust armastusele , mida on võimalik kogeda ainult ühes mäekurus Püreneedes . 
53	NA	 Lothar on küll Orreagas , kuid tema mõtted ja tunded ikka veel Saint-Marie-de-Lognac'is , tähtsusetus külas kaljutippude vahel . 
53	NA	 Seal on üks kirik ja küree , kus sõnum kataaridest on ikka veel püha ... 
53	NA	 Lothar on armunud . 
53	NA	 See on lõplik armastus . 
53	NA	 Armastus , millele ei saa truudust murda . 
53	NA	 Õndsad on need , kes on näinud ! 
53	NA	 Lothar suudleb Byerna niiskeid huuli ja teab korraga , et ta mitte ei murra truudust , vaid hoopis kinnitab oma andumust . 
54	NA	 Hommikul asuvad nad taas teele . 
54	NA	 Pärast Pamplonat ja Orreaga-Roncesvalles'i jäävad Püreneed selja taha ; nad kulgevad edasi läbi mägise maastiku , millel el Camino de Santiago otsib madalamaid paiku ja lookleb nende vahelt läbi , põigates aeg-ajalt ikka veel rohelistesse orgudesse , et seejärel kohe mäkke ronida ja rändureid lumesadudega kimbutada . 
54	NA	 Bonn on korraga nii kaugel ja tähtsusetu , Lothar ja kaaslased kogunevad öösiti lõkke ette , võtavad oma pillid , laulavad ja kiidavad armastust . 
54	NA	 Seda võib teha lõputult , nende hinged ja meeled on nüüd valla , kuid koidikul kiirustavad nad edasi . 
54	NA	 Edasi ... 
55	NA	 Puenta la Reina , kauni kuuekaarelise sillaga , millel saavad kokku kõik viis Prantsusmaalt algavat palverändurite teed . 
55	NA	 Estella , jälle oma hulgaliste kirikute , kitsaste tänavatega madalate kivist majade vahel . 
55	NA	 Edasi , edasi , edasi — nad jätavad selja taha Navarra ja jõuavad La Riojasse . 
55	NA	 Logrońo Santiago el Reali kirikus näevad nad ülevat skulptuuri Santiago Mauritapjale — usutakse , et pühak ise tuli taevast valgel hobusel , et Clavijo väljal koos kristlastega mauride vastu võidelda . 
56	NA	 Edasi ... 
56	NA	 Suvi on nii üürike ja õpetlased Bonnis hakkavad muretsema , kui õpilased liiga kauaks stuudiumitest puuduvad , seda enam kui kurjad keeled räägivad , et nad olla läinud palverännule rooma-usulistesse maadesse . 
56	NA	 Jah , see pole küll keelatud , kuid , mida arvavad Vahimehed , kui sellest teada saaksid ? 
57	NA	 Lothar kaaslastega jõuab oma esimesel rännusuvel Compostelasse . 
57	NA	 Nad on lõpetanud oma esimese palverännu , ja leidnud hoopis midagi muud , kui olid otsinud . 
57	NA	 Nüüd kõlab nende laul Santiago haual hoopis teistmoodi , hoopis kirglikumalt . 
57	NA	 Selles peitub nii kurbus ootavate Bonni raamaturiiulite ees kui rõõm teadmisest , et järgmisel suvel suunduvad nad Montserrat'sse . 
57	NA	 Seal ootab neid Must Madonna ja temale tahavad , peavad , nad laulma . 
57	NA	 Nii nagu nad kunagi varem laulnud pole . 
58	NA	 Kui päike sõuab suure haralise tamme varju , tähendab see aega lõunauinakuks . 
58	NA	 Valud väsitavad mind ja unes suudan ma puhata . 
58	NA	 Sebastien aitab mind sängi ja katab tekkidega . 
58	NA	 Veel võtan ma lonksu mikstuuri , vein kurnaks mind ja ma pole seda enam ammu joonud . 
58	NA	 Nüüd ma puhkan , tukastan . 
58	NA	 Kui sulgen silmad , saab minu sängist tall Akvitaanias , ma kuulen öö hääli , noormeeste ja neidude tasast jutuvada . 
58	NA	 Kuivade õlgede hõng seguneb tüdrukute malbe higilõhnaga , kusagil krabistab hiir ja keegi sõrmitseb nukralt vihueelat ... 
59	NA	 ... Ja kuidagi loomulikult on nad jaotunud paaridesse , Grethel on end kerinud Aidanni kaissu . 
59	NA	 Nende poosis pole kübetki palverändurite vagadust , ent kuidagi teisiti toimida nad ei oska . 
59	NA	 Nende embus on näiliselt süütu , see peaks pakkuma ainult sooja . 
59	NA	 Isegi kui nad seda ise ei tea , näevad nad välja kui kõige ehtsamad armunud . 
60	NA	 Lothar räägib nüüd oma vennaskonnast . 
60	NA	 Ta räägib , et oma teel hoiavad nad eemale Vahimeestest ja seda sõna kuuldes Grethel ja Aidann võpatavad . 
60	NA	 Palveränd on Peapiiskopi poolt ikka veel lubatud , jutustab Lothar , kuid lõbus tants ja laul kindlasti mitte . 
60	NA	 Mõned meie sõbrad on Saksimaal juba kinni võetud , läbi pekstud ja nende pillid pilbasteks taotud . 
60	NA	 Lõunapoolsetes maades on Inkvisitsioon sallivam , kuid siiski mitte niipalju , kui üliõpilased sooviksid . 
61	NA	" "" Õnneks , "" ütleb Lothar , "" pole Akvitaania kuningriigis Vahimehi , siin ei lubata neil tegutseda , ehkki protestantlikke tuuli puhub ka siin . "
61	NA	 Kuningas Marcel on ediktiga lubanud kõigile usuvabadust . 
61	NA	" Palverändurite teel ei tohi usu pärast sõdu pidada . "" "
62	NA	" "" Vahimehed võivad end maskeerida , "" ütleb Aidann vaikselt . "
62	NA	" "" Sa ei pruugi neid näha , kuid nad on ikka siin . "
62	NA	" Näiteks . "" "
63	NA	 Nad joovad veel veini , Grethel vaatab uudistades julgetes poosides noormeeste kaissu pugenud tüdrukuid , nihkub veelgi otsustavamalt ja tähelepanu nõudvat pilku ümberringi heites Aidannile lähemale , ja võtab sisse väga kaitstud ja turvalise ilmega poosi . 
64	NA	" "" Võibolla on sul õigus , sõber Aidann , "" ütleb Lothar . "
64	NA	" "" Palveränd pole enam see , mis vanasti , pole see , mis ta peaks olema , usust on kadumas siiras hardus , joovastus ning rõõm . "
64	NA	 Ühelt poolt asendavad seda Vahimehed ja Luther põhjas karmuse , ranguse , teutooni metafüüsika ja loogiliste doktriinidega . 
64	NA	 Lõunas , on usk ehk siiram , rahvas tantsib ja laulab pühakujude ees ikka veel , tänab pilli mängides pühakuid , kuid need viisid muutuvad aasta- aastalt väljenduslaadilt kasinamaks ja asenduvad kloostrites sündinud ja seal ainulubatavateks kuulutatud lauludega . 
64	NA	 Mungaordud , kanoonikud , valitsejad ja kardinalid oma omavahel riius , sõdivad ja kaklevad , teevad poliitikat , selle asemel , et lauldes ja tantsides joovastuda , tänada neitsi Mariat tema õnnistuse ja kingituse eest . 
64	NA	 Sest just nii olevat käitunud esimesed kristlased , mil puhast rõõmu päästmise , armastuse ja lunastuse üle , polnud veel mürgitanud teoloogilised targutused . 
64	NA	 Nad kogunesid pühapaikadesse , kogunesid pühakute säilmete ümber , tantsisid ja laulsid , sest see oli nende viis — ja kõige siiram viis , mis jumal inimesele andnud — tänada . 
64	NA	" Rõõmustada ja tänada . "" "
65	NA	" "" Kas te mõnd palverännu imet olete näinud ? "
65	NA	" Montserrat's või Compostelas näiteks ? "" küsib Grethel äkki . "
66	NA	" "" Imet ? "" kordab Lothar mõtlikult . "
67	NA	" "" Või märki näiteks , et su patud on andeks antud ? "" "
68	NA	" "" Oh , patud ! "" hüüatab keegi palverändureist rõõmsalt . "
68	NA	" "" Muidugi ! "
68	NA	" Justine , räägi neile imest ja andeksandmisest ! "" "
69	NA	 Kuuldub kihistamist ja üks neiu lööb hüüdjale mänglevalt suu pihta . 
69	NA	 Naerdakse . 
70	NA	" "" Tegelikult , "" sõnab Lothar , "" polegi see nii naljakas lugu . "
70	NA	 Aga imeline küll . 
70	NA	 Eelmisel aastal kohtasime me — kui olime teel Freiburgist Provence'i üht kurba näitsikut . 
70	NA	 Temagi oli teeline , ent murest murtud , vaikne ja sõnaaher , kuigi vajadus armastuse ja nooruse nautimisele oli tema näole sügavamale kirjutatud , kui vana tamm ajab juuri . 
70	NA	 Ta läks ... 
70	NA	" Hei , Justine , räägi , kuhu sa teel olid ! "" "
71	NA	" "" Aigues' nunnakloostrisse , "" vastab tüdruk häbelikult . "
72	NA	" "" Ja miks ? "" nõudis Lothar . "
73	NA	" "" Ma olin otsustanud maisest elust eemale tõmbuda ja pühade õdede seltsis olla pruudiks ainult jumalale ... "" "
74	NA	" "" Ning sa mõtlesid ümber , Justine ! "" hüüab selle peale Lothar . "
74	NA	" "" Kaks ööd ja päeva mängisime me sulle lustlikku muusikat , laulsime ja kiitsime elu , millest olid otsustanud tagasi tõmbuda . "
74	NA	 Kaks ööd ja päeva — ja ma vannun , et olles nõrkenud ja kokkukukkumise äärel , nägin ma Püha Ruperti innustavat sõrme endale vibutamas ja neitsi Mariat naeratamas — mängi edasi , sõber Lothar , käskisid nad mind ja näita sellele õnnetule hingele , et peale lihasuretamise on ka teisi teid meile meelepärane olla . 
74	NA	" Ja nagu päike sõuab välja pärast tormi pilve tagant , ilmus ka sinu näole lõpuks naeratusevine , esimene ja ähmane , kui sa lõpuks tõstsid silmad ja vastasid ... "" "
75	NA	" "" Sinu kirglikule pilgule , "" hüüab keegi . "
75	NA	" "" Lothar oli end ise pööraselt armunuks laulnud ! "" "
76	NA	" "" Ja sa ei läinud kloostrisse ? "" küsib Grethel , pead Justine'i poole pöörates . "
77	NA	" "" Oh ei , "" vastab neiu . "
77	NA	" "" Ma ütlen endale ikka , et lükkasin selle edasi . "" "
78	NA	" "" Ja pole midagi , mille eest me neitsi Mariat rohkem tänanud oleme , "" märgib Lothar . "
78	NA	" "" Siin ongi teile palverännu ime . "
78	NA	 Kui minu õpingud kunagi lõpule jõuavad ja minust jumala abiga näiteks preester saab , siis on mul kohe võtta üks — kuigi mitte kõige kanoonilisema sisuga — juhtum elust . 
78	NA	 Ime mis ime . 
78	NA	 Lugu sellest , kuidas armastusest jumala vastu kantud muusika tõi elule tagasi ühe murtud südamega hinge . 
78	NA	 Aga on ka teistsuguseid imesid . 
78	NA	" Kui ma usun , et neitsi mind kuulda võtab , kui ma tunnen heldimust , hardust ja rõõmu ja usun , et ta tal on midagi vastata minu tänule , kui ma olen tunde tantsinud ja laulnud tema kiituseks , siis ma tõesti näen teda , ta ilmub mu ette ja naeratab õrnalt vastuseks kui ma ütlen talle : "" Ave , Maria . "" "
79	NA	" "" Sa tõesti oled näinud neitsi Mariat ? "" uuris Aidann . "
80	NA	 Lothar ei vasta kohe . 
80	NA	 Üle laka levib mingi tõsiduslaine . 
80	NA	" "" Jah , "" sõnab siis Lothar vaikselt . "
80	NA	" "" Ma olen teda näinud . "" "
81	NA	 Ma mäletan täpselt seda päeva , mil mu jalad enam sõna ei kuulanud , mil valukramp mind põlvedele niitis ja ehkki mu mõistus tõrkus seda veel uskumast , teadsin ma korraga kogu oma edasise elu veedan ma Schlettsis , meenutan ja mõtlen , näen ja elan taas läbi oma elu kõige valusamaid ja rõõmsamaid sündmusi . 
81	NA	 Neid kirja panna ? 
81	NA	 Ei Milleks kuulutada maailmale oma ketserlust , milleks tõmmata suguvõsa peale Peapiiskopi vaen ? 
81	NA	 Ma olen näinud , ma tean ja sellest piisab mulle . 
81	NA	 Nii ongi Jumal asjad seadnud — sa oled näinud , tead , armastad ja usud . 
81	NA	 Kellelegi on antud anne laulda ja laule luua . 
81	NA	 Kellelegi antud täpne ja rikas mälu . 
81	NA	 Miks ei peaks siis mõtlemine maailmas asju muutma ? 
81	NA	 Miks ei peaks minu mõtted ja meenutused rännakuilmas viima mind lähemale tõele ? 
81	NA	 Jah , kui ma suudaksin , haaraksin lauto või flöödi järele , hüppaksin sadulasse ja ratsutaks siit Schlettsi sombuste kinkude vahelt sinna , kus päike soojendaks mu valutavaid liigeseid , kus rohetavatel nõlvadel kasvavad viinamarjad ja oliivipuud , ristteel seisab Musta Madonna kuju , ma heidaksin kuhugi varjulisemasse kohta , sõrmitseksin oma pilli ja laulaksin kiitust armastusele , naudiksin iga hingetõmmet , sest see on ju ... 
82	NA	 ... See on Sitsiilia , Trapani provints ja õhk toob üle Vahemere lämmatavat kuuma , mida mahendab vaid palmipuude vilu . 
82	NA	 Lothar ja tema kaaslased joovad veini , maitsevad krõbedaid , küüslauguga pikitud ja oliiviõlisse kastetud saiakesi , ning laulavad . 
82	NA	 Nad on kristliku maailma serval , edasi tuleb pärast liivariba ainult meri ja siis mauride maa , mille kauget ja ähvardavat kaja siin kõikjal tajuda võib . 
82	NA	 Nad on näinud lossi , mille ehitasid Pühalt Maalt naasnud rüütlid , nad on katsunud kive , mille seadsid müüri käed , mida on ristatud palvetamiseks Maria Magdalena sünnikohas . 
82	NA	 Nad on jõudnud kõige lähemale Pühale Maale , kui üldse saab , ometi on nad õnnelikud . 
83	NA	 Nad on oma palverännul ja kui lautoviisidest saadetult kõlavad laulusalmid : 
84	NA	 O Maria , maris stella , plena gracie , mater simul et puella , vas mundicie templum nostri redemptoris , audi servos te rogantes *2* , 
85	NA	 langetavad kohalikud harduses pea ja laulavad kaasa . 
85	NA	 Sitsiilased teavad , millest noored palverändurid põhjast laulavad . 
85	NA	 See on usk , milles nad on üles kasvanud , ja mida siin leidub rohkem , kui kusagil mujal . 
85	NA	 See pole rõõmulaul , see on tänupalve ja frankide siirus võlub kõigi südameid . 
85	NA	 Kui nad laulu lõpetavad , rühib Lothar edasi — üles mäkke , kus otse kaljudest on sirgunud kindlus . 
85	NA	 Selle paiga pärast on nad siia tulnud , Erice Veenuse kindlus , rohelisusest kõrguvad tornid , mis varjavad saladusi , mida võib ainult tunda , kuid mitte iial näha . 
85	NA	 Hing on aare , mida ei saa iial allutada . 
85	NA	 Nüüd rühivad nad mäkke , et ainult oma hingejõul vallutada Erice kindlus . 
85	NA	 Neid ootab Veenus . 
86	NA	 Ja siis jälle Provénce , maa mille pööras ristiusku Maria Magdalena ise . 
86	NA	 Lothar palvetab oma armastatu haual , ta nutab ja naerab korraga . 
86	NA	 Ta on La Sainte-Baume'i oratoorimus , lakoonilise kivist kirstu ees , suletud silmi , põlvili , käed palves rinnale ristatud . 
86	NA	" Ta huuled liiguvad , kui kordavad Püha Anselmi sõnu : "" Maria , sind vaadata on silmadele ülim õndsus , nii ihaldusväärne on sind emmata . "
86	NA	" Sa oled nii kaunis , ja peale Jumala on suurim rõõm armastada sind ja joovastuda sinu poole palvetades . "" "
87	NA	 Ta kordab neid sõnu aina ja üha , kuid teab et siin ei näe ta Mariat . 
87	NA	 Armastuse jumalanna ei ilmu oma haual , tema tee käib läbi elu ja rõõmu . 
87	NA	 See paik on lihtsalt püha , siin saad sa avada oma hinge ja loota , pühendada end ja uskuda . 
87	NA	 Seda polegi nii vähe . 
88	NA	 Monserrat's , Catalünya mägedes , Saint-Marie-de- Lognac'is , jah seal ta näeb . 
88	NA	 Seal ta armastab . 
88	NA	 Lothari võimel puust ja loomasoontest sobitatud riistadel oma armastust väljendada on liiga tühised , tema sõnaseadmisoskus liiga kesine , kuid ometi ta laulab . 
88	NA	 Nii enda laule , kui neid , mis loodud sajandeid enne teda . 
88	NA	 Aastad mööduvad , ta õpib ikka veel Bonnis , pikendab stuudiumi , et igal kevadel koguda kokku seltskond ja minna Langedoc'i , Provénce'i , Lombardiasse , Galiciasse , Navarrasse . 
88	NA	 Siin kohtab ta igal sammul mälestusmärke oma armastusele , kohtab inimesi , kes jagavad seda , siin mäletatakse ja teatakse . 
88	NA	 Siin pole Vahimehi . 
89	NA	" "" Kui ma olen tantsinud musta Madonna kuju ees tunde ja laulnud talle kiidulaulu , siis tõesti ma näen teda ; sulgen silmad ja näen ning tunnen heldimust , hardust ja rõõmu , "" räägib Lothar Akvitaania trahteri tallilakas Aidannile . "
89	NA	" "" Siis ma tean , et minu usk on tõeline , et mul on põhjust rõõmustada Maria neitsiüsa viljakuse üle , ma unustan kõik need magistrite targutused , doktriinid ja traktaadid . "
89	NA	 Jumal pole mitte kirjatähes , ja ka kiriku kiviseintes mitte , vaid minu sees , minu kohal ja minu ümber . 
89	NA	 Minu muusika , minu laul ja tants on Temast ja Temale , Ta tunneb selle ära , Temagi rõõmustab minu joovastuse üle . 
89	NA	" Tema on armastus ja Tema on andnud armastuse , jah , ka selle armastuse , mida ma praegu tunnen oma kauni Justine'i vastu . "" "
90	NA	 Helepunaste kiharatega Justine , kes Lothari kaisus oli , puudutab tema sõnade kinnituseks huultega ta suud . 
90	NA	 Aidann näeb viivuks neiu malbeid , otsekui suitsuvinega kaetud andunud silmi ja rahulikku õnnes puhkavat nägu . 
90	NA	 Talle tunduvad Justine'i ilme ja silmavaade väga tuttav . 
90	NA	 Hetkel , kui Justine'i huuled puudutavad Lothari suud , tunneb Aidann , kuidas Gretheli keha ta vastas tuksatas . 
91	NA	" "" Ja milleks , "" jätkab õhinal Lothar kui oli neiu suudlusele vastanud , "" milleks mulle missad ja müsteeriumid ; teoloogilised dispuudid usutunnistuse üle ja kirikukogudel täiskritseldatud pärgamendirullid , kui ma näen jumalat oma Justine'i sinisilmades , näen silmades , mis kui tema kodukoha mägijärved kõnelevad mulle armastusest ; sama ehtsast ja sügavast , kui see , mida tunnen Maria Magdalena ja Taaveti püha vere vastu ? "
91	NA	 Ma võtan lonksu veini — näete nii ! — ja veelgi ilusam tundub mulle maailm . 
91	NA	 Ma laulan ja tänan Mariat maailma eest , milles pole ei midagi üllamat ja joovastavamat , kui mehe ja naise armastus . 
91	NA	 Jah , muidugi peetaks mind ketseriks ja põletataks , kui ma kõneleksin neid sõnu Aachenis või Roomas . 
91	NA	 Aga sellepärast me rändamegi , naudime vabadust armastada usku , armastada armastust ja tänada selle eest neitsi Mariat . 
91	NA	 Nii oleme me Jumalale lähedal . 
91	NA	" Hei , kas pole mitte nii , vennad ja õed ? "" "
92	NA	 Vastuseks võtab keegi neiu lauluviisi üles : 
93	NA	 Amours , Ou trop tart me sui pris m'a par sa signourie apris douce Dame de paradis ke de vous vaeill un cant canter Pour la joie ki puet durer vous doit on servir et amer *3* 
94	NA	 Kaunis ballaad kõlab lakas veel kaua , üliõpilased ja nende kallimad laulavad laule , mida olid õppinud Montserrat's , laulavad viimast korda , enne kui jõuavad tagasi kodumaile ja peavad salgama oma veendumusi ja armastust . 
95	NA	 Justine veeretab end Gretheli juurde ja sosistab talle midagi kõrva . 
95	NA	" "" Ja õigem on , "" sõnab Justine vaikselt , kui lauluviis endiselt nende ümber kõlab , "" mitte üldse mõeldagi selle peale . "
95	NA	 Või kui mõtled , siis nii , et liiga hilja pole kunagi , aga liiga vara — peaaegu et alati . 
95	NA	 Nüüd olen ma selles kindel . 
95	NA	 Ma nägin , kuidas sa võpatasid selle kloostrijutu peale enne , anna andeks , kui ma su mõtteid ehk liiga pealetükkivalt eemale üritan suunata aga sa oled noor ja ilus . 
95	NA	 Ja sinu ... vend on ka . 
95	NA	" Milleks määrata end närtsimisele , eks ? "" "
96	NA	" "" Millest sa räägid ? "" küsib Grethel . "
97	NA	" "" Sa tead millest . "
97	NA	 Kloostril on müürid . 
97	NA	 Paksud ja kõrged müürid , nad ei lase midagi ja läbi ja kaitsevad sind . 
97	NA	 Püha Maria ei olnud nunn , elas ja armastas . 
97	NA	 Tema ei loonud kloostreid , talle polnud neid tarvis . 
97	NA	 Pea meeles — kloostril on müürid . 
97	NA	 Nende vahel on vaikne ja rahulik , aga oled sa kindel , et just seda sa ihkad ? 
97	NA	 Klooster on pääsemine , kuid samas ka vangistus . 
97	NA	" Kloostril on müürid . "" "
98	NA	 Kloostril on müürid , mõtleb Grethel edasi , kui Justine taas Lothari embusse naaseb . 
98	NA	 Kloostril on müürid . 
98	NA	 Ta näeb ja tunneb neid müüre korraga . 
98	NA	 Ja kardab . 
98	NA	 Jah , ta on mõelnud kloostrile , kuid las praegu — seni kuni ta on veel noor — olla tema müüriks Aidann . 
98	NA	 Ta nihkub poisile lähemale , ta peidab end kaitsvate müüride varju . 
98	NA	 Enne kui ta unne suigatab , kuuleb ta Lotharit rääkimas : 
99	NA	" "" Ja olla sulle truu , Justine , ongi minu siht . "
99	NA	 Sina oled minu armastus , ja kui ma seda ei mõista hoida , siis pöörduks ja Neitsi Maria minust ära . 
99	NA	" Tema juhatas sind minu teele ja ... "" "
100	NA	" "" Juhatas sind üleeile varahommikul minu kaisust küla peale , "" pomiseb Justine läbi poolune . "
100	NA	" "" Oh , ära muretse kallis , ma ju tean , et sa käisid ainult kohtumas tolle salapärase ratsanikuga . "" "
101	NA	 Sõda , sõjad , vallutused , piiramised , rüüstamised . 
101	NA	 Kui mitut olen ma näinud , kui mitmest ise osa võtnud ? 
101	NA	 Kui palju inimesi olen ma tapnud ? 
101	NA	 Ma ei tea vastust . 
101	NA	 Minu vanne on kohustanud mind tapma ja Jumala asemikud on mulle need tapmised andeks andnud . 
101	NA	 Mind on õpetatud tapma ja lojaalsusest olen ma seda teinud . 
101	NA	 Mäletan oma isa ja jäägermeistrit , kes mulle siinsamas Schlettsi metsades esmakordselt näitasid , kuidas ammuga surmata hirve , kuidas jahiodaga surmata karu . 
101	NA	 Ma sain rüütlikasvatuse ja andsin läänivande . 
101	NA	 Ma olin vasall , olin vandunud tappa oma isanda vaenlaseid , millal iganes ta mind selleks üles ei kutsu . 
101	NA	 Olen õppinud tapma ja olen tapnud ja mind on tahetud tappa . 
101	NA	 Veel praegugi määrib Sebastien salvidega mu haavu , mis tusase ilma korral kipuvad tuiama ja veretöid meenutama . 
101	NA	 Ma tean , mis on sõda ja mis on kristlik halastus sõjas . 
101	NA	" Ma mäletan Peapiiskopi üleskutseid — "" Kes pole meiega , on meie vaenlane , olgu ta laps , naisterahvas või väeti ätt . "
101	NA	" Meie üritus on püha ! "" "
101	NA	 Ma tean , mis on sõda ja milline lõhn on verel . 
101	NA	 Seda ei pese maha ka kõige peenemad veneetsia alabasterseebid . 
102	NA	 Sõda tähendab verd , terast , püssirohtu ja tuld . 
102	NA	 Liiga keeruline ja ohtlik on eristada sõjas omi ja vaenlaseid , palju lihtsam on kõiki vaenlaseks pidada . 
102	NA	 Küllap olid need Kastiilia Kõige Kristlikemate Monarhide väed , kes ründasid mingi piiritüli pärast Prantsuse kuninga Foix' apanaaži Püreneedes , kus asus ka Saint-Marie-de-Lognac . 
103	NA	 Aastakümne pärast peatub Saint-Marie-de-Lognac'is üks ratsamees , kes näeb välja nagu tavaline kuller , kuid ometi tekitab ta oma võõrapärase hääldusega kohalikes hämmingut . 
103	NA	 Jah , seletavad nad , siin on meie kirik , ja siin on küree haud , kes kunagi mingi sõja käigus hukka sai . 
103	NA	 Neetud olgu need , kes pühamehi tapavad ning ratsanikul ei jää muud üle , kui nõustudes noogutada . 
103	NA	 Siiski teatab ta kohalikele , et tuli vaid imetlema aardeid , mida märtrisurma pälvinud küree siin kunagi varjas . 
103	NA	 Edasi temaga aga enam ei räägita . 
103	NA	 Suud jäävad lukku , inimesed pöörduvad ratsanikust ära . 
103	NA	 Saint-Marie-de-Lognac oskab hoida oma saladusi . 
103	NA	 Nagu oskab ka ära tunda õigeid inimesi . 
103	NA	" Üks vana kiviraidur jääb temaga veel vestlema ja lausub lõpuks mõistatuslikud sõnad : "" Küsige Püha Templi rüütlite käest . "
103	NA	 Küsige nende käest , kui neid on veel alles jäänud . 
103	NA	" Head teed teile , härra , ja õnnistagu neitsi Maria kõike , mida te iganes elus ette ei võta . "" "
104	NA	 Kiviraiduri soovile on määratud täituda . 
105	NA	 Praegu siin , poolunes ja valudes vaeveldes , näen ma üht udust orgu sulnis koidikuhämaruses . 
105	NA	 See on määratud kohtumispaik , lepitud märkide abil , mida ükski valgustamata silm ei suuda seletada . 
105	NA	 Ka armastus oskab vandenõusid punuda . 
105	NA	 Lothar on hiilinud välja trahterist ja Justine'i embusest , sest teda oodatakse . 
105	NA	 Noored männid varjavad teeliste eest salajast kohtumispaika ... 
106	NA	 ... See on Cassagne'i teeharu varjulises orus Akvitaania idarajal , kus noor männisalu varjab teeliste eest iidset keltide raidkivi . 
106	NA	 Taeva ahetav lõunakaar näitab Täheteed Compostelasse , jumalikku märguannet ja kinnitust palveränduritele . 
106	NA	 Hall ja karvatuuste ajav muul näksib puude vahelt igavlevalt rohtu — see loom pole harjunud öösiti reisima , küll aga tema uus peremees , kes vaevaliselt raidkivile toetudes vestleb ühe noore pillimehega . 
106	NA	 Muul on diskreetne , inimeste asjad teda ei huvita , kuigi oma uue valdja vaikusele manitsevaid sõnu ta oli mõistnud — sel öisel rännakul liigutakse tasa ja mööda kõrvaliseid radu . 
106	NA	 Tasuks ootavad teda värske vesi ja kaerakott . 
106	NA	 Muul on kaubaga nõus , midagi suurepärasemat pole tal kunagi loota olnudki . 
106	NA	 Tema peremees on aga ilmselt näinud paremaid aegu , vähemalt aimub seda tema aadellikust rühist , kommetest ja viisist , millega ta üht vääritut minstreli kõnetab . 
107	NA	" "" Nad on mul kannul , "" teatab mees lühidalt . "
107	NA	" "" Mind juba püüti tappa . "" "
108	NA	" "" Mulle toodi sõna , et te olete haavatud ? "" "
109	NA	" "" Ma olen suremas . "
109	NA	" Need polnud harilikud teeröövlid , vaid palgatud assasiinid . "" "
109	NA	 Ta räägib hingeldades ja pausidega , vaevaliselt ja lootusetul toonil . 
110	NA	" "" Ma aitan teid külasse , seal on arst ... "" "
111	NA	" "" Te peate kiirustama . "
111	NA	" Kui minule on määratud surra , siis peab vähemalt see pääsema . "" "
111	NA	 Ta võtab mantli alla seljale kinnitatud vutlari ja ulatab selle Lotharile . 
111	NA	" "" Grenoble'is elab mees nimega Agrippa . "
111	NA	" Heinrich Cornelius Agrippa von Nettesheim ... "" "
111	NA	 Ta köhib verd ja naaldub vaevatult kivile . 
111	NA	" "" Andke see temale , ta ootab . "" "
112	NA	" "" Ja edasi , isand de Baena ? "" "
113	NA	" "" Agrippa teab ... mis saab edasi . "" "
114	NA	" "" Kas Agrippa kuulub ka ordusse ? "" "
115	NA	" "" Ei . "
115	NA	 Tema ei kuulu ordusse . 
115	NA	 Aga tal on mõjukaid sõpru . 
115	NA	" Ordu ... , "" de Baenaks kutsutu võpatab ja surub käe puusale . "
115	NA	 Ta hambad plagisevad allasurutud valu käes . 
115	NA	" "" Ordu tapeti juba kakssada aastat tagasi , vaid riismed on alles jäänud . "
115	NA	 Guiraut da Miravali töö on ainus , mis meid veel seob ja elus hoiab ... kui kaob seegi , pole millelgi enam mõtet . 
115	NA	" Mitte millelgi . "" "
116	NA	" "" Tulge , ma aitan teid arsti juurde , "" pakub Lothar . "
116	NA	" "" Ei saa teid ju siia surema jätta . "" "
117	NA	" "" Minge , minge juba . "
117	NA	 Neitsi Maria hoolitseb minu eest . 
117	NA	" Te ei suuda hoida ära vääramatut . "" "
118	NA	" "" Te jääte ellu , kui arst teid näeks , ma teen kõik , et ... "" "
119	NA	" "" Keegi ei tohi meid tohi koos näha . "
119	NA	" Ma hoolitsen enda eest ise , minge sõber Lothar ja olgu Santiago tähed teile teenäitejaks . "" "
120	NA	" "" Kas ... kas ma võin neid vähemalt vaadata ? "" küsib Lothar hüvastijätuks , suutmata ikka veel uskuda , mida vutlar tema käes endas peidab . "
121	NA	" "" Te olete ju näinud ? "" küsib de Baena vastu , tundub , et ta suudab sealjuures isegi muiata . "
121	NA	" "" Kas sellest ei piisa ? "
121	NA	 Kas teie usk ja armastus sõltub sellest , kui mitu korda te olete näinud inimese ja jumala imet ? 
121	NA	 Muidugi tohite te vaadata . 
121	NA	" Aga minge nüüd ! "" "
122	NA	 Vastumeelselt , kuid siiski Lothar läheb . 
122	NA	 Oma rõõmuks kuuleb ta kuidas keegi muula vilistab ja siis noorte mändide vahelt raginal läbi läheb . 
122	NA	 Templirüütel Raimon de Baenal on õigus — tõesti keegi ei tohi neid koos näha , veel enam kui keegi on reetnud Guiraut da Miravali ime saladuse . 
122	NA	 Lothar läheb ja pigistab käes vutlarit . 
122	NA	 Ta ei suuda seda uskuda . 
122	NA	 Ta lihtsalt ei suuda seda uskuda . 
122	NA	 Tihnikust välja ristteele jõudes langeb Lothar põlvili , surub vutlari vastu rinda ja palvetab . 
122	NA	 Ta on jälle Saint- Marie-de-Lognac'is , jälle armunud . 
122	NA	 Ja see armastus — ta teab — on kogu eluks . 
123	NA	 Kas suudan ma kunagi mõista , mida pidi tundma Lothar sel ööl , hoides oma tuksuva rinna vastu Guiraut da Miravali töödega vutlarit ? 
123	NA	 Kui ma vastaksin jaatavalt , siis eitan ma ühtlasi kõike , mida Lotharist tean . 
123	NA	 Mina polnud ju tol ööl Saint-Marie-de-Lognac'is , mulle ei avanud palverändurite muusikast heldinud küree da Miravali saladust . 
123	NA	 Ei , ma ei suuda tungida Lothari hinge ja jagada tema tundeid sel ööl . 
123	NA	 Ma suudan teda ette kujutada seal palvetamas ja nutmas , kuid ei enamat . 
123	NA	 Tunded on jumalik anne ja õnnistus , mis meile igale ühele eraldi antud . 
123	NA	 Nad on antud tundmiseks , mitte kirjeldamiseks ja nii jätan ma Lothari sinna ristteele põlvitama . 
123	NA	 See on tema hetk , mul pole õigust sinna sekkuda . 
123	NA	 Suudan vaid jagada tema rõõmu . 
123	NA	 Ja tunda armukadedust . 
123	NA	 See on minu tunne . 
124	NA	 Kuid nüüd olen ma tagasi seal kõrtsis , kus Grethel mõtleb unes kloostri müüridele , mis selle asukaid kaitsevad ja ühtlasi vangistavad ning uudishimulik Aidann üritab aru saada Lothari sõnadest . 
124	NA	 Lothar räägib armastusest , niipalju Aidann mõistab . 
124	NA	 Kuid usk ja jumal ? 
124	NA	 Lothari sõnad tunduvad talle sellistena , milliste eest Vahimehed inimesi poovad ja põletavad . 
124	NA	 Need on kui ... 
125	NA	 ... Need on Gretheli käed , mis läbi une end tema ümber põimivad . 
125	NA	 Uni ei teeskle , uni ei valeta . 
125	NA	 Kui see poiss kunagi oligi kahelnud , siis nüüd ei peaks ta seda enam tegema . 
125	NA	 Tema on Grethelile jaoks kloostrimüürid , ainus kaitse , armastus ja lootus , mida ta ihkab . 
125	NA	 Kuid otsekui lembuse ja tundetulva eest põgenedes pöördub Aidann taas Lothari poole . 
126	NA	" "" Sa räägid palju Mustast Madonnast , "" ütleb ta . "
126	NA	" "" Ja siis jälle Neitsi Mariast , kes ei keela inimesele armastust . "
126	NA	" Mulle on teistmoodi õpetatud . "" "
127	NA	" "" Ka mulle on teistmoodi õpetatud , "" muigab Lothar . "
127	NA	" "" Kuid kas sa oled kuulnud trubaduuride laule , kes siinseis paigus mõnedsajad aastad tagasi rändasid ja Neitsi Mariat ülistasid ? "
127	NA	" Oled sa lugenud Püha Anselmi "" Meditatsioone ? "" "
128	NA	" "" Ei , "" tunnistab Aidann . "
128	NA	" "" Ma olen vaid üks lihtne ... palverändur . "" "
129	NA	" "" Jah , rändur sa oled . "
129	NA	" Kui sa suudaksid ka endale mõne "" patu "" külge hankida , siis ... hei , olgu peale , ma ei hakka urgitsema sinu saladustes . "
129	NA	 Sa küsid , miks me laulame ja kiidame Musta Madonnat ? 
129	NA	 Kuula siis . 
129	NA	 Üle kogu maa võib leida neitsi Maria kujusid , kelle nägu on must . 
129	NA	 Must on ka poisslaps , keda ta süles hoiab . 
129	NA	 Ma ei tea , miks on nende näod mustad , küll aga tean ma , et see naine pole mitte Püha Jumalaema , vaid Maria Magdalena . 
129	NA	 Ära imesta , vaid kuula edasi . 
129	NA	 Põhjapool seda tõesti ei teata ja on ka sunduslikult unustatud , kuid mitte Jeesuse ema , vaid tema naine on see , keda me kutsume Neitsi Mariaks . 
129	NA	" Siin , Provénce'is , Akvitaanias , Languedocis , Lombardias teab seda igaüks , ehkki Rooma on tahtnud neid teistmoodi uskuma panna . "" "
130	NA	" "" Maria Magdalena oli ju vaid üks õnnetu ja patune naine ? "" "
131	NA	" "" Oo , ta polnud õnnetu , vaid õnnelikem kõigist . "
131	NA	 Ja mis puutub patususse , siis Maria Magdalena oli tõepoolest hoor . 
131	NA	 Kuid mitte raha pärast ei pakkunud ta oma ihu , vaid nii nõudsid iidsed tavad , mis Jeesuse eluajal veel Pühal Maal au sees olid . 
131	NA	 Maria Magdalena oli Ištari templi preestrinna . 
131	NA	 Tema kohuseks oli pakkuda rõõme meestele , eriti nendele , kes vajavad Ištari , viljakusjumalanna õnnistust ... näiteks sellistele meestele , kes tahavad saada kuningaks . 
131	NA	 Jeesus tuli tema templisse ja nad said üheks . 
131	NA	 Ja ometi jäi Maria neitsiks , sest läbi tema sai Jeesus õnnistuse armastuse ja viljakuse jumalannalt . 
131	NA	 Selline on iidne komme — templi preestrinna on püha ja puhas , läbi tema õnnistab Jumal uut kuningat . 
131	NA	 Kuid kokkupuude selle mehega muutis Maria Magdalena elu — ta oli armunud ! 
131	NA	 Esimest korda oma elus oli ta armunud . 
131	NA	 Ja siis ta kahetses , ta tahtis olla igavesti selle mehega , kelle kohta paljud uskusid , et ta on prohvet ja messias . 
131	NA	 Mariast saab Jeesuse saatja , jünger , apostel ja naine . 
131	NA	 Jeesus võetakse kinni ja hukatakse ristil . 
131	NA	 Maria aga põgeneb koos Laatsaruse ja tema õe Martaga . 
131	NA	 Nad jõuavad läbi Egiptuse Provénce'i , kus Maria pöörab maa ristiusu juurde . 
131	NA	 Ta kuulutab ju vaid oma mehe sõnu lunastusest ja räägib tema kannatustest , ent ei suuda varjata , et oli kunagi preestrinna Ištari templis . 
131	NA	 Ja ei suuda ka varjata , et on naine , kauneim kõigist , kes kunagi ilma peal elanud . 
131	NA	 Siinne maa aga mäletab muistseid uskumusi Veenusest . 
131	NA	 Maria ongi armastuse jumalanna , elu andja jumalikkusele , tema sõnad ja tema ilu vallutavad kõiki . 
131	NA	 Tema on olnud üks Jumala pojaga , tema kannab endas jumala verd ja tema lapsed on jumalapoja lapsed . 
131	NA	 Armastus Jeesuse vastu on Maria viljastanud . 
131	NA	 Inimesed kummardavad teda ja kohtadele , kus kunagi seisid Veenuse templid ehitatakse pärast Maria surma temale pühendatud templid , talle püstitatakse kujusid ja nende juured lauldakse armastuse õnnistusest . 
131	NA	 Ma olen seal laulnud terve igavikku ja neitsi Maria on end minule ilmutanud . 
131	NA	 Jah , ma olen teda näinud ja ta on minule kinnitanud , et armastab mindki . 
131	NA	 Sa võtab maast peotäie mulda ja ta on seal , sa pöörad ümber kivi , ja ta on seal . 
131	NA	 Sa ammutad kaevust vett , ja ta on seal . 
131	NA	 Püha neitsi Maria on kõikjal , sest kannab endas armastuse verd . 
131	NA	" Teda armastas Jeesus , Aidann , ja temale kirjutas Jeesus Ülemlaulu . "" "
132	NA	 Seda kõike oli liiga palju Aidanni jaoks . 
132	NA	" Nii ta lihtsalt küsiski oma mõistmatuses : "" Kuid miks kõik preestrid kinnitavad hoopis midagi muud ? "" "
133	NA	" "" See on pikk lugu ja minu jaoks väga raske . "
133	NA	 Maria Magdalena ei jäta ju kirikule palju teha . 
133	NA	 Kuuldused , mis tema tegudest Pühale Maale maha jäid olid ju ähmased ja vastuolusid täis . 
133	NA	 Need , kes tõde kuulutavad ei vaja tõde , vaid allumist . 
133	NA	 Meie ei kuuluta tõde , me ei kuuluta õieti mitte midagi , me vaid täname ja kiidame . 
133	NA	 Neitsi Maria vastu on sõditud , tema sõnum on liiga ränk taluda . 
133	NA	 Kataaride vastu peetud ristisõjaga loodeti armastus Maria vastu hävitada . 
133	NA	" Kuid armastust ei hävita miski . "" "
134	NA	 Varahommikul , kui Aidann ja Grethel teele lähevad , saadab Lothar neid pika pilguga . 
134	NA	 Kes nad on ja miks teesklevad palverändureid ? 
134	NA	 Mis saladust tulid nad varjama pühale Santiago teele ? 
134	NA	 Kas põgenevad nad vanemate pealesurutud abielude eest ? 
134	NA	 Kuhu nad lähevad ? 
134	NA	 Kas Bordeaux'sse , et pageda mõne laevaga Uude Maailma ? 
134	NA	 Kes tahaks neid sinna , kui neil pole raha , et ülesõidu eest tasuda ? 
134	NA	 Ja mida nad teeksid seal Uues Maailmas , kellele oleks seal neid tarvis ? 
134	NA	 Mis see ka ei oleks , ei hakka Lothar seda uurima . 
134	NA	 See on nende saladus ja nende tee . 
134	NA	 Ja nende armastus . 
134	NA	 Maria Magdalena on neidki õnnistanud ja nüüd peavad nad oma tee ise lõpuni käima . 
134	NA	 Lothar on teinud oma parima , et need kaks noort inimest suudaksid õnnelikuks saada — rohkem pole enam tema võimuses . 
135	NA	 Minu enda elust on läbi käinud palju inimesi , kes on kandnud kaasas mõnd ränkrasket saladust või isegi kuritegu . 
135	NA	 Ka minu enda käed pole verest puhtad ja ma olen valmis astuma kõige karmima kohtu ette . 
135	NA	 Ma ei tea , kes olid Grethel ja Aidann , sest mitte iialgi enam pole ma neist midagi kuulnud . 
135	NA	 Nagu ka Lothar , loodan minagi , et neil on kõik läinud hästi ja et nad elasid õnnes ja armastuses . 
135	NA	 Need siirad hinged lahkusid sellest külast koidikul , läksid kergemal sammul , edasi Bordeaux' poole . 
135	NA	 Nad ei näinud , et üht teist teed pidi lähenesid külale varsti kaks ratsanikku ja kui ma neile mõtlen , kisub mu süda esiteks krampi ja hingevalu läbistab mind . 
135	NA	 Siis suudan ma mõne aja pärast jälle kergemini hingata , sest mitte midagi — ka kõige suuremad ebaõiglused maailmas — ei sünni mitte Jumala tahtmist mööda . 
135	NA	 Tunnistada vastupidist tähendaks anda Saatanale võim Jumalast loodud asjade üle , ning seda ma — ka oma kõige suuremas ketserluses — ei tunnista . 
136	NA	 Ma hüüan Sebastiéni , sest tahan sängist tõusta , olen puhanud ja nüüd valmis paastudes meenutama neid kahte ratsanikku . 
136	NA	 Kahel süsimustal õpetatud sõjaratsul tulevad nad , mõlemad noored ja tugevad mehed , kes on riietatud nagu kohalikud vikondid . 
136	NA	 Nad on relvis , kuid turvisteta , ning millegipärast rändavad ilma teenriteta , nende relvastus on kerge — mõõgad , pistodad ja sõjahaamrid ja kindlasti oskavad nad neid sõjariistu ka meisterlikult kasutada . 
137	NA	 Minu mõtteraamat võinuks ka alata nende saabumisest , ent siis oleksid mu meenutused liiga kurvad ja lühikesed . 
137	NA	 Mitte midagi ei sünni ilma Jumala tahtmiseta . 
137	NA	 On nii seatud , et ratsanikud jõuavad külla mõni tund pärast Gretheli ja Aidanni lahkumist , just siis kui lõbusad palverändurid on tõusnud ja kaevu juures pruukosti võtavad . 
137	NA	 Mina ei suuda aga praegu söögile mõelda , seepärast saadan Sebatsiéni tema kandikuga minema . 
137	NA	 Nähes minu sünget nägu ei küsi ta midagi , kummardub ja eemaldub . 
137	NA	 Mina aga näen esimest ratsanikku , pikka valget verd tugevat noort meest , kelle punastes silmades põleb kirg ja vihkamine . 
137	NA	 See on ... 
138	NA	 See on Vahimeeste prokuraator , vend Andreas . 
139	NA	 Jah , see on tema . 
140	NA	 Mustast nahast reisiülikonnas , mida katab valge tolmumantel , peas on tal laia servaga kübar , mille alt lehvivad lumivalged juuksed . 
140	NA	 Ta võiks olla südametemurdja ja daamide lemmik , kui ta elaks õukonnas ja ilmutaks naisterahvaste vastu vähimatki huvi . 
140	NA	 Paraku kuulub ta aga Tema Reformaatorliku Kõrguse , Püha Teutooni Impeeriumi Peapiiskopi Martin Lutheri poolt loodud Vahimeeste ordusse . 
140	NA	 Täna ei ehi tema mantlit hundipeaga vapp ja kaks ristatud S-tähte . 
140	NA	 Akvitaanias pole Vahimehi , Akvitaanisse ei ulatu ametlikult Vahimeeste võim , Akvitaanias peavad Vahimehed tegutsema incognito . 
140	NA	 Ja nad tegutsevadki . 
140	NA	 Eriti veel siis , kui ketser , nõid , jumalasalgaja ja pühadusesalgaja Heinrich Cornelius Agrippa von Nettesheim on Vahimeeste poolt salaja vangistatud , ahelais Münsterisse toimetatud ja seal rattale tõmmatud . 
140	NA	" Tema teosed on juba ammu Peapiiskoppi ärritanud ja usku salanud , nüüd aga kui sai salakuuljate kaudu teatavaks , et Agrippa kaupleb Templirüütlite jäänukite käest mingeid "" pühasid "" reliikviaid , ei kõhelnud Peapiiskop enam . "
140	NA	" Ka kõige meelekindlamad mehed murduvad , kui nende kaela kammitseb "" Ketseri kahvel "" ja neid mõni ööpäev "" Raudses neitsis "" hoida . "
140	NA	 Ka Agrippa ei pidanud vastu . 
140	NA	 Vend Andreas teab , mida ja kelle käest ta otsima peab . 
140	NA	 Nagu ka tema kaaslane . 
141	NA	 Teine ratsanik on vend Alberic . 
141	NA	 Ta on veidi jässakam , sitkem ja ilmselgelt tugevam . 
141	NA	 Ent mitte vaimult . 
141	NA	 Prokuraator Andreasest räägitakse hirmulugusid , tema karmus ja sihikindlus on muutunud legendiks ning kurjad keeled sosistavad , et naisterahva asemel on Andrease kireks ketserite tuleriit . 
141	NA	 Ta nautivat patustajate karjeid samamoodi nagu meesterahvas noorte tütarlaste naudinguohkeid , ja vahest enamgi . 
141	NA	 Ta ei lahkuvat tuleriida juurest kunagi enne , kui kärsanud laibakonts on kokku varisenud ja vaid kõrbenud luustik alles jäänud . 
141	NA	 Vend Andraes on alati abiks tuleriida kokkuseadmisel ja mitte iialgi ei anna ta nõusolekut hukatava armuliseks kägistamiseks enne põletamist . 
142	NA	 Vend Alberici kohta aga ei teata palju . 
142	NA	 Ta on vaid üks Vahimeestest , ustav , pühendunud õilsale üritusele , üks tuhandest sõdalasest , kes lubanud ohverdada oma elu ja andnud vande . 
142	NA	 Kindlasti on temagi asunud sellele retkele veendumusega südames , et teenib püha üritust ja ilmas pole tõkiseid , mis teda sellelt teelt eksitada võivad . 
143	NA	 Pikk ja raske on olnud nendegi rännak , sest nagu Grethel ja Aidann on nad pidanud salgama oma tõelist nägu ning teesklema kord Friisia hertsogi kullereid , kord Strasbourgi toomkapiitli liikmeid . 
143	NA	 Nemadki on pidanud end varjama ja valetama , kuid erinevalt palveränduritest , pole neil puudust rahast ega sõpradest , sest ka Akvitaanias leidub inimesi , kes vend Lutheri õpetust südamele kallimaks peavad kui Rooma kahepalgelist ahnust . 
143	NA	 Akvitaaniaski on rikkaid kloostreid , mille aardeid valitsejaid targemalt mõistaksid kasutada . 
143	NA	 Kuid mitte see pole Andrease ja Alberici missiooni eesmärk . 
143	NA	 Nad jälitavad Templirüütlite reliikviaid . 
143	NA	 Ja mitte selleks , et need kõrgeaulise vend Martini kätte toimetada . 
144	NA	 Ja nad teavad täpselt , keda otsivad . 
144	NA	 Haavatud ja kord nende võrgust juba pääsenud de Baena polnud kuigi raske vastane . 
144	NA	 Ei , erinevalt Agrippast , ta ei murdunud seal kõrvalisel kaljurüngal , kus vend Andreas oli süüdanud lõkke ja kuumutanud leekides orke . 
144	NA	 Seotuna ja nähes piinariistade ettevalmistamist oli ta hoopis hammustanud otsast oma keele ja kui mitte vend Alberici halastav pistodatorge , oleks ta verest niikuinii tühjaks jooksnud , aeglaselt ja piinarikkalt , kuid ikkagi mitte sõna paotades . 
145	NA	 Andreasel ei kulunud oma raevust hoolimata kuigi palju aega tuvastamaks , et ainus inimene , kellele templirüütel oleks võinud reliikvia edasi anda , oli too siinkandis märatsev hull minstrel , kes neitsi Maria kujude ees ketserlikku orgiat peab . 
146	NA	 Vend Alberic ja vend Andreas jõuavad külla just siis , kui Lothari lõbusad palverändurid kaevu juures hommikuse pruukosti lõpetavad . 
146	NA	 Lothar näeb neid , kuid juba on ta käsi haaranud lauto järele . 
146	NA	 Mitte ühtegi hommikut oma palverännul ei taha ta mööda saata ilma kiidulauluta neitsi Mariale ja miks peakski ta neid kahte aadlikku kahtlustama . 
146	NA	 Ilus on see hommik ja kiidulaul pulbitseb ta rinnas . 
146	NA	 Võibolla näeb ta kahes noores aadlikus vaid heldeid kuulajaid , kes nende laulu kuuldes trahterisse peatuma jäävad ja ehk nii saaks Lothar tasuda lahkete andide eest . 
147	NA	 Ta ei tea , et oma lauluga annab ta ainult Vahimeestele põhjuse . 
148	NA	 Dona Maria , Verges plazens , ai tal Dona com ieu sai richa e de bélas faicons , amb cors convenent e gai , amb dichs plasentiérs e bons si volgués precs ni demandas sofrir degra m onrar , car tener e servir , que no' falh ren qu'en bona domna sia , mas car Amor y perd sa senhoria *4* 
149	NA	 Kui see nukker ja kirglik laul on lõppenud — see on Lothari laul , keegi teine ei suuda neid sõnu säärase vaimustusega esile tuua , nad vaid mängivad õrnalt flööte viisile kaasa — jäävad palverändurid hetkeks vakka . 
149	NA	 Hommikupäike paitab nende palgeid ja selles on — peab olema — maailma kõige vanema jumaluse heakskiit ja pisarad . 
149	NA	 See on püha hetk . 
149	NA	 Lothar , Justine , Melchior , Michaela , Raimon , Berndt , Birgitta , Isabel , Christopher , Agnes — nad on kõik seal ja palves pea langetanud . 
149	NA	 Ma näen neid , ma tunnen nende hardust ja õnne . 
149	NA	" Mitte keegi , mitte iialgi pole laulnud "" Ai tal Dona "" ballaadi kaunimalt kui Lothar , mitte kedagi pole neitsi Maria õnnistanud üllama lauluandega . "
149	NA	 Ja oma lummuses võtavad palverändurid kahe ratsaniku tardumust samuti hardusena , sest nende puhtad hinged ei suuda näha selles laulus muud kui tänupalvet ja kirglikku igatsust jumaliku järele . 
150	NA	 Ent vend Andreas , see kurikuulus Vahimeeste prokuraator on raevus oma käed rusikasse surunud . 
150	NA	 Ta kaunis , nukiline ja kaame nägu on vihast pingule tõmbunud ja loomulikult punased silmamunad erepunaseks värvunud . 
150	NA	 Vend Alberic ei näe ta silmi , ent teab , milline puhang valitseb prokuraatori hinges . 
151	NA	" "" Ketser ! "" röögatab vend Andreas äkki . "
151	NA	" "" Jumalateotaja ! "
151	NA	" Sa laulad pühast Jumalaemast , nagu oleks ta sinu punapäine hoor ! "" ' "
152	NA	 Palverändurid olid ehk arvanud , et kahe aadliku kangestus on tingitud muusika ilust , aga võibolla on nad liiga palju lõunapäikese all rännanud , ega oska kahtlustada , et Vahimeeste mõjud siiagi on jõudnud . 
153	NA	 Prokuraatori röögatus sunnib Lotharit lautot kõrvale panema . 
153	NA	 Ta tõuseb ja kuuleb , kuidas veri ta kõrvus kohisema hakkab . 
153	NA	 Ta ei karda , oh ei — ta on varemgi mõõka peos hoidnud ja nii mõnegi põse duellidel veristanud . 
153	NA	 Enda solvamise on ta valmis andestama ; Justine'i solvamise ehk vihaga alla neelama , neitsi Maria solvamist aga mitte iialgi . 
153	NA	 Veel ta ei tea , kes on kaks aadlikku ja mida nad otsivad . 
153	NA	 Vutlar on sa seljale seotud ja vihahoos ei pane ta tähele , kuidas aadlike silmad sellel peatuvad ja nad sõnatu noogutuse vahetavad . 
154	NA	 Vend Andreas paljastab korraga mõõga , nii mõrvarlikult mõjub terase kõlin sel ilusal hommikul , lõigates veel kõrvus voolava muusika hoobilt katki . 
154	NA	 Ta suunab mõõgateraviku Lothari poole ja läheneb talle mõned sammud . 
155	NA	" "" Ma peksan su nurjatu pilli ribadeks ja rebin su keele suust ! "" hüüab ta . "
156	NA	" "" Meid on siin kümme , "" astub Christopher esile ja laseb pilgu käia üle kõrtsiesise . "
156	NA	 Inimesi on seal rohkemgi kui kümme , kuid nad ei näi kahe mõõgakandja vastu võitlemisest just eriti innustatud olevat . 
156	NA	 Peremees võib moosekante kostitada ja neile ulualust pakkuda , kuid oma vihavaenlastega peavad nad ise hakkama saama . 
156	NA	 Seda enam , kui nood kõnelevad oksitaani tugeva frangi murrakuga . 
156	NA	 Sellisest võib kõike oodata . 
157	NA	" "" Teie kümnest on viis hoorad , "" sisiseb vend Andreas . "
158	NA	" "" Nii kõneleb mees , kes pole iial armastanud , "" märgib Lothar end rahulikuks sundides . "
158	NA	" "" Kui sinu kõrvad kuulaksid hoolikamalt , siis ei laulnud ma mitte hooratööst vaid jumalaarmastusest . "
158	NA	" Kui sinu silmad näeksid selgemini , siis me täname neitsit armastuse eest , mida ta pakub ... "" "
159	NA	" "" Ketser ! "" "
160	NA	 Vend Andreas läheneb Lotharile veelgi , nende silmad peatuvad üksteisel ja nüüd ei saa enam Lothar mitte näha neis leegitsevat fanaatilist pilku , mis üle ta õla paistvat vutlarit limpsab . 
160	NA	" Midagi ähmast meenub talle , de Baena sõnad ja siis veel Aidann : "" Vahimehed võivad end maskeerida . "" "
160	NA	 Kallalekippuja järgmised sõnad ei lase enam midagi kaksipidi mõista . 
161	NA	" "" Ja mis vutlar su närusele seljale on seotud ? "
161	NA	 Kindlasti on selles jumalasalgajalikud kiidusõnad ? 
161	NA	" Saatanast kantud valed ja usurüvetajalikud tekstid ? "" "
162	NA	 Ka vend Alberic on mõõga paljastanud ja Andrease selja taha astunud . 
162	NA	 Ta hindab olukorda ja usub — jah , ta usub veel — et minstrele solvates ja hirmutades saavad nad vutlari kätte ja täidavad oma missiooni . 
162	NA	 Nende õilsale ülesandele ei tule kasuks ükski asjatult voolanud verepiisk , nende kodutee on pikk ja ohtuderohke — liiga palju laipu ja vihkamist maha jätta pole hea . 
163	NA	" "" Sa tahtsid mu lautot ja keelt , "" sõnab siis Lothar . "
163	NA	" "" Ja sa võid nad saada , kui need sind su jumalale lähedasemaks teevad . "
163	NA	" Aga sa ei rebi armastust mu südamest ega seda vutlarit mu seljast . "" "
164	NA	 Ja juba helgib ta käes pistoda . 
164	NA	 Ka Lothari seltskond pole alati palverändurite rahus rännanud , ka nemad on pidanud peletama röövleid ja saamahimu . 
164	NA	 Raha pole neil palju olnud , selle järgi pole ründajad kippunud . 
164	NA	 Küll aga on nad pidanud hea seisma viie naishinge eest , kelle kaunidus nii mitmeidki röövleid peibutanud on . 
165	NA	 Christopher , Berndt , Raimon , Melchior on heitnud oma kompsud ja trahteri seina ääres haaranud paar hangu , vikati ja kaikad . 
165	NA	 Neilegi pole see esimene kord armastuse ja au eest võidelda . 
165	NA	 Nad ehk loodavad oma tulisuses , et võitluslõõm ja arvuline ülekaal peletab need kaks aadlikku tagasi , et nende usuline vagadus vaibub , kuid nad ei tea , et nende ees seisavad väljaõppinud rüütlid , vaprad Vahimehed , kes oma ihu hinnaga on võidelnud Marburgi ja Casseli ususalgajate armee vastu , saanud valusaid haavu ja et neid õnnistas sellele retkele Peapiiskop ise . 
165	NA	 Nüüd on Andreas ja Alberic oma missiooni täitmisele nii lähedal , et moosekantide hangude nägemine neid vaid naerma võib ajada . 
166	NA	" "" Sinu keele tõmban ma su lautole pingule ja sa ise inised mulle siis laulda oma ketserlikke viise — veidi enne kui ma su tuleriida süütan . "
166	NA	" Anna vutlar , ainult nii võid päästa om varesekeele ! "" "
166	NA	 Vend Andrease mõõk puudutab juba Lothari lõuga , kui korraga Christopher ja Melchior kohalt sööstavad , hangud ette sirutatud . 
166	NA	 Nad lootsid tabada Andreast , kuid viimane , hoolimata kogu oma raevulõõmast , pole veel iial lahinguväljal kainet pilku ja meelt kaotanud . 
166	NA	 Välgukiirusel on ta ümber pöördunud , ta mõõk rabab Melchiori hangu , lööb selle pooleks ja samal hetkel tõmbab Christopheri rinnale verise haava . 
166	NA	 Ent juba sööstavad ta kallale Berndt ja Raimon . 
166	NA	 Melchior , kaotamata tasakaalu suudab Vahimehele murtud hanguga kukla taha raske obaduse vajutada . 
166	NA	 Andreas tiirleb koha peal , veidi uimane , ent mõõgaga vastaseid kauguses hoides . 
166	NA	 Tüdrukud kiljuvad , rahvas trahteri ees tõmbub eemale , Jean-Jacques jookseb oma poissi otsima , et too viivitamata maaisandale sõna viiks . 
166	NA	 Parun de Moinnes'i võib olla oma lossis ja kindlasti talle ei meeldiks , et kaks rändavat frangi aadliku tema maades veresaunu korraldavad . 
167	NA	 Lothar ja vend Alberic on hetkeks aga jäänud omavahele . 
167	NA	" Hetkekski kahtlemata , et Andreas nelja ründajaga toime tuleb , langetab Alberic veidi oma mõõga ja ütleb noormehele tasa : "" Anna vutlar heaga siia . "
167	NA	 Me teame , mis seal on . 
167	NA	 Agrippa on juba Münsteris piinapingil , de Baena — õnnistagu jumal tema hinge — surnud . 
167	NA	" Sinu vastuhakk on asjatu . "" "
168	NA	" "" Kui sa tõepoolest teaks , mis vutlaris on , siis ei räägiks sa nii , "" vastab Lothar . "
168	NA	 Tema pistodalöök on kiire ja meisterlik , see tabab vend Albericit vasemasse randmesse . 
169	NA	 Valu ? 
170	NA	 Kas mina tean , mis on valu ? 
171	NA	 Seda tuleb küsida Sebastiénilt . 
171	NA	 Tema on ravinud minu haavu , sidunud mind sängi külge kinni , kui ma olen hoogudes vähernud ja lubanud tappa igaühe , kes mulle sammuvõrragi veel läheneb . 
171	NA	 Ma olen teda löönud , kui ta on ammunoole otsa mu rinnast välja tõmmanud , põhjustades mulle palju suuremaid kannatusi , kui too haav , millega olin juba harjunud . 
172	NA	 Küsige raviarstilt , sest tema teab ja mäletab , milliseid needusi on nende patsiendid operatsioonide käigus suust välja ajanud , milliseid palveid ja jumalateotusi . 
172	NA	 Tema teab , milleks on võimeline valu käes kannatava inimese meeled . 
172	NA	 Sebastién pole ehk ise tundnud seda valu , kuid ta on näinud . 
172	NA	 Ta teab , mis on raev valust . 
173	NA	 Praegu ma ei tunne valu , tean vaid , et jalad ei kanna mind ega ükski valu mind enam ei hirmuta . 
173	NA	 Palju pole enam jäänud , minu elu ja mälestusteraamat hakkavad lõpule jõudma . 
174	NA	 Mis tuleb edasi ? 
175	NA	 Seda teab vaid neitsi Maria . 
176	NA	 Ma köhin , kõhin raskelt , otsekui sisikonda välja rookides . 
176	NA	 Vaatan põrandale ja seal on ... 
177	NA	 ... See on veri . 
177	NA	 Vend Alberic ei jõua tunda sisselõikest valu , kuid ta näeb oma verd ja tunneb raevu . 
177	NA	 See vääritu minstrel ja jumalasalgaja , kelle elu on ta üritanud säästa , on valanud tema verd . 
177	NA	 Mäletades oma varasemaid haavu , teab Alberic , et valu tuleb hiljem ja vasak käsi muutub võitlusvõimetuks . 
177	NA	 Haav on sügav , see pole tehtud niisama pistodaga vehkides , vaid oskuslikult otse soontesse torgates , see on läbistanud lihase ... ja valu , valu tuleb tõesti mõne hetke pärast . 
177	NA	 Aga enne jõuab ja kasutada oma mõõka . 
178	NA	 Vend Andreasel ei lähe tõepoolest kaua , et neli vihast minstreli endast eemale peletada . 
178	NA	 Kahte ta haavab , kaks peletab mõõgaga eemale . 
178	NA	 Andrease osavus mõõgakäsitlemisel ei jää kellelgi märkamata . 
178	NA	 Külarahvas karjub ja neiud on kogunenud puntrasse , palvetavad ja esimest verd voolamas nähes , haarab keegi neist seina ääres seisva vikati järele . 
178	NA	 Kuid kellegi käed peatavad ta . 
179	NA	 Nad kõik näevad , kuidas vend Alberic tormab Lotharile lähemale , meeletus raevuhoos lööb ta käest pistoda . 
179	NA	 Siis rabab ta mõõk Lothari kaela , raiudes läbi vutlarit hoidva nahkrihma , ning lüües kaela sügava haava . 
179	NA	 Lothar pöördub ümber , kuid juba läbistab Vahimehe mõõk ta külje ja siis raiub veel ... 
180	NA	 Ja veel . 
181	NA	 Üks hoop tabab Lotharit puusa , üks kõhtu , üks reide ja õlga . 
182	NA	 Vahimees peatub hetkeks ja surub mõõkahoidva parema käe verest tilkuva vasema vastu . 
182	NA	 Lothar tuigub ta ees , näib purskavat verd igast haavast ja vajub siis põlvili . 
183	NA	" "" Ketser ! "
183	NA	" Jumalapõlgur ! "" surub Alberic läbi hammaste ja tõukab Lotharit saapaga vastu rinda . "
183	NA	 Enne veel , kui ta ohver selili jõuab vajuda , on Andreas rebinud ta seljast vutlari . 
183	NA	 Lahing näib olevat võidetud , üks mõõgahoop veel — kergem ja oma üleoleku kinnituseks — tungib Lothari õlga . 
183	NA	 Mälestus prokuraator Andreasest . 
183	NA	 Ta käsi peatub viivuks puusal rippuval sõjahaamril , relval , millega on nii lihtne purustada lamava vaenlase pea , ent siis välgatab prokuraatori näol irvitus — haamrist purustatud kolju on liiga lihtne ja kiire surm . 
184	NA	 Vahimehed taganevad , haljaid ja verest tilkuvaid mõõku enda ees ähvardavalt vibutades . 
184	NA	 Nende ratsud on sealsamas , terasekõlina ja verelõhnaga harjunud sõjaratsud , ustavalt ootamas oma isandaid . 
185	NA	 Siis juba müdisevad nende kabjad porisel teel , jättes trahterihoovi maha oiged ja hala . 
186	NA	 Mõnikord põletatakse Schlettsi mõisa ees kevadist risu ja vinge suitsuhõng tikub läbi akende minu ruumidesse . 
186	NA	 Mõnikord on tuul nii , et toob põldudelt väetiseks põletatava haguvingu otse minu ninna . 
186	NA	 Siis lasen ma Sebastiénil talupoegadele vihase sõna saata , et nad viivitamatult lõpetaksid . 
186	NA	 Kui minu ahi ajab suitsu sisse , katan ma pea patjadega . 
186	NA	 Läinud aastal süttis tiib , kus on galerii ja kus hoitakse ka mõisa raamatukogu ja ürikuid . 
186	NA	 Siis ma oigasin , sest pole midagi piinarikkamat kui põlevate paberite ja lõuendite ving . 
186	NA	 Minu kaaskondsed ei mõista mu valu , sest neid polnud seal Akvitaania kiviste küngaste vahel , kus õhtuse ookeani raevukad tuuleiilid kuivad oksad kirega põlema rabavad ja vend Andreas leekide kohale kummardab , et neid lahvatama puhuda . 
186	NA	 Kui õhtuti Sebastién süütab mu kaminas tule , siis jääb ta kolde juurde , et süttivate puude vingu eemale lehvitada . 
186	NA	 Ta on ustav ja kuulekas , ta täidab kõik mu soovid , ta ei oska aimata , miks kuivi halge limpsav tulekeel , mulle nii vastumeelt on , ta ei tea , et see on ... 
187	NA	 ... See on suits vend Andrease süüdatud lõkkest , mis mölluste ookeaniilide käes kaljuselt neemelt üles vingerdab ja end õhus lugematuteks kiirgedeks lubab rebida . 
187	NA	 Vend Andreas on taas süüdanud puhastustule , ta on oma stiihias , ta on õnnelik ja lõõmab võidurõõmust . 
187	NA	 Lahing on võidetud , missioon on täidetud , Guiraut da Miravali ketserlik usutunnistus on nende käes . 
187	NA	 Praegu , siin künkal , õhtuses tuultemöllus , kui ta on heitnud peast kübara ja poetanud relvad kividele , ei vaja ta kohust , ta on ise kohus , mille otsuse on teinud vend Martini õnnistusel . 
187	NA	 Tema kaaslane , vend Alberic seisab sealsamas , randmehaav seotud ja hambad valust ristis ja jälgib , kuidas prokuraator avab vutlarit . 
188	NA	 Nad ei pea seda toimetama kaugele Aacheni , sest tee on pikk ja ettearvamatu , nemadki pole surematud ja de Baena ja Agrippa surmaga ei pea veel kõik varjatud templirüütlid ja nende käsilased olema maa pealt pühitud . 
188	NA	 Ketserlik vaim võib levida salgajate õhutusel kiiresti ja vallata nõrku meeli . 
188	NA	 Andreas ja Alberic on tabanud saagi ja enam ei tohi nad seda oma kütkeist välja lasta . 
189	NA	 Andreas on süüdanud lõkke ja avab vutlari . 
189	NA	 Sõnatult on nad kokku leppinud , et heidavad saagile vaid ühe pilgu veendumaks , et see tõepoolest on see , mille järele on tulnud tuhandeid miile ja mida vend Martin neile piinatud Agrippa sõnade järgi kirjeldanud on . 
189	NA	 Vaid ühe pilgu , sellest peaks piisama , et näha , kas vutlaris on tõesti Guiraut da Miravali , tolle kolmsada aastat tagasi hukatud templirüütlist kunstniku maalid , mida olla salaja säilitatud Saint-Marie-de-Lognac'i kirikus Püreneedes . 
189	NA	 Kuuludus ja jumalasalgajalik uskumine nendesse olla elus hoidnud templirüütlite viimase meistri Jacques de Molay' üritust , ta oli vangistuses usaldanud saladuse vendadele , kes Jumala nime huulile võttes olid lubanud Prantsuse kuninga kohtu ees kahetseda ja ära anda kõik Templi aarded . 
189	NA	 Kõik , peale da Miravali tööde . 
189	NA	 Ükski aardekirst polnud võõrvääriline tolle Jumala imest kantud kunstniku pintslitõmbega , kes olevat ainsana näinud üht Saint-Marie-de-Lognac'is säilitatud raidkuju . 
190	NA	 Minu meenutused ei söanda küünida sellesse aega , sest surma vikat on teinud oma töö . 
191	NA	 Siiski ma hooman ähmaselt nende ristisõdalaste haamrilööke , mis purustavad imelise raidkuju . 
191	NA	 Võibolla nad teavad , et selle Veenuseks peetava kauni daami modelliks on olnud Maria Magdalena , aga võibolla mitte . 
191	NA	 Igatahes nägi Guiraut da Miraval seda enne neid . 
192	NA	 Ja pärast seda on kõik juba liiga hilja . 
193	NA	 Tema , see nimetu kunstnik , kes oli näinud Neitsit , talletas kivisse kogu armastuse , harduse ja õnnistuse , sest rooma aeg oli siis veel elus , seda polnud hävitanud pimedate sajandite rüüstav voog . 
193	NA	 Jah , tema oli näinud Maria Magdalenat ja tema näo järgi voolinud armastusejumalanna kuju , nii nagu Jumal on voolinud meid kõiki omaenda näo järgi . 
194	NA	 Enne albilaste ristisõda maalib Guiraut da Miraval Maria Magdalena , Templirüütlite saladuse ja õnnistuse järgi oma neli maali . 
195	NA	 Just nüüd rullib vend Andreas need vutlarist lahti , näitab võidurõõmsalt Albericile , vaatab neid , kuid ei näe . 
196	NA	 Issand , ta ei näe ! 
197	NA	 Ligi kakssada aastat enne veneetsia ja firenze meistrite imet , enne uomo universale avastamist , enne meister della Francesca ja teiste töid , on see langedoki kunstnik saanud jumaliku nägemuse osaliseks , ta on maalinud inimest , naist , neitsit , nii nagu näeb mees naist , ülistades trubaduuride kombel tema ilu ja voorusi , ainult lauto ja vihueela asemel on tema tööriistaks olnud pintsel ja lõuend . 
197	NA	 Maria Magdalena on meister da Miravali ise välja valinud , et läbi tema kuulutada oma tõelist olemust . 
197	NA	 Kel on silmad , need näevad , usuvad ja armastavad . 
198	NA	 Näe , siin on esimene maal — kõrgel kaljukünkal on lumivalgest marmorist sambad , mille ümber käänduv viinapuuvääte , taamal rullub vahune ookean . 
198	NA	 See on Sitsiilia , Erice ja Veenuse tempel . 
198	NA	 Ja siis on seal naine , Veenus ise , ihualasti , naaldumas vastu sammast , käes hoiab ta karikat punase veiniga , millest on just maitsnud joovastava sõõmu . 
198	NA	 Ta nagu ulataks karikat vaatajale , näol sulnis ja arglik naeratus ( või kas on see üldse naeratus ? ) . 
198	NA	 Naine on kauneim kõigist , ta on jumalanna , teda vaadates peab sureliku mehe hing kinni jääma ja ... 
199	NA	 Ja juba kerib vihane vend Andreas lahti teise maali , esimesele vaevalt pilkugi heites . 
199	NA	 Kuid Alberic seisab kui välgust rabatud , Veenuse pilk on ta vangistanud , lummanud ta meeled . 
199	NA	 Teine maal kujutab sama naist . 
199	NA	 Nüüd on ta kolmetornilises templis . 
199	NA	 Ta on selle templi valitsejanna , printsess , preestrinna , ta lamab jälle ihualasti hiigelsuure naise kivikuju ees , kelle näojooned meenutavad õrnalt tema enda omi . 
199	NA	 Naine , Maria Magdalena , sest ei tähenda ju Magdala midagi muud kui kolme torniga kindlust , lamab kütkestavas poosis , mis toob esile ta küpsed rinnad , jumaliku puusajoone , pikad ja siredad jalad ... käed on ta kergelt sirutanud ette , tervitamaks ja kutsumaks oma embusse meest , kes just on templisse sisenenud . 
199	NA	 Mehe nägu pole näha , kuid tema ülinapp riietus ja pikad õlale valguvad juuksed lasevad aimata , kes on see mees ja miks ta on tulnud saama preestrinnalt läbi armastusriituse õnnistust kuningatroonile . 
200	NA	" "" Jumalatoetajad ! "" sisistab vend Andreas vihaselt . "
200	NA	 Ta on näinud maalil ainult stseeni ja selle ketserlikku iseloomu , kuid pole näinud Maria Magdalena nägu , ta pole näinud neid taevast suuremaid silmi , millest kumab kõigi aegade armastajate ootus , igatsus ja valu . 
200	NA	 Ta pole suutnud neid näha , ega suuda ka näha vend Alberici tardumust . 
201	NA	 Kolmas maal . 
201	NA	 Kolmas maal kutsub esile vend Andrease raevu ja Alberic näeb seda vaid viivuks . 
202	NA	 Schlettsi mõisa galerii põles maha ja olgu Jumal mulle tunnistajaks , et mina ei andnud süütamiseks käsku . 
202	NA	 Ma tean , et mind selles kahtlustati , kuid kuidas ma saanuks neile öelda , et maalikunst on minu armastus ja pälvib samas ka minu suurima põlguse . 
202	NA	 Ei ükski kunstnik pole iialgi suutnud küünida jumalikkuseni , mida valdas Guiraut da Miraval ja peale tema tööde nägemist pole muudel enam mõtet . 
202	NA	 Ma võin imetleda kaunist värvigammat , usutavalt tabatud päikeseloojangut või inimese kehailu , ent ei ükski maal pole suutnud mind panna enam armuma esimesest silmapilgust elu lõpuni . 
202	NA	 Mõnikord aknast välja vaadates olen ma näinud noorte armastajate esimest arglikku suudlust värava all , olen näinud kohmakaid ja kirglikke embusi , kuid mitte iial sellist õrnust ja igavikulist pühendumust , nagu nägi oma ilmutuses Guiraut da Miraval . 
202	NA	 Siiski , armastavates inimestes on alati midagi ühist , nende lähedus ehitab läbitungimatu müüri , mille vallide alla kellegi teisel asja pole . 
202	NA	 Siiski , kui ma kiikan aknast välja ja näen toatüdrukut kallistavat karjust , kangastub haljade aasade ja halli kindlusemüüri asemel mu meeltes tühi ja kollakas kivine kõrb . 
202	NA	 See on ... 
203	NA	 ... See on Püha Maa , see on da Miravali kolmas maal . 
203	NA	 Maria Magdalena kannab nüüd pikka maani ulatuvat kleiti , ta on kahetsenud oma patte , ta on pühendunud nüüd ainsale mehele , kes on Jumala poolt talle saatusest määratud . 
203	NA	 Tema , Maria Magdalena , Betaania printsess , Benjamini soost Ishtari ehk Veenuse templi preestrinna , keda kiivas ja armukadedad apostlid on kujutanud kas siis hoorana või ta üldse oma märkmetes maha vaikinud , tema suudleb nüüd Jeesus Kristuse huuli ega kavatsegi märgata teiste jüngrite kadedat pilku . 
203	NA	 Jah , nad seisavad ümber püha paari , tühjas ja kollases kivikõrbes , nad on otsustanud minna Jeruusalemma , et Taaveti soost prints saaks tõusta troonile , nad on olnud messia kõrval siis , kui ta Kaananis abiellus Maria Magdalenaga , kuid nüüd põevad nad armukadeust , seda kõige reeturlikumat pahet maailmas . 
203	NA	 Juudas on sulgenud suudluse eest silmad , tema näolt võib lugeda nii piina kui viha . 
203	NA	 Ja kättemaksuhimu . 
203	NA	 Püha paar on aga embuses , nende kehad teineteise külge põimunud , nende nägudelt võib aimata õndsust . 
203	NA	 Kas suudab selle stseeni nägeja tunda armukadedust Jeesuse vastu ? 
203	NA	 Ei ! 
203	NA	 Ta võib ainult jagada tema naudingut teadmisest , et maailma kauneim naine on tema , pühendanud oma ihu ja hinge Lunastajale ja tulevasele kuningale . 
203	NA	 See maal ei saa tekitada kadedust , ainult andumust ja pühendumust . 
203	NA	 Maria Magdalena on neitsi — meie kõigi jaoks ja igaveseks ! 
204	NA	 Vend Andrease süüdatud lõkke leegid haaravad maali oma tapvatesse leekidesse . 
204	NA	 Vend Alberic seisab surnukaamena , sõnad on ta kurku kinni jäänud , ta ei suuda hüüda , et Andreas peatuks . 
204	NA	 Ta suudab vaid heita oma ahne pilgu neljandale maalile . 
205	NA	 Ohjaa , see on Languedoc , ilma vähimagi kahtluseta on see Prantsusmaa oma lopsakate viinapuuküngaste , haljendavate aasade ja lõhnavate oliivisaludega . 
205	NA	 Ja ilma vähimagi kahtluseta on see naine Maria Magdalena — Veenus , preestrinna , printsess , Jeesuse pruut ja jünger ... 
205	NA	 Ja tema lapse ema , kelle ta nüüd ulatab juubeldavale rahvale . 
205	NA	 Ta ulatab tulevast kuningat . 
205	NA	 On tema näol kurbus ja haletsus ? 
205	NA	 Jah , küllap vist . 
205	NA	 Aga seal on veel midagi — rõõm armastusest ja maailma ilust . 
205	NA	 Tema mees on surnud , risti löödud argade võimuahnurite poolt ja kadedate mahitusel . 
205	NA	 Apostlid on ta maha jätnud , läinud oma teed . 
205	NA	 Tema , Maria , aga läinud oma , Jumala poolt ettemääratud teed mööda . 
205	NA	 Ta on liiliaõis , kes alati õitseb , algul siin , Languedoc'is ja siis edasi kuningate lippudel . 
205	NA	 Ja ta on ikka veel kaunis , mure tema näojoontes ei suuda surmata mänglevat naeratust . 
205	NA	 Tal on palju veel teha , palju veel loota — et õige sõnum tema abikaasast jõuaks ootajateni , et temast kiirgav armastus innustaks kujureid , pillimehi , maalikunstnikke , luuletajaid . 
205	NA	 Kindlasti ta jõuab seda , sest on ikka veel nii kaunis ja sulnis ja aastad on tema naiseilu vaid kasvatanud . 
205	NA	 Riie tema õlgadelt on kergelt maha libisemas , paljastades kumerusi ja hurma , tema nägu ... jah , tema nägu ... 
206	NA	 Alles nüüd , siin Languedoc'is , on jõudnud kätte aeg , mil Maria Magdalena peab taas olema see , kelleks ta lapsena välja valiti , kelleks iidne Benjamini vereliin oli ta määranud . 
206	NA	 Preestrinna ja templi hoor peab esile kutsuma kirge ja armumist . 
206	NA	 Ta peab võluma mehi , kes kannavad edasi Sõnumit . 
206	NA	 Ja seda ta teeb . 
207	NA	 Jah , seda ta teeb ! 
208	NA	 Sel samal hetkel , mil vend Andreas on heitnud neli maali tulle , on armunooltest tabatud Alberic jooksnud tagasi oma ratsu juurde . 
209	NA	 Minu meenutusteraamatus on jäänud mõelda vaid viimane peatükk . 
210	NA	 Kui mitmeid sadu kordi olen ma seda juba teinud ja üha kirkamalt on see mu silme ette tõusnud . 
210	NA	 Räägitakse , et enne surma on inimese meeled eriliselt teravad ja tundlikud . 
210	NA	 Mis siis ikka , järelikult on minu tund lähedal , sest kõigile meile tiksub Jumala poolt keeratud kell , mille osutid vääramatult peavad näitama ühte punkti ajas . 
210	NA	 Meile jääb vaid see hetk alandlikult vastu võtta ja loota , et oleme elanud lunastuseks kõlbulist elu . 
210	NA	 Siiski tahaks ma näha ustava Sebastiéni nägu , kui ta astub mu kambrisse ja taipab , et tema arstirohud on teinud kõik maiselt võimaliku ja edasise on Jumal enda kätesse võtnud . 
210	NA	 Ma tahan näha — ehkki ma praegu vankumatult usun — et ta näeb mu tardunud huultel neid naeratuseks kangastanud sõnu ... 
211	NA	 Kuid juba ta tulebki , mu truu teener ja arst , tuues ravimeid , mida ta oma parimas usus on kokku seganud . 
212	NA	" "" Isand Alberic ? "" küsib ta algul kergelt ehmatades . "
212	NA	" "" Tunnete te end hästi ? "" "
213	NA	 Ohjaa , väga hästi , sooviks ma vastata , kuid ei jõua enam , sest Jumala kell on tiksunud omasoodu ja juba mind kandnud ajas tagasi viiskümmend aastat . 
213	NA	 Sebastién ei tea , et mu kangestunud keha ei kõnele veel mitte surmast , vaid mälestustelõksust , kuhu ma taas olen langenud . 
213	NA	 Mitte Schlettsi mõisa kambrivaikus , vaid ühe Akvitaania külatrahteri hoovis kõlavad kaebeitked täidavad mu meeli ja kõrvu . 
213	NA	 Sebatsién ei tea , et see on ... 
214	NA	 ... See on Akvitaania küla iidsel Palverändurite Teel . 
214	NA	 Jälle on varasügis , niidud auravad sadanud soojast ja lembest vihmast , muda on katnud teed , millel juba ammu pole keegi näinud üht nii hullumeelselt kiirustavat ratsanikku . 
214	NA	 Ta on haavatud , kuid vasak käsi , millega ta ohje hoiab võib voolata kasvõi terve meretäie verd — ratsanik ei hooli sellest . 
214	NA	 Maailm on valanud juba niigi palju asjatut verd , et need mõned tilgad siin midagi muuta võiks . 
214	NA	 Ta on Palverändurite Teel , sooritamas oma viimast palverändu , mis kestab küll vaid mõned tunnid , ega suuda lunastada ühtegi tema pattu . 
214	NA	 Ta tõttab appi mehele , kellega ta jagab ühist armastust naise vastu ja vagade palvete asemel kumavad tema meeltes laulusalmid : 
215	NA	 Dona , Verges plazens , ai tal Dona com ieu sai richa e de bélas faicons , amb cors convenent e gai , amb dichs plasentiérs e bons . 
216	NA	 See mees ei looda enam , sest liiga hästi on ta selleks õppinud mõõgavõitluse ja tapmise kunsti . 
216	NA	 Siiski on ta teel , sest vähemalt andestust suudaks ta paluda . 
217	NA	 Kui ta vaid jõuab . 
218	NA	 Issand Jumal on seadnud aga asjad nõnda , et kui ta taas trahterihoovi jõuab , vahuse hobuse ratsmed hooletult porri heidab ja sadulast kargab ei huvita tema tung enam kedagi . 
218	NA	 Inimesed on kogunenud surija ümber . 
219	NA	 Lothar lamab sõnnikuhunnikul , ta on üleni verine ja Justine nutab tema jalge ees , Külatohter , kes sõnatult ja vabandavalt juba tunde on kahetsevalt õlgu kehitanud ja vabandussõnu palunud , seisab leinajate keskel . 
220	NA	 Alberic hüppab sadulast , murrab oma hüübinud verega kaetud mõõga valju kraksatuse saatel pooleks ja läheneb palverändurite salgale . 
220	NA	 Jah , nad on kõik seal — Melchior , Michaela , Raimon , Berndt , Birgitta , Isabel , Christopher , Agnes — ja peale Justine'i on nad end kõik pisaratest tühjaks nutnud . 
221	NA	 Mõned põlglikud ja vihkavad pilgud heidetakse Albericile , kuid ei enam . 
221	NA	 Kättemaks võib tulla hiljem , kuid mitte praegu . 
221	NA	 Praegu Lothar veel elab , hingab oma viimaseid hingetõmbeid , üritab ehk veel midagi öelda ja nende sõnade järgi kummardutakse . 
222	NA	 Ka Alberic kuuleb neid ja näeb Lothari nägu tema viimasel hingetõmbel , tema surmaohkel . 
222	NA	 Ta käed krabavad ümberringi ja Justine leiab otsitava , neiu ulatab oma sureva armastaja kätte lauto . 
222	NA	 Verised sõrmed puudutavad keeli ja sel samal hetkel valgub üle Lothari näo viimane naeratus . 
223	NA	 Ei kübetki piina ega valu pole selles , ei . 
223	NA	 Vaid õndsus ja rõõm , kui ta keha läbistab kramplik tuksatus , sõrmed libisevad üle pillikeelte ja huuled , nähes jumalikku õndsat nägemust hinge vastuvõtjat igavikus , sosistavad : 
224	NA	" "" Ave , Maria ! "" "
225	NA	 Lothar on kohale jõudnud . 
226	NA	 Jälle olen ma Schlettsi lossikambris , vanaduseahelaisse kammitsetud rauk . 
227	NA	 Kuid kas olen ? 
227	NA	 Kas ma mitte ei kuule lembet muusikat ja kas ma mitte ei näe üht Loodusest ja Armastusest kaunimat naisterahvast suudluses enda kohale kummardamas ? 
228	NA	 Kas ma näen Teda ? 
229	NA	 Kas mu silmad näevad Neitsit ? 
229	NA	 Kas tõesti on see Tema , kelle siledad käsivärrad mulle vastu sirutuvad ja kutsuvad mind oma rinnale ? 
229	NA	 Kes ta on — ema , neitsi , naine , jumal , õde ? 
230	NA	 Ma ei tea . 
231	NA	 Tean vaid , et ta ootab mind . 
232	NA	" "" Isand Alberic ? "" kostab minuni läbi hämu Sebastiéni arglik küsimus . "
232	NA	 Ma tahan talle midagi öelda , midagi lohutavat , kinnitada , et ta on teinud kõik võimaliku ja inimese aeg on vaid Jumala kõiketeadvas hooles . 
232	NA	 Ta ei pea muretsema , mu truu Sebatsién , sest minagi olen nüüd kohale jõudnud . 
232	NA	 Enam pole mul aega , kuid siiski tahan ma talle veel midagi öelda , kuid ei saa iial ma teadma , kas ta kuulis mu huulilt vaid hädist surmaohet või tõesti mu viimast tervitust ja jumalagajättu , mida ma nüüd oma õnnes veel kaua , kaua hüüan : 
233	NA	" "" Ave , Maria ! "" "
233	NA	 Kõik värsid ladina ja oksitaani keelest tõlkinud Liisi Ojamaa . 
234	NA	 1 Laulgem kõik kui ühel keelel : Ave Maria ! 
234	NA	 Neitsi istus kambris üksi , ingel ilmus temale , Gabriel , kes teadet tooma tuli kõrgelt taevastest , palgel sära , talle ütles : Ave Maria ! 
234	NA	 Laulgem kõik kui ühel keelel : Ave Maria ! 
235	NA	 Tagasi 
236	NA	 2 O Maria , mere sära tulvil halastust neitsi , aga samas ema puhtaim karikas meie lunastaja tempel õigluspäikene kuula oma teenreid palves hüüdmas sinule 
237	NA	 Tagasi 
238	NA	 3 Arm vabaduse minult viis , ta valitseda on mu riik . õrn daam , kel koduks paradiis , teist tahan teha laulu ma . 
238	NA	 Mu õnn et kestaks otsata , pean jääma teid vaid teenima . 
238	NA	 Tagasi 
239	NA	 4 Emand Maria , neitsi lahke , nii ligi mu hingele , viisidelt õilis ja malbe , ihult rõõmustav silmale , sõnult lahke ja helde , meie siiraile palveile avali , teda teenima jään mina alati , kõik daamile sobiv ta kujusse põimub ja armastus kaotab ta üle võimu . 
