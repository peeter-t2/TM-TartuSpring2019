par_nr	head	sentence
1	 Hüvitis 	 Hüvitis 
2	NA	" "" Mida sa jood üldse ? "" "
3	NA	" "" Pole sinu asi , tead ! "" "
4	NA	 Ega eriti olnudki . 
4	NA	 Kui mitte arvestada , et mina olin selle talle välja teinud . 
4	NA	" Sellised kombed siin "" Metsiku Lääne Üksildaste Südamete Klubis "" kord juba olid . "
4	NA	" Ma polnud päris kindel , mida tähendab "" Metsik Lääs "" , võimalik , et see oli kuidagi seotud siinse kõrtsi eripära ehk suure ekraaniga , millelt näidati vanamoelist kinu , kus kaks jõuku mehi mingil vähearenenud planeedil üksteist algeliste tulirelvadega taga ajasid . "
4	NA	 Et vaatajal selgem oleks , kandis üks meeskond valgeid , teine musti peakatteid . 
4	NA	 Kui liiva seest poleks välja turritanud miskid rohekad vorstilaadsed moodustised , võinuks oletada , et see on siinsamas Jolbertil linti võetud . 
4	NA	 Igatahes oli see nii parasjagu totter , et üksildastel südametel - jah , sellest mõistest sain ma ehk pisut paremini aru - oleks , millest omavahel rääkida . 
4	NA	 Ja ennast mitte enam nõnda üksildasena tunda . 
5	NA	" "" Ükskõik , eks ole ju , "" lisas ta leplikumalt . "
6	NA	 Siuke blond . 
6	NA	 Ja meeldivalt ümar . 
6	NA	 Natuke halli seas , kui ma keemia mitte-just-kõikvõimsusest õieti aru sain . 
6	NA	 Aga või siis mina kellegi raske lapsepõlve vastu midagi ette sain võtta . 
6	NA	 Ja et ükskõik , hakkas mulle endalegi tunduma . 
6	NA	 Ainult et : kui ta nüüd korraliku - või pisut enamgi - napsi raha eest teed lürpis , võinuks seda pidada avansiks . 
6	NA	 Muude teenuste eest . 
7	NA	" "" Vaata , kes seal on , "" osutasin tema selja taha . "
7	NA	 Ja kui ta end tõepoolest pööras , napsasin klaasi ning maitsesin . 
7	NA	 Suutmata paraku alkoholisisalduses selgusele jõuda . 
7	NA	 Midagi seal oli . 
7	NA	 Kas just hinna vääriliselt , ei osanud ma arvata . 
8	NA	" "" Tõmba minema , "" oli ta mu liigutust märgates tõsiselt pahane . "
8	NA	 Ja tõukas klaasi demonstratiivselt eemale . 
8	NA	" "" Mine ja laku oma semudega või vaata kinu või vaju maa alla , aga jäta mind rahule . "
8	NA	" "" "
9	NA	 Kuidagi totralt kukkus välja . 
9	NA	 Ära minna oli tobe ja paigale jääda oli tobe . 
9	NA	" "" Nad räägivad jalgpallist , "" kurtsin . "
10	NA	" "" Ja sa oled nagu rohkem kriketi-fänn ? "" võttis ta vaevaks vähemalt vastata . "
10	NA	" "" Need käivad teises kõrtsis . "
10	NA	" "" "
11	NA	" "" Ei , ega mul poleks midagi selle vastu , kui just meie kaevanduse jõuk kasvõi Viie Planeedi Mängudel meistriks tuleks , aga mulle ei meeldi jahuda , mitu sekundit keegi söödu ajastamisel eksis või nii , "" patrasin . "
12	NA	" "" Ahah , "" haigutas ta igavlevalt , silmi suurelt ekraanilt pööramata . "
12	NA	" "" Nagu ma juba ütlesin , tõmba minema , poisu , meil ei tule sinuga midagi välja . "
12	NA	" Ja võta see klaas kaasa , "" lisas ta nagu meeldetuletuseks . "
13	NA	" "" Ma tahtsin ainult teada , misasi see on . "
13	NA	" "" "
14	NA	 Enam ta vastata ei viitsinud . 
14	NA	 Mulle tuli meelde , et mõnel pool ollakse kehavedelike vahetamise suhtes nii ettevaatlikud küll , et ka sülg tuleb arvesse , aga keegi polnud mind hoiatanud , et siin võiks nii olla . 
14	NA	 Üldse polnud keegi eriti seletanud , mis siin on ja mida pole . 
14	NA	 Liiv , eks ju , mis siis veel tahta . 
15	NA	 Läksin kolleegide-saatusekaaslaste juurde tagasi . 
15	NA	 Midagi nad seal jõmisesid . 
15	NA	" "" Kui ta veel kaks sekundit oleks palli oma käes hoidnud ... "" ütlesin . "
15	NA	" "" Siis oleks ta kotti pandud , "" leidis Kolõvanov . "
15	NA	" "" Millest sa räägid üldse ? "" "
15	NA	 Kehitasin õlgu . 
15	NA	" "" Viitsid , proovi ja ütle , mis see on , "" vehkisin kaasavõetud klaasiga . "
15	NA	" "" Täitsa lolliks läind , "" polnud ta üldse huvitatud . "
15	NA	 Jätsin klaasi lauale - äkki mõni kogemata siiski proovib - ja lonkisin baarileti äärde . 
15	NA	 Tellisin viski , rüüpasin ära . 
15	NA	 Ootasin paar minutit . 
15	NA	 Põlved läksid nagu natuke pehmemaks ja olemine pisut unisemaks . 
15	NA	 Mul oli ähmane mälestus , et midagi võiks veel juhtuda . 
15	NA	 Aga kui ei , siis ei . 
15	NA	 Väga ei huvitanudki . 
15	NA	 Nagu ka suveniiriks saadud klaasi sisu , meeste loba või muud elu pisikesed müsteeriumid . 
15	NA	 Koju ja magama ... 
16	NA	 Tööga oli nii , et kaks päeva tööl ja üks vaba . 
16	NA	 Lakkuda võis pärast selle teise tööpäeva lõppu . 
16	NA	 Vaba päeva hommikul ehk ka , aga kes see hommikul ikka suuremat hoolib . 
16	NA	 Asi selles , et uuesti tööle ilmudes tuli torusse puhuda . 
16	NA	 Õhk puhas , said traktori . 
16	NA	 Miskid jääknähud - said labida . 
16	NA	 Jupp vahet . 
16	NA	 Eriti selles , et traktoril on katus . 
16	NA	 Mina polnud labida peale sattunud . 
16	NA	 Ei tahtnud ka . 
17	NA	 Koju , koikusse ja magama . 
17	NA	 Ning tuli jälle sama unenägu . 
17	NA	 Mitte et ma seda lausa iga öö oleksin näinud , aga igatahes kippus korduma . 
17	NA	 Mingi linn . 
17	NA	 Polnud tähtis , milline , sest ma nägin vaid tühist osa sellest . 
17	NA	 Igatahes tänav . 
17	NA	 Istusin kõnniteel ja toetusin seljaga vastu maja . 
17	NA	 Ma ei tea , mis maja see oli , ainus , mis luges , oli see , et pakkus mu seljale kindlat tuge . 
17	NA	 Maja oli selja taga , ma ei näinud seda ja ei huvitanud ka . 
17	NA	 Taevas oli pime , minust kummalgi pool , paarikümne meetri kaugusel , põlesid tuhmid tänavalaternad . 
17	NA	 Tänav ise oli vihmajärgselt niiske ja läikis laternavalguses . 
17	NA	 Nii et päris kindlasti ei olnud see Jolbertil , sest siin ei saja , eks ole . 
17	NA	 Istusin , ja üsna otse minu ees , kõnniteeserva taga rentslis , oli äravoolurest . 
17	NA	 Mul on tunne , et kui ma seda und esimest korda nägin , siis oligi ainult rest , muud ei midagi . 
17	NA	 Istusin aga seepärast , et ei jaksanud edasi minna . 
17	NA	 Oli kuidagi õudselt paha olla . 
17	NA	 Olin kusagilt tulnud , tundnud , et ei jaksa enam , ja maha istunud . 
17	NA	 Ühtlasi olin kindel , et see pole haigus , vaid mingi keemiaga liialdamise tulemus . 
17	NA	 Kasvõi näiteks alkoholiga . 
17	NA	 Istusin , ei jaksanud ennast liigutada , ja samas teadsin - unes ikka - et selline seisund ei ole minu jaoks just haruldane . 
17	NA	 Et puhkan natuke ja küll läheb üle . 
17	NA	 Ainult seal rentslis , resti peal oli midagi . 
17	NA	 Iga järgmise unenäoga ikka rohkem , või kuidas seda seletada . 
17	NA	 Midagi sinakat . 
17	NA	 Määrdunudsinist . 
17	NA	 Neljanurgelist . 
17	NA	 Mis meenutas näiteks rahakotti . 
17	NA	 Tõepoolest , iga kord oli see üha rohkem rahakoti moodi . 
17	NA	 Aga ma ei jaksanud liigutada . 
17	NA	 Isegi mitte kätt sirutada . 
17	NA	 Õudselt tüütu unenägu . 
17	NA	 Isegi kui tead , et see on ainult unenägu . 
17	NA	 Ma nagu teadsin - ja tahtsin , et see enam tagasi ei tuleks . 
17	NA	 Aga selleks pidin ma midagi tegema . 
17	NA	 Ei suutnud , aga pidin . 
17	NA	 Julgustasin end - ikka unes - kätt sirutama . 
17	NA	 Kinnitades , et kui hakkabki veel halvem , siis ei saa juhtuda midagi hullemat ülesärkamisest . 
17	NA	 Mis oleks isegi tervitatav . 
17	NA	 Nii et vähehaaval sirutasin ma käe välja . 
17	NA	 Tundsin sõrmeotstega kulunud nahkpinda ja lõõtsutasin tükk aega . 
17	NA	 Nihutasin seda sinist asja , mis tundus tõesti rahakott olevat , mõne sentimeetri võrra enda poole . 
17	NA	 Kuni kõnniteeservani . 
17	NA	 Edasi ei andnud enam nihutada . 
17	NA	 Valmistusin pingutuseks , et rahakotti kätte haarata . 
17	NA	 Siis läks pilt korraks ära . 
17	NA	 ( Ka selles , meenus mulle , pole midagi ebatavalist . ) 
17	NA	 Tuli tagasi . 
17	NA	 Istusin samas kohas ja sinine kulunud rahakott oli mul pihus . 
17	NA	 Ei tundunud tuttav . 
17	NA	 Veel üks tohutu pingutus , ja ma avasin rahakoti . 
17	NA	 Selle vahel olid mõned plastkaardid . 
17	NA	 Mõni neist võis tähendada raha . 
17	NA	 Mida ma vaevalt küll kätte saan . 
17	NA	 Ei tea kontrollkoodi , ei vasta isikukirjeldusele ja nii edasi . 
17	NA	 Nii et kasutu värk . 
17	NA	 Kujund kõige pealmiselt kaardilt tundus kuidagi tuttav . 
17	NA	 Mingi silm , mingid kiired . 
17	NA	 Lasin rahakoti lahti ja see kukkus maha . 
17	NA	 Mina ärkasin üles . 
17	NA	 Ei olnud veel hommik . 
17	NA	 Pöörasin teise külje . 
17	NA	 Unenägu ei tulnud enam tagasi . 
18	NA	 Aga kui hommik - ja vaba päeva arvestades üsna hiline hommik - lõpuks kätte jõudis , oli midagi sellest unenäost meeles . 
18	NA	 Ja kuna mul nagunii midagi mõistlikku teha ei olnud , siis ma sorteerisin natuke kotti , millega ma Jolbertile olin saabunud . 
18	NA	 Kus muu üpris kasutu kola hulgas oli lömmis karp mõttetute kaardikestega . 
18	NA	 Mitte et ma neid kunagi kogunud oleksin . 
18	NA	 Kindlasti olin ma neid elu jooksul terve hulga ära visanud . 
18	NA	 Aga küllap oli mul olnud harjumus , et kui kaardi kujundus mulle millegi poolest huvitav tundus , pistsin ma selle kuhugi laekasse . 
18	NA	 Kõik rahaga seotu olid ametivõimud muidugi konfiskeerinud . 
18	NA	 Aga kui Greenstone Rahvuspargi kolmepäevasele külastajakaardile - ja just see sattus kõige peal olema - oligi jäänud realiseerimata õigusi veel mõnede madude nägemiseks , siis olnuks selle rahaks vahetamine üpris komplitseeritud . 
18	NA	 Kui nii võtta , siis oli nende kasutute asjade karpikogumine ja mulle kaasa panemine lausa mõnitamine . 
18	NA	 Et kui mul oli õigus isiklikele asjadele , olgu need siis eriti totrad . 
18	NA	 Paljudel kaartidel polnud peal mingit kasutamisjuhendit . 
18	NA	 Lihtsalt mingi firma logo - kui sedagi . 
18	NA	 Ja mul polnud aimugi , oli see siis viie aasta eest aegunud transpordikaart mõnes siit väga kauges linnas või samakaugel asuva luksuskaubamaja kliendikaart . 
18	NA	 Mäluga oli just nii , nagu oli , ja selle eest , et mulle vaid kasutu praht jääks , olid hoolitsenud oma ala profid . 
18	NA	 Aga ... sümbol ühe sinaka plastikutüki peal meenutas küll seda , mida ma unes näinud olin . 
18	NA	 Mitte täpselt , muidugi , aga mingi sarnasus oli . 
18	NA	 See kuulus nende kirjadeta kaartide hulka . 
18	NA	 Kohe järgmiselt sain teada , et olen mingi haridusprogrammi kuldsponsorina annetanud summa , mis võrdus enam-vähem mu siinse aastapalgaga . 
18	NA	 Mõistetav siis , et ma ei kippunud neid kaardikesi igal õhtul nostalgiliselt lappama . 
18	NA	 Aga see sinine - selle võis ju taskusse pista . 
18	NA	 Ja kui sümbol mulle unes tuttavana oli tundunud , siis mitte kaardilt , mille olemasolu olin unustanud aastaid tagasi ... 
18	NA	 Nojah , jälle see mälu-värk ... 
19	NA	 Läksin ja hulkusin ringi . 
19	NA	 Päevaga võinuks linnakese kõik tänavad algusest lõpuni läbi käia . 
19	NA	 Polnud lausa eesmärk ... 
19	NA	 Ja mõnda poekesse võis sisse astuda . 
19	NA	 Kuigi pidi olema üsna selge , et ma ei kavatse endale uut teeserviisi osta . 
19	NA	 Ega ka midagi muud . 
19	NA	 Aga kindlasti oli veel tänavajuppe , kuhu ma polnud sattunud . 
19	NA	 Või kus olin käinud , vilksamisi silmanurgast märganud - jah , just seda seal . 
19	NA	 Eksklusiivsete näokreemide poekese ja pesumaja vahel . 
19	NA	 Silt ainult kohalikus keeles , mida ma polnud viitsinud lugema õppida . 
19	NA	 Aga silm ja kiired olid ukse peal küll . 
20	NA	 Olin juba paar sammu möödas , pöörasin ringi ja astusin sisse , ukse liikumise peale hakkas kelluke meloodiliselt helisema . 
20	NA	 Väike ooteruum , paar tooli , paar argist kappi , laud monitoriga , laua taga tütarlaps . 
20	NA	 Silmad kinni , silmanurgad ülespoole . 
20	NA	 Siuke tõmmu , sirged mustad juuksed õlgadeni . 
20	NA	 Tegi silmad aeglaselt lahti ja naeratas heatahtlikult . 
20	NA	 Istusin tema vastu , teisele poole lauda . 
20	NA	" Seljas oli tal lihtne sinine kittel - ja südame kohale oli tikitud "" Kyoko "" . "
21	NA	" "" Et on muret või ? "" küsis ta . "
21	NA	 Kuidagi koduselt , sugugi mitte ametlikult . 
21	NA	 Minul polnud aimugi , mis koht see üldse on . 
22	NA	" "" On küll , "" kinnitasin . "
22	NA	" "" Kas Kyoko oled sina ? "" uurisin . "
23	NA	" "" Jah , muidugi , "" oli ta vist isegi üllatunud . "
24	NA	" "" Kyoko Date oli kunagi kuulus laulja , "" meenutasin . "
25	NA	" "" Võimalik , "" naeratas ta viisakalt . "
25	NA	" "" Aga see mure ? "" "
26	NA	" "" Mure ? "
26	NA	 Mure jah . 
26	NA	 Naised ei tunne enam minu vastu huvi . 
26	NA	" "" "
27	NA	" "" Võibolla on see vastastikune ? "" küsis ta muutumatu lahkusega . "
28	NA	" "" Võimalik , aga asi pole vist ainult selles . "
28	NA	" "" "
29	NA	" "" Siis ma pean täpsustuseks küsima , millised naised ? "
29	NA	" Kas küsimus on ühes konkreetses või on see kuidagi laiem probleem ? "" "
30	NA	 Kui ta seda nii asjalikult küsis , võis jääda mulje , nagu oleksin ma tõesti õigesse kohta sattunud . 
30	NA	 Mis oli muidugi võimatu . 
31	NA	" "" Ütleme , naised "" Metsikust Läänest "" . "
31	NA	" Ja tegelikult "" Varaanist "" ka . "
31	NA	" "" "
32	NA	" "" "" Metsikus Läänes "" on nad suhteliselt kallid , "" teatas ta lausa südamlikult . "
32	NA	 Nagu mu kulunud rõivastele vihjates . 
33	NA	" "" Huvipuuduse kohalt võib sul õigus olla , "" nõustusin . "
33	NA	" "" Ükski neist ei huvitanud mind sedavõrd kui sina . "" "
33	NA	 Tegelikult ma mõtlesingi nii . 
33	NA	 Ta meeldis mulle . 
33	NA	 Midagi tema lõuakaares ja kaelas ja juuste vahelt paistavas kõrvalestas äratas minus - noh , ma ei tea , mingi õrnuse . 
33	NA	 Mingi tundevarjundi , mida ma polnud vist juba väga tükk aega kogenud . 
33	NA	" "" Kas ma võin sind kuhugi kutsuda ? "" "
34	NA	" "" Hmmm , "" tegi ta ainult , aga päriselt ta naeratus ei kadunud . "
35	NA	" "" Tead , sa meeldid mulle . "
35	NA	" Muidugi olen ma nõus kõigi ettevaatusabinõudega , isegi suukorviga , kui siin vedelike suhtes nii tundlikud ollakse , "" patrasin kiiruga . "
36	NA	" "" Vaata ... "" ütles ta ja ma olin kindel , et ta otsib viisakaks äraütlemiseks sõnu , aga selgus , et ta mõtleski vaatamist . "
36	NA	 Ta oli käed lauale asetanud , pihupesad allapoole , ja küünte alt tungisid esile kolmnurksed terad . 
36	NA	 Paari sentimeetri pikkused ja igasuguse kahtluseta väga teravad . 
37	NA	" Nüüd oli minu kord mõtlikult "" hmmm "" teha . "
38	NA	" "" Eks ole , "" kinnitas ta . "
38	NA	" "" See on ... refleksidega ühendatud . "
38	NA	 Kui noviitsiaeg mööda saab , siis ühendatakse ümber . 
38	NA	 Siis ma saan neid teadlikult kasutada . 
38	NA	 Aga preaegu - tarvitseb mul vaid seksile mõelda , ja need on kohe väljas . 
38	NA	" "" "
39	NA	" "" See võib isegi huvitav olla ... "" "
40	NA	" "" Ei ole , "" kinnitas ta veendunult . "
41	NA	" "" Aga sa siis ikkagi mõtlesid ? "" olin ma üllatunud . "
42	NA	" "" Ma mõtlesin , milline sa suukorviga välja näeksid . "" "
42	NA	 Mulle tundus , et see polnud enam sekretäri valvenaeratus , vaid päris siiras irve . 
43	NA	" "" Nojah , eks sa ise tea , "" jäi mul vaid öelda . "
44	NA	" "" Tean , "" ütles ta , ja terad kadusid küünte alla tagasi . "
44	NA	" "" Nii et ... "" "
45	NA	" "" Tegelikult oli mul see ka , "" viskasin sinise plastikutüki hooletult lauale . "
46	NA	" "" Vaatame , "" pistis ta selle asjalikult lugejasse . "
46	NA	 Ja tema silmad läksid suureks . 
46	NA	 Peaaegu ümmarguseks . 
46	NA	" "" ID ka , palun , "" ütles ta . "
46	NA	 Kuidagi vaikselt . 
47	NA	 Otsisin isikukaardi , Jolbertile jõudes oli mulle uus antud , määrdunudhall , nagu liigagi palju asju siin . 
47	NA	 Ta söötis selle ka oma masinasse . 
47	NA	 Ja põrnitses midagi hämmastunult . 
48	NA	" "" Ei klapi või ? "" uurisin . "
49	NA	" "" Isikukirjeldus klapib , "" ütles ta ja hakkas siis itsitama . "
49	NA	" "" Ainult et kolmekuuse kohta on su huvi naiste vastu kuidagi varaküps . "
49	NA	 Aga kolmekuuse kohta oled sa üldse kiire arenguga olnud . 
49	NA	" "" "
50	NA	" "" Kolmekuuse ? "" ei saanud ma aru . "
50	NA	" "" Umbes kolm kuud olen ma Jolbertil olnud küll , aga ... "" "
51	NA	" "" Minu meelest see ei ole siin üldiseks tavaks , "" vangutas ta pead , "" aga ilmselt on isikukaardil saabumisaeg sünnipäevaks pandud . "
51	NA	 Ja sünnikoht on Jolbert . 
51	NA	" "" "
52	NA	 Millegipärast jättis see mind suhteliselt ükskõikseks . 
52	NA	 Võimalik , et enne ametlikult täisealiseks saamist poleks ma saanud äralennupiletit , aga mul polnudki plaanis niipea lahkuda . 
52	NA	" "" Aga see teine ? "" "
53	NA	" "" Jah . "
53	NA	" Kas ma tohiks ... "" ulatas ta mulle aluse , kuhu ma pidin pöidla suruma . "
53	NA	 Ja siis torukese , kuhu pidin sisse vaatama . 
53	NA	 Õigemini vaatas toru küll minu silmapõhja . 
54	NA	" "" Silm klapib , DNA lubatud tolerantsi piirides , "" pomises ta omaette . "
54	NA	 Tõstis siis pilgu ja vaatas mind huvitatult . 
54	NA	" "" Ma pole kunagi varem nii põhjalikku kaetamise-vastast kindlustust näinud . "
54	NA	" "" "
55	NA	" "" Tuleb meelde , et ma lasin oma juristil sellega terve nädala tegeleda , "" ütlesin . "
55	NA	 Tegelikult tuligi midagi meelde . 
56	NA	" "" Siis muidugi , "" noogutas ta tõsiselt . "
56	NA	 Itsitas korraks ja tegi uuesti tõsise näo . 
56	NA	" "" Lihtsalt - valdaval osal siinsetest elanikest pole võimalust nii põhjaliku juristi palkamiseks . "
56	NA	" "" "
57	NA	" "" Ma mõistan , "" laiutasin käsi . "
57	NA	 Kuigi eriti ei mõistnud . 
58	NA	 Kyoko laiutas samuti käsi . 
58	NA	" "" Nii tõsine juhtum ei kuulu minu kompetentsi . "
58	NA	 Mul on kahju , aga ... 
58	NA	 Eminents on ära , ringreisil . 
58	NA	 Üksi mitme planeedi peale , eks ole . 
58	NA	 Tuleb nädala pärast . 
58	NA	" "" "
59	NA	" "" Mu töögraafik on selline , et - kas üheksa päeva pärast sobib ? "" "
60	NA	" "" Kahtlemata . "
60	NA	" Kui ta niisugusest juhtumist kuuleb , jääb ta ilmselt pikemaks ajaks siia pidama , "" naeratas Kyoko . "
60	NA	" "" Kas ma tohin teed pakkuda ? "" "
61	NA	" "" Tänan , järgmine kord , "" ütlesin . "
61	NA	 Ta meeldis mulle , aga mul oli tunne , et põgusa mälestusena meeldib ta isegi rohkem . 
61	NA	 Nii et pisut nõutult korjasin laualt oma kaardid , pistsin taskusse ja kõndisin minema . 
61	NA	 Kelluke helises ka väljumisel . 
62	NA	 Kaalusin hetke - või ligi pool tundi - , kas tasub riskida jääknähtude ja labidaga . 
62	NA	 Leidsin , et võib küll . 
62	NA	 Mul ei olnud aimu , mis võiks olla kaetamise-vastane kindlustus , ja ma ei viistinud selle peale mõelda . 
62	NA	 Labidaga kühveldamine olnuks nagu eriti kindel võimalus mitte mõelda . 
62	NA	 Üllatus küll , pääsesin siiski traktori peale . 
62	NA	 Või kuidas seda aparaati nimetadagi . 
62	NA	 Mis liiva kogub . 
62	NA	 Liiva , muideks , on mitmesugust . 
62	NA	 Ja siin on ka sellist halli tolmu , mis ei kõlba isegi kassipeldikute täitmiseks . 
62	NA	 Üldse on kõik üpris hall . 
62	NA	 Jolbertile sattudes mind vist veidi aega isegi häiris , et siin kõik nii värvitu ja hallitooniline on , aga ju ma olen ära harjunud . 
62	NA	 Ja hallil ning kollakal ja pruunikal on ju samuti lõputult varjundeid . 
62	NA	 Mille järgi kvaliteetsemat liiva ära tunda . 
63	NA	 Tegelikult ei pea kolmandal päeval puhkama . 
63	NA	 Võib vabatahtlikult tööle minna ja siis saab natuke lisaraha . 
63	NA	 Kuuendal sel juhul juba peab hinge tõmbama ja seda ma ka tegin . 
63	NA	 Peamiselt magades . 
63	NA	 Unenäod olid normaalsed või puudusid , igatahes ei jäänud meelde . 
63	NA	 Mitte et tööpäevad kuidagi meeldejäävalt oleksid möödunud . 
63	NA	 Vahepeal meenus , et millalgi ootab mind salapärane eminents . 
64	NA	 Kusjuures ootaski . 
64	NA	 Ruttasin nüüd juba tuttavast uksest sisse , kelluke helises , Kyoko naeratas , tagaruumi uks läks lahti ja sealt ta tuligi . 
64	NA	 Lüheldane , vanemapoolne , hõredate halliseguste juustega mees . 
64	NA	 Silmad olid sinised ja väga selged . 
64	NA	" Hakkasin miskipärast taskust oma kaarte otsima , aga ta viipas tõrjuvalt : "" Pole vaja , koopiad jäid ju meile ka . "" "
64	NA	 Ja sirutas käe . 
65	NA	" Surusin ta kätt ja kummardasin : "" Teie eminents . "
65	NA	" "" "
66	NA	 See näis teda rõõmustavat . 
66	NA	" "" Eminents jah . "" "
66	NA	 Ta märkas mu uurivat pilku - temal ei olnudki südame kohal nimesilti . 
66	NA	 Või tikandit . 
66	NA	" "" Lihtsalt eminents , tuleb läbi ajada , "" selgitas ta ja osutas Kyokole , "" noortel on veel vabadust ja võimalusi , minusugustel ainult vastutus . "
66	NA	 Eks ta ole . 
66	NA	 Aga istume . 
66	NA	" "" "
67	NA	 Istusime . 
68	NA	" "" Nii et väikene võlg siis , "" alustas eminents rõõmsal toonil . "
68	NA	" Kyoko jälgis meid uudshimuliku pilguga kõrvalt ja ma ütlesingi rohkem talle : "" Tekkis , jah . "
68	NA	 Umbkaudse väärtusega nii kolme Jolberti jagu liiva . 
68	NA	" "" "
69	NA	 Eminents kortsutas hetkeks mõtlikult laupa , aga reibas ilme tuli kohe tagasi . 
69	NA	" "" Jah , suurusjärk on õige . "
69	NA	 Muide , ma pean vabandama , ma saabusin alles üleeile ja pole veel jõudnud teie kohta kõiki vajalikke andmeid koguda . 
69	NA	" "" "
70	NA	" "" Koopiad olid ju jäänud ? "" "
71	NA	" "" Need , jah . "
71	NA	 Teie lahke loaga - ma trükkisin teie lepingu isegi välja . 
71	NA	 Viiskümmend kaks lehekülge tihedat teksti , harvanähtavalt suurepärane leping , tõepoolest . 
71	NA	" "" "
72	NA	" "" Kardan , et ise pole ma sellega nii tuttav . "
72	NA	" "" "
73	NA	" "" Oh , teil ei tarvitsegi ... "
73	NA	 Kyoko , kulla laps , tee meile teed , eks ole . 
73	NA	" "" "
74	NA	" Kui Kyoko korraks taharuumi kadus , kummardas eminents lähemale ja küsis vaikselt , ise seejures isegi nagu uhkust tundes : "" Kas ta küüsi näitas ? "" "
75	NA	" "" Näitas , "" noogutasin . "
76	NA	" "" Fantastiline , "" vangutas eminents pead . "
76	NA	" "" Mida kõik välja ei mõelda ... "" "
77	NA	 Siis tuli Kyoko teeserviisiga tagasi . 
78	NA	" "" Mis andmed siis veel , "" püüdsin asjalikult küsida . "
79	NA	" "" Igasugused , "" laiutas ta elavalt käsi . "
79	NA	" "" Teie kohtuasi . "
79	NA	 Kogu teie endine elu . 
79	NA	" Haiguslugu ... "" "
80	NA	" "" Haiguslugu ? "" imestasin . "
81	NA	" "" Loomulikult . "
81	NA	" Muide , kuidas te ennast Jolbertil tunnete ? "" "
82	NA	" "" Ma arvan , et normaalselt . "
82	NA	" "" "
83	NA	" "" No näete . "
83	NA	 Sageli , üsna sageli on inimestel siia sattudes tervis pisut kehv . 
83	NA	 Paar esimest kuud , aklimatiseerumine . 
83	NA	 Mitte kõigil , loomulikult mitte kõigil ... 
83	NA	" Aga teie , nagu ametlikud andmed näitavad , olete ju kohalik , "" itsitas ta heasüdamlikult . "
83	NA	" "" Seejuures veel üsna nooruke ... "" "
84	NA	 Kyoko sehkendas tassidega , valas meile teed ja istus ka ise laua äärde . 
84	NA	 Rüüpasin , siis tuli järsku meelde . 
85	NA	" "" Muide , see teie märk ilmus mulle unenäos . "
85	NA	" "" "
86	NA	 Eminents oli teed mekkides silmad sulgenud , nüüd avas ta need aeglaselt ja asetas tassi lauale . 
87	NA	" "" Loomulikult . "
87	NA	 Ma panin selle sinna . 
87	NA	" "" "
88	NA	" "" Panite ? "
88	NA	" Teie ? "" "
89	NA	" "" Ma istun ju immigratsioonis , kui uus partii saabub , eks ole . "
89	NA	 Vaevalt te mind sealt mäletate , aga see käib mu ametikohuste hulka . 
89	NA	 Ja siis ongi - pistad nagu nimekaardi . 
89	NA	 Neile , kellest tundub , et nad võivad seda vajada . 
89	NA	" "" "
90	NA	" Tahtsin veel midagi küsida , aga ta viipas tõrjuvalt : "" Me jõuame kõike seda pikalt arutada . "
90	NA	" Naudime nüüd teed . "" "
90	NA	 Ta võttis tassi kätte ja sulges jälle silmad . 
91	NA	 Eks ma siis ootasin , kuni ta sellega lõpule jõudis . 
91	NA	" Et , kui ta silmad avas , kohe küsida : "" Kui mulle siin uus isikukaart tehti - kas igalt poolt mujalt on mu andmed siis ära kustutatud ? "" "
92	NA	" "" Ei , ei , "" raputas ta pead . "
92	NA	" "" Mõnedest arhiividest küll . "
92	NA	 Aga kaugeltki mitte igalt poolt . 
92	NA	 Ja mul on oma kanalid . 
92	NA	 Mille kasutamine , nagu ma vist juba ütlesin , võtab paraku aega . 
92	NA	" "" "
93	NA	 Ta keerutas - minu meelest tühja - teetassi veel pihus ja pani selle siis otsustavalt lauale . 
93	NA	" "" Kui te lubate , siis ma esitan ise paar küsimust . "
93	NA	 Elementaarset , lihtsalt et olukord selgemaks saaks . 
93	NA	" "" "
94	NA	" "" Väga hea . "" "
94	NA	 Selguse vastu polnud mul midagi . 
95	NA	" "" Varem oli teie töö seotud rahade liigutamisega ? "" "
96	NA	" "" Paigutamisega , investeerimisega - aga ilmselt võib seda ka liigutamiseks nimetada . "
96	NA	" "" "
97	NA	" "" Mitte teie enda raha , aga ühe konkreetse firma raha ? "" "
98	NA	" "" Rangelt võttes polnud kogu raha ka firma oma - inimesed või teised firmad olid selle kasumi saamiseks usaldanud investeerimisfirmale . "
98	NA	" "" "
99	NA	" "" Igatahes . "
99	NA	" Ja teie töö oli otsustada , kuhu , kuidas ja millal seda raha paigutada ? "" "
100	NA	" "" Vist küll . "
100	NA	" "" "
101	NA	" "" Ning mingil hetkel juhtus nii , et üks küllaltki suur summa läks kaotsi ? "" "
102	NA	" "" Selline mulje on mulle jäänud . "
102	NA	" "" "
103	NA	" "" Te paigutasite selle nii , et mitte keegi , kaasa arvatud teie ise , ei suutnud seda enam leida ? "" "
104	NA	" "" Raske öelda ... "" "
105	NA	" "" Hea küll . "
105	NA	 Juurdlus leidis , et see oli teie viga , ning nõudis summa teilt välja . 
105	NA	" "" "
106	NA	" "" Nõudis , aga ... "" "
107	NA	" "" Jah , teie isiklikust omandist ei piisanud . "
107	NA	" "" "
108	NA	" "" Kolme Jolberti jagu liiva jäi puudu , "" naljatasin . "
109	NA	" "" Siis tehti teile ajuloputus - et te oma kunagisi teadmisi enam kasutada ei saaks - ning saadeti kaevandusplaneedile võlga tagasi teenima . "
109	NA	" "" "
110	NA	" "" Siin ma igatahes olen . "
110	NA	 Mingitpidi on see ajuloputus või mälupuhastus ju loogiline . 
110	NA	 Firmal oli legaalne õigus nõuda , et ma nende teenistuses kogutud teadmisi enam kasutada ei saaks . 
110	NA	 Ja see muidugi ka , et kui ma siiski oleksin suutnud nad kõik üle kavaldada - et ma siis ei pääseks seda kaotsiläinud summat üles korjama . 
110	NA	" "" "
111	NA	" "" Nii et teie meelest on kõik loogiline ? "" "
112	NA	" "" Ütleme , et ma olen olukorraga leppinud . "
112	NA	" "" "
113	NA	" "" Isegi teie tugevat tervist arvestades on vaevalt usutav , et te oma eluea jooksul võla tagasi teeniksite . "
113	NA	" "" "
114	NA	" "" Seda küll . "
114	NA	 Aga , kuidas ma ütlen ... 
114	NA	 Võimalik , et see on ajuloputuse tulemus . 
114	NA	 Igatahes on mul tunne , et ma ei olnud ... 
114	NA	 Oma eelmises elus eriti rahul . 
114	NA	 Ma arvan - sest ma lihtsalt ei mäleta üksikasju - , et see töö oli üsna närviline . 
114	NA	 Tasuv muidugi ka , seda kahtlemata . 
114	NA	 Mul oli pigem probleeme sellega , et ma ei osanud midagi tahta . 
114	NA	 Mul oli kõik olemas . 
114	NA	 Hea küll , tervet planeeti ma endale osta poleks saanud , aga mul poleks olnud ka aega sellega tegeleda . 
114	NA	 Nagu öeldud , on mu mälu üsna lünklik . 
114	NA	 Ma ei mäleta töö üksikasju . 
114	NA	 Aga ma mäletan , et mul oli kahe aknaga kabinet väga kõrges hoones . 
114	NA	 Ma vihkasin neid aknaid ; kui ma neist välja vaatasin , hakkas pea pööritama . 
114	NA	 Aga nad käisid mu ametikoha juurde . 
114	NA	 Ma seadsin oma laua nii , et aknad jäid mu selja taha . 
114	NA	 Kui keegi minu juurde tuli , oli ta mulle otsa vaadates sunnitud ka aknaid nägema . 
115	NA	 Vahel jäin ma ilmselt sinnasamasse kabinetti ka ööseks . 
115	NA	 Diivanil lebades oli akendest avanev vaade talutav , ehk isegi kaunis , aga et ma oleksin akna juures seistes tahtnud alla tänavale vaadata - ei seda küll mitte . 
115	NA	" "" "
116	NA	" "" Kas on võimalik , et kõrgused tekitasid teis hirmu seepärast , et teil oleks võinud tekkida tahtmine alla hüpata ? "" "
117	NA	" "" Ütleme , kukkuda . "
117	NA	 Hüppamise mõtet ma küll ei mäleta . 
117	NA	" "" "
118	NA	" "" Hea küll . "
118	NA	" Ja Jolbert , selle eelmise närvilise eluga võrreldes ... ? "" "
119	NA	" "" On rahulik . "
119	NA	 Mul ei ole kuhugi kiiret . 
119	NA	 Nagu te ütlesite , minu elueast ei piisa ... 
119	NA	" Pisut igav ehk , aga ... "" "
120	NA	" "" Jah , ma mõistan . "
120	NA	" Kas te mäletate , et teid on opereeeritud ? "" "
121	NA	" "" Vist küll . "
121	NA	 Ei tohiks olla firmasaladus , aga millegipärast on ka sellega seotud mälestused väga ähmased . 
121	NA	" "" "
122	NA	" "" Kui ma ütlen , et tegemist oli maksa siirdamisega , kas teile siis meenub midagi ? "" "
123	NA	" "" Midagi jah ... "" "
123	NA	 Hakkasin isegi naerma . 
123	NA	" "" Ma kardan , et see oli mu oma viga . "
123	NA	 Nagu öeldud , oli mu töö kiire ja närviline . 
123	NA	 Ning ma ei teadnud , mida tahta . 
123	NA	 Mulle tundub , et ma eksperimenteerisin pisut . 
123	NA	 Mitmesuguse keemiaga . 
123	NA	 Et olla veel kiirem ja terasem . 
123	NA	" "" "
124	NA	" "" Pisut ? "" "
125	NA	" "" Noh , korralikult . "
125	NA	 Et olla vormis - ja pärast , et lõdvestuda . 
125	NA	 Kuni miski üles ütles . 
125	NA	 Kui te ütlete , et maks - ju siis . 
125	NA	" "" "
126	NA	" "" Maks , "" noogutas ta . "
126	NA	" "" Tegelikult on mul üks küsimus veel . "
126	NA	" "" "
127	NA	" "" Ainult üks ? "" "
128	NA	" "" Esialgu . "
128	NA	 Kuni rohkem andmeid laekub . 
128	NA	" Kas teil on olnud kokkupuutumist mingite religioonide esindajatega ? "" "
129	NA	" "" Tõenäoliselt . "
129	NA	 Puhtast igavusest . 
129	NA	 Vahel olid nad moes . 
129	NA	 Tuli mingi rändjutlustaja ja järsku oli väga trendikas teda kuulama minna ... 
129	NA	 Ma ei tea . 
129	NA	" "" "
130	NA	" "" Ma mõtlen , Hundilt pärit misjonäridega , kes rääkisid ärkamisest . "
130	NA	" "" "
131	NA	" "" Need surma-nautijad ? "
131	NA	 Jah , ma mäletan . 
131	NA	 Raske oleks unustada , eks ole ... 
131	NA	 Oli hetkeks selline mood . 
131	NA	 Olid linnas paar nende jutlustajat . 
131	NA	 Käisime , mingi kambaga . 
131	NA	 Mõni lõi araks . 
131	NA	 Keegi tegi ära . 
131	NA	 Minule ei mõjunud . 
131	NA	" "" "
132	NA	" "" Ei mõjunud ? "" üllatus eminents . "
133	NA	" "" Õudselt halb hakkas ainult . "
133	NA	 Ei mingit helendavat tunnelit . 
133	NA	 Ma arvan , et oma nende ... keemiliste eksperimentidega olin ma nagunii ... selle vist korduvalt läbi teinud . 
133	NA	 Või vähemalt piiri peal olnud . 
133	NA	 Nii et ... 
133	NA	 Võimalik muidugi , et ma lõin viimasel hetkel araks . 
133	NA	 Igatahes ei tulnud sellest midagi välja . 
133	NA	" "" "
134	NA	 Eminents noogutas mõtlikult . 
134	NA	" "" Jah , muidugi pole selles midagi uut . "
134	NA	 Vanal Maal - seal oli kultuure , milles poiss ei saanud meheks enne , kui oli mürgi sisse joonud , piiri peal ära käinud ja välja oksendanud . 
134	NA	 Mõnest , loomulikult , ei saanudki . 
134	NA	 Ja mitmesugused shamaanid , teadmamehed , loitsijad - kõik nad viisid endid piirile , kus mõlemad maailmad korraga näha . 
134	NA	" Või te ise - oma keemiaga , mis maksa nahka pani , "" hakkas ta naerma , nagu oleks midagi naljakat öelnud . "
135	NA	" "" Mis siis saab ? "" laiutasin käsi . "
136	NA	" "" Oleneb , mida andmed näitavad , "" vastas tema samuti nõutu zhestiga . "
137	NA	" "" Ja mida peaksid näitama ? "" "
138	NA	" "" Kasvõi kuupäevi . "
138	NA	 Need on üsna sassis . 
138	NA	 Mis järjekorras kõik toimus . 
138	NA	 Millal te tegite kindlustuslepingu . 
138	NA	 Millal oli siirdamine . 
138	NA	 Millal te kohtusite ärkamisvendadega . 
138	NA	 Millal tegite selle saatusliku rahaülekande . 
138	NA	" Ja kuhu raha kadus ... "" "
139	NA	" "" Seda tahaksid ilmselt paljud teada , "" muigasin . "
140	NA	" "" Ega ma eriti loodagi , et ma teada saan , "" tunnistas eminents . "
140	NA	" "" Te ju mõistate , teil on väga põhjalik kindlustusleping kõikvõimalike mõjutuste vastu . "
140	NA	 Täpsustame , üleloomulikuks peetavate mõjutuste vastu . 
140	NA	 Ja loomulikke mõjutusi , kohtule arusaadavaid , eks ole , ei õnnestunud ju tuvastada . 
140	NA	 Küllap oli teil ka samapõhjalik tervisekindlustus , aga seda oli võimalik rahaks vahetada ning nii küllap ka tehti . 
140	NA	 Tavaliselt tehakse . 
140	NA	 Et teil veel mingi kindlustus võiks olla - selle peale ilmselt ei tuldud . 
140	NA	" "" "
141	NA	" "" Ja mis sellest kõigest kasu on ? "" "
142	NA	" "" No ma ei tea veel . "
142	NA	 Oleneb , nagu öeldud . 
142	NA	 Ideaalsel juhul : kui me teeme kindlaks , et teid kaetati - et teid mõjutati seda rahaülekannet tegema . 
142	NA	 Sel juhul tuleb ju teilt konfiskeeritud omand tagastada . 
142	NA	 Ajuloputusega ja muude ebameeldivustega seotud kannatused hüvitada . 
142	NA	" "" "
143	NA	" "" Huvitav , et ma ise selle peale ei tulnud - öelda , et mind mõjutati , "" hakkasin naerma . "
144	NA	" "" Nojah , "" ohkas eminents , "" mõjutaja tuleb ju ka kindlaks teha . "
144	NA	 Olgu või need Hundi tüübid . 
144	NA	 Midagi nad võtavad , midagi nad annavad , meil pole seni õnnestunud neid kuidagi vahele võtta . 
144	NA	 Või siirdamine - selle käigus annab ka mõjutada . 
144	NA	 Ma ei tea . 
144	NA	" See just põnev ongi . "" "
144	NA	 Mitte et ta kuidagi põnevusest elevil oleks paistnud olevat . 
145	NA	" "" Ja põhimõtteliselt on see võimalik ? "" "
146	NA	" "" Ei mõju vist julgustavalt , aga ma võin öelda , millega ma viimasel ajal olen tegelenud . "
146	NA	 Mis on kindlasti võimalik . 
146	NA	 Üks mees manas konkurendile kaela impotentsuse . 
146	NA	 Lihtne asi , eks ole . 
146	NA	 Üks naine manas vaenlasele põlvekedra põletiku . 
146	NA	 Kuidas ta selle peale tuli , ma ei tea , aga lahendus oli lihtne . 
146	NA	 Aga teiega - kõik on võimalik , aga võtab aega . 
146	NA	" "" "
147	NA	" "" Aega on mul lahedalt . "
147	NA	 Pole nagu kuhugi kiiret . 
147	NA	 Aga kui ... kellelgi oli vaja , et ma selle ülekande teeksin - kas siis mõju pole praegusesks üle läinud ? 
147	NA	" Ja ajuloputuse järel veel mingeid jälgi leida - kas see ei tundu lootusetu ? "" "
148	NA	 Eminents raputas pead . 
148	NA	" "" Ma usun , et ei lähe üle . "
148	NA	" Või - andke korraks oma sõrm ... "" "
148	NA	 Ta koukis välja padjakese , millega Kyoko mu isikut oli kindlaks teinud . 
148	NA	" "" No näete , "" ütles ta natukese aja pärast . "
148	NA	" "" Praegu ütleb see masinavärk - DNA kood identne . "
148	NA	" Kui Kyoko tegi , siis oli "" viga tolerantsi piires "" . "
148	NA	" "" "
149	NA	" "" Kas sellest järeldub midagi ? "" "
150	NA	" "" Kohanete , kohanete edukalt . "
150	NA	" "" "
151	NA	" "" Jolbertiga ? "" "
152	NA	" "" Kõigega . "
152	NA	" "" "
153	NA	" "" Hmm ... "
153	NA	 Tegelikult ma tahtsin küsida - kuidas mul ikkagi tuli mõte siia tulla ? 
153	NA	" Teid otsima tulla ? "" "
154	NA	" "" Teate , see ei olnud mõte . "
154	NA	 Nimetage , kuidas tahate , aga mitte mõte . 
154	NA	 Mõtetega oleksin ma teie asemel üldse ettevaatlik . 
154	NA	" "" "
155	NA	" "" Õige . "
155	NA	 Ega mul neid eriti ei käigi . 
155	NA	 Tundub , et selles , mida ma varem tegin , olin ma ikka väga hea . 
155	NA	 Et kui need oskused maha kustutati , siis eriti midagi järele ei jäänudki . 
155	NA	" "" "
156	NA	" "" Võimalik . "
156	NA	 Lisaks veel kustutamisprotsessi ebatäpsus . 
156	NA	" "" "
157	NA	" "" Ja nüüd edasi ? "" "
158	NA	" "" Lähete ja tunnete siinsest elust rõõmu . "
158	NA	 Mina hakkan tööle . 
158	NA	 Kui teil järgmine vaba päev on - kahe päeva pärast , eks - , siis astuge sisse . 
158	NA	 Tõenäoliselt olen ma selleks ajaks targem . 
158	NA	" "" "
159	NA	 Pikema tseremooniata tõusis ta püsti , noogutas ja kadus tagaruumi . 
159	NA	" "" Ma tean , et sul on küüned , aga ehk võiksin ma sind ikkagi kuhugi kutsuda ? "
159	NA	" Õhtul ? "" küsisin Kyokolt . "
160	NA	" "" Astuge läbi , jah , astuge jälle läbi , "" vastas ta . "
160	NA	 Tuimalt . 
160	NA	 Mis siis ikka ... 
161	NA	" Kolõvanovi leidsin "" Varaanist "" . "
161	NA	 Mitte et ma teda väga otsinud oleksin . 
161	NA	" "" Tead , ma olen kohalik , "" teatasin . "
161	NA	" "" Mul on Jolberti pass . "
161	NA	" "" "
162	NA	" "" Lolli juttu ajad , "" arvas tema . "
163	NA	" "" Vaata ise , "" näitasin talle oma isikukaarti . "
163	NA	" "" Tahad , turist , ma näitan sulle Khak Ad Jolberti ausammast ? "" "
164	NA	" "" Ma olin siin ammu enne sind , lollakas . "
164	NA	 Või tahad öelda , et oled siin sündinud ja otsustasid tulla tagasi vanaduspäevi veetma ? 
164	NA	 Ei usu nagu . 
164	NA	 Nii lolli inimest poleks olemas . 
164	NA	" "" "
165	NA	" "" Ja isikukaardi järgi olen ma kolm kuud vana , "" lisasin . "
166	NA	" "" Kuidas nad sulle siis viskit müüvad ? "" urises Kolõvanov ja pöördus baarimehe poole . "
166	NA	" "" Mees ütleb , et tal on Jolberti pass . "
166	NA	" "" "
167	NA	" "" Lolli juttu ajad , "" väitis baarimees Kolõvanovile . "
167	NA	 Baarimehele ma oma kaardikest näitama ei hakanud . 
168	NA	 Kuidagi õnnestus mul Kolõvanovile selgeks teha - või oli see meie ühine otsus - et järgnev tööpäev ei tähenda suurt midagi ning vabalt võib veel klaasikese ehk kaks võtta . 
168	NA	 Mispeale mul tuli , nagu tavaliselt , uni , ja edasist ma eriti ei mäleta . 
168	NA	 Ainult et hommikul pidas kontrollseade mind traktori jaoks kõlbulikuks , Kolõvanovile usaldas aga ainult labida . 
169	NA	 Istusin oma traktori otsas , uurisin liivakihte , ja pähe tulid veidrad lausekatked . 
169	NA	 Julgesti , vennad , nüüd tööle ... 
169	NA	 Käige minu järel , sest mina olen tee ja valgus ... 
169	NA	 Mingit jama veel . 
169	NA	 Võibolla tähendas see , et mälu on hakanud tasapisi taastuma . 
169	NA	 Ja et kunagi tulevad meelde ka laulude meloodiad , kust need sõnad pärit on . 
169	NA	 Muidugi tuli vahepeal pähe , et kui ... 
169	NA	 Kui mingite eminentsete pingutuste tagajärjel peaks mind rehabiliteeritama , mulle midagi korvatama - et mis siis ? 
169	NA	 Vaevalt mul erilist varandust oodata oli , aga siin kolkas võiks sellestki vist päris tükk aega elada . 
169	NA	 Jah , just siin , Jolbertil - mul polnud mingit igatsust kuhugi ära sõita . 
169	NA	 Kui mul just siin oli hakanud tasapisi midagi meelde tulema - olgu või ainult mingid veidrad fraasid . 
169	NA	 Kui rahulikult oodata , ehk tuleb ka ülejäänu . 
169	NA	 Kolõvanovile ja teistele tüüpidele see tõenäoliselt ei meeldiks , kui ma enam tööl ei käiks , aga siin edasi tolgendaksin . 
169	NA	 Või käiks ? 
169	NA	 Puhtast igavusest ? 
169	NA	 Neis liivaväljades oli mingi võlu - oleks ainult värve rohkem ... 
170	NA	 Mingitpidi ma isegi ootasin uut kohtumist Eminentsiga . 
170	NA	" Või ehk pole "" ootamine "" kõige õigem sõna . "
170	NA	 Miski osa minust ütles - mida ta ikka teha saab ... 
170	NA	 Ja teine osa arvas - äkki siiski saab , aga mida ? 
170	NA	 Nii et ma marssisin kellukesega uksest sisse õigeaegselt , kuid segasevõitu tunnetega . 
171	NA	 Eminents tuli tagaruumist kohe , kui kelluke heliseda jõudis , nagu oleks mind oodanudki . 
171	NA	 Kyoko vahtis ebalevalt kõrvalt , mina küsisin , et kuidas läheb , Eminents vastas , et tasapisi , ja siis me istusime laua taha . 
172	NA	" "" Muide , "" ütles Eminents , "" mulle tuli üks pisiasi meelde . "
172	NA	 Või õigemini , mulle meeldiks , kui see teile meelde tuleks . 
172	NA	 Seadus näeb ette , et teiesugustel tööga patte lunastama saadetutel on õigus valida väljasaatmiskoht . 
172	NA	" Mäletate te sellest midagi ? "" "
173	NA	 Pingutasin meelde tuletada . 
173	NA	" "" Mingil hetkel näidati vist jah tähekaarti . "
173	NA	 Sorkasin sõrmega kuhugi , keegi noogutas , ja sinnapaika kõik jäi . 
173	NA	 Lõppjaam - Jolbert . 
173	NA	" "" "
174	NA	" "" Ja see on kõik ? "" "
175	NA	" "" Minu teada küll . "
175	NA	" "" "
176	NA	" "" Kusjuures ei ole , "" sügas Eminents mõtlikult nina . "
176	NA	" "" Te juhtusite osutama Fabulusele . "
176	NA	 Mis on isegi protokollitud . 
176	NA	 Ainult et lõppotsuses on märkus - lähim lubatud planeet : Jolbert . 
176	NA	" Mida te Fabulusest teate ? "" "
177	NA	" "" Ainult seda , et nende jalgpallimansa on meie omast parem . "
177	NA	" "" "
178	NA	" "" On ka või ? "" imestas Eminents . "
179	NA	" "" Viimastel Viie Planeedi mängudel oli . "
179	NA	 Ehk enam ei ole . 
179	NA	" "" "
180	NA	" "" Ja see on kõik ? "" "
181	NA	" "" Minu poolest küll . "
181	NA	" Oleks sealt midagi varastada olnud - küsin ma ametlikult vargaks tunnistatu professionaalse uudishimuga ? "" "
182	NA	" "" Gaasi on veel raskem taskusse panna kui liiva , "" ütles Eminents ja jäi vait . "
183	NA	" Nii et ma küsisin : "" On teile vahepeal täiendavaid andmeid laekunud ? "" "
184	NA	" "" Pisut , "" vastas Eminents . "
184	NA	" "" Maksa kohta . "
184	NA	 Proovipartii . 
184	NA	 Sada kakskümmend lahuses aretatud , mitte doonoritelt võetud või kloonitud maksa . 
184	NA	 Pärast seda firma litsentsi ei pikendatud . 
184	NA	 Umbes viieteistkümnel juhul jäi op hiljaks või igatahes ei aidanud . 
184	NA	 Üks poliitik korraldas vist midagi teie juhtumiga sarnast , aga see mätsiti kinni . 
184	NA	 Ülejäänud ? 
184	NA	 Ootavad oma aega . 
184	NA	 Või on täiesti normaalsed . 
184	NA	 Ma ei tea . 
184	NA	 Ma usun , et neil hoitakse silma peal . 
184	NA	" "" "
185	NA	" "" Aga ajaliselt ? "" "
186	NA	" "" On põhjust arvata , et see toimus enne , kui teie kohtumine Hundi misjonäriga . "
186	NA	 Kindlasti enne rahaülekannet . 
186	NA	 Peale meiega kindlustuslepingu sõlmimist . 
186	NA	" "" "
187	NA	" "" Ma ei tea sellest valdkonnast suuremat , aga sisemisi kahjustusi ravitakse üldiselt vist nanodega . "
187	NA	" "" "
188	NA	" "" Haa , "" irvitas Eminents , "" nanod on ju pisikesed lihtsameelsed . "
188	NA	 Mis neist mõnest molekulist tahtagi . 
188	NA	 Nemad juba teie DNA-koodi võltsima ei hakkaks . 
188	NA	" "" "
189	NA	" "" Tobe küsimus , aga - kas siirdatud maks hakkaks ? "" "
190	NA	" "" Täiesti võimalik . "
190	NA	 Ja nanosid enam ligi ei laseks . 
190	NA	" "" "
191	NA	" "" Kas on põhjust arvata ... "" "
192	NA	" "" Ei , mitte vähimatki põhjust , "" hakkas Eminents naerma ja pööras end Kyoko poole . "
192	NA	" Arvasin , et teed tellima , aga ta ütles hoopis : "" Kyoko , armas laps , sa tahtsid linnas asju ajada , ma arvan , et me ei vaja sind praegu . "
192	NA	" "" "
193	NA	 Kyoko heitis meile - mulle tundus , et - hirmunud pilgu , kadus tagaruumi ja tuli sealt peaaegu jooksujalu , tolmumantel kitlile tõmmatud . 
193	NA	 Vaatas mind veel korra oma pruunide silmadega ja kiirustas kellukese helinal välja . 
194	NA	 Ka Eminents tõusis . 
194	NA	" "" Vaene laps , pelgab pisut , "" teatas ta . "
195	NA	" "" Kas ta arvab , et see võib nakkav olla , "" küsisin , ise küll teadmata , mis nimelt . "
196	NA	" "" Oh , ei . "
196	NA	 Lihtsalt meil on vaja mõned protseduurid teha . 
196	NA	 Uurida , mil määral see kaetamine mõjub . 
196	NA	 Et kui läheks õige tahapoole . 
196	NA	" "" "
197	NA	 Millegipärast olin arvanud , et tagapool on eminentsil midagi mugavat . 
197	NA	 Tugitoolid , raamaturiiulid , paksud vaibad ... 
197	NA	 Tegelikkus oli kuidagi kõle , laborit meenutav . 
197	NA	 Raamaturiiul oli küll olemas , aga mitme laekaga laud oli metallist ning toolid üpris minimalistlikud . 
197	NA	 Valged , tuhmilt läikivad seinad . 
197	NA	 Ehk ta siis ei jõudnud igal planeedil endale mugavusi korraldada . 
197	NA	 Või oligi askeetlik . 
197	NA	 Ja ma ei teadnud ju seniajani , kes ta selline üldse on . 
198	NA	" "" Kas vereproov näitab kaetatuse määra ? "" küsisin igaks juhuks . "
199	NA	" "" Teile tundub see ruum ka sellisena , kus vereproove võetakse ? "" küsis tema vastu . "
199	NA	" "" Mulle käis see algul õudselt närvidele , aga mis teha , vahel on vaja teatud katseid teha . "
199	NA	" "" "
200	NA	" "" Näiteks ? "" "
201	NA	" "" Näiteks ? "
201	NA	" Varsti teeme ka "" näiteks "" . "
201	NA	" Enne on vaja küll paar formaalsust õiendada . "" "
201	NA	 Ta avas laeka ja võttis sealt valmistrükitud paberilehe . 
201	NA	" "" Mul oleks vaja teie allkirja . "
201	NA	" Me oleme nii neetult vanamoelised , "" muheles ta seejuures . "
201	NA	" "" Et te volitate mind oma juhtumiga tegelema ja olete seejuures teadlik , et minu tegevus ei pruugi anda oodatud tulemusi . "
201	NA	" "" "
202	NA	" "" Ja millised ootamatud tulemused võivad sellega kaasneda ? "" küsisin igaks juhuks . "
203	NA	" "" Ootamatu ongi ju see , mida me oodata ei oska , "" laiutas ta käsi . "
203	NA	" "" Me ei tea ju , mis tasemel teid üle on võetud . "
203	NA	" Muide , tunnete te end praegu ebamugavalt ? "" "
204	NA	" "" Tool võiks mugavam olla küll . "
204	NA	" "" "
205	NA	" "" Muid kaebusi ei ole ? "" sokutas ta paberilehe mulle lähemale . "
206	NA	 Ma ei viitsinud lähemalt uurida , millele ma alla kirjutasin . 
206	NA	" "" Muideks , mulle on hakanud mingid laulusõnad meelde tulema . "
206	NA	 Ma ei tea - ilmselt poleks keegi pidanud neid üldse ära kustutama . 
206	NA	 Või on midagi taastuma hakanud . 
206	NA	" "" "
207	NA	" "" Istute traktoril ja laulate omaette ? "" küsis ta huvitunult lähemale kummardades . "
208	NA	" "" Jätaks või traktori seisma , roniks katusele ja esineks kogu Jolbertile , "" irvitasin . "
208	NA	" "" Kui vaid viisi teaks . "
208	NA	" "" "
209	NA	" "" Küll viis ka tuleb . "" "
209	NA	 Ta näpsas paberi minu eest ära ja pistis laekasse . 
209	NA	" "" Kui tuleb . "
209	NA	" "" "
210	NA	" "" Just . "
210	NA	 Aega mul ju on . 
210	NA	 Kui ma mingil ootamatul moel peaksin oma töökohuslusest vabanema , jään Jolbertile rändlaulikuks . 
210	NA	" "" "
211	NA	" "" See oleks tõesti ootamatu , "" kinnitas tema ja avas jälle laualaeka . "
211	NA	 Otsis sealt välja viis metalltopsikut - üsna sarnast neile , mille abil baarimehed eksootilisi segusid tekitavad . 
211	NA	 Mõtles ja koukis välja veel kuuendagi . 
212	NA	" "" Kas on suuremat seltskonda oodata ? "" püüdsin naljatada . "
213	NA	" "" Ei , ainult meie kolm . "
213	NA	 Aga need on katse jaoks . 
213	NA	" "" "
214	NA	" "" Katse ? "" "
215	NA	" "" Nojah . "
215	NA	 Vaadake , nii palju kui mina tean , intuitsioonile kaetamine ei mõju . 
215	NA	 Seepärast ma küsisingi , kuhu te tähekaardil näpuga näitasite . 
215	NA	" Fabulusele , eks ole , ainult et seda peeti liiga ohtlikuks . "" "
215	NA	 Ta võttis järgmisest laekast karbi ja puistas sealt lauale mõned märgikesed . 
215	NA	 Vist hõbedast . 
215	NA	 See , millele mu pilk pidama jäi , oli nagu lõke . 
215	NA	 Paar halgu ja leegid . 
215	NA	 Ta mõtles veidi , korjas mõned märgid ära , jättis lauale viis tükki ja kattis need kummulikeeratud topsikutega . 
215	NA	" "" Vana hea sõrmkübaramäng . "
215	NA	 Kes tahab , teeb panuse . 
215	NA	 Kui arvab ära , millise sõrmkübara all on hernes , saab raha mitmekordselt tagasi . 
215	NA	" "" "
216	NA	" "" Mul on siis ju head võimalused . "
216	NA	 Kuuest viis , mitte kolmest üks . 
216	NA	" "" "
217	NA	" "" Kas just päris nii ... "" pööras ta klõpsatusega viimase topsiku samuti kummuli . "
217	NA	" "" Tõenäosust tahame me kindlaks teha küll . "
217	NA	 Tõde - ja tema nägu . 
217	NA	 Ja kui me seda arvutada ei oska ... siis me teeme katse . 
217	NA	 Mis kindlasti ei anna tulemuseks ühte kuuendikku . 
217	NA	" Sest , nagu te ehk märkasite , on kõik märgid erinevad . "" "
217	NA	 Ta hakkas pealtnäha hajameelselt topsikuid nihutama , kuid oli seejuures üsna osav , igatahes kadus mul õige pea selge ettekujutus , millise all neist oli see miniatuurne lõke . 
218	NA	" "" Ma ei tea ju , milline hernes on kõige magusam . "
218	NA	" "" "
219	NA	" "" Seda loodan minagi . "
219	NA	 Selles mängu mõte ongi . 
219	NA	" "" "
220	NA	 Mul polnud päris selge , millal ma valiku pean tegema . 
220	NA	" "" Kui ma seltskonna kohta küsisin - kas Kyoko tuleb tagasi ? "" "
221	NA	" "" Ei , ma mõtlesin kohalviibijaid . "" "
221	NA	 Ta tõstis käed rinnale risti ja vaatas mind leebe pilguga . 
221	NA	" "" Nii et millise neist me avame ? "" "
222	NA	 Kuuest viis pidid mulle midagi andma - või ütlema . 
222	NA	 Hetkeks turgatas pähe , et huvitav , mida see tühi kuues võiks tähendada . 
222	NA	 Topsikud ei seisnud päris ühtlases reas , aga ilmselt polnud see tähtis . 
222	NA	 Sirutasin käe ja lasin ühe pihta nipsu . 
222	NA	 Selle alt tuli välja väike hõbedane kirves , mille külge olid seotud lindikesed . 
223	NA	" "" Nojah , "" ohkas eminents ja avas alumise laualaeka . "
223	NA	 Siis liikus ta käsi väga kiiresti - ja ta pihus oli täpselt samasugune kirves . 
223	NA	 Ainult suurem . 
223	NA	 Ta lasi selle minu suunas lendu . 
223	NA	 Käis raksakas - ning järsku oli ruum täis värve . 
223	NA	 Kõiki vikerkaare värve , millest ma Jolbertil kogu aeg puudust olin tundnud . 
223	NA	 Siis muutus kõik must-valgeks . 
223	NA	 Ja siis kadus seegi . 
