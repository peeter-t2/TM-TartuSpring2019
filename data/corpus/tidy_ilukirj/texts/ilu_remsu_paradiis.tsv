par_nr	head	sentence
1	 Tahiti ja Tonga 	 Tahiti ja Tonga 
2	NA	 Olev Remsu 
3	NA	 Mees võib kirjutada raamatu , 
4	NA	 mees võib ehitada maja , mees võib istutada puu , 
5	NA	 kuid mees peab tegema ümbermaailmareisi . 
6	NA	 Kala kaob 
7	NA	 Kui palju oleme kuulnud raadiost ja lugenud lehtedest Läänemere kalapüügikvootidest , mis igal aastal aina väiksemaks ja väiksemaks muutuvad . 
7	NA	 Lõpp paistab olevat üsna ligidal , varsti on kõik laevad kaldale veetud , tükkideks keevitatud ning vanarauaks müüdud . 
7	NA	 Kalurid joovad aga poetreppidel ja õlleputkades maha töötute abiraha , mille eest pidutseda ei saa siiski rohkem kui päeva või kaks – kui silmas pidada möödunud aegade kuraasi . 
8	NA	 Veel paarteist aastat tagasi olid kalurid jõukas rahvas , kuuludes palgaklassi poolest esimese viie hulka , nagu see on ka mujal maailmas . 
9	NA	 Kas tegemist on väljasureva majandusharuga ? 
9	NA	 Kas aastasadu meie rannainimesi toitnud kalapüük läheb hingusele ? 
10	NA	 Igatahes on kalameeste seas levinud ägedad Euroopa Liidu ja Toompea vastased meeleolud , sest viga ei leita olevat mitte kalade vähesuses , vaid ülaltpoolses vales suhtumises . 
10	NA	 Usutakse , et meie poliitikud on suures Euroopa-tuhinas altarile toonud oma rahva huvid . 
10	NA	 Leitakse ebaõiglust järjest väheneva püügilimiidi riigisiseses jaotamises . 
10	NA	 Ägedalt vaidlustatakse statistikute ja looduskaitsjate esitatud arvusid , kalamehed leiavad , et kalade arv Läänemeres ei vähene , või vähemalt ei vähene nii hirmuäratavalt kiiresti , kui statistikud seda meile näitavad . 
10	NA	 Ja püügilimiididki ei vähene kõikides Läänemeremaades võrdselt . 
11	NA	 Kalameeste poolt vaadatuna tundub mõningate looduskaitsjate kärarikas tegevus hobina , pühapäevase mängukannina , mille ümber lääne trendidele ja Brüsseli ootustele toetudes suurt lokku lüüakse . 
11	NA	 Elatakse ju Tallinnas või Tartus , merd nähakse harva , kaluritega pole peaaegu üldse kokku puututud , aga kaitstakse hoolega Läänemere kalu , sest see on parajasti moes . 
11	NA	 Looduskaitsjad tegelevad seminariturismiga , lennatakse konverentsilt konverentsile , antakse intervjuusid ajalehtedes ja televisioonis , õpetatakse seda , mida ollakse neil seminaridel kuuldud . 
11	NA	 Tasub mõelda , milliseid tundeid säärane jutt tekitab elupõlises kaluris . 
11	NA	 Looduskaitsja usub südames , et teeb head , kuid tegelikult valmistab muret ja vaeva tuhandetele inimestele . 
11	NA	 Looduskaitsja usub , et säilitab loodust tuleviku jaoks , aga mis tulevik see ilma inimestata on ? 
11	NA	 Kalurile on aga kalapüük elutöö , millega toidetakse perekonda . 
12	NA	 Ka mina olen end seni lugenud raudselt looduskaitsjate leeri kuuluvaks , olen veendunult jaganud kõiki kauneid argumente ja seisukohti – meil ei ole õigust võtta oma lastelt ja lastelastelt varandust , puhast loodust , mis meile ei kuulu . 
12	NA	" Laeval "" Mann "" aga hakkasin mõtlema , et see hüüdlause on õige ainult juhul , kui lapsed ja lapselapsed on olemas . "
12	NA	 Aga mis siis , kui hoolika kaitsmise tulemusel maa inimestest tühjaks jääb ? 
13	NA	 Loodust ei tohi armastada inimese arvel . 
14	NA	 Keegi ei sea loomulikult kahtluse alla looduse kaitsmise vajalikkust , vaielda võiks üksnes selle mõõtude üle . 
15	NA	 Mida teha ? 
16	NA	 Statistika järgi räimehulk Läänemeres väheneb , eluaegne kalalaeva kapten , kes on siin mitukümmend aastat järjest kala püüdnud , ütleb aga , et vähenemisega pole kohe kindlasti tegemist – talle tundub , et kalade hulk koguni suureneb . 
17	NA	 Küllap peaksid statistikud kontrollima üle oma metoodika , nii et kalalaeva kapten , keda vaist pole kordagi elus alt vedanud , võiks statistikat rohkem uskuda . 
18	NA	 Kus on väljapääs ? 
19	NA	" Kalalaev "" Mann "" oli paar aastat tööd teinud Läänemerel , vaevu-vaevu tuldi ots otsaga kokku , siis aga otsustasid omanikud Rasmus Kulla ja Toomas Miesler , et viivad laeva Vaikse ookeani Lõunamerele . "
20	NA	 See on väga riskantne samm , mille tulemust ootavad vahest kõik Läänemere kalurid . 
20	NA	" Kui risk ennast õigustab , järgnevad "" Mannile "" teised tööta laevad ja meeskonnad , kui aga asi luhta läheb , leidub kindlasti parastajaid . "
21	NA	 Madrus Remsu sünd 
22	NA	 Kõik ülalöeldu loogiline , vaielda siin midagi ei ole . 
23	NA	" Kuidas aga sattusin "" Mannile "" mina , kes ma vähemalt enne seda sõitu lugesin ennast kuivamaameheks ? "
24	NA	 Ma olen kogu elu kibelenud Lõunamerele . 
25	NA	 Kapten James Cook on olnud musketäride kõrval minu lapsepõlve lemmikkangelaseks , ta eksisteeris musketäride kõrval , olgugi et Cook on reaalselt olemas olnud isik , musketärid aga Alexandre Dumas' geniaalne looming . 
26	NA	 Ka mina unistasin , et minu nime järgi ristitaks saari , väinu , saarestikke ja atolle , ma olin tõepoolest valmis selle nimel langema lahingus pärismaalastega , mul polnud koguni midagi selle vastu , et mind kuskil Havail nahka pistetaks . 
26	NA	 Peaasi oli sarnaneda Cookiga ! 
26	NA	 Ma leidsin sarnasust isegi Cooki ja enda saatuses – Cook oli vaesest perest pärit self-made-man , ning sõjajärgsed olud Eestis olid ju sama kehvad kui olud Inglismaal 18. sajandil . 
26	NA	 Emajõe üleujutatud luhtadel oli meil parv , luhasaared olid meie Tahitid ja Tongad . 
27	NA	 Järgmine imetlusväärne mees oli Thor Heyerdahl . 
28	NA	" Pärast "" Kon-Tiki "" lugemist muutusid meie parved loomulikult "" Kon-Tikideks "" . "
29	NA	 Eelpuberteediealisele poisile mõjusid vapustavana faktid , et Thor Heyerdahl oli sündinud minu emaga ühel ja samal päeval ning tegi oma reisi ajal , mil mina olin ema kõhus . 
30	NA	 Kaheksanda klassi lõpetamise järel viisin ma paberid Tallinna merekooli , tahtsin saada tüürimeheks , et seejärel Leningradis end laevakapteniks koolitada . 
30	NA	 Ent olin juba siis lühinägelik , nii et võinuksin õppida vaid mehaanikuks , see perspektiiv mind aga ei huvitanud . 
31	NA	" Nõukogude ajal ma enam ei unistanudki Lõunamerele jõudmisest , aga kui taasiseseisvumine tõi liikumisvabaduse , alustasin võimaluste otsinguid , eriti pärast seda , kui olin näinud Renate ja Hannes Lintropi filmi "" Palangi "" , milles portreteeritakse Tonga eestlast Leonhard Niitu . "
31	NA	" Pidasime kapten Niiduga kirjavahetust , kapten Niit ütleski laeva "" Mann "" ühele omanikule Rasmus Kullale , et vaat , seal Tallinnas on olemas niisugune reisihimuline mees . "
32	NA	 Tutvusime Rasmus Kullaga , kui ta oli juba langetanud otsuse viia laev Lõunamerele . 
33	NA	 Pürgisin laevale madruseks , ja suur oli minu heameel , kui mu soovi kuulda võeti . 
34	NA	 Päris esimest korda ma merel ei olnud . 
35	NA	 Minu meremehetee algab Tartust , kus oli Noorte Meremeeste Klubi , mida juhendas hiljem sotsioloogiaprofessorina ja poliitikuna tuntuks saanud Ülo Vooglaid . 
36	NA	 Minu esimeseks jahiks oligi tema M-klass , mul on alles isegi diplom , kus on kirjas , et ma olen madrusena Ülo Vooglaiu M-k-l saanud Tartu linna purjetamismeistrivõistlustel kolmanda koha . 
37	NA	" Seejärel olin kolmel suvel järjestikku EPA maaparandusdotsendi Heiti Haldre Tartus toona ainukesel kiiljahil "" Joosep Toots "" jungaks ning selle purjekaga kündsime nädalate kaupa Peipsi laineid . "
38	NA	 Need kaks lahket ja heatahtlikku meest ei aimagi , kui suurt rolli on nad mänginud minu noorpõlves . 
38	NA	 Olgu siinkohal neile öeldud suured tänusõnad , ehkki härra Haldre jaoks on need hilinenud . 
39	NA	" Tegelesin paralleelselt akadeemilise sõudmise ja purjetamisega , asi lõppes sellega , et mulle anti teise klassi tüürimehe paberid käsitsi kirjutatud märkusega "" Kasutamiseks siseveekogudel "" esikaanel . "
39	NA	 Paberid ise on eesti- ja venekeelsed , märkus ainult eestikeelne . 
40	NA	 Need paberid olid mul mereretkelgi kaasas , sest kes julgeks väita , et Atlandi ja Vaikne ookean poleks siseveekogud ? 
40	NA	 Asuvad nad ju ikkagi meie väikesel koduplaneedil ... 
41	NA	 Õnneks või õnnetuseks ei läinud neid kordagi vaja . 
42	NA	 Mu teiseks dokumendiks oli Eesti Vabariigi meremehepass , mida läks tarvis ainult Panamas ja Tongal , kus see võimaldas lihtsustatud korras maalepääsu , ülejäänud reisipunktid olid Eesti Vabariigi kodanikule niigi viisavabad . 
43	NA	 Start 
44	NA	 Laev väljus Tallinnast enne mind – ekspeditsiooni juht Heino Härmat , tüürimees Ivo Tiits , vanemmehaanik Konstantin Aleksejev ning mehaanik-motorist Igor Lipeiko suundusid juba juunikuu keskel Roomassaarde , kus algas põhjalik ettevalmistus ülesõiduks . 
44	NA	 Ettevalmistused jätkusid Loode-Taani sadamalinnas Hannstholmis . 
45	NA	 25 . juuni hommikul istusime koos Toomas Miesleriga lennukisse , lendasime Kopenhaagenisse , edasi üüriautol Jüüti poolsaare loodetippu Hannstholmi . 
46	NA	 Poleks uskunudki , et pisikesel Taanimaal võib nii pikki sõite teha . 
46	NA	 Ja kui palju sildu ! 
46	NA	 Isegi rikkal Taanimaal võetakse üle silla sõitmise eest maksu , sama lugu oli Hiinas . 
46	NA	 Ainult et Hiinas maksis autojuht inimesele , Taanis tuleb aga pangakaart maksuautomaati torgata . 
47	NA	 Eestis sai äsja valmis paar silda , neist ägedaim on Kärevere sild Tartu–Tallinna maanteel , sellest ülesõidu eest ei küsita sentigi . 
48	NA	 Kas see on hea või halb ? 
49	NA	 Loomulikult on igale inimesele ja ettevõttele hea , kui tuleb kulutada vähem raha . 
49	NA	 Aga kas see , kui üle silla sõitmise eest raha ei küsita , teeb meie elu odavamaks või kallimaks ? 
50	NA	 Sellele küsimusele ei ole mõistlikku ja põhjendatud vastust – siit algab poliitikute tallermaa , hämamine ja usk . 
50	NA	 Konservatiivsemad ja vasakpoolsemad ( meie minevikku ja olusid arvestades moodustub just niisugune paar ) mehed ütlevad , et maksuta üle silla sõit teeb meie elu odavamaks , uuendusmeelsemad ja parempoolsemad vastavad , et tegemist on hetkearvestusega , pikemat perioodi silmas pidades muutub meie elu paremaks siis , kui iga liigutuse eest maksta kohe , sest hiljem ning teisi kanaleid pidi ( näiteks käibe- ja tulumaksu kaudu ) tuleb maksta rohkem . 
51	NA	 Taanis on võimul olevad konservatiivid ja parempoolsed oma vastuse andnud – nende meelest on parem siis , kui tuleb maksta kohe ja otse . 
51	NA	 Üle suure Belti sõitmise hind on koguni 200 Taani krooni , see on umbes 400 Eesti krooni . 
51	NA	 Aga sild on uhke ja võimas , sellise silla nägeminegi on terve elamus . 
52	NA	 Varsti saab valmis Euroopa tippehitis , unistuste sild-tunnel Kopenhaageni ja Malmö vahel . 
52	NA	 Huvitav , kui palju hakkab maksma sellest ülesõit ? 
52	NA	 Laevapilet maksab ainult 40 Taani krooni . 
53	NA	 Sõit Hannstholmi kestis kuus tundi . 
54	NA	 Taani loodus on ikka tõesti väga sarnane Eesti loodusega – samasugused madalmaad , samad puud , samasugused põllud ja karjamaad . 
54	NA	 Ainukesteks erinevusteks on sillad , punased , korras ja kaunid majad ning suured lehmakarjad kinkudel . 
55	NA	 Eestis enam lehmakarju ei ole ... 
56	NA	 Pika reisimise peale olen tähele pannud , et igal linnal maailmas on olemas oma kaksikvend . 
56	NA	 Hannstholmi kaksikuks on Oktjabrskoje sadama- ja kaluriasula Siberi hiigeljõe Obi kaldal – samasugused madalad rannad , metsatu ja lage tühjus ümberringi , sama , mingit nukrust ja salapära immitsev õhustik . 
56	NA	 Aga loomulikult ei ole ümber Hannstholmi kõrgeid prügimägesid . 
57	NA	" "" Mann "" seisis kai ääres teiste laevade seas . "
58	NA	 Üüriauto pagasiruumist viis minu koti laeva Igor – niisugune on iidne meremehekomme . 
58	NA	 Selles väljenduvad sõbralikkus , kollektiivsus ning soov alati kaaslast aidata . 
59	NA	 Igoriga hakkan elama ühes kajutis . 
60	NA	" "" Mann "" on 29 meetrit pikk moodne kalalaev , vaevalt paarteist aastat vana . "
60	NA	 Laeva ehitas omanik iseenda jaoks – seetõttu on ta mõnevõrra mugavam kui tavalised kalalaevad , eriti mugav on kaptenikajut . 
60	NA	 Ent ka mina ei kaeba oma kajuti üle – see on üllatavalt suur , paljude kappide ja kirjutuslauaga . 
60	NA	 Üleval naril magab Igor , all mina . 
61	NA	 Eelmine omanik oli sakslane , ta oli niisugune mees , kes tegi laevu iseenda tarbeks , mis ei ole kuigi laialt levinud nähtus . 
61	NA	" Enne "" Manni "" oli ta endale ehitanud juba kaks laeva , nende pildid ripuvad salongis seina peal . "
61	NA	 Need laevad on vanemat sorti , olid moodsad ja ilusad siis , kui nad valmis said . 
61	NA	 Kolmanda laeva ehituseks võis mees õppida eelmiste vigadest , sest ka eelmiste laevadega püüdis ta kala ise . 
62	NA	 Iga laevaga käib kaasas legend , see ei olegi õige laev , mille kohta mingit põnevat lugu ei räägita . 
63	NA	" "" Manni "" kohta räägitakse , et laeva müüs selle ehitaja , omanik ja kasutaja maha ühel küllaltki traagilisel põhjusel – "" Manni "" kaptenikajutis poonud ennast armudraama tõttu üles tema poeg . "
64	NA	 Küllap see nii oligi , harilikult on legendidel tõsi taga . 
65	NA	 Hannstholmi sadama kaide ääres seisavad tööta jäänud kalalaevad , nende poordid on täis kirjutatud Euroopa Liidu ja Taani valitsuse vastaseid hüüdlauseid . 
66	NA	 Kalurite olukord on samasugune nagu Eestis . 
67	NA	" Ka Taani kalurid jäävad huviga ootele , millega lõpeb "" Manni "" riskiretk Lõunamerele – kas ettevõtmine tasub ennast ära või ei tasu . "
68	NA	 Paaripäevase seismise eest sadamas raha ei küsitagi . 
69	NA	 Eestis on aga sadamamaksud kõrged . 
69	NA	 Kõik peab olema maailmas tasakaalus – kui sillad on maksulised , siis sadam on tasuta . 
70	NA	 Asi on selles , et sadam kuulub linnale ning linn on huvitatud , et sadamas käiks palju laevu . 
70	NA	 Meremehed kulutavad laeva sadamas seistes üsna palju raha iseenda vajadusteks , peale selle vajavad laevad harilikult siit-sealt putitamist , kõik see toob linnale sisse raha ja tööd . 
70	NA	 Seetõttu on sadamamaksud madalad või puuduvad üldse . 
71	NA	 Sõitsime välja vastu südaööd . 
72	NA	 Toomas Miesler ja Taani sadamakapten lehvitasid meile kail kaua . 
73	NA	 Viimaks lahkus meie laevalt loots ja nõnda algaski meie pikk-pikk teekond . 
74	NA	 Olime laeval viiekesi – ekspeditsiooni ülem Heino , tüürimees Ivo , vanemmehaanik Kostja , mehaanik-motorist Igor ja madrus Olev . 
75	NA	 Ees ootasid Las Palmas Kanaaridel , Guadeloupe Väikestel Antillidel , Panama , Galápagos , Tahiti ja Tonga . 
75	NA	 Sõitu üle Atlandi ja Vaikse ookeani nimetati ülesõiduks . 
76	NA	 Milline kummaline kokkusattumus ! 
76	NA	 See oli mulle tuttav , väga tuttav termin . 
77	NA	 Kui ma olin pisike poiss , siis oli meil Supilinnas Marja ja Lubja tänava kohal mees , kes rahvast suure lootsikuga üle Emajõe vedas . 
77	NA	 Võttis ikka paarkümmend inimest peale ning siis tsolgutas aerudega . 
77	NA	 Tõmbed olid kole lühikesed , mees kastis aerud korraks vette ning tõstis siis kohe välja . 
77	NA	 Seda meest nimetati ülevedajaks , aga sõitu ülesõiduks . 
77	NA	 Sõitu üle kahe ookeani nimetatakse täpselt samuti kui sõitu üle Emajõe ! 
77	NA	 Toona teenisin ma endale jäätiseraha niimoodi , et istusin ülevedaja asemel aerude taga , sõudsin lootsiku üle jõe , ülevedaja sai puhata ning andis mulle iga otsa pealt kümme kopikat . 
77	NA	" Kõige odavam jäätis oli "" Aromaatne "" , see maksis kolm kopikat , aga kõige parem oli "" Eskimo "" , mis maksis 11 kopikat . "
78	NA	 Kohe , kui avamerele jõudsime , tabas meid ränk torm , mis nagu ei tahtnudki lõppeda . 
78	NA	 Torm kestis kolm-neli päeva , kogu meie teekonna läbi Põhjamere ja Inglise kanali . 
79	NA	 Selle aja jooksul sain tuttavaks meeskonna venelastega – Kostja ja Igoriga , mõlemad on neljakümnesed , õppinud Tallinnas koos Tõnismäe keskkoolis , sealt siirdunud Klaipeda meretehnikumi ning õppinud selgeks mehaaniku elukutse . 
80	NA	 Nad on tihti sõitnud ühes laevas . 
80	NA	 Kostja on oma elus pidanud ainult meremeheametit , Igor on aga jõudnud olla ka taksojuht ning siis merele tagasi tulnud . 
81	NA	 Eestlaste vahel kestab tutvumisprotsess loomulikult kauem , mis parata , oleme juba niisugune põhjamaiselt kinnisem rahvas . 
82	NA	 Pealegi tekitas minu tulek loomulikke küsimusi . 
82	NA	 Ma pidin enne ennast näitama – kes ma sihuke olen , mida ma oskan , kuidas inimestega seltsin , kõik vajas läbikatsumist . 
82	NA	 Lisaks ei sobigi ekspeditsiooni ülemal ja tüürimehel madrust kohe n.ö. sülle haarata . 
82	NA	 Laevadel on aastasadu valitsenud raudne hierarhia , ja see jääb valitsema senikaua , kuniks kestab meresõit . 
83	NA	 Slaavi meestega on lihtsam , nende ja minu vaheline võõrastus kadus paari päevaga . 
84	NA	 Mõlemad , nii Kostja kui Igor , on vanad kalurid , püüdnud kala ja remontinud laevu maailma eri otstes . 
85	NA	 N . 
85	NA	 Liidul oli maailma suurim kalalaevastik , suured püügi- ja külmutuslaevad seilasid maailma kõikidel meredel . 
86	NA	 Tohutu kalalaevastik töötas tohutu kasumiga , tõi N. Liidule sisse nn. valuutat , sest püütud saak müüdi maha mõnele lähedalasuva riigi ettevõttele . 
87	NA	 Millest siis suur kasum ? 
88	NA	 Kalapüüdmise fenomen seisneb selles , et erinevalt loomakasvatusest ei ole püüdjal endal tarvis kalu üles kasvatada ja selle peale kulutusi teha . 
88	NA	 Kalad saavad suureks ja püügikõlblikeks , ilma et püüdja peaks selle eest kopikatki maksma . 
89	NA	 Teiseks olid N. Liidu kalurite palgad võrreldes Lääne kolleegidega võrratult madalamad , see aga võimaldas müüa kalu konkurentidest odavama hinnaga . 
90	NA	 Nii Kostja kui Igor on elanud küllaltki seikluslikku elu , nagu meremehele kohane . 
90	NA	 Kostja on olnud Las Palmasesse sisse kirjutatud ja Sierra Leones vangis istunud – ta seletas , et oli üks ülemuste sahker-mahker , mille eest alamused kinni pandi . 
91	NA	 Algul püüdsime selgitada , kas meil on ühiseid tuttavaid . 
92	NA	 Natuke ikka . 
93	NA	 Kostja eestlasest äia nime võis perestroika ajal tihti ajalehest lugeda , Kostja naisevend on kuulus budist Haapsalu lähedalt , kes on oma tallu kolm stuupat ehitanud , mida lähedalt ja kaugelt vaatamas käiakse . 
93	NA	 Ka mina olen seal käinud ning budistiga paar sõna juttu ajanud . 
94	NA	 Igor on remontinud Nõukogude kalalaevu Buenos Aireses ja Kanadas , kahjuks ei antud talle maalemineku luba . 
95	NA	 Esimene peatus oligi Las Palmas . 
96	NA	 Igor ja Kostja vaidlesid , kas me jõuame sinna kuue või kaheteistkümne päeva pärast . 
97	NA	 Lisaks sellele , et Kostja pidi Igoriga koos hoidma korras laevamootori , on ta väga hea kokk . 
97	NA	 Kostja oligi meil kokaks ning seda tööd tegi ta sama hästi kui mootorihooldust . 
98	NA	 Mootor oli laeval aga suur , väga suur . 
98	NA	 Terve alumine tekk oli põrandast laeni mootorit , elektri- ja juhtimissüsteeme täis , nende tundmine ja pidev korrashoidmine oligi mehaanikute töö . 
99	NA	 Kostjat vaevas kogu tee ainult üks mure – kodu . 
99	NA	 Pool aastat tagasi oli ta tõotanud oma naisele , et ei tee enam kunagi pikemaid merereise kui üks kuu , aga nüüd oli ta teel Tongale , arvatavasti kestab äraolek terve aasta . 
100	NA	 Kostjal oli plaan jäädagi Tongale elama . 
100	NA	 Ta tahab sinna kutsuda abikaasa ja lapsed järele , et needki võiksid nautida paradiisisaare igavest suve . 
101	NA	 Alles reisi viiendal päeval pidasin esimese pikema vestluse ekspeditsiooniülem Heinoga . 
101	NA	 Tõtt-öelda , ega ma varem poleks olnud selleks suutelinegi . 
101	NA	 Kuigi ma ei olnud esimest korda laeval , oli psühholoogiline šokk ikkagi tugev , seda võimendas eriti esimeste päevade meeletu torm . 
101	NA	 Esimest korda elus ajas mind merel iiveldama . 
101	NA	 Pärast kuulsin Kostjalt , et mehed oli arvanud , vahest ma ei peagi pikka meresõitu vastu . 
102	NA	 Laeva kiirus kahanes halva ilma tõttu viiele sõlmele ( viiele meremiilile tunnis , s. o. umbes 9,3 kilomeetrile tunnis ) . 
103	NA	 Siiski tõusin jalule , hakkasin oma kohustusi täitma . 
104	NA	 Aga Heino on tõepoolest huvitav mees , üks omapärasemaid ja targemaid mehi , keda ma olen oma elus näinud . 
105	NA	" Ta oli aastaid "" Saare Kaluri "" mitme kalalaeva kapten , püüdis kala mitmel pool maailmas , aga peamiselt Läänemerel ja Angola ranniku lähedal ; oma töö eest on ta saanud kõrgeid autasusid . "
106	NA	 Peagi tekkis meie vahel usaldus ning ma kuulasin teda üha suurema ja suurema huviga . 
107	NA	 Heino rääkis , et on kogu aeg kala püüdnud vaistu järgi . 
107	NA	 Ta on oma laeva juhtinud alati mingi kuuenda-seitsmenda meele järgi ning tihti sattunud otse suurte kalaparvede keskele . 
108	NA	 Heino on kuuekümne ligidal , ta oskab vabalt mitmeid keeli , ka inglise ja portugali keelt , viimast läks vaja Angola ranniku lähedal töötades . 
108	NA	 Kaptenil oli seal isegi kaldal oma maja koos mustadest teenijatega . 
108	NA	 Seal on nõnda , et kui sul maja ei ole , siis keegi sinust lugu ei pea , keegi ei usu , et ilma majata mees võib olla laevakapten ning et tal on õigus lepinguid sõlmida . 
109	NA	 USA-d peab Heino kurjuse impeeriumiks , sealt levivat kultuuri elule ja inimkonnale hukatuslikuks . 
110	NA	 Ja tõepoolest , milles siis seisneb kogu USA jõukuse ja tugevuse olemus ? 
111	NA	 Peamiselt ühes oskuses – määrida inimesele pähe kaup , mida inimesel vaja ei lähe . 
111	NA	 Aga selle kauba ( olgu see liigne auto või liigne hamburger ) valmistamiseks on tagasipöördumatult kulutatud loodust , pealegi rikub asjade küllus inimese ümber inimest ennast . 
112	NA	 Kogu pika teekonna jooksul luges Heino parimat eestikeelset kirjandust , Ilmar Talvet ja Ilmar Jaksi . 
112	NA	 Talle ei meeldinud odavad telemängud , millesse olid salongis nakatunud Igor ja Kostja . 
113	NA	 Hea küll , olgu pealegi , kui teleekraanil saab autoga kihutada , sellelaadilist meelelahutust oli Heino valmis kuidagiviisi aktsepteerima . 
113	NA	 Aga enamik mänge olid sellised , kus ekraanil kõndiv peategelane ( kellega pulti käes hoidev mängija samastus ) kandis mitut relva ning tulistas iga väikese krabina peale . 
114	NA	 Kas sellistest mängudest ei tekigi himu tulistada ? 
114	NA	 Kas just siit ei sünni tulistamis- ja relvakultust ? 
115	NA	 On ju niisugused mängud ohtlikumad isegi tapafilmidest , sest filmis kulgeb kõik omasoodu , vaataja on passiivne , ta võib küll nautida tapmist , kuid ometi ei vajuta ise päästikule . 
115	NA	 Telemängus on aga vaataja aktiivne , just tema ise surub nupule , mis on mängupäästikuks . 
116	NA	 Tõepoolest , see ei ole kuigi lohutav , kuidas ameerika pseudokultuur poeb sulle igale poole kaasa . 
116	NA	 Isegi keset ookeani , keset jumalikku vaikust ja rahu , kaunimate päikesetõusude ja loojangute ajal kostis salongist ägedaid kuulipildujavalanguid – vapper peategelane otsis parajasti väljapääsu kuskilt labürindist ning pisike hiireke oli teda ehmatanud . 
117	NA	 Ma hakkasin jagama ekspeditsiooniülem Heino veendumust – ehk just niisugused mängud sigitavad tapmist nii Ameerika kui Eesti linnade tänavail ? 
118	NA	 Heino on purjefanaatik , ta on üsna veendunud , et purjelaevade aeg tuleb tagasi . 
119	NA	 Ja miks peakski tasuta energia kaotsi minema ? 
120	NA	" Heino oli "" Mannile "" kaasa võtnud neli isiklikku , meie olümpiahõbeda Aleksander Tšutšelovi firmas tehtud purje ning kui tuul vähegi soodsamalt puhus , olid kõik need neli heisatud kahte masti ning nende vahele . "
121	NA	 Ka mootoreid ei lülitatud selleks ajaks välja . 
122	NA	 Jälgisime näitusid . 
123	NA	 Tavaliselt liikus laev kiirusega 9,4 sõlme ning kulutas kütust 81 liitrit tunnis . 
123	NA	 Purjede abil kasvas kiirus kahe-kolme kaabeltau võrra tunnis , ilma et kütusekulu oleks suurenenud . 
124	NA	 Pikal teekonnal on see aga väga suur kokkuhoid . 
125	NA	 Heino on aastakümneid üksinda kaptenisillal roolimajas istunud , laevu juhtides mõtisklenud ja mõtisklenud . 
125	NA	 Heino on üks neid väheseid inimesi , kellel on oma isiklik , ainult iseenda poolt loodud suhtumine maailma asjadesse . 
125	NA	 See on terve filosoofia , mille keskmeks on elu ja loodus . 
125	NA	 Heino heaks sõbraks on Vigala Sass , kes on andnud talle ka pidepunkte oma mõtiskluste suunamisel . 
126	NA	 Heinot võis lõpmatuseni kuulata , ta teadis huvitavaid lugusid loodusest ning naljakaid lugusid meremeestest ja saarlastest , rääkimise ajal puistas ta lausa varrukast omapäraseid kõnekujundeid , vanasõnu , kõnekäände ja muidu naljakaid ütlemisi . 
126	NA	 Tegelikult oleks pidanud ta pajatusi diktofoniga lindistama ning need raamatuks kirjutama . 
127	NA	 Muide , osa tema jutte ongi õnneks kaante vahele jõudnud , üks ta tuttav eesti kirjanik on neid kasutanud oma novellide loomisel . 
128	NA	 Heino on veendunud , et inimene ei ole ainuke mõtleja looduses , et tegelikult mõtleb terve loodus , kõik elusolendid , nii taimed kui loomad . 
128	NA	 Ja ei ole kivigi ilma hingeta , kivigi on tunduvalt keerukam nähtus kui hunnik mineraale teatud koostises . 
129	NA	 Selge , et niisugune tõdemus paneb inimese suhtuma maailma täiesti uut moodi . 
130	NA	 Niisugune maailmavaade hakkab muide läänemaailmas aina enam levima ja levima . 
131	NA	 Juba arutatakse tõemeeli , kas inimahvidele ei peaks laienema inimõigused . 
131	NA	 Tegutsevad mitut sorti nn. loomade vabastamise rinded ( Animal Liberation Front jms. ) , kes nõuavad loomadesse suhtumise radikaalset muutmist . 
132	NA	 Heino pani minugi arvama , et äkki mõtlevad loomad tõepoolest ? 
132	NA	 Äkki on kogu inimkonna suurim viga see , et me loomi endaga võrdsena ei käsitle , ennast loomadest kõrgemaks peame ning oleme endale võtnud õiguse loomi tappa , et endal oleks kõht täis ja meel hea ? 
133	NA	 Toon ainult kaks näidet . 
134	NA	 Kas te teate , kuidas rebane saab satikatest lahti ? 
135	NA	 Rebane pistab saba vette , satikad ronivad mööda rebase keha ülespoole . 
135	NA	 Rebane tagurdab sügavale vette , märjaks saab rebase kere , satikad sibavad kõrgemale . 
135	NA	 Rebane läheb üha sügavamale ja sügavamale , kuniks välja jääb ainult koonu ots . 
135	NA	 Koonu otsale on rebane aga pannud õletuusti , nõnda pagevad satikad õletuusti sisse . 
135	NA	 Seejärel sukeldub rebane üleni vette , õletuust aga ujub allavoolu minema , satikad sees . 
136	NA	 Näide on vist pärit ühest Fred Jüssi raadiosaatest , ka Fred Jüssi on mees , keda ekspeditsiooni ülem kõrgelt hindab . 
137	NA	 Või teine näide , mille Heino tõi , pärit ingliskeelsest süvakalade raamatust , mida ta ikka ja jälle luges . 
138	NA	 Lugu sai alguse sellest , et öösiti roolivahis olles panin ma mõnikord põlema võimsa laevaprožektori ja valgustasin sellega ookeani . 
138	NA	 Seal , kuhu ma valguskiired juhtisin , hakkasid veest välja hüppama kümned ja sajad kalad . 
138	NA	 Nõnda ma siis küsisingi Heino käest , kas looduses , kus peaaegu kõik võimalused saagi küttimisel on kasutusel , mõni loom või lind selle peale ei ole tulnud , et võiks õige valgust teha , et selle abil endale toitu muretseda . 
139	NA	 Heino näitaski mulle süvakalade raamatut . 
140	NA	 Tonga lähedal on 10 882 meetrine sügavik , Tonga süvik , mis on lõunapoolkera kõige sügavam koht , muidu sügavuse poolest maailmas teisel kohal . 
140	NA	 Selles süvikus 3-4 kilomeetri sügavuses elab lampkala . 
140	NA	 See kala on kasvatanud pea tagant oma suu ette pika-pika londi , londi otsas on tal aga lamp . 
140	NA	 Jahti peab ta niimoodi , et paneb seal sügaval , ürgpimeduses oma lambi põlema , uudishimulikud kalakesed ujuvad valgust vaatama ning lampkala neelab nad alla . 
141	NA	 Teadlased nimetavad seda nähtust bioluminestsentsiks , meile on sellelt alalt kõige tuttavam jaaniusside helendumine . 
141	NA	 Nähtus ise on aga tohutult keeruline . 
141	NA	 Bioluminestsents tekib spetsiaalsetes elundites , mida nimetatakse fotofoorideks , need on äärmiselt peened elektroonikaseadmed , milles on valguse koondamiseks läätsed , katik valguse summutamiseks ning filtrid valguse värvimiseks . 
141	NA	 Kõige tuntumad looduses on helenduvad kalmaarid . 
142	NA	 Kas keegi julgeb tõesti väita , et see , kuidas rebane end tüütutest satikatest vabastab , ja see , kuidas lampkala saaki jahib , on evolutsioonilise arengu tulemus ? 
143	NA	 Kuidas siis see areng välja nägi ? 
143	NA	 Võib ju mõista , et rebane märkas , et satikad kardavad vett . 
143	NA	 Aga kes ütles rebasele , et pane õletuust koonu peale ? 
144	NA	 Oletame pealegi , et vaene kalake või kalmaar oli miljoneid aastaid tagasi seal pimedas sügavuses kogu aeg näljas ning ta pidi kuhugipoole arenema , et mitte välja surra . 
144	NA	 Ent kes ütles talle , et valgus on olemas , sest seal sügavas pole keegi kunagi valgust näinud ? 
145	NA	 Kuidas loodus teadis valgust teha ? 
146	NA	 Kui keegi usub , et kalade nende tahtele ja vajadusele alluv helendumine on evolutsiooniprotsessi tulemus , siis on tegemist samalaadse naiivse usuga nagu selle puhul , kes usub , et kogu loomariik on Jumalal loodud ühe päevaga . 
147	NA	 Või võtame näiteks lendkalad , sest just nende jälgimine on pikkade mereteekondade peaaegu ainukeseks meelelahutuseks . 
147	NA	 Need lendlevad lainete kohal nii Atlandi kui Vaiksel ookeanil , hommikul kõndisid ikka mõlemad tekid läbi , vaatasid , kas pardale ei ole maandunud mõni lendkala . 
147	NA	 Tavaliselt ikka oli , nõnda et lõunasöögiks tegi Kostja uhhaad . 
148	NA	 Tundub , et lendkala puhul evolutsiooniteooria vähemalt esialgu klapib . 
148	NA	 See heeringa moodi kala hüppas tagaajaja-röövli eest ikka kõrgemale ja kõrgemale veest välja , enesekaitse tõhustamiseks ja enesesäilitusinstinkti juhtimisel kasvasid ta rinna- ja/või sabauimed üha kopsakamaks , viimaks võis ta liuelda pikki maid – mõned lendlevad kuni 50 meetri kaugusele ning hüppavad isegi kuni 10 meetri kõrgusele . 
149	NA	 Aga Heino õpetas mind vaatlema , mis edasi juhtub ning siin võib jällegi imetleda looduse ääretut mõttekust ning mitmepalgelisust , mida lihtsakoelise evolutsiooniteooriaga on üsna raske seletada . 
150	NA	 Peamiselt barrakuudade ( eesti keeli teaduslikult hiid-noolhaug , kalurid nimetavad teda ka merehaugiks ) hirmutatud lendkalade hüppeid ootavad linnud – barrakuuda ehmatab lendkala mõne avamerelinnu noka vahele . 
150	NA	 Kui lind lendkala kinni ei püüa , siis leiab vaene liugleja oma otsa ikkagi barrakuuda lõugade vahel – see on võimeline ette aimama , kuskohas kala vette tagasi langeb . 
150	NA	 Aga vähe sellest ! 
150	NA	 Vahel näib koguni , nagu teeksid lendkalad ja barrakuudad koostööd . 
150	NA	 Mõni barrakuuda nimelt ei püüagi tegelikult lendkalu , tema jahib avamerelinde , kes pärast kõhutäit lainele puhkama asuvad ning kohe barrakuuda saagiks langevad . 
150	NA	" Nõnda et barrakuuda "" söödab "" linde just samamoodi , nagu inimene paneb kala jaoks õngekonksu otsa ussi . "
151	NA	 Veidi naljatades võiks küsida : kuhu areng edasi läheb ? 
152	NA	 Kas areng kasvatab barrakuudale tiivad , et tal oleks lihtsam linde püüda ? 
152	NA	 Või õpetab linnud õhus magama , nõnda et nad ei peaks lainetele laskuma ? 
153	NA	 Aga mis me ikka oletame – paarikümne miljoni aasta jooksul tõde selgub , eks siis näe , kellel oli õigus ja kellel mitte . 
154	NA	 Heino-suguste meestega suheldes saad aru , millistest tühikargajatest koosneb Tallinna meediakeskne elu . 
154	NA	 Õiged mehed on vaikselt kõrval , nemad ei tiku teleekraanidele ja klantsajakirjade fotodele . 
155	NA	 Heino on varem juba neli korda Tongal käinud , ta on töötanud seal kaptenina Leonhard Niidu kalalaeval , Tongal ootab Heinot tema poeg Risto , samuti laevakapten , kes on abielus tongatariga ja kelle perre on peagi oodata peenikest peret . 
156	NA	 Tüürimees Ivo on ainult kahekümnekolmene , tema on oma paberid saanud Tallinna merekoolist , mida naljatamisi Karu akadeemiaks kutsutakse , seejärel läbinud Eesti Vabariigi mereväeteenistuse ning nüüd on oma esimesel pikemal reisil . 
157	NA	 Mereväes püüti talle auku pähe rääkida , et noormees jääks üleajateenijaks , kuid lühikesed sõidud Läänemerel ei huvitanud Ivot . 
157	NA	 Kui juba sõita , siis sõita maailma teise otsa ! 
158	NA	 Ivo on vaikne noormees , aga tööd tegi vihaselt . 
159	NA	 Õigupoolest ei suutnud Ivo olla minutitki ilma tööta , ikka ta värvis , pahteldas või korrastas , parandas või sättis midagi . 
160	NA	 Selles mõttes sobisid nad ekspeditsiooniülemaga – Heinogi sättis kogu aeg purjesid , korrastas püügivahendeid , värvis tekki või trümmi . 
161	NA	 Kui Kostja ja Igor lubasid endile ikka vabu hetki , mil puhates oma telemänge mängisid , siis Heino ja Ivo tegid pea kogu aeg tööd . 
162	NA	 Mina olin kõik ööd kaptenisillal roolimajas roolivahis ning päeval tuli mul tekki ja trümmi värvida , kuid värvijana ei olnud ma kõige tugevam , õigupoolest kukkusin ma selles ametis üsna läbi , nõnda et mulle jäid vaid öised roolivahid . 
163	NA	 Pidin Heinolt vahi üle võtma kell kümme õhtul , püüdsin päeval magada nii palju , kui see kuumuses oli võimalik , püüdsin magada päris kella kümneni . 
164	NA	 Kokkuvõttes mituteist korda juhtus aga nõnda , et vahepeal oli laeval kell tund aega tagasi lükatud ( sest me sõitsime ju kogu aeg lääne suunas uutesse ajavöönditesse ) ning ma saabusin roolivahti üle võtma laevakella järgi tund aega varem , kell üheksa õhtul . 
165	NA	 Roolivaht peab vaatama kahte-kolme arvutikuvarit , ühele neist on sirgena tõmmatud laevale vajalik kurss , mille kõrval on näha punkt , mis on seesama laev , mida roolivaht juhib , ning selle punkti liikumine , mis on laeva tegelik kurss . 
166	NA	 Roolivahi ülesandeks on hoida niimoodi , et need kaks joont kuvaril kattuksid või oleksid teineteisele väga-väga lähedal . 
166	NA	 See ei ole raske ülesanne . 
166	NA	 Autopiloodiga sõitev laev võib vajalikust kursist kõrvale kalduda ainult hoovuste või tuulte mõjul , kõrvalekalle on tühine ning selle parandamiseks tuleb keerata tüüri vaid mõne kraadi võrra . 
166	NA	 Meie kurss oli harilikult 254 , mõnikord tuli laeva juhtida kursile 250 või 260 , et see õigele kursile tagasi jõuaks . 
167	NA	 Teine arvuti fikseeris radari abil kõik ümberkaudsed objektid – teised laevad , rannikud , saared , isegi madalad pilved ja karid jne. 
168	NA	 Radari võis lülitada fikseerima objekte kuni 72 meremiili ( umbes 130 kilomeetri ) kauguselt , milleks aga ei olnud isegi teoreetilist vajadust – Maa pinna kumerus takistab nõnda kaugele vaatamast isegi radaril . 
168	NA	 Tavaliselt jälgis radar vetevälja , mille raadiuseks oli 12 või 24 miili , ja harva , väga harva fikseeris radar mõne laeva . 
169	NA	 Inglise kanalis oli laevu radariekraanil muidugi kümneid , üsna palju ka Panama kanali tsoonis , kuid näiteks kümnepäevase teekonna Kesk-Atlandil Las Palmasest kuni Guadeloupe'ini läbisime nägemata ühtegi teist laeva või lennukit . 
169	NA	 Kahekümne kahe päevasel teekonnal Panamast Tahitile nägime ainult kaht teist laeva , needki olid Galápagose vetes , ja kumbki ei tulnud meie laevale nõnda lähedale , et mingeid probleeme tekitada . 
169	NA	 Teisi laevu ei olnud näha ka üheksapäevasel teekonnal Tahitilt Tongale , kuid kuuepäevasel sõidul Kariibi meres Guadeloupe'ilt Panamani oli jälle näha hästi palju laevu ja lennukeid . 
170	NA	 Ei ole midagi ilusamat kui tuledes laev pilkases öös . 
171	NA	 GPS-süsteemi fiksaator teatas koordinaadid tuhandiksekundilise täpsusega , tegelikult pole sellist täpsust vajagi . 
172	NA	 Kaptenisillal oli kokku viis instrumenti , mis igal ajahetkel fikseerisid laeva koordinaadid , ning kõik need näitasid pisut-pisut erinevaid numbreid . 
173	NA	 GPS-süsteem on teatavasti välja kasvanud USA sõjatehnikast , sputnikute abil fikseeritavad objekti koordinaadid söödetakse arvutisse , arvuti rihib välja raketi kursi ning inimene otsustab , kas tulistada või mitte . 
173	NA	 Arvuti sihtimistäpsus pidavat olema 100 protsenti , milles võib aga suuresti kahelda . 
174	NA	 USA sõjaväel olevat nüüd juba GPS-2 süsteem , mis olevat veelgi täpsem ning nõnda antigi GPS-1 tsiviilkasutusse , mille jaoks see on ülearugi täpne . 
175	NA	 Öise roolivahi ajal tuli mul ka mööda ülatekki käia ja kõige mõnusam asi on end hetkeks vööri selili visata ning tähistaevast imetleda . 
176	NA	 Jälgisin , kuidas õhtul vara tõusis taevasse hele Veenus , kuidas tuttav Suur Vanker võttis ikka teise ja teise kuju , kuniks Vaiksel ookeanil , siis , kui üle ekvaatori sõitsime , kadus sootuks taevast . 
176	NA	 Suure Vankri asemele ilmus veelgi väärikam ja täiesti eksootiline Lõunarist . 
177	NA	 Aeg-ajalt langes taevas mõni täht , tähesadu oli Vaiksel ookeanil tihedam kui Atlandil . 
178	NA	 Madrus pidi ohtliku olukorra puhul raadio teel äratama ekspeditsiooni ülema , tegin seda kahe kuu jooksul ainult ühe korra ja selgus , et sedagi asjatult – ma olin kaugeneva laeva tulesid pidanud läheneva laeva tuledeks . 
179	NA	 Las Palmas 
180	NA	 Ilusa ilma korral oleks olnud nähtav Portugali läänenukk , kahjuks jäi nägemata . 
181	NA	 Hommikul tualetis hambaid pestes nägin läbi illuminaatori ( ümmarguse laevaakna ) vapustavalt ilusat päikesetõusu . 
181	NA	 Päikesetõusud ja loojangud olid mõlemal ookeanil kõige kaunimaks vaatepildiks . 
181	NA	 Taevas roosatas veel kaua pärast päikese laskumist ookeani . 
182	NA	 Ilm läks jälle halvaks , puhkes uus torm . 
182	NA	 Vaikne oli ainult muidu tormide merena tuntud Biskaia lahel . 
183	NA	" Vestlesime Heinoga kõiki eestlasi siduval teemal – reisilaeva "" Estonia "" hukkumisest . "
183	NA	" Huvitav , nii Heino kui Ivo olid veendunud , et "" Estonia "" põhjaminekus on midagi väga salapärast , mõlemad mehed pidasid laeva uppumatuks . "
183	NA	" Heino tundis "" Estonia "" kapteneid isiklikult , ta ei pidanud võimalikuks , et kumbki mees oleks laeva juhtimisel teinud nõnda rumalaid vigu , nagu ettekandes on kirjas . "
184	NA	" Etteruttavalt olgu öeldud , et Tongale jõudnud , oli meil "" Estonia "" katastroofist juttu ka Tonga eestlase , kolmekordse kapteni ( allveelaeva kapten-komandör , lõbusõidulaeva kapten ja kalalaeva kapten-omanik ) Leonhard Niiduga . "
184	NA	" Tema pidas "" Estonia "" hukkumist tormis võimalikuks , veelgi enam , tema enda juhitud lõbusõidulaevaga ( Rootsi lipu all tookord ) oli juhtumas täpselt samasugune vesiiriavarii , mille puhul aga tema suutis ära hoida kõige rängemad tagajärjed . "
184	NA	 Seejärel oli Leonhard Niit saatnud Rootsi mereteede valitsusele ettepanekud , kuidas peaksid vahimadrused laevas liikuma , et ükski rike märkamatuks ei jääks . 
184	NA	" Tema ettepanekutesse tehti väikesed muudatused ning need said kohustuslikeks eeskirjadeks kõikidele Rootsi laevadele ; "" Estonial "" neist aga abi ei olnud , sest "" Estonia "" ei olnud Rootsi laev . "
185	NA	 Nägin vaalaparve , Heino arvas , et need olid kiusvaalad – hiigelelukad , kes ahmavad suhu tohutul hulgal vett , panevad siis suu kinni , lasevad vee suust läbi kiuste ( eriliste filtrite ) välja , nõnda et veest välja uhutud toit jääb kiuseplaatide külge kinni , kust vaal selle keelega oma kurku ampsab . 
185	NA	 Kiusvaal võib päevas süüa kaks ja pool tonni merivähke , planktonit ja krilli ( hiigelvähilisi ) . 
186	NA	 Täpselt kümme aastat tagasi istusime tšuktši kirjaniku Vassiljeviga Tšukotka rannas , mees rääkis , et just tema tõlgib kuulsa tšuktši kirjaniku Juri Rõtheu teosed vene keelest tšuktši keelde , mees jutustas pikalt-laialt , kuidas ta seda teeb , aga järsku süttis põlema . 
186	NA	" Vana mees kargas päris poisikese kombel rannakividelt püsti , tantsis ja karjus : "" Vaal ! "
186	NA	" Vaal ! "" "
187	NA	 Ja tõepoolest , päris kalda lähedale oli ujunud suur vaal , purskas üsna graatsiliselt veejoa välja . 
188	NA	 Kirjanik Vassiljevis aga lõi välja esivanemate vaalapüüdjainstinkt , ka temas oli tung istuda väikesesse kajakki ( süsta ) , sõuda vaalale lähemale ning seejärel virutada vaalasse käsiharpuun . 
189	NA	 Mõnikord tuli tšuktšidel oma kajakis sõita vaala järel slepis mitu päeva , loopida vaala kehasse üha uusi harpuune , enne kui vaal väsis ja alla andis . 
190	NA	 Tänaseks on vaalapüük ammu keelatud nii Atlandil , Põhja-Jäämerel kui igal pool mujal , vaalapüügiga tegelevad ainult jonnakad norralased , kes ei ole alla kirjutanud riikidevahelisele kokkuleppele loobuda vaalaküttimisest , sest peavad vaalapüüki oma rahvusliku kultuuri osaks – nagu nad ei saa loobuda oma keelest , kirjandusest ja kuningast , nõnda ei saa nad olla ilma vaalapüügita . 
191	NA	 Ja tšuktšid olgu ilma ! 
191	NA	 Ometi on vaalaküttimine tšuktšidele märksa rohkem rahvuslik asi kui norralastele . 
192	NA	 Materialistliku vaatekoha järgi sündis elu vees . 
193	NA	 Vaal ja teised vaalalised on kummaline nähtus selle poolest , et kunagi väga kauges minevikus läksid vaala esivanemad maismaalt merre tagasi , nende karvastik kadus ning keha muutus voolujooneliseks , esijäsemetest said loivad , viletsast sabajupist aga tekkis võimas mõla , mille abil vaal end sõidutab . 
194	NA	 Teooria pisut nõrgaks kohaks on asjaolu , et vaatamata suurtele muutustele ei tekkinud vaalalistel eluks vees kõige vajalikumat – lõpuseid ja kalade hingamist . 
194	NA	 Nõnda peab vaal vee peal õhku võtmas käima ning sellepärast võivadki meresõitjad vaalu üsna tihti näha . 
194	NA	 Meresõitjaid see asjaolu kahtlemata rõõmustab , aga tundub , et vaaladelegi pakub merepinna külastamine suurt lõbu . 
195	NA	 Mõnikord vaalad hullavad , ka meie nägime vaala , kes kokku kas üksteist või kaksteist korda veest välja kargas . 
195	NA	 See oli juba Vaiksel ookeanil , Takume ( Volkonski ) atolli lähedal . 
196	NA	 Tagasi vette kukkus too hullaja vaal külg ees , tohutu valju plartsuga . 
197	NA	 Muide , bioloogid ei olegi üksmeelel , miks vaaladel on tarvis veest välja hüpata . 
198	NA	 Ühe teooria järgi suhtlevad vaalad nõnda omavahel – vägev plartsatus kuuldub vee peal paljude kilomeetrite kaugusele , vee all veelgi kaugemale , ning annab teisele vaalale edasi tähtsa teate , näiteks selle , et aeg oleks teha kolmas , väga pisike vaal . 
199	NA	 Teise teooria järgi hüppavad vaalad veest välja selleks , et saaki halvata või ehmatada . 
200	NA	 Arvatavasti on mõlemad teooriad õiged . 
201	NA	 Pügasin end elus esimest korda kiilaks , sest samuti tegid kõik teised meeskonnaliikmed . 
201	NA	 Minu juuksed ajasid masina rikki , Kostja pidi seda tükk aega parandama . 
201	NA	 Seejärel Kostja enam masinat minu kätte ei usaldanud , Igor lõikas mu juuksed nulliks . 
202	NA	 Kuidagi imelik tunne oli – nagu kannaksin ma võõrast pead . 
203	NA	 Võib-olla ongi madrusele literaadi pea võõras ? 
204	NA	 3 . juulil kl. 10.40 õhtul olid meie laeva koordinaadid : 38 kraadi , 00 minutit ja 8,72 sekundit põhjalaiust ning 11 kraadi , 55 minutit ja 9,78 sekundit läänepikkust . 
205	NA	 Las Palmasesse jäi umbes 10 kraadi otse lõunasse , üks kraadivahe on 60 meremiili , seega tuli läbida veel 600 meremiili . 
205	NA	 Laev sõitis kiirusega 8-9 sõlme , seega oli lootust jõuda esimesse peatuskohta kolme päeva pärast . 
206	NA	 Meie all oli 5000 meetrit vett , aeg-ajalt nägin kajaloodil hiigelkalaparvi , kord isegi mingit imelikku asja , mis võis olla allveelaev . 
206	NA	 Või veealune ufo ? 
207	NA	 Kauguste mõõtmine merel toimub meremiilides ja kaabeltaudes , üks miil on 1852 meetrit , kaabeltau sellest kümnendik . 
207	NA	 Meremiili pikkuseks ongi laiuskraadi üks minut , üks kuuekümnendik ühest kraadilaiusest , kuid kraadilaius on eri riikides erineva pikkusega , sest pooluste pool on ring ümber maakera lühem , ekvaatori lähedal pikem , kõige pikem täpselt ekvaatoril . 
207	NA	 Nõnda ongi meremiili pikkuseks valitud kokkuleppeliselt 1852 meetrit . 
208	NA	 Aga veesügavuste ja veealuste mägede kõrguste arvestamine käib meetrites . 
208	NA	 Selle erinevuse põhjuseks on asjaolu , et veesügavust hakati mõõtma ajal , mil terves maailmas taheti kehtestada meetermõõdustik . 
208	NA	 Ka navigatsiooni pidi tulema meetermõõdustik , nõnda otsustati alustada meetritega sügavuste mõõtmist . 
209	NA	 Hiljem loobuti meetermõõdustiku kehtestamisest merel , kuid sügavuste mõõtmisel jäeti see alles . 
210	NA	 Huvitav , et kahe erineva mõõdusüsteemi vastu ei teki pisematki tõrget . 
210	NA	 Miili- ja meetermõõdustik võivad vabalt ja loomulikult eksisteerida paralleelselt , üks ei tee teisele liiga . 
211	NA	 Meeskonda sisseelamine ei ole siiski kerge , isegi siis mitte , kui su pea on samamoodi kiilas nagu kõigil teistel . 
212	NA	 Võtsin südame rindu ning küsisin Kostjalt , missugune on tualetipuhastamise järjekord , sest ka see töö vajab tegemist ning ega keegi teine hakka madruse järelt seda tegema . 
213	NA	 Kostja vastus rahustas mind – igaüks puhastab enda järelt . 
214	NA	 Las Palmasesse sõitsime Hannstholmist üheksa päeva , tormid venitasid teekonna pikemaks . 
215	NA	 Sissesõit õhtupäikese valguses oli meeliülendav . 
216	NA	 Pikapeale pimenes , jälgisime merelt , kuidas linnas süttisid tuled . 
217	NA	 Heino oli roolis , meie – Ivo , Kostja , Igor ja mina – seisime vööris purje all ning vaatlesime järjest suurenevaid mägesid . 
217	NA	 Varsti olid selgelt eristatavad linnamajad . 
217	NA	 Just päikeseloojangu hetkel lasime ankru põhja ning jäime reidil lootsi ootama . 
218	NA	 Loojuv päike värvis mäeküljed roosakaks , veel heledamad ja roosamad olid pilved mägede kohal . 
219	NA	 Las Palmase sadam ei asu sügavas lahes , pole ka mõne saare või poolsaarega tuulte ning lainete eest kaitstud , seetõttu on siin hästi palju pikki muule , kaisid ja lainemurdjaid . 
220	NA	 Ka Las Palmasel on oma teisik . 
220	NA	 Las Palmase üheks kaksikuks on Bakuu . 
220	NA	 Reidilt vaadates on Bakuu ja Las Palmas täiesti ühesugused , linnas jalutades leidsin suurt sarnasust ka Las Palmase ja Küprose pealinna Nikosia ( Lefkosia ) vahel , ehkki Nikosia ei ole sadamalinn . 
221	NA	 Viimaks tuli loots oma punakasoranži mootorpaadiga , Heino pakkus talle kombekohaselt väikese õhtusöögi ( nii oli see kõikides sadamates edaspidigi ) , loots näitas meile ette kaikoha , hiivasime ankru , panime laevamootori uuesti tööle ning sõitsime silda . 
222	NA	 Meie sadama nimeks on La Puz , Igor ja Kostja räägivad mõnusaid lugusid , sest nendele on Las Palmas peaaegu kodulinn . 
223	NA	 Just sellesama kai ääres on Kostja pool aastat seisnud ( ilma maalemineku loata ) , kõrvalkail aga käisid kohalikud inimesed uputamas oma koera- ja kassipoegi , kes neile liigsena tundusid . 
224	NA	 Mõned pisikesed kutsud olid aga nii vaprad , et ujusid laevani , mille peal oli Kostja , ning meremehed tõstsid nad laeva . 
224	NA	 Nõnda oli nende laevas hästi palju koerapoegi , kes kõik õnnelikult niutsusid , sest olid päästetud . 
225	NA	 Kui remont tehtud sai , olid koerad juba nii suureks kasvanud , et võisid hakata elama iseseisvat elu ning lisanduda Las Palmase niigi tohutu suurele hulkuvate koerte karjale . 
225	NA	 ( Muide , hispaania keeles tähendavad Kanaari saared – Islas Canarias – 'koerasaari' . ) 
226	NA	 Meremehed lasid koerad öösel kail lahti , laeva jäi ainult kaks kõige pisemat kutsut , koerad kail ulgusid haletsedes kaua , kui lahkuva laeva tulesid jälgisid . 
227	NA	 Jah , tõepoolest on veider see , mida keegi headuseks ja loomaarmastuseks peab . 
227	NA	 Mõni arvab , et kergendab koera saatust tema hukkamisega , teine on seda meelt , et ka hulkuva koera elu on parem kui surm mõnepäevase kutsikana . 
228	NA	 Skandinaavias hulkuvaid koeri pea polegi , lõunamaa linnad on neid aga täis , elu on seal penid nõnda kavalaks õpetanud , et nad tunnevad koerapüüdjad ära juba kaugelt ning pagevad nende eest . 
229	NA	 Las Palmas on üks Euroopa kuulsamaid sadamalinnu , temast on tehtud mitu meremehelaulu eesti keeleski . 
230	NA	 Kui hispaanlase elatustase üldiselt jääb sakslase elatustasemele tunduvalt alla , siis Kanaari saare elaniku sissetulekud on suuremad ja väljaminekud väiksemad kui sakslasel . 
231	NA	 Las Palmase rikkuse ja kuulsuse aluseks on tema hea asukoht keset ookeani kõigisuunaliste laevateede ristumiskohas . 
231	NA	 Siin peatuvad paljud laevad , siin neid remonditakse , siin võtavad nad kütust . 
231	NA	 Kütus tuuakse Las Palmasesse tohutu suurte tankeritega , meiegi nägime neid kai ääres seismas . 
231	NA	 Tankeritelt pumbatakse kütus laiadesse koonusekujulistesse tsisternidesse , mille peal kuulsate kütusefirmade logod ning mis paiknevad kalda ääres . 
231	NA	 Tsisternidest pumbatakse kütus omakorda laevadesse . 
231	NA	 Merendusele ja kalandusele lisaks saadakse Las Palmases üha suuremat sissetulekut turismist ning seal on linnaosasid , kus hotell seisab hotelli kõrval , tavalisi elumaju ja büroohooneid ei olegi . 
232	NA	 Sadamas käib alati äri , olgu siis legaalne või illegaalne . 
233	NA	 Meie kalalaevale tuldi pakkuma tööd : püüdke kalu ja tooge sadamasse – kui teeme ametlikult vormistamata , saate 175 dollarit tonnilt , kui ametliku vormistamisega , siis 120 dollarit tonnilt . 
234	NA	 Meie sihiks oli siiski Tonga . 
235	NA	 Muide , just Kanaaridel korraldasid hispaanlased esimese vallutuse ja kolonisatsiooni , hävitades täielikult põlisrahva , eeskujuks oli see ka nende hilisemale käitumisele Ameerikas . 
236	NA	 Las Palmases on Kolumbuse maja , väidetavalt oli Kolumbus Kanaaride kuberner . 
236	NA	 Aga täpselt samasugune maja on Portugalile kuuluva Madeira pealinnas Funchalis , nõnda vaidlevad Kanaarid ja Madeira tänase päevani , kumma saarestiku kuberneriks Kolumbus ikkagi oli . 
237	NA	" Eesti kirjandussegi on Las Palmas mitmel korral jõudnud , üht mõjusaimat kirjeldust lugesin Viljo Anslani reisiraamatust "" Aastase reisi jälgedes "" . "
238	NA	 Las Palmases asus aastakümneid Nõukogude kala- ja kaubalaevastiku remondibaas , siin sadamas seisid N. Liidule kuuluvad suured laevad teinekord pool aastat ja kauemgi . 
238	NA	 Ja nagu teada , sattus N. laevadele eestlasigi . 
238	NA	 Siin vahetati meeskondi , ühed mehed lendasid lennukiga koju , teised asusid nende asemel tööle . 
239	NA	 Hommikul vara tegin kohe asja kaile . 
240	NA	 Minu juurde tuli kaldalt mees , kes ütles inglise keeles , et tema on agent . 
241	NA	 See teade võttis küll pisut võdisema , mõtlesin , et sain ehk valesti aru ja palusin korrata . 
241	NA	 Mees pani imeks , et ma nii lihtsast ja loomulikust asjast aru ei saa ning kordas . 
242	NA	" "" Ma olen agent , "" ütles mees mingi erilise väärikusega , nagu oleks tema amet maailmas kõige tähtsam . "
243	NA	 Mõtlesin kohe , kas mu paberitega on kõik korras . 
244	NA	 Mul olid laevas Eesti Vabariigi kodanikupass ja meremehepass , mõlemad peaksid siin kehtima , sest Hispaaniasse sõit on Eesti Vabariigi kodanikule viisavaba . 
245	NA	 Selgus , et mees pole siiski mingite nn. organite agent , on hoopis selline agent , kes varustab laeva vee ja proviandiga . 
245	NA	" Hiljem kuulsin ma igas sadamas seda sõna ning jõudsin koguni harjuda , sain lahti nõukogulikust hirmust sõna "" agent "" ees . "
246	NA	 Veelgi enam – igal laeval peab olema igas sadamas oma agent , muidu läheb uute varude muretsemine veel kallimaks kui ilma agendita . 
247	NA	 Laevaagent on umbes sama laadi asjamees nagu kindlustusagent – ta tegeleb teenindamisega , saades endale palgaks mingi kindla protsendi . 
248	NA	 Kohe kai ääres oli baar , kus soovija võis teha esimesed napsud . 
248	NA	 Sinna istusimegi terve meeskonnaga , ainult Heino jäi agendiga asju ajama . 
249	NA	 Kuulsin Ivolt , et ta on pärit Märjamaalt . 
250	NA	 See on küll huvitav tõik – tüürimees , kes 23-aastaselt üle kahe ookeani laeva juhib , on pärit Eesti kõige kuivemast paigast , kus selle nimest hoolimata tuleb kaevudki hästi sügavaks puurida , et põhjaveeni jõuda . 
251	NA	 Hiljem liitus meiega Heino , kes oli üksjagu nördinud . 
252	NA	 Agent oli talle selgitanud , et magedat vett antakse korraga kakskümmend tonni , mitte vähem . 
253	NA	 Meie laeva veepaak mahutab seitse tonni , Las Palmases läks meil vaja aga vaid neli tonni magedat vett , sest üheksa päeva kestnud teekonnal ei suutnud me kulutada üle kolme tonni . 
253	NA	 Magedat vett kasutasime duši all , sellega pesime ennast , riideid ja toidunõusid , tegime teed ja kohvi . 
254	NA	 Nii võttiski ekspeditsiooniülem magedat vett ainult neli tonni , sest rohkem poleks meie paaki lihtsalt mahtunud , maksta tuli aga kahekümne tonni eest . 
255	NA	 Niisugune sadamapoolne kavalus on selge sulitemp ning tegi loomulikult meele mõruks . 
255	NA	 Mida sellega taotletakse ? 
255	NA	 Tahetakse tõrjuda väikesed laevad kõrvale , tahetakse , et edaspidi külastaks Las Palmast ainult suured laevad , sest nende pealt teenib sadam rohkem ? 
255	NA	 Aga vaielda ei ole siin midagi – need mehed , kes veevooliku autokärul kohale vedasid ning kraani lahti keerasid , ei kehtesta hindu . 
255	NA	 Nemad kas teenindavad või ei teeninda , nendel pole õigust sellel teemal isegi kaasa rääkida . 
255	NA	 Need mehed aga , kes niisugust hinnapoliitikat ajavad , oma nägu kail ei näita , nemad istuvad kaldal uhketes büroomajades ning nende juurde iga soovijat ei lastagi . 
256	NA	 Sadamates proovib alati keegi kaimadrus sissesõitva laeva trossi või köit kas või moepärast , sõrmeotsagagi puudutada , et saaks kirja panna abistamise sildumisel ning hiljem selle eest ränka raha nõuda . 
256	NA	 Ühe niisuguse abistamise eest tuleks maksta 100 dollarit , ehkki abistajast endast ja tema abist ei ole põrmugi kasu . 
256	NA	 See töö tuleks endal ikkagi üle teha , sest kaimadrus ei viitsi kinnitusköit korralikult kinni siduda . 
257	NA	" Las Palmase sadamarajoonis jalutades võib tänagi leida kauplusi ja baare , mis mõeldud kütkestama venelasi – "" Gagarin "" , "" Moskva "" , "" Bogatõr "" , tänavakaubitsejad ja tüdrukute pakkujad oskavad siin mõne sõna vene keeltki , ehkki Vene laevade hiilgeajad on pöördumatult möödas . "
257	NA	 Veel aastakümme tagasi oli siin sadamas korraga paarkümmend Nõukogude laeva , nüüd märkasid Kostja ja Igor omasid otsides ainult kahte . 
258	NA	 Kostja ja Igor kutsusidki külla tuttavad vene meremehed Klaipedast pärit Leedu laevalt , need mehed tegid korda ka meie laeva jäähelvestaja . 
259	NA	 See oli Taanist ostetud , kuid ei läinud kohe mitte kuidagi käima . 
259	NA	 Heino , Igor , Kostja ja kaks mehaanikut Leedu laevalt võtsid suure ja keeruka riistapuu üksipulgi lahti , panid uuesti kokku ning jäähelvestaja hakkaski tööle , tegi veest jäähelbed , mis ette nähtud kalade külmutamiseks . 
260	NA	 Veidi piinlik tunnistada , aga ka minuga hakkasid tülitajad Las Palmase tänaval esmalt rääkima vene keelt . 
261	NA	 Miski minevikust on minuga igavesti kaasas ja see miski on kogemustega kaelamäärijale vaistuga tunnetatav . 
261	NA	 Vastasin mehele eesti keeles ning kohe läks ta inglise keelele üle . 
261	NA	" Uskumatu , ta ei pakkunudki mulle "" väga puhast "" tüdrukut , ka ei soovinud ta petukursiga valuutat vahetada , ta tahtis mulle müüa väga odavalt väga häid kasukaid ! "
262	NA	 Keset igavest suve , keset ookeani , äärmiselt kaugel jahimaadest , pakuti mulle naiste jänesenahkseid kasukaid , pealegi kaks-kolm korda odavamalt kui poes ! 
263	NA	 Äriteed on kummalised , kes teab , kust too sahkerdaja oma kasukad sai , et teenindada vene meremehi , vene uusrikkaid ja vene mafioososid , keda Las Palmas on puupüsti täis . 
264	NA	 Ostsin kümme postkaarti , istusin merepargi välikohvikus laua taha ning kirjutasin kodustele ning sõpradele esimesi reisimuljeid . 
265	NA	 Hommikune suurlinn oli meeliülendav . 
265	NA	 Kojamehed seebitasid kõnniteekive , nühkisid seejärel kõnnitee harjaga puhtaks , aednikud kastsid voolikutega lillepeenraid . 
266	NA	 Püüdsin helistada koju , silt telefoniputka seinal õpetas inglise keeles , et rahvusvahelised kõned tuleb võtta koodi 8-07 kaudu . 
266	NA	 Kui ma 8-07 ära valisin , teatas mulle naishääl automaatvastajalindilt midagi hispaania keeles . 
266	NA	 Mida ? 
267	NA	 See jäigi esialgu selgusetuks . 
268	NA	 Miks olin ülikoolis laisk ega õppinud selgeks hispaania keelt , nagu tegi seda mu hea sõber ? 
269	NA	 Hispaanlased nagu teisedki lõunamaarahvad on alati abivalmid , üle kõige meeldib neile suhelda , ja seda isegi võõrastega . 
269	NA	 See on ka põhjus , miks hispaanlased ei neuroositse , miks nad peaaegu kunagi morni ja tusase näoga ei ole . 
269	NA	 Hispaanias surrakse südamehaigustesse tunduvalt harvemini kui Soomes või Rootsis , seega peaks just Soomes ja Rootsis kogu aeg suhtlema , et tõsta tuju ning vähendada pimeduse halba mõju . 
269	NA	 Põhjamaise nurkapugemise ja tigetsemise asemel hispaanlased naeratavad ning on alati valmis sinuga suhtlema . 
269	NA	 Minu luhtunud katset helistada märkas vanem hispaania daam ( aga daamid on Hispaanias kõik efektsed ) , kelle ülahuulel kasvasid hõredad , kuid ilusad vurrukesed . 
269	NA	 Kohe astus ta minu juurde ja pakkus abi , valis 8-07 , nagu õpetuses kästud , kuulis nagu minagi naishäält , sai teada , et tegelikult peab valima koodi 8-00 ( nagu kõikjal maailmas ) ning kuna ta automaatvastaja juttu minu jaoks inglise keelde tõlkida ei osanud , valis ise õige koodi ning tegi mulle seejärel kätega selgeks , et valigu ma nüüd oma riigi kood ja number . 
270	NA	 Seejärel lahkus ta delikaatselt , et oma juuresolekuga mitte segada minu telefonikõnet , kuigi ta nagunii poleks sellest aru saanud . 
271	NA	 Kui daam uhkelt eemale kõndis , oli meil mõlemal hea meel , olen selles kindel . 
271	NA	 Minul sellepärast , et mulle lahke teene osutati , temal seepärast , et sai teene osutada . 
272	NA	 Ma olin Las Palmases elust teist korda , alati on huvitav tulla tagasi kohtadesse , kus oled varem viibinud – kontrollid oma mälu , meenutad toonaseid elamusi , võrdled neid uutega . 
273	NA	" Ostsin "" International Herald Tribune'i "" , sain teada , et sõda Kosovos jätkub . "
274	NA	 Olin olnud üheksa päeva ilma päevauudisteta ( meie laeva televiisor katkestas näitamise juba Prantsusmaa ranniku lähedal ) ning mul oli küllaltki raske seda infopausi taluda . 
275	NA	 Alles meresõidul märkasin , et mul on tekkinud lausa narkootiline sõltuvus päevauudistest , aga milleks peaksin ma õigupoolest iga päev ikka jälle ja jälle kuulama või lugema , et Jugoslaavias käib sõda ? 
276	NA	 Meremehed on teinekord aga kuude kaupa ilma uudisteta ning see on õpetanud , kuidas selekteerida tähtsam välja üldisest mürast . 
277	NA	 Heino rääkis , et kõige hullem on infosaast , see on veel hullem asi kui suitsevad prügimäed ümber linna . 
277	NA	 Viimased mõjuvad halvasti inimese füüsisele , infosaast aga vaimule . 
278	NA	 Kui mind Jugoslaavia sõda tõsiselt huvitaks , võiksin ma kunagi pärast sõja lõppu paar tundi raamatukogus istuda , vanad ajalehed ja ajakirjad läbi lugeda ning pilt sellest sõjast saaks mulle märksa selgem ja sügavam kui iga päev lühisõnumitega tutvudes . 
279	NA	 Võib-olla ahmivad inimesed endasse päevast päeva parasiitinformatsiooni tõesti selleks , et mitte tegelda millegi tähtsama ja vajalikumaga . 
279	NA	 Parasiitinfo kogumine nagu õigustaks laisklemist ja logelemist ja pagemist endasse ning asjadesse süüvimise eest . 
280	NA	 Päeva teisel poolel käisime koos Ivo , Kostja ja Igoriga Las Cartenase rannas ujumas . 
281	NA	 Meie selja taga kõrgusid kaunid seitsme-kaheksakorruselised hotellid , meie ees sirendas Atlandi ookean . 
282	NA	 Enamik kuulsaid suvituslinnu on enam-vähem ühte nägu , asugu need ükskõik missuguses maailma otsas . 
283	NA	 Põhjus on selles , et massiturism on veel väga noor nähtus , see kujunes välja 1960-ndail aastail ning hakkas plahvatuslikult arenema alles 80-ndail . 
284	NA	 Nii on suvituslinnade kvartalid , kus hotell on hotellis kinni , kõik üsna ühesugused , sest arhitektuuri põhiautoriks pole mitte arhitekt , vaid ajastu . 
284	NA	 Paarkümmend aastat on aga arhitektuuri jaoks lühike aeg , sel ajal valminud majad kuuluvad ühte ajastusse ning on üsna sarnase väljanägemisega . 
285	NA	 Õnneks Las Palmase kohta see tõdemus ei käi . 
285	NA	 Las Palmas on siiski vana turismilinn , siin käidi suvitamas juba enne Teist maailmasõda ning siin võib näha väga ilusaid , vanu ja väärikaid hotelle . 
286	NA	 Igor rääkis rannas , kuidas Nõukogude kalureile teinekord linnaluba anti . 
287	NA	" Pärast nelja kuud sadamas seismist ja laevaremontimist tehti madrustele üks nn. kultpahodka – "" kultuurimatk "" . "
288	NA	 Kapteni esimene abi poliitalal , nn. pompoliit , instrueeris meremehi ohtudest , mis sotsialismimaa kodanikku kapitalistlikus riigis varitsevad – peamiselt poliitilised provokatsioonid , lõbutüdrukud ja salakaubandus , kusjuures salakaubanduseks loeti mis tahes eseme müümist . 
289	NA	 Pompoliit keelas isegi välismaalastega rääkimise , ehkki see oli nii või teisiti võimatu – Nõukogude meremees ei osanud võõrkeeli , lihtsale meremehele võis võõrkeeleoskus olla koguni maalepääsu takistuseks välismaal . 
289	NA	 Pompoliit kahtlustas ju , et võõrkeele selgeks õppija tahab laevalt ära karata ning kapitalistlikus riigis poliitilist varjupaika paluda . 
289	NA	 Kaptenid ja tüürimehed pidid inglise keelt siiski oskama . 
290	NA	 Linnas käisid Nõukogude meremehed neljakaupa , pompoliit hoolitses selle eest , et nelikusse ei satuks kokku kahte sõpra . 
290	NA	 Sõbrad ja sõprus olid pompoliidi jaoks alati kahtlased asjad , ta ei saanud ju üldjuhul teada , millest need sõbrad omavahel räägivad . 
290	NA	 Kes teab , äkki plaanivad ära hüpata , oli pompoliidi mõtteviis . 
291	NA	 Kui pompoliit märkas laeval , et kaks meest sõbrustavad , siis püüdis ta imekähku ühte või mõlemat neist nuhiks värvata ning sellega sai ka sõprusele kiil vahele löödud , sest mehed hakkasid teineteisele kõõrdi vaatama . 
292	NA	 Aega linnas käimiseks oli kaks tundi , raha võis ametlikult kaasa võtta alla 10 dollari , mille eest ei saanud osta isegi teksapükse , Nõukogude inimese toonast unistust . 
292	NA	 Aga meremees pidi viima ilmtingimata koju kingitusi , muidu ei peetud temast lugu ! 
293	NA	 ( Muide , ka kingituste peale oli ametkond mõelnud – nende jaoks olid Nõukogude Liidus eripoed , kust sai osta välismaa kaupu meremeeste eriraha , boonide eest . ) 
294	NA	 Äritsemine oli muidugi täielikult keelatud , seda nii laeval kui sadamas , aga kõige rohkem kultpahodka ajal. 
294	NA	 Kuid ometi äritsesid peaaegu kõik Nõukogude meremehed . 
295	NA	 Müüdi kõike , et veidikenegi lisaraha saada . 
296	NA	 Veel 1960-ndail ja 70-ndail aastail oli hea minek N. Liidus toodetud kelladel , fotoaparaatidel ja raadiotel , nende müümise eest saadi raha , mille eest osteti peamiselt rõivaid endale , naisele ja lastele . 
296	NA	 Hiljem toimus Läänes tohutu kiire elektroonikahüpe ning Nõukogude tooteid ei tahtnud enam keegi . 
296	NA	 Siis hakkasid Nõukogude meremehed müüma metalli – nii kulda , hõbedat , pronksi kui päris ehtsat rauda . 
296	NA	 Ka viinast , kalamarjast ja šampusest võis kerge vaevaga lahti saada , vastu pakuti hilpe . 
296	NA	 Igas sadamas , kuhu Nõukogude laevad sõitsid , olid tekkinud vene meremeestele spetsialiseerinud ärikad-ülesostjad , neil oli täpselt teada , mida Nõukogude meremees soovib . 
297	NA	 Nõnda läks Nõukogude madrus kaldale , käes pambud , ja tuli laevale tagasi samuti pampudega . 
298	NA	 Miks laeva juhtkond vaatas meremeeste pisikesele äritegevusele läbi sõrmede ? 
299	NA	 Põhjust polegi raske aimata – laeva juhtkond ajas ise tavaliselt suurt äri , tegeles tõelise salakaubandusega , müüs tonnide viisi piiritust , kalamarja ja kala , müüs isegi kaasavõetud autosid ja suuri tööpinke , mida võisid märgata ja millest võisid aru saada terasema pilguga meremehed . 
299	NA	 Nõnda oli tarvis , et ka lihtsamate meremeeste käed oleksid äriga määritud , et nad kodusadamas kaebama ei läheks . 
300	NA	 Edasi rääkisid Igor ja Kostja , kuidas toimus Nõukogude laevas nuhiks värbamine . 
301	NA	 Värbajaks oli toosama pompoliit . 
302	NA	 Alul olid pompoliitideks KGB-lased , kes mereasjandusest suurt midagi ei teadnud ning nende kulul tehti kõvasti nalja . 
303	NA	 Hiljem pandi pompoliitideks mehed , kes olid tüürimehe- või mehaanikuametis läbi kukkunud , kes polnud tõusnud kapteniks või peamehaanikuks . 
303	NA	 Need viidi mingitele kursustele , ja kui nad sealt tagasi tulid , olidki nad saanud pompoliitideks . 
304	NA	 Nemad kutsusid mehe , keda värvata kavatsesid , oma kajutisse ning tegid ettepaneku koostööks . 
304	NA	 Värvatav punnis harilikult kõigest jõust vastu . 
304	NA	 Asi on selles , et laeval oli nuhk kergemini avastatav kui kuival maal . 
304	NA	 Ehkki Nõukogude laevad olid hiigelsuured , ehkki neil oli sadu meremehi , märgati ikkagi , missugused mehed pompoliidi kajutis käisid ning eks sellest tehti siis vastavaid järeldusi . 
305	NA	 Kui pompoliidil meest kohe värvata ei õnnestunud , palus ta sel täita mingit lihtsamat ülesannet – jälgida näiteks , kas laelambid igal pool põlevad . 
305	NA	 Ohver nõustus kohe ja kergendusohkega , kivi langes ta südamelt , talle oli peamine , et ei peaks kaaslaste peale kaebama . 
306	NA	 Nõnda raporteeriski vennike siis vahest pool aastat , et kõikjal on laelambid terved , ainult seal-ja-seal oli pisike viga , mis kohe ära parandati . 
306	NA	 Varsti pidi ta seda tegema juba kirjalikult , mõnikord anti talle selle eest isegi väike rahasumma . 
306	NA	 Igal juhul sai ta esimese mehena maaleminekuloa , temal lubati lõdvemalt ka äritseda . 
307	NA	 Ühel kenal päeval aga ütles talle pompoliit , et kuule , mis me siin lolli mängime : laeva poliitosakonda ei huvita üldsegi see , kas laelambid põlevad või ei põle – aeg on tõsiselt tööle hakata ! 
308	NA	 Ja nüüd oli vaesel mehel juba raske taganeda , pealegi peeti laeval teda nuhiks nii või teisiti , sest paljud olid märganud teda pompoliidi kajutit külastamas . 
309	NA	 Tavaliselt hakkasid värvatud peale esimese kaebusraporti esitamist süümevalude kergendamiseks hirmsasti jooma , ja tihti jõidki ennast kähku põhja , ehkki nad veel kaua-kaua merd sõitsid , sest neil oli pompoliidi eestkoste . 
310	NA	 Pompoliit vastutas sadamas seisva laeva eest ning sel moel säästeti kapteneid , kes olid ju märksa kõrgema kvalifikatsiooniga ning laevastiku juhtide jaoks ka märksa hinnatumad mehed . 
311	NA	 Kui juhtus , et keegi meremees kultpahodkal ikkagi ära hüppas , siis ei vastutanud kapten , mööda päid-jalgu sai pompoliit , tihti vallandati ta isegi töölt , sest talle pandi süüks nõrka kasvatus- ja profülaktilist tööd . 
311	NA	 Kapten pääses terve nahaga ning võis merel laevajuhtimist ning laeva eest vastutamist jätkata . 
312	NA	 Meie laevalt loomulikult keegi ära ei hüpanud , meie lahkusime Las Palmasest 6. juulil kell 21.20 , olime seega La Puzi sadamas täpselt 23 tundi ja 50 minutit , seismine maksis laevale 250 dollarit . 
312	NA	 Olnuksime me 15 minutit kauem , tulnuks maksta 500 dollarit . 
313	NA	 Kariibi merel 
314	NA	 Valisime lõunateekonna , sõitsime edasi piki Gran Canaria lõunakülge . 
314	NA	 Olin öösel roolivahis , täiskuu valgustas Maspalomase kõrbe , kus me täpselt poolteist aastat tagasi poistega hullasime . 
314	NA	 Poistele meeldis end düünidelt alla veeretada ning värskele tuulevirvendusele tulisel liival värskeid jälgi tallata . 
315	NA	 Kanaari saared on tegelikult Aafrika osaks , kuigi poliitilise määratluse järgi liigitatakse need Euroopale kuuluvaks . 
315	NA	 Isegi Sahara kõrb jätkub Gran Canarial Maspalomase kõrbena . 
316	NA	 Muutsin kursi 257-lt 265-le ning siis oli sihiks otse Panama . 
317	NA	 Hommikul ütles Ivo , et Panamani on 4000 miili , ja võib-olla teeme vahepeatuse Bahama saartel . 
318	NA	 4000 miili läbimiseks pidi kuluma umbes 400 tundi , seega 17 ööpäeva . 
319	NA	 Bahama vastu polnud mul küll midagi , sest see oleks olnud koht , kus ma pole varem käinud . 
320	NA	 Nagu Kanaari saarte varjust avaookeanile jõudsime , hakkasime jälle tundma suurt ookeanilainetust . 
321	NA	 Tagatekil oli puudane sangpomm , mida Ivo , Kostja ja mina ikka sikutamas käisime . 
321	NA	 Pomm oli kehvalt kinnitatud ning libises kreenis laevalt vette . 
321	NA	 Õnneks oli laeva varustamisel niisugune võimalus ette nähtud , kaasas ka tagavarapomm , nõnda ei jäänud jõuharjutused katki . 
322	NA	 Eriti tugev ja sitke oli Ivo . 
322	NA	 Nooruke tüürimees seadis enda jaoks üles ka kangi , mille peal ta igal vabal hetkel turnis . 
322	NA	 Kätekõverdusi võis Ivo teha lõpmatuseni , samuti plaksuga pumpamist . 
322	NA	 Ainult tugev lainetus takistas seda , viis mehe tasakaalust välja . 
322	NA	 Nõnda pidi ta pumpama plaksuta , aga see võttis kauem aega . 
323	NA	 Heino ütles , et kõige parema meelega jääks ta Tongale elama , annaks ekspeditsioonijuhi koha Ivole ; Ivo oli selleks valmis . 
324	NA	 Heinole sobib soe lõunamaa kliima , seal ei valuta tal selg . 
325	NA	 Ivo küsis , kus tahaks keegi teha vahepeatuse teel Panamasse , sest Bahama ikkagi ei sobi , jääb liiga kaugele põhja . 
326	NA	 Võib-olla Trinidad ja Tobago ? 
326	NA	 Võib-olla Haiiti ? 
326	NA	 Või Puerto Rico ? 
327	NA	 Järgmise peatuskoha valikul pole tähtis mitte niivõrd see , kui kaugel üks või teine sadam asub , vaid kui kõrged on seal kütusehinnad ja kui palju tuleb maksta sadamas seismise eest . 
328	NA	 Hakkasime liikuma totaalses üksinduses . 
329	NA	 Televiisor näitas veel härjavõitlust , kuid siis muutus värvipilt alul mustvalgeks , mustvalge pilt seejärel üha udusemaks , varsti oli raske teha vahet härgade ja toreadooride vahel ning lõpuks kadus udupiltki . 
330	NA	 Hüvasti , Hispaania ! 
331	NA	 Atlandi ookeani keskosa pole üldsegi sõidetav . 
331	NA	 Kui varem kuulis laevaraadiost kogu aeg ingliskeelset , harva koguni venekeelset juttu – lobisesid kahe laeva radistid omavahel – , siis nüüd vaikis isegi raadio . 
332	NA	 Laev sõidaks ka ise , ilma juhtimata , kuniks kütust jätkub . 
332	NA	 Meie viiekesi võiksime lihtsalt magada , aga see poleks ilus . 
332	NA	 Pealegi on laevas vaja teha mitmesuguseid töid . 
333	NA	 Ekspeditsiooni ülem andis mulle lugeda keerukaid navigatsiooniraamatuid , neist tuli ilmsiks , et laevade kokkupõrgete arv viimasel ajal suureneb . 
333	NA	 Ja nii imelik kui see ka pole , on selles süüdi elektroonika – ehk õigemini ikkagi inimene , kes elektroonika abil saadud informatsiooni valesti mõistab või end pimesi üksnes elektroonika hoolde usaldab . 
334	NA	" "" Elu on ikka kallaste lähedal , ookeani keskosas valitseb täielik tühjus , "" ütles Heino . "
335	NA	 Ooh-oo , meid oli saanud rohkem ! 
336	NA	 Selgus , et lisaks 42 tonnile kütusele oleme Las Palmasest kaasa saanud kärbsed , kes laevas kohe hoolega sigima hakkasid ning järsku olid neid kõik kohad täis , igatsuses kõht täis saada lendlesid nad peamiselt kambüüsis . 
337	NA	 Igor ja Kostja tapsid tüütuid putukaid usinalt ajalehest tehtud kärbsepiitsaga . 
338	NA	 Ja kohe oli platsis ämblik , kes elektripliidi kohale oma võrgu punus ja ise end valvele seadis . 
339	NA	 Kus oli ämblik varem ? 
339	NA	 Kas tõesti ootas ta kuskil praos nukkunud olekus oma saaki ? 
339	NA	 Aga kes talle ütles , et saak lendas kohale ? 
340	NA	 Jälgisin , kuidas ämblik võrku punus . 
341	NA	 Kõigepealt ühendas ta kaks seina ühe niidiga , seejärel sibas seinu ühendava niidi keskele ning kukutas end oma raskuse jõul alla , ise muidugi oma niidi otsas rippudes . 
341	NA	 Niidist tekkis nagu Y-täht , siis ühendas ämblik ka Y-i kolmanda otsa seinaga ning nõnda oli valmis tehtud alusvõrk , karkass , kuhu peale ämblik hakkas ring ringi järel punuma väga korrapärast püügivõrku . 
342	NA	 Viimaks sai paraja suurusega võrk valmis , ämblik asus selle keskpaika ning jäi valvele . 
343	NA	 Ämblik vaatas mind , mina ämblikku , jälgisin , kuidas kaheksajalgne olend mind oma nelja silmaga jõllitas . 
344	NA	 Juba võrk ise on ime , aga kes õpetas ämblikule niisugust korrapära , mille joonistamiseks inimene vajaks sirklit ja joonlauda ? 
345	NA	 Ja võrke oli mujalgi – trümmis ja tualetis , sest kärbsed hoiavad ikka tualeti ligidusse , ehkki seal valitses loomulikult täielik puhtus . 
346	NA	 Muide , meilgi normiks saanud hügieenipidamine ei ole Euroopas vanem kui paar sajandit ( veel 1920-ndail aastail ei tuntud Eesti talus käimlaid ! ) ning puhtusenõue sai alguse Briti mereväest , enne seda ei peetud seda tarvilikuks isegi Briti õukonnas . 
346	NA	 Mereväest kandus puhtusenõue kaubalaevastikku ning kuni tänase päevani on laevad ikka olnud puhtuse ja korra eeskujuks . 
347	NA	 Ma ei märganud , et ämblikud oleksid ühegi kärbse kinni püüdnud , kuid lõpuks olid siiski kadunud kõik – kärbsed , ämblikud ja nende võrgud . 
347	NA	 Kuhu jäid kärbsed , seda on raske öelda . 
347	NA	 Võib-olla olid nad ettevaatamatud , lendasid lahtisele tekile ning tuul puhus nad ookeanile , kus nad langesid kas lindude või kalade saagiks . 
348	NA	 Kindel on aga see , et ämblikud sõid oma võrgud ära ( et väärt ehitusmaterjal kaotsi ei läheks ) ning pugesid kuhugi prakku peitu , et järgmine kord õigel ajal jälle platsis olla ning taas võrke punuda . 
349	NA	 Ämblikud arvatakse olevat kõige vanemad tänaseni elavad asukad meie maal , nende kui liigi iga küündivat 240 miljoni aastani . 
349	NA	 Nõnda punusid ämblikud oma võrke juba siis , kui dinosaurused polnud veel sündinudki ning kui kontinendid ja ookeanid asetsesid maakeral hoopis teisiti kui täna . 
349	NA	 Jääb siiski mõistatuseks , keda need ürgämblikud oma võrkudesse püüdsid , sest tol kaugel ajal polnud ju kärbseid veel olemas ... 
350	NA	 Olin öö öö järel kaptenisillal roolivahis . 
351	NA	 Kottpimedus , tähistaevas , mustav ookean kütkestasid . 
352	NA	 Vaid vahel harva hüppasid veest välja helenduvad kalad . 
353	NA	 Mõnikord oli taevas täiesti pilvine , kuid troopikaöö lummas ikkagi müstiliselt . 
354	NA	" Kustutasin laevatuled ja järsku sain aru , mida tähendab kõnekäänd "" ei näe sõrmegi suhu pista "" . "
354	NA	 Ümberringi valitses tintmust pimedus , oli kuulda vaid mootorimürin ning lainete rüma ja rütm . 
355	NA	 See on fantastiline tunne – olla keset ookeani täielikus pimeduses , mõelda lähedastele Eestis , aga samuti Eesti Vabariigi ja eestlaste peale . 
356	NA	 Kõik mõtted saavad kuidagi teise , hoopis sügavama dimensiooni . 
356	NA	 Sel hetkel tajud igavesi püsiväärtusi , oskad neid eristada igapäevatühistest asjadest . 
357	NA	 Siiski , jälle hüppas veest välja helenduv kala . 
358	NA	 Ka see on midagi fantastilist , nagu loodus ikka . 
359	NA	 Kalad miilavad selleks , et teha end vastassugupoolele nähtavaks , anda informatsiooni , et vaadake , siin on üks isend , kes on valmis looduse igavest käsku täitma ja järglasi soetama . 
359	NA	 Kalade helendumine on samalaadne nähtus mis naistel huulte värvimine ja juuste blondeerimine , või meestel sobiva ja ilusa lipsu etteseadmine . 
359	NA	 Me kõik täidame looduse igavest käsku ... 
360	NA	 Helenduselundid on loonud sugutung ja neist plingib valgust teatud kindla sageduse ja rütmiga , mille sisu mõistab ainult liigikaaslane . 
360	NA	 Kala ei soovi peibutada isendeid , kellelt ta järglasi ei saaks . 
360	NA	 Milleks ilmaasjata vaeva näha ? 
361	NA	 Loomariigis seksitakse ainult järglaste saamiseks . 
361	NA	 Selles küsimuses on loomariigis siiski üks suur erand , kes teeb seda ka mõnu pärast – see on inimene . 
362	NA	 Siis nägin ookeanilainetel poid . 
363	NA	 Kindlasti oli see pärit Aafrikast , kust püsivad tuuled ja hoovused selle Ameerikasse lükkavad . 
364	NA	" Need on needsamad tuuled ja hoovused , mis tõukasid papüüruslaeva "" Ra-2 "" , mille Thor Heyerdahl oli lasknud ehitada Titicaca järve indiaanlastel . "
365	NA	 Mäletatavasti ei murdnud tormid ja lained parvest lahti mitte ainukestki kõrt . 
366	NA	 Inimene oli juba vanal ajal geniaalne , uue inimese viga on see , et ta ei usalda vanu tarkusi . 
367	NA	 Thor Heyerdahl usaldas ning tegi teaduses imet . 
368	NA	 Seejärel saatis meid tükk aega delfiiniparv . 
369	NA	 Vilistasime Heinoga delfiinidele , vahel tundus , et loomad reageerivad , siis jälle , et ei reageeri . 
370	NA	 Delfiinid on päris lõbus rahvas , minu meelest nad rohkem hullasid kui jahtisid saaki . 
371	NA	 Looduse tarkust võib ainult imetleda . 
372	NA	 Delfiinide selg on veega ühte värvi , alt on nad valgemad , nagu kaladki , ehkki delfiinid ei ole kalad , vaid imetajad . 
373	NA	 Tegemist on varjevärvusega . 
373	NA	 Delfiini külje keskosa , kus valge kõht tumedaks seljaks üle läheb , on sarnane lainete sillerdusega . 
373	NA	 Ülalt vaadates sulandub tume selg kokku vee tooniga , alt vaadates taevataustaga – delfiinide vaenlasi elab nii ülal kui all , peamiseks vaenlaseks , kes ülalpool elab , on kahjuks inimene . 
373	NA	 Peale inimese on delfiinide vaenlasteks veel haid ja mõõkvaalad , viimased kuuluvad ka ise delfiinlaste hulka . 
374	NA	 Ikka ja jälle on räägitud delfiinide intelligentsusest , inimese kurjus püüab seda kasutada tapatöödeks . 
375	NA	 1992 . aastal avati külalistele Krimmi mägedesse , sügavale maa alla peidetud delfinaarium . 
375	NA	 Seda tehti lisaraha teenimiseks , varem ei olnud avalikkusele teada , et Nõukogude Liidus õpetati delfiine sõda pidama . 
376	NA	 Nõukogude mereväe ülisalastatud delfiinide uurimis- ja dresseerimiskeskuses dresseeriti loomi viima vaenlase laevade põhja alla magnetmiine , mis seejärel taheti raadiosignaali abil plahvatama panna . 
376	NA	 Delfinaarium oli selline , nagu Vene asjad ikka ( ehkki asus Ukrainas ) – väljanägemine oli turismiobjekti kohta väga inetu , moodustades karmi kontrasti Krimmi kauni loodusega , imepärase rannikuga , kus kohtuvad meri ja mäed . 
376	NA	 Sisult ja mõttelt oli asi sügav ja maailma teaduse tipptasemel , ehkki kurjusest kantud . 
377	NA	 Parajasti oli emadelfiin sünnitanud poja , meetripikkuse delfiinikese . 
377	NA	 Ema ja poeg tiirutasid ringiratast mööda basseini , ja usute või ei usu , aga ema oli uhke näoga – ta oli suure ja tähtsa asjaga hakkama saanud . 
377	NA	 Giid rääkis , et varem ei ole delfiinid basseinis sünnitanud , on teinud seda ainult looduses . 
377	NA	 Ehk aimas rõõmus ema , et tema on esimene delfiin , kes vangistuses sünnitas ? 
378	NA	 Äkki märkas mõnusas tujus emadelfiin minu poega , tollal 3-aastast Otti , kes seisis basseini äärel . 
378	NA	 Delfiiniemal lõid välja ematunded ka Oti vastu , ta laskis veejoa täpselt Oti pihta , kutsus poissi vette , sest küllap arvas , et kuiv maa pole elamiseks ikka õige koht , seal võib laps hukkuda ... 
379	NA	 Pika uurimise ja dresseerimise käigus selgitati ülisalastatud uurimisasutuses välja , et delfiinidest veelgi osavamad miinipanijad on kotikud . 
379	NA	 Nõnda komberdas delfinaariumi basseinide ääres üsna palju kotikuid , kes kõik kannatasid kuumuse käes . 
379	NA	 On ju kotikud põhjamaised loomad , kuid nende elukohta , kaugele põhja ei tahtnud mereväebossid oma uurimisasutust teha . 
380	NA	 Üks kohalik mees rääkis meile , et enamik uurijaid on admiralide ja laevakaptenite baabad , uurimisasutuse maa-ala on aga täis admiralide datšasid . 
381	NA	 Nõnda oli selgi puhul tegemist ehtnõukoguliku nähtusega – riiklike huvide sildi varjus mõtlesid ülemused eelkõige omakasule . 
382	NA	 Kui me viimaks maa alt välja tulime , leidsime end platvormilt otse Musta mere ääres . 
383	NA	 Ja Musta mere rannikuvees , vabaduses , ujus samuti üsna palju delfiine . 
383	NA	 Meie giid seletas , et vabad delfiinid signaliseerivad kogu aeg vangis delfiinidele , et mis te seal maa all basseinis kidute , tulge parem siia , suurde vette , vabas vees on etem . 
384	NA	 Delfiinide raadiosignaale lindistati ja neid püüti dešifreerida , üliraske ülesande muutis veidi lihtsamaks asjaolu , et delfiinide omavaheliste teadete sisu oli oletatav . 
385	NA	 Uurimisasutuse raadiojaamast saadeti vabadele delfiinidele vastusignaale , hoiti neid rannikuvee läheduses , et neid vajaduse korral kinni püüda ja basseini viia . 
386	NA	 Meie teekond kulges aga rahulikult ja täpselt plaani järgi edasi . 
387	NA	 Igal öösel kiirust fikseerides märkasin , et see on kasvanud mõne kaabeltau võrra tunnis . 
387	NA	 Seda tänu ekspeditsiooniülema oskuslikult valitud marsruudile ja muidugi purjedele . 
388	NA	 Ookeanil on hoovused ja tuuled püsivad , nõnda tõukasid meid tagant passaattuuled ning Kanaari ja Põhjapassaathoovus . 
389	NA	 Ühel ööl , kui roolivahis olles jälle koordinaate üles kirjutasin ning seejärel pilgu ülitäpsele kaardile heitsin , nägin , et olime jõudnud Sargasso merre . 
390	NA	 Sargasso meri on alati mu meeli köitnud . 
391	NA	 See on ainuke rannatu meri maailmas , veelgi enam – see meri ei püsi paigal , vaid nihkub pidevalt suunas , kuhu hoovused teda lükkavad . 
391	NA	 Peale selle on Sargasso meri tuulevaikne piirkond keset tormist ookeani . 
391	NA	 Sargasso mere moodustab veepinnal ujuv adru moodi vetikas , mille teaduslikuks , ladinakeelseks nimetuseks on Sargassum . 
392	NA	" Ma lugesin lapsepõlves Aadu Hindi populaarteaduslikku lastejuttu "" Angerja teekond "" ning pole siiani aru saanud , kuidas angerjas rändab sigimiseks ligi 5000 kilomeetrit , ujub Põhja-Ameerika ja Euroopa jõgedest Sargasso mere vetikate vahele , kuhu koeb oma marja . "
393	NA	 Võin ennast lohutada teadmisega , et sellest pole keegi päriselt aru saanud , ehkki aeg-ajalt võib lugeda ajalehenuppe , kus antakse teada , et see või teine looduse mõistatus on lahendatud . 
394	NA	 Nii see on – pürime kosmosesse , teadmata , mis tegelikult toimub meie koduplaneedil . 
395	NA	 Näiteks tollesama angerja marjast kooruvad lehekujulised 5-sentimeetrised vastsed , kes hakkavad kohe tagasi ujuma paikadesse , kust nende emad Sargasso merre tulid . 
395	NA	 Kuidas nad teavad , kuhu minna ? 
395	NA	 Kuidas nad oskavad ? 
395	NA	 Kas on olemas mingi sünnieelne elu , kust antakse kaasa informatsioon sünnijärgse elu jaoks ? 
396	NA	 Oma emade koju jõuavad angerjamaimud kolme aasta pärast , kui on juba päris suureks kasvanud . 
396	NA	 Suguküpseks saades võtavad nad ette tagasiteekonna Sargasso merre , et täita oma kohust looduse ees – anda järglasi . 
397	NA	 Mäletan , et mu sõbrad pidasid angerja niisugust käitumist lolluseks , mulle see aga meeldis , sest angerjas sai palju rännata . 
398	NA	 Sõitsime Guadeloupe'i ja Antigua saarte vahelt läbi ning jõudsime Kariibi merre . 
399	NA	 Antigua saare televisioon rääkis hollandi keeles , Guadeloupe'i televisioon prantsuse keeles , mõlemas oli juttu peamiselt pesapallist . 
399	NA	 Kumbagi keelt ma kahjuks ei oska , piltide järgi sain teada , et sõda Jugoslaavias kestab edasi . 
400	NA	 Kalurite päev ! 
401	NA	 Seadsime ümber laeva võrgud , et rohkem lendkalu kinni püüda . 
402	NA	 Neid kalu püüdis juba Thor Heyerdahl , miks ei võiks meie neist uhhaad teha ? 
403	NA	 Asi oli selles , et lendkalade parved hüppasid meist kogu aeg eemale , sest meie laev ehmatas neid . 
403	NA	 Tekile sattusid ainult vähesed , kes vahest ähmiga orientatsioonivõime kaotasid ning hakkasid lendlema vales suunas , just ehmataja poole . 
403	NA	 Eksijatestki kukkusid laeva pardale ainult need , kes hüppasid piisavalt kõrgele ning tekile maandudes oimetuks jäid . 
403	NA	 Need kalad aga , kes väga kõrgele hüppasid , lendasid üle laeva ning ka nendest olime ilma . 
403	NA	 Võrk ümber laeva aitas püüda ka madalama lennuga kalu , nõnda saime kalurite päevaks uhhaad . 
404	NA	 Heino ja Kostja vaidlesid , missugune on õige uhhaa ja missugune kalasupp . 
405	NA	 Heino tegi raudset vahet kalasupi ja uhhaa vahel , Kostja meelest oli uhhaa igasugune vedelam kalaroog . 
406	NA	 Heino ütles , et uhhaa on tehtud ainult kaladest , supp tuleb aga siis , kui kalade kõrvale keedetakse teisigi toiduaineid , peamiselt näiteks juurvilja . 
407	NA	 Mulle tundus , et vaidluse sügavam põhi oli tähtsam kui lihtne vahetegemine kahe roa vahel . 
407	NA	 Terane taju ja maailmatunnetus eristab nähtusi väga peenelt , mugavamale inimesele on täiesti ükskõik , kuidas nähtusi nimetada , tema silmis ongi paljud asjad ühtemoodi . 
408	NA	 Kostja tehtud uhhaa oli aga suurepärane , olgugi et Heino seda kalasupiks nimetas . 
409	NA	 Nõukogude-aegse kaluritepäeva tähistamist ei võtnud keegi muidugi tõsiselt , seda tehti naljaviluks . 
410	NA	 Igor ja Kostja rääkisid , kui tähtis püha oli kalurite päev vanasti . 
410	NA	 Kindlasti jagati sel puhul laeval palju viina , nõnda et mõnikord oli meeskond terve nädala purjus . 
411	NA	 Sedasama juhtus ju ka Eestimaa randades . 
411	NA	 Kaluriküla mehed ei võtnud terve nädala jalgu alla , muudkui pidutseti ja pidutseti . 
412	NA	 Heino võrdles kalureid boheemlastega , ja tõepoolest on loova intelligentsi paljudel esindajatel sarnasust kalameestega . 
412	NA	 Peamiseks ühisjooneks on ükskõikne suhtumine maisesse varasse ning inimeste lugupidamisse nende vastu . 
412	NA	 Kaluril on ükskõik , mis sa temast mõtled , temal on peaasi , et saaks oma koomuskeid teha . 
413	NA	 Heino rääkis , et mõnel kalurite päeval harrastati Saaremaa külades iseäralikku ja maailmas vahest ainulaadset sporti – puu otsast alla laskmist . 
414	NA	 Kes see mees julges seda kõrgemalt oksalt teha , oli võidumees , ehkki viimane kukkus harilikult robinal puu otsast koos ladvaga alla , otse teiste meeste julkade sisse . 
415	NA	 Olgugi et ropuvõitu , on siiski tegemist rahvaliku loominguga , üheaegselt spordi ja teatriga . 
416	NA	 Inimene , kel puudub võime luua , ei suuda niisugust nalja välja mõelda . 
417	NA	 Kahetsesin jälle , et ma polnud reisile kaasa võtnud diktofoni , Heino jutte tulnuks lindistada , peaaegu neist kõigist oleks saanud välja arendada novellid . 
418	NA	 Ka meie laeval jagati alkoholi , aga seda ei tehtud kalurite päeva puhul ning jagatavaks kraamiks ei olnud viin , vaid punane vein . 
419	NA	 Juba iidsetest aegadest saadik antakse troopikamerel seilavatel laevadel meremeestele klaas punast veini päevas , et kuumus ja niiskus maha ei murraks . 
420	NA	 Kariibi mere keskel võttis meiega raadioühenduse USA rannakaitselaev . 
420	NA	 Küsiti kõike – kui palju inimesi on pardal , mis on meie nimed ja kodakondsus ( meil oli kolm Eesti ja kaks Vene kodanikku ) , uuriti väga täpselt passiandmeid , taheti teada kõiki numbreid ja isikukoode , uuriti , kui pikk on laev , mis nimesid varem kandnud , mida me veame ning kust tuleme ja kuhu läheme . 
421	NA	 Ilmselt oli rannakaitselaev ühenduses mingi absoluutse infopangaga , kuhu meilt saadud andmed sisse söödeti , et neid kontrollida . 
422	NA	 Ekspeditsiooni ülema antud vastuseid usuti , laevale meid üle vaatama ei tuldud , ju ei olnud meist keegi mustas nimekirjas . 
423	NA	 Aga siiski ! 
423	NA	 Mida tegi USA rannakaitselaev Kariibi mere keskpaigas , kust Florida lõunatipp jääb ligi 1000 meremiili ( 1852 km ) kaugusele ? 
424	NA	 Selle üle on päris huvitav mõtiskleda . 
425	NA	 Pilk kaardile näitas , et olime jõudnud Puerto Rico majandustsooni , Puerto Rico on aga teatavasti USA-ga ühinenud riik , andnud USA-le õiguse end kaitsta . 
426	NA	 Tänu Puerto Ricole saab USA kontrollida ülitähtsat mereteed , mis viib Panama kanalini , saab seda mereteed kontrollida ka pärast 1. jaanuari 2000 , mil kanal läheb täielikult Panama halduse alla , õigemini ühele Hongkongi operaatorfirmale , mis hakkab kanali pealt teenima miljoneid . 
426	NA	 USA kaitsekontseptsiooni järgi peetakse Hiinat oma potentsiaalseks vaenlaseks ning USA-s kardetakse , et kanal satub Hongkongi firma kaudu Hiina mõju alla . 
426	NA	 See on üks põhjusi , miks USA hoiab oma sõjalaevu Kariibi mere keskel . 
427	NA	 On ka teine põhjus ning selle vastu ei saa kellelgi olla mitte midagi . 
427	NA	 Teatavasti on maailma üheks suuremaks narkootikumide tootjaks Kolumbia , mille põhjaosa ulatub Kariibi mereni . 
427	NA	 Just Kolumbia sadamate Cartagena , Barranquilla ja Santa Maria kaudu rändab noorsugu tappev mürk USA-sse ja Euroopasse . 
428	NA	 Meie teekond kulges idast läände , meelemürk aga liigub siinkandis läänest itta ja lõunast põhja , ning just seetõttu pakkus meie laev rannakaitsele väiksemat huvi . 
429	NA	 Etteruttavalt olgu öeldud , et kontrollimiseks on põhjust ka Eesti laevade puhul . 
430	NA	 Panamast helistas Kostja koju ning kuulis oma abikaasalt , et Eesti meremeeste hulgas liigub ringi kuulujutt , nagu hoitaks meid Panamas arestis , sest meie laevalt olevat leitud narkootikume . 
431	NA	 Uudis rabas meid , ehkki loomulikult ei vastanud tõele . 
432	NA	 Algul arvasime , et tegemist on lihtsalt pahatahtlike inimeste vaenuga , selge laimuga , kuid hiljem , juba Eestis , kui ma raamatukogus vanu ajalehti sirvisin , selgus , et mingi tibatilluke alus kuulujutul siiski oli . 
433	NA	 Nimelt oli Panamas arestitud üks Eestile kuulunud laev , seda oli juhtinud mittekodanikust Tallinna kapten , kes Panamas türmi pandi ning tollel laeval oli tõepoolest olnud meelemürk . 
434	NA	 Meie sõitsime kindlasti tollest kinnipeetud laevast väga lähedalt mööda , kuid ei juhtunud seda märkama . 
435	NA	 Kas olid nad juba oma sinimustvalge lipu langetanud ? 
435	NA	 Või ei pannud me lippu tähele ? 
435	NA	 Viimane oletus on tõenäosem , sest Panamas on laevu tuhandeid , eales ei jõua kõikide aluste lippe vaadata . 
436	NA	 Kuulujutt kuulujutuks , neid sünnib ka edaspidi , pole mingit mõtet nende peale solvuda ja neid kummutama hakata . 
437	NA	 Siinkohal tahaks USA rannakaitsele soovitada ainult üht – tihedamat kontrolli , võitluses narkootikumide vastu ei tohi olla mingit halastust . 
437	NA	 Nõnda selgub , et USA laevad seisavad Kariibi merel ka Eesti huvides , seisavad selle nimel , et meie koolidesse ei tungiks meelemürk , et meie tänavatel oleks vähem kriminaalkuritegevusele kalduvaid narkareid . 
438	NA	 Veelgi enam – keset Kariibi merd seisab USA maksumaksjate kulul Ameerika laev isiklikult minu huvides . 
439	NA	 Mul on kaks koolieas poega ning ma mõtlen kohkumusega sellele , et ühel väga halval päeval võib kellegi kuri käsi neile näiteks kooli käimlas narkootikume pakkuda , öelda , et see , kes ei proovi , on igavene memmekas . 
439	NA	 Kes siis tahab olla memmekas ? 
439	NA	 Just niisuguses olukorras tõmbasin mina oma esimese mahvi suitsu , kui ma käisin vist viiendas klassis ... 
440	NA	 Iseenesest mõista soovin ma , et sellist halba päeva ei tuleks , ja seda soovib ka USA valitsus , kes on oma rannakaitselaeva Kariibi merele saatnud . 
441	NA	 Aga edasised sündmused muutusid veelgi põnevamaks . 
441	NA	 Nägin pealt , kuidas üht laeva hakati jälitama . 
442	NA	 Vahest tund pärast seda , kui meie küsitlemine lõppes , oli raadiost kuulda , et USA rannakaitselaev hakkas kontrollima järgmise laeva andmeid , mis sõitis meist nõnda lähedalt mööda , et selle tuled olid palja silmaga näha . 
443	NA	 Miskipärast ei kuulnud ma esitatud küsimustele vastuseid . 
443	NA	 Algul mõtlesin , et vastused tulevad kuskilt teiselt sageduselt kui küsimused ( ehkki see oli vähetõenäoline ) , kruttisin raadionuppu , aga vastuseid ei kuuldunud kuskilt . 
443	NA	 Küsimuste järjest teravama tooni järgi sain aru , et vastuseid ei kuulda ka rannakaitselaeval . 
444	NA	 Seejärel tulistati rannakaitselaevalt taevasse rohelisi rakette , vaikivale laevale anti käsk peatuda . 
445	NA	 Edasisi sündmusi sain jälgida ainult radariekraanilt , sest vahemaa meie ja kahe teise laeva vahel üha suurenes . 
446	NA	 Nägin , kuidas muidu paigal püsinud rannakaitselaev hakkas sõitma vaikinud laeva suunas – kaks täppi ekraanil liikusid ühes suunas , kuid tagumine ( rannakaitselaev ) jõudis esimesele aina lähemale , sest oli palju kiirem . 
447	NA	 Palja silmaga võis veel paar korda näha taevas rohelisi rakette , mis lasti õhku rannakaitselaeva pardalt . 
448	NA	 Viimaks olid kaks täppi ekraanil koos , juhtus see , mis juhtuma pidi – rannakaitselaev püüdis vaikija kinni . 
448	NA	 Mis seal toimus , seda ma loomulikult ei tea , ega saagi eales teada . 
448	NA	 Võib-olla vaikival laeval mehed lihtsalt magasid või olid väga purjus ? 
448	NA	 See olnuks nende jaoks lihtsaim lahendus , neil tuli sel puhul vaid maksta kopsakas trahv . 
448	NA	 Ent see sündmus näitas , et merel nalja ei tehta , rannakaitselaevad võtavad oma ülesannet väga tõsiselt . 
448	NA	 Kindlasti otsiti vaikinud laev läbi , sest ta rikkus meresõidu eeskirju . 
448	NA	 Halvimal juhul laev arestiti koos meeskonnaga . 
449	NA	 Kariibi meres hakkasid meie laeva saatma kajakad , keda polnud enam ammu näinud . 
450	NA	 Jälgisin mitu korda , kuidas kajakas nagu pomm vette sööstis , tükk aega vee all ujus ning hoopis teises kohas pinnale ilmus ja kohe õhku tagasi lendas – järelikult sööst ebaõnnestus . 
450	NA	 Kahjuks oli tal kala noka vahel vaid igal seitsmendal-kaheksandal korral , siis lind õhku ei tõusnud , jäi lainetele ulpima ning oma saaki sööma . 
451	NA	 Kas tõesti teeb osav lind nõnda palju tühja tööd ? 
452	NA	 Ma ei taha kedagi halvustada , veelgi lihtsameelsem on looduses kedagi võrrelda , pidada üht liiki paremaks ja targemaks kui teist . 
453	NA	 Ometi tunduvad kajakad vähemate vendadena , kui oled näinud rändalbatrossi majesteetlikku planeerimist õhus . 
454	NA	 Paar päeva hiljem lendleski pruunvalge uhke rändalbatross kaua-kaua meie laeva kohal , kujutlesin juba , et uhke lind tahab mulle oma pika , kollase ja kõvera nokaga virutada . 
454	NA	 Lind liugles mitu tundi , tegemata ainukestki tiivalööki . 
454	NA	 Küllap ta magas , nõnda et pelgasin rünnakut ilmaasjata ... 
454	NA	 Rändalbatrossil on linnuriigi suurim tiibade sirutuslaius – kolm ja pool meetrit . 
455	NA	 Miks aga kutsutakse just seda lindu rändalbatrossiks , rändavad ju tegelikult kõik linnud , kes on vabaduses , isegi need , kes jäänud lennuvõimetuks ? 
456	NA	 Aga sellepärast , et rändalbatross rändab kõige rohkem . 
456	NA	 Toiduotsinguil teeb see lind tihti tiire ümber maakera , aga lendab alati tagasi oma kodukohta Antarktise saartele . 
457	NA	 Vaatlesin pikksilmaga tükk aega tema nokka . 
457	NA	 Usun , et nägin kahe silma vahel soolanäärmeid , mille kaudu lind vabaneb liigsest soolast , mille ladestumine mereelukatest toitumise puhul on paratamatu . 
457	NA	 Soola ülemäärane küllus oleks talle kahjulik , just soolanäärmete kaudu valgub liigne sool veega lahustunult linnu noka vahelt tagasi noka peale , nõrgub noka otsani ja tilgub sealt ookeani . 
458	NA	 Inimene ei oska liigsest soolsusest vabaneda , lind aga oskab . 
458	NA	 Inimene võib keset ookeani jannu surra , lind ei sure . 
458	NA	 ( Ehkki leidub õpetajaid , kes soovitavad inimestel merehädas soolast vett juua . 
458	NA	 Aga veel rohkem on niisuguse soovituse kummutajaid . ) 
459	NA	 Mõjusaimgi vaatepilt hakkab pikapeale tüütama . 
459	NA	 Läksin kajutisse , rändalbatross jäi laeva kohale liuglema . 
460	NA	 Päikeses aga pettusin . 
461	NA	 Olin kujutanud ette , et imetlen terve teekonna ajal ookeanist tõusvat ja ookeani laskuvat tohutu suurt ja lõõmavat tulekera , aga nägin vaid pisikest punast ratast . 
462	NA	 Millest niisugune silmapete ? 
462	NA	 Ei tea . 
463	NA	 Küll aga värvis see pisike punane ratas kauniks lõheroosaks kõik pilved taevas . 
464	NA	 Täispimeduseski lõõmasid kõige kõrgemad pilved veel kaua . 
465	NA	 Korraga oli muidu täiesti tühjas taevas hästi palju lennukeid , üksteise järel suundusid nad meie kohal kas kirdesse või siis vastassuunas , edelasse . 
466	NA	 See oli Caracase–Euroopa lennukoridor , mida minulgi on olnud au kasutada . 
467	NA	 Läbi Panama kanali 
468	NA	 Taas seisime Igori ja Kostjaga laevaninas ning ootasime , millal näeme ihusilmaga maad , mis radariekraanil oli juba ammu paista . 
469	NA	 Tüürimees Ivo tuhnis lipuvaramus ning siis selgus , et Panama lippu meil ei olegi , sest laev ei ole varem Panama kandis seilanud . 
469	NA	 Ometi peab iga laeva mastis lehvima peale kodumaa lipu veel selle maa lipp , mille territoriaalvetes parajasti viibitakse . 
470	NA	 Aga pole viga , meremehed on leidlikud . 
471	NA	 Panama lipul on samad värvid mis Hollandi lipul – sinine , punane ja valge – , ainult et nende asetus kangal on hoopis teine . 
471	NA	 Hollandi lippu ei lähe meil kindlasti niipea vaja , Ivo lõikas selle mitmeks tükiks , õmbles tükid vajalikus järjekorras kokku , lõikas välja veel punase ja sinise viisnurga ning traageldas needki kangale – ja Panama lipp oligi valmis masti heiskamiseks . 
472	NA	 Laevade hulk meie ümber aina suurenes , need olid hiigelsuured tankerid , mis vedasid Venetsueela naftat peamiselt USA-sse , aga ka mujale . 
472	NA	 Pikksilma abil nägin , et meeskonnaliikmed sõidavad tankeril jalgrattaga . 
472	NA	 Ega need paarisajameetrised vahemaad laevalael nõnda suured ei olegi , aga meremehed võõrduvad kõndimisest , sellepärast kasutavad rattaid . 
473	NA	 Heino ütles , et veelgi suurematel tankeritel sõidetakse koguni mopeedidega . 
474	NA	 Jaa , vaevalt et tankeril kütus kunagi otsa saab , küll aga võib pika laisklemise peale lõppeda jõud , mida tarvis pedaalide sõtkumiseks , ning kondimootor üles öelda . 
475	NA	 Tankerist saab kohe aru , kas see on täis või tühi . 
476	NA	 Kui alus istub vees nõnda sügavalt , et lained sellest peaaegu üle uhuvad , siis on tanker täislastis . 
476	NA	 Kui aga aluse küljetriip ja põhjavärv on paista , siis on laev tühi . 
477	NA	 Tühjad tankerid sõitsid Maracaibo poole , täislastis tankerid Maracaibost välja . 
477	NA	 Ühed täislastis tankerid pöörasid vasakule , need vedasid naftat läbi Panama kanali USA läänerannikule , teised pöörasid paremale , need vedasid naftat kanalit läbimata USA ida- ja lõunarannikule . 
478	NA	 Nüüdseks olen uidanud Bakuu , Tjumeni ja Maracaibo naftaväljadel . 
479	NA	 Enne Maracaibo väljadele pääsemist arvasin , et öösiti lõõmavad hiigeltulelondid kõrgete korstnate otsas ainult N. Liidus , et tegemist on mingi nõukoguliku suhtumisega , kus keegi ei hooli puhtast õhust ega kulutustest . 
479	NA	 Maracaibos aga nägin samasuguseid korstnaid ja tulelonte – selgus , et tegemist on menetlusega , mis on kasutusel ülemaailmselt . 
480	NA	 Naftaammutamisviis on kõikjal sarnane , keegi pole suutnud luua mingit uut , teistest kardinaalselt erinevat meetodit . 
480	NA	 On vaid kaks moodust – nafta kas pumbatakse maa alt välja või surutakse naftaladet gaasirõhuga , nõnda et nafta purskub maapinnale . 
480	NA	 Nõnda on kõikjal naftaväljadel näha pumpasid ja gaasitorne , tavaliselt on need lausa läbisegi . 
480	NA	 Ometi oli üks tohutu erinevus – Maracaibo pumpade , tornide ja korstnate ümber õitsesid kaunid lõunamaa lilled ( amarüllised ehk ratsuritähed ) , Bakuus ja Tjumenis kattis maad must naftakiht . 
481	NA	 Venetsueelas on naftatööstus natsionaliseeritud , paljud peavad seda riigi õnneks , teised ütlevad , et see on Venetsueela suurim õnnetus . 
482	NA	 Nafta on nõnda kallis , naftatööliste tööviljakus nõnda kõrge , et umbes 15 000 naftatöölist peavad ülal tervet Venetsueela riiki . 
483	NA	 Need 15 000 kõrgelt kvalifitseeritud meest kannavad valgeid kitleid ja istuvad peamiselt arvutite taga . 
483	NA	 Põhiliselt on need ameeriklased ja inglased , kes on tööle jäänud ka pärast seda , kui nende maade naftakompaniid Venetsueelas suure skandaaliga riigistati . 
483	NA	 Nende palk on väga kõrge , nad elavad kõik luksusvillades Maracaibo järve lähedal , nendega sõlmitud töölepingud näevad ette isegi tasuta ülikoolihariduse nende lastele . 
484	NA	 Nafta on Venetsueela rikkus , naftamüügist saadud dollarite eest on Venetsueelas tasuta arstiabi ja tasuta kooliharidus , sama raha eest on 6-miljonilisse Caracase linna ehitatud suurepärased kiirteed . 
485	NA	 3-miljonilises Maracaibos aga niisuguseid teid ei ole , ometi on just Maracaibo naftarikka Zulia osariigi pealinn . 
486	NA	 Just need uhked kiirteed võivad saada Venetsueela riigi lagunemise põhjuseks . 
487	NA	 Maracaibos koguvad jõudu Zulia Venetsueelast lahkulöömise ja iseseisvaks riigiks kuulutamise eest võitlejad , neid jätkub nii põranda alla kui põranda peale . 
488	NA	 Iseseisvuse eest võitlejad väidavad , et Caracas võtab Venetsueela naftatulud puha endale , Zuliale jääb rikkalikult peolaualt ainult leivapuru . 
489	NA	 Venetsueelas voolab muidugi lisaks kiirteede ehitamisele palju raha korrumpeerunud ametnike taskusse . 
490	NA	 Kas võib esitada anekdoodi Venetsueela ja Panama presidendi kohtumisest , sest peagi tuleb juttu Panamast ? 
491	NA	 Kuulsin selle iroonilise loo Venetsueela eestlaselt Harry Männililt . 
492	NA	 Nii . 
492	NA	 Panama president on Venetsueela presidendil külas , Venetsueela president näitab palee aknast välja ja ütleb : 
493	NA	" "" Kas sa näed seda kiirteed ? "" "
494	NA	" "" Näen , "" vastab Panama president . "
495	NA	" "" 50 protsenti selle maksumusest läks minu taskusse , "" ütleb Venetsueela president uhkelt . "
496	NA	 Järgmine kord kohtutakse Panamas . 
497	NA	" "" Kas sa näed seda teist silda üle kanali ? "" küsib Panama president . "
498	NA	 ( Olgu vahemärkusena öeldud , et üle Panama kanali läheb ainult üks sild , millel uhke ja loogiline nimi – Ameerikate sild , seda mööda kulgeb Alaskast Tulemaale viiv Panameerika autotee Carretera Panamericana . ) 
499	NA	" "" Ei näe , "" vastab Venetsueela president . "
500	NA	" "" 100 protsenti läks minu taskusse , "" ütleb rõõmsalt Panama president ja patsutab oma taskut . "
501	NA	 Kui Costa Rica välja arvata , on kõik siinsed riigid maailma korrumpeerunud riikide edetabeli tipus . 
501	NA	 Lisaks naftatankereile sõitsid mõlemas suunas veel konteinerlaevad . 
501	NA	 Nende kõrged lastid olid kirjud nagu pühademunad . 
502	NA	 Konteinerlaevad veavad sealkandis valdavalt USA kaupu ühelt rannikult teisele . 
502	NA	 Kaupu Los Angelesest New Yorki ei veeta enam ammu mööda raudteed või maanteed , vaid meritsi läbi Panama kanali . 
502	NA	 Sama lugu on kaupadega , mida veetakse New Yorgist Los Angelesse . 
502	NA	 Ja neid kaupu on koletult palju – ei maksa unustada , et tegemist on maailma kahe kõige arenenuma ning linnastatuma piirkonnaga . 
503	NA	 Viimaks paistis maa . 
504	NA	 Kanali juhtimiskeskus registreeris meid raadio teel kanali läbimise järjekorda ning me jäime reidile ankrusse oma aega ootama . 
504	NA	 Meist ette lasti suuri konteinerlaevu , tankereid ning lõbusõidu- ja sõjalaevu , kelle omanikfirmadel on kanali haldajaga erileping . 
505	NA	 Seisime Limoni lahel suurte muulide taga lainevarjus , kaldal paistsid kokkukasvanud Coloni ja Cristobali linn ning Cristobali sadam . 
506	NA	 Piirkond on kuulutatud vabatsooniks ja areneb kiirelt . 
507	NA	 Praegu on Panama Vaikse ookeani rannik märksa arenenum , riigi plaanide järgi peaks Coloni kiire kasv tasakaalustama kahjuliku ebavõrdsuse . 
508	NA	 Kostja , Igor ja Ivo meisterdasid laeva parda külge uue trapi , painutasid paar toru kõveraks ja keevitasid trapi külge isegi käsipuud . 
509	NA	 Tohoh , mida see veel pidi tähendama ? 
509	NA	 Kas tõesti leidub meremeest , kes hakkaks käsipuust kinni hoidma ? 
510	NA	 Heino seletas , et nii trapp kui käsipuud tehti lootsi jaoks . 
511	NA	 Ja tõepoolest , lootsid on üldse ülbed mehed , tundus aga , et Panama lootsidel on mingi eriline himu inimesi mõnitada . 
512	NA	 Panama loots juba tavalise , teisaldatava trapi kaudu laevale tulema ei hakka , tema jaoks peab olema ekstra tehtud püsitrapp . 
513	NA	 Eks see meenuta keskaegset vallutajat , kes alati laskis linnamüüri teha enda jaoks uue värava , sest vanast väravast sisse marssida talle ei kõlvanud ... 
514	NA	 Loots ilmus oma kaatriga kohale , Kostja ja Igor seisid uue trapi kõrval veel igaks juhuks valves , et juhul , kui mees peaks oma käe kogemata käsipuust mööda panema ja komistama , siis võiks ta kinni püüda , enne kui ta trümmi prantsatab või merre kukub . 
515	NA	 Panama loots hakkas kõigepealt rääkima hispaania keeles , Heino aga oskab tänu aastatepikkusele tööle Angola ranniku lähedal portugali keelt , seega sai ta hispaania keelest aru . 
516	NA	 Alles seejärel läks loots üle inglise keelele ning teatas , et alates 1. jaanuarist 2000 räägitakse Panama kanali tsoonis ainult hispaania keelt , ja meiegi peaksime selleks valmistuma . 
517	NA	 Ma usun , et kellelgi võib olla niisugune tahtmine , aga ma ei usu , et see soov täide läheb . 
517	NA	 Raha kaalub rahvustunde üles . 
517	NA	 Kui inglise keeles asjaajamine suuremaid sissetulekuid tõotab , siis räägitakse ikkagi inglise keelt , olgugi et isamaa ja emakeel on väga armsad . 
518	NA	 Juriidiliselt saab kanal kuuluma küll Panama riigile , ent haldama hakkab seda hoopis Hongkongi operaatorfirma , mille tõttu Ameerikas kardetakse , et USA-le elutähtis veetee läheb Hiina kontrolli alla . 
519	NA	 Maailma asjad on ikka täielikult sassis , paradoksina olgu lisatud , et siiamaani on kanalit hallanud USA riiklik ( ! ) firma Panama Canal Company , ehkki just USA on äge riigimajanduse vastane . 
519	NA	 Ametlikult sotsialismi ehitav Hiina toob aga kohale erafirma ... 
520	NA	 Inglise keel on meremeeste keel maailma igas nurgas , isegi Hiinas , ning see , kui Panama kanalis hakatakse nõudma hispaania keele oskamist , võib põhjustada suuri segadusi . 
521	NA	 Asi võib minna nõnda kaugele , et USA teeb teoks oma ammuse ähvarduse ning ehitab valmis uue Atlandi ja Vaikset ookeani ühendava kanali läbi Nicaragua , seda enam , et maailma suurimad laevad ei mahu enam ammu Panama kanalist läbi , nõnda on Panama kanali kitsus maailma meretranspordi arengut pidurdavaks asjaoluks . 
522	NA	 Praegu on seis igatahes niisugune , et ühele poolele on tulevik segane ja tume , teisele poolele , Panamale , aga lootusrikas . 
522	NA	 Seni lehvis aga sadamas veel USA lipp . 
522	NA	 Kui need read ilmuvad , on USA lipp juba langetatud ning selle asemel lehvimas Panama lipp . 
523	NA	 Loots andis meile kodeeritud järjekorranumbri ( edaspidi pidime raadio teel vastama ainult sellele kutsungile ) ning ligi 200-leheküljelise ingliskeelse lepingu , kus olid kirjas kõik juriidilised nüansid , mida kanali läbimisel tuleb arvestada . 
524	NA	 Huvitav , kes jõuab sellise läbi lugeda ? 
524	NA	 Ja ega tühipaljast sirvimisest oleks kasu , lepingut lugeda tuleks väga hoolikalt , seda peaks tegema juuraharidusega mees , kes on tudeerinud just mereõigust . 
525	NA	 Ja mis saab siis , kui see leping on tulevikus ainult hispaania keeles ? 
526	NA	 Nii või teisiti on see ülearu pikk läbilugemiseks , olgu siis inglise või hispaania keeles . 
527	NA	 Kui aga oleks juhtunud mingi prohmakas , oleks hiljem asja klaaritud või koguni kohut peetud just selle lepingu järgi . 
528	NA	 Loots andis meile ka kanalit tutvustava ingliskeelse brošüüri , kus oli sees pikk jutt kanali ajaloost ning kõik tehnilised andmed kanali kohta . 
528	NA	 Kanali ajalugu käsitletakse selles brošüüris Hispaania , õigemini Ladina-Ameerika vaatevinklist . 
529	NA	 Hiljem Eestis uurisin ka Prantsusmaa ja USA allikaid ning selgus , et seal vaadeldakse asju pisut teisiti – mitte kuskil ja mitte kunagi ei saa poliitikast vabaks , kõige vähem maailma nn. kuumades paikades . 
530	NA	 Võiks veelgi peenemalt hinnata – kanali ajaloo tänase koostaja käsitluses olid prantslased paremad kanali ehitajad kui ameeriklased . 
530	NA	 Aga see ometi ei vasta ju tõele ! 
531	NA	 Muuseas , see on üldine seaduspära , et üle-eelmine valitseja tundub rahvale ikka parem kui eelmine , keda võimul olijad kangesti nahutavad või siis lasevad rahval nahutada . 
532	NA	 Ent kanal kuulub Panamale ning lugupidamisest Panama riigi ja rahva vastu peame meiegi aktsepteerima just panamalaste versiooni . 
532	NA	 ( Me ei taha ju näiteks , et Eesti ajalugu hinnataks Moskva seisukohtade järgi ... ) 
533	NA	 Teen lühidalt . 
534	NA	" Vasco Balboa läbis 65-kilomeetrise Panama maakitsuse oma väesalga eesotsas 1513. aastal ning "" avastas Suure ( Vaikse ) ookeani "" , nagu kirjutavad Hispaania ürikud . "
534	NA	 Avastas selle , mis oli mitu miljardit aastat olemas olnud ning mille kallastel elas sadu rahvaid ! 
534	NA	 Oleme veidi tagasihoidlikumad ning ütleme , et Balboa oli arvatavasti esimene eurooplane , kes nägi suurt veteavarust , mis hiljem sai nimeks Vaikne ookean . 
535	NA	 Kohe tekkis idee kaks ookeani ühendada . 
535	NA	 Juba Hispaania kuningas Carlos I tahtis 1534. aastal rajada läbi Panama maakitsuse kanali , see pidi aitama Hispaanial vallutada Põhja-Ameerika läänekallast , mis muide langeski hoopis inglaste kätte . 
536	NA	 Ja mis põhjusel ? 
537	NA	" Carlos I järglane Philipp II ( Felipe II ) keelas ehitamise ära , kuna "" kanali ehitamine oleks vastuolus Jumala tahtega , sest Jumal on kaks ookeani lahutanud ning inimestel pole õigust neid ühendada "" . "
538	NA	 Kas me võime Philippi pidada esimeseks looduskaitsjaks ? 
539	NA	 Igatahes Hispaanias kirutakse teda tänase päevani , sest tema keeld jäi kehtima kahesajaks aastaks . 
540	NA	 Oi , kui tähtsad mehed ( Saint-Simon , Humboldt jt. ) käisid Hispaania kuningatele peale , et kanal tuleks ikkagi ehitada , aga hispaanlased ei tulnud mõttega kaasa , sest neil polnud kombeks esivanemate käsu vastaselt talitada . 
541	NA	 Alles Ladina-Ameerika iseseisvumine lõi võimalused kanali ehitamiseks . 
542	NA	 1838 . aastal sai üks Prantsuse kompanii Kolumbia valitsuselt kontsessiooni eeltöödeks , 40 aastat hiljem loa ehitamiseks . 
542	NA	 1882 algas ränk töö , kanal lubati valmis saada 1889. aastaks . 
543	NA	 Esimene projekt nägi ette lüüsideta kanali , mille ehitamine olnuks umbes kaks korda kallim ning kaks korda aeglasem , ekspluateerimine aga kümneid kordi odavam . 
544	NA	 Poole töö ajal tehti projekt ümber , kanal pidi tulema 10 lüüsiga , kõige kõrgem koht pidi olema 49 meetrit üle merepinna . 
545	NA	 Projekteerimise ja ehitamisega oli juhtivalt seotud maailmas väga tuntud mees – Gustave Alexandre Eiffel ( 1832–1923 ) , kelle rajatud torni parajasti Pariisis hoogsasti materdati , enamik prantsuse intellektuaale kirjutas kollektiivseid protestikirju , milles nõuti monstrumi lammutamist . 
546	NA	 Tornist kujunes pikkamisi ( eks tänu ka hoogsale mahategemisele ) Pariisi sümbol , Panama kanal aga Eiffelile kuulsust ei toonud . 
547	NA	 Kui kulutatud oli 1435 miljonit kuldfranki , kuulutati välja pankrot . 
547	NA	 Uurimisel selgus , et tegemist oli kuni tolle ajani kõige suurema mahhinatsiooniga , mida inimkond teadis . 
547	NA	 Kogu kanali juhtkonda süüdistati finantsmahhinatsioonides ja sahkerdamistes , kunstlikus pankrotis , mis täitis ääreni nende kukrud . 
547	NA	 Selgus , et ära olid ostetud nii ajakirjandus kui ka paljud Prantsuse ministrid ja parlamendisaadikud , kes kanali ehitamist kontrollima pidid . 
547	NA	 Rahva viha ohjeldamiseks mõisteti juhtkonna liikmed pikkadeks aastateks vangikongi , mille trellide vahelt Eiffelgi võis imetleda oma kuulsat torni . 
547	NA	 Torniga hakkas Pariisi publik pikkamisi leppima , korruptsiooniga mitte . 
548	NA	 Panama skandaal sai väga kuulsaks , nõnda kuulsaks , et kõigis euroopa keeltes ( ka eesti keeles ) oli käibel väljend panamat tegema , mida vanemad inimesed kindlasti mäletavad tänagi . 
548	NA	 Panama tähendas suurpettust , seda , kuidas alatud finantshaid kunstliku pankrotiga oma taskutesse sadu miljoneid franke kühveldavad . 
549	NA	 ( Meiegi ellu sobiks selline termin kenasti , sest afäärid kunstlikult maksujõuetuks muudetud pankadega on ehtne panama . 
549	NA	 Meilgi on kümme miljonit dollarit jäljetult kadunud ... ) 
550	NA	 1894 . aastal alustas poolelijäänud ehitust uus Prantsuse kompanii , aga seegi ei tulnud ülesandega toime . 
551	NA	 Seejärel omandas kontsessiooni USA riik , kes hakkas kohe Kolumbia valitsusega uut lepingut sõlmima . 
552	NA	 Leping sai niisugune , et USA-le pidi kuuluma maakitsusel 10-maamiiline tsoon ( umbes 16 kilomeetrit ) , mille keskele pidi tulema kanal . 
552	NA	 Kolumbia valitsus nõustus tingimustega , aga Kolumbia senat ei ratifitseerinud lepingut , mille USA senat oli juba ratifitseerinud . 
553	NA	 USA muutis oma käitumist . 
554	NA	 3 . novembril 1903. aastal puhkes USA õhutusel Põhja-Kolumbias mäss , umbes kahe Eesti pindala suurune maa-ala kuulutas ennast iseseisvaks Panama riigiks . 
554	NA	 ( Tõsi , Panama maakitsus on Kesk-Ameerika keeruka ajaloo jooksul kuulunud mitme riigi koosseisu , on ka varem korra iseseisev olnud . ) 
554	NA	 USA tunnustas uut riiki kohe ja paari päeva pärast kirjutas Panamas võimule tulnud valitsus alla lepingule , mis lubas täita kõiki USA tingimusi , olgugi et Ameerika pool neid karmistas . 
555	NA	 Toimus ajaloos harva esinev poliitiline operatsioon – okupeerimine territooriumi iseseisvaks kuulutamise abil . 
555	NA	 Sedasama alatut võtet kasutas mõniteist aastat hiljem Nõukogude Venemaa Tõva ( tollal Tuva ) puhul . 
555	NA	 Vahe oli ainult selles , et Tõva iseseisvust tunnustas ainult üks riik maailmas ( seesama Venemaa/N . 
555	NA	 Liit ) , Panama iseseisvust aga kõik riigid peale Kolumbia . 
556	NA	 ( Mõnel puhul on vihjeid tehtud Kirde-Eesti vabariigi väljakuulutamise kohta , aga viimasel ajal õnneks aina harvemini ... ) 
557	NA	 Kanalitsoon ( ca 16 kilomeetrit lai ja uute tingimuste järgi 81 kilomeetrit pikk ) jäi juriidiliselt kuuluma küll Panama riigile , ent seal valitsesid USA seadused ning seda juhtis USA presidendi poolt nimetatav kuberner . 
557	NA	 Panama kanali tsooni ametlikuks keeleks on/oli inglise keel . 
558	NA	 Nõnda oli Panama kanali tsoonil siiski vähem õigusi kui USA osariigil – osariigid valivad oma kuberneri , kanali tsooni kuberner aga määrati . 
559	NA	 1903 . aasta leping nägi ette , et Panama kanali tsoon jääb USA halduse alla igaveseks . 
560	NA	 Alles pärast seda , kui Panamat orjastav leping oli sõlmitud , kui kanali tsooni olid rajatud sõjaväebaasid ( kust alles 1. jaanuariks 2000 sõdurid välja viidi ) , hakkas USA paigutama kanali ehitusse kapitali . 
561	NA	 Taas puhkesid vanad vaidlused – kas ehitada lüüsidega või lüüsideta kanal , peale jäid lüüsidega kanali pooldajad . 
562	NA	 Tagantjärele tark olles peab tõdema , et lüüsideta kanal olnuks etem . 
562	NA	 Lisaks ökoloogilisele puhtusele oleks seda võinud läbida ka suuremad laevad . 
562	NA	 Aga toona ei suutnud keegi ette näha võimalust , et kunagi hakatakse ehitama enam kui poole kilomeetri pikkusi hiigeltankereid . 
563	NA	 Kümne aasta jooksul kulutas USA 387 miljonit dollarit ning esimene laev läbis kanali 15. augustil 1914. aastal , seega enam-vähem täpselt 401 aastat pärast seda , kui Vasco Balboa kanali idee välja käis . 
563	NA	 Esimese maailmasõja ajal pidi USA alul toetama Inglismaad ja Prantsusmaad , hiljem ise sõdima ning ei jaksanud ehitust finantseerida , nõnda sai kanal pidevaks laevatamiseks valmis alles 1920. aastal . 
564	NA	 USA maksis Panama riigile kanali eest umbes kaks miljonit dollarit aastas , aga seda pidasid panamalased liiga väikeseks summaks . 
564	NA	 Valitsuse turgutatud protestid kandusid ägedaks Ameerika-vastasuseks eriti pärast Castro võidukat võimuletulekut Kuubal . 
564	NA	 Panama oli kandumas Kuuba kiiluvette . 
565	NA	 Tõepoolest , Panamas oli sotsiaalne ebavõrdsus rahvale veelgi ilmekamalt näha kui Kuubas . 
565	NA	 Kanalitsoonis elati rikkalt , teisel pool okastraati , päris-Panamas , aga väga vaeselt . 
566	NA	 See torkab praegugi kontrastselt silma . 
567	NA	 Vaikse ookeani kaldal on Vasco Balboa järgi ristitud Balboa sadam , mis tegelikult on Cuidad de Panama ( inglise keeles Panama City ) eeslinnaks . 
567	NA	 Balboa asub Panama kanali tsoonis ning Balboast juhitakse kogu kanali tegevust . 
567	NA	 Balboa munakujulistel küngastel uhkeldavad kallid villad , kus elavad Ameerika kodanikud , nende turvalisust valvavad USA sõdurid . 
567	NA	 Panama Citys aga torkab silma vaesus ja räpasus . 
568	NA	 See oli parim pinnas Fidel Castro ideede propagandaks ning kadeduse lõkkelepuhumiseks . 
569	NA	 Vaesust on lihtne seletada sajandite jooksul kontrollitud skeemi abil , mille järgi alatud rikkad pistavad ausate vaeste vara oma taskusse – alati leidub uskujaid , näeme seda ju ka tänases Eestis . 
570	NA	 USA-s aga hakati kartma , et Castro propaganda mõju viib sellise olukorrani , kus Panama võib langeda Nõukogude Liidu kiiluvette ning ühel kenal päeval ollakse ilma nii villadest kui kanalist . 
570	NA	 USA pool hakkas otsima kompromisse . 
571	NA	 Narkokaubandusega seotud Panama radikaalne president asendati mõistlikuma mehega ning nii sõlmiti 1977. aastal kokkulepe , et alates 1979. aastast läheb kanal ja kanali tsoon järk-järgult Panamale üle . 
572	NA	 Kõigepealt hakati USA-s koolitama kanali uut , panamalastest koosnevat juhtkonda , kelle kätte täpselt vastavalt plaanile ja lepingule läksid võtmepositsioonid . 
573	NA	 USA-s väidetakse , et Ameerika pool pole saanud tagasi kõiki kanalile tehtud kulutusi ( kokku 3 miljardit dollarit ) , Panama pool lükkab selle ümber , väidab , et USA on kanalist saanud hiigelkasumit . 
574	NA	 Järeldus sõltub kindlasti arvutamise metoodikast , aga ka Põhja-Ameerikas tunnistatakse , et kindlasti on USA ja Kanada Vaikse ookeani ranniku ülikiire areng toimunud just tänu Panama kanalile . 
575	NA	 Californiast on saanud USA rikkaim osariik tänu Panama kanalile . 
575	NA	 Ka Seattle'i ja Kanada linna Vancouveri õitsengu on põhjustanud seesama veetee . 
576	NA	 USA sisetransport lääne- ja idaranniku vahel moodustab 43,9 protsenti kogu kanali läbilaskest , teisel kohal on Jaapani–Euroopa kaubavahetus ( 22,4 protsenti ) , ent kolmandal , neljandal ja viiendal kohal on jällegi USA-le väga olulised Jaapani ja USA idakalda ( 12,9 protsenti ) , Euroopa ja USA läänekalda ( 8,6 protsenti ) ning USA idakalda ja Lõuna-Ameerika läänekalda vaheline transport ( samuti 8,6 protsenti ) . 
577	NA	 Kanalist pääsevad läbi laevad pikkusega 294,1 , laiusega 32,3 ja süvisega 12 meetrit , nõnda et maailma suurimad laevad kanalit kasutada ei saa . 
578	NA	 Kanalimaksuks oli kuni 31. detsembrini 1999 2 dollarit 39 senti lastitonnilt ning 1 dollar 90 senti laeva kaalu tonnilt . 
579	NA	 300 000 tonnise tankeri läbisõit maksab järelikult umbes miljon dollarit ning kellelgi pole vähimatki kahtlust , et Hongkongi operaatorfirma tõstab teenindustasu tariife . 
579	NA	 USA riigi huvides oli ju võrdlemisi madal kanalimaks , Hongkongi erakompaniil on kahtlemata teistsugused huvid . 
580	NA	 Juba otsitaksegi varuvariante ning üheks esimeseks sai naftatoru , mille kaudu Alaska nafta jõuaks USA suurlinnadeni . 
581	NA	 Teatmikus on kirjas ka maailma tähtsamate sadamate kaugus Panama kanalist meremiilides : 
582	NA	 Hongkong – 9195 , New York – 2018 , Rotterdam – 4842 , San Francisco – 3245 ning Yokohama – 7682. 
583	NA	 Kõige rohkem veetakse läbi kanali teravilja , kokku 23,2 protsenti kogu kaubakoguse tonnaažilt ( mitte maksumuselt ) , järgnevad nafta ja naftasaadused ( 14,4 protsenti ) , kolmandal kohal on konteinereis veetav kaup ( 13,1 protsenti ) . 
584	NA	 Läbi kanali jõuavad Euroopasse ka Kesk- ja Lõuna-Ameerika banaanid , ent võrrelduna üldkaubaveoga on banaanitranspordi osatähtsus tühine , ei moodusta ühte protsentigi . 
584	NA	 Siiski võiksime banaani hammustades mõelda , et tõenäoliselt on meeldiv vili läbinud Panama kanali . 
584	NA	 Kanalimaksu tõstmine hakkab kindlasti pigistama meiegi taskut , sest kahtlemata tõusevad banaanihinnad ka Eestis . 
584	NA	 Hinnatõusust saadava tulu jagavad omavahel Panama riik ja Hongkongi kompanii . 
585	NA	 Ameerikas leidub inimesi , kes usuvad , et vaatamata kümnetele miljonitele uue personali väljaõppeks kulutatud dollaritele ei saa panamalased ja hongkonglased kanali haldamisega hakkama ning laevaliiklus kanalis algul väheneb , siis kanal ummistub ning viimaks suletakse . 
586	NA	 On tehtud koguni prognoose , mis juhtub siis , kui see veetee suletakse , mis oleks suureks löögiks kogu maailma majandusele . 
586	NA	 Aga näiteks USA raudteekompaniidele oleks see kasulik , nemad taastaksid oma positsiooni USA sisetranspordis . 
586	NA	 Kõige rohkem kaotaks Jaapan , kelle kaupade hinnad USA lõuna- ja idarannikul ning Euroopas tõuseksid 3–5 protsenti . 
587	NA	 Kasusaajate hulgas oleks ka Venemaa , sest Jaapan arvatavasti loobuks siis ( vähemalt ajutiselt ) Kuriili saari tagasi nõudmast ning rekonstrueeriks koos Hiinaga Vladivostoki–Moskva raudtee , et vedada mõlema riigi kaupu Euroopasse mööda rööpaid . 
588	NA	 Kanali sulgemisega võidaks ka Eesti . 
588	NA	 Usutavasti kasvaks meie riigist läbi kulgeva kauba hulk , sest just meie sadamad on Vene raudteede läänepoolsemaks sihtpunktiks . 
589	NA	 1 . jaanuariks 1999 olid laevad kanali läbinud kokku umbes 700 000 korda , sealjuures on areng olnud niisugune , et kanalit aasta jooksul läbivate laevade hulk kahaneb , kauba hulk aga suureneb . 
589	NA	 Rekordi püstitas 1970. aasta , mil läbi kanali sõitis 13 658 laeva . 
590	NA	 Reidil tuli oodata kaks ja pool päeva . 
591	NA	 Kaldaleminek oleks maksnud 150 USD . 
592	NA	 Kui mitmel pool mujal maailmas on dollarid mitteametlikuks ( ehkki tihti tähtsuselt esimeseks ) valuutaks , siis Panamas on USA dollarid koguni ametlikuks valuutaks , riigis vermitakse ainult oma sente , sest metallraha on USA-s käibelt peaaegu täielikult kadunud , Panamas läheb aga seda kogu aeg tarvis . 
593	NA	 150 dollarit maksnuks veetakso tellimine , mis meremehed laevalt kaldale viib . 
593	NA	 Oma paati aga vette lasta ei tohi , ettekäändeks laevade rohkus reidil . 
593	NA	 Ei taheta , et pisikesed paadid koperdaksid suurte laevade vahel ja ees . 
594	NA	 Loomulikult on taas tegemist väljapressimisega . 
595	NA	 Sadamates ja sadama ümbruses on väljapressijaid igal sammul , neid õhutavad tagant liialdatud kuulujutud meremeeste lõbujanust , rikkusest ja kõrgetest palkadest . 
596	NA	 Vaatasin ringi . 
597	NA	 Mõnele laevale veetakso siiski telliti , mehed laskusid nöörredelit pidi kaatrisse ja sõitsid maale . 
598	NA	" "" Läksid viina järele , "" ütles Kostja . "
599	NA	 Aga milleks ise minna , kui viin kohale tuuakse ? 
600	NA	 Suurte laevade vahel sõelus kaluripaate , kust pakuti müüa kõike , mida hing võis igatseda – sigarette , viina , naisi . 
600	NA	 Kõige rohkem igatsesid meie poisid sigarette , nad olid juba kuus päeva suitsunäljas olnud . 
600	NA	 Ainult Heino ei mõistnud , kuidas ei suuda inimene tahtejõuga alla suruda soovi suitsetada . 
600	NA	 Temal seda probleemi ei olnud . 
601	NA	 Pikapeale läks ooteaeg igavaks ning meie mehed hakkasid spinninguga kalu püüdma . 
602	NA	 Saak oli kasin , aga see-eest hästi ilus . 
602	NA	 Kõik püütud kalad olid värvilised , mõned triipudega , teised ilma . 
603	NA	 Kalade triibud on varjevärvuseks , millega kalad end maskeerivad , peitudes korallide ja vetikate vahele . 
603	NA	 Meile , inimestele , varjevärvus ei mõjunud , küll aga takistas meid püütud kalu söömast looduse teine kavalus . 
604	NA	 Mõnede kalade sisikond on mürgine , peab olema väga hea spetsialist , et teada , missugused kalad kõlbavad süüa ja missugused mitte . 
604	NA	 Aga seda ei tea täpselt isegi röövkalad , seda enam , et mõned ilma mürgita kalad moondavad endale mimikri abil mürgise kala välimuse . 
605	NA	 Nii viskasime meiegi püütud kalad igaks juhuks tagasi Limoni lahte ( nagu loodus seda soovis ) , sest parem karta kui kahetseda . 
606	NA	 Troopikapalavus tahtis tappa . 
607	NA	 Käisime pidevalt kambüüsis , jõime jäävett külmkapist võetud pudelitest . 
608	NA	 Teisel ootepäeval hakkasid sähvima kauged kuivad välgud , neid oli terve läänetaevas täis . 
609	NA	 Välku lõi teisel pool maakitsust , Vaiksel ookeanil . 
609	NA	 Mürinat ei olnud kuulda , vihma tuli ainult mõni tiba . 
609	NA	 Vihm aurustus enne , kui jõudis maha , täpsemini vette sadada . 
610	NA	 Tuul pöörles kogu aeg , koos tuulega pöörles ka meie ankrus laev , seadis vööri vastu tuult . 
611	NA	 Jälgisin binokliga laevu , mis seisid järjekorras meie lähedal . 
612	NA	" Kõige ligem oli tohutu suur konteinerlaev "" Croatia Line "" , siis samasugune "" Scan Pacific "" . "
613	NA	 Kõige rohkem pilke tõmbas endale väike laev , mis ehitatud spetsiaalselt tuunikalapüügiks . 
614	NA	 Selle pardal oli rööbaskaldtee , kaldteel stardivalmis kaater , mis siis , kui keegi saaki märkab , kiiresti vette lastakse . 
615	NA	 Kaater teeb langemisel kogutud hooga vaikselt tiiru ümber tuunikala ( mootorimüra peletaks kala eemale ) , kalurid seavad vette kinnise võrgu , millest kalal ei ole väljapääsu ei ülalt , alt ega kuskilt kõrvalt . 
615	NA	 Nüüd tõmmatakse võrk aina koomale ning tuunikala ongi käes , pealegi veel elusana . 
616	NA	 Tuunikala on üks kallimatest delikatessidest , selle kilo hind sõltub rasvakihi paksusest . 
616	NA	 Kõige rasvasemad on Newfoundlandi tuunid , nende kilohind on ligi 200 dollarit , pisut odavamad on Austraalia ja Vahemere tuunid . 
617	NA	 Kalleid kalu müüakse oksjonil . 
618	NA	 Igal õhtul , kui kalurid merelt naasevad , toimub sadamas oksjon , müüjateks on kalurid , ostjateks ülesostjad , kes siis selle kauba toimetavad lennukitega peamiselt Jaapani ja Ameerika suurlinnade restoranidesse , kus gurmaanid on valmis maksma prae eest , mis tuunikala kildu sisaldab , mitusada dollarit . 
619	NA	 Ka reidil seistes käivad vahikorrad omasoodu edasi , ehkki laeva pole tarvis juhtida . 
620	NA	 Öösel tuli tõeline troopikavihm , selle all oli mõnus end märjaks kasta , sest vihmavesi oli natuke jahedam õhust , pealegi mage ning pesi soolast läbiimbunud ihu puhtaks . 
621	NA	 Välgud sähvisid mõlemal pool laeva , ikka mitu välku sekundis , taevas ei jõudnudki pimeneda . 
622	NA	 Nähtavus oli null , vihmakardin oli igal pool ees ning sellest kardinast läbi ei näinud . 
623	NA	 Laevapardal voolasid vihmaveed suurte ojadena , langesid koskedena merre . 
624	NA	 Isegi kanal suleti liikluseks , sest laevakaravanid võinuks üle järvede sõites segi minna . 
625	NA	 Öises vahis olles kirjutasin üles laeva koordinaadid . 
625	NA	 Need olid 9 kraadi , 22 minutit ja 2,43 sekundit põhjalaiust ning 79 kraadi , 54 minutit ja 4,73 sekundit läänepikkust , alates Hannstholmist olime läbinud 6708 meremiili . 
626	NA	" Kui sadu natuke järele andis , tuli laevale meie agent , kes tõi sigarette , õlut ja värske "" Newsweek'i "" ning Miami "" Heraldi "" , mis siinkandis on märksa tähtsam ajaleht kui "" New York Times "" . "
626	NA	 Seejärel asus agent läbirääkimistele teemal , mida meie laev edasisõiduks vajab ning kui suurt raha me oleme valmis ostude eest maksma . 
626	NA	 Läbirääkimisi agendiga pidas loomulikult ekspeditsiooni ülem . 
627	NA	 Vajasime peamiselt kütust ja joogivett , aga seda alles teisel pool Panama kanalit . 
628	NA	" Miami "" Heraldist "" sain teada , et lennuõnnetusel on hukkunud John Kennedy juunior koos oma naissugulastega . "
629	NA	 Nüüd ka tema ! 
630	NA	 Agent tuli paari tunni pärast oma kaatriga tagasi ning tõi banaane , ananasse , papaiasid , kookospalmipähkleid , mandariine ning teisi lõunamaa magusaid ja mahlarohkeid vilju . 
631	NA	 Tõeline pidupäev ! 
632	NA	 Raadio teel anti teada , et meie sõit läbi kanali algab kell 17.45 , veerand tundi varem tuli laeva loots , kes oleks tema jaoks ehitatud trapilt peaaegu trümmi prantsatanud . 
632	NA	 Vana merekaruna oli ekspeditsiooniülem Heino sellist võimalust ette näinud ning trapi kõrvale Kostja ja Igori valmis seadnud . 
632	NA	 Mehed haarasidki lootsil käest ning nõnda säilitas tähtis mees tasakaalu . 
633	NA	 Loots vaatas laeva üle ning tunnistas , et me olime kanali läbimiseks valmis . 
633	NA	 Nüüd võttis ta laeva juhtimise üle ning meie täitsime tema korraldusi . 
634	NA	 Algul proovis mees meid käsutada hispaania keeles , seejärel läks nagu vastutuleku korras üle inglise keelele . 
635	NA	 Kostja ja mina hoidsime otsi ahtris , Igor ja Ivo vööris . 
636	NA	 Mootor pandi tööle ning pikkamisi hakkasime lähenema kanali suudmele . 
637	NA	 Panama kanalisse sisenemine sarnaneb Peipsilt Emajõkke sõitmisega Praagal , Emajõe suudmes – samasugused laiad luhad , samasugused madalad kaldad . 
637	NA	 Algul ongi tegemist ainult faarvaatri laiendusega ja loodusliku jõe süvendusega . 
637	NA	 Kanali Atlandi ookeani pool paikneb kolme kunagise jõe sängis ning lõikub näiteks Rio Charges'i jõega 28 korda ! 
638	NA	 Kanalit võib läbida kahel moel – esimeseks võimaluseks on teha seda oma mootori jõul , teiseks võimaluseks on lasta end vedada kahel veduril , kusjuures üks vedur sõidab rööbasteel kanali kaldal , teine vedur keset kanalit seda poolitaval kail . 
638	NA	 Vahest oleks täpsem võrrelda nende vedurite tööd funikulööri põhimõttega , sest rööpad , mida mööda nad sõidavad , on aukudega ning ratasteks hammasrattad . 
638	NA	 Kõik selleks , et veojõudu suurendada . 
638	NA	 Siledate rehvidega rattad keerleksid siledail rööbastel ringi , rasket laeva paigalt nihutamata . 
639	NA	 Meie ees olnud suur USA sõjalaev laskis end veduritel vedada , meie taga olnud Kanada lipu all sõitev luksuslõbusõidukaater samuti . 
640	NA	 Meie kasutasime odavamat moodust ning sõitsime omal jõul . 
641	NA	 Panama kanal on nagu kahesuunaline maantee , ühel pool sõidavad laevad ühes suunas , teisel teises . 
642	NA	 Võrreldes Suessi kanaliga on vesi ja ümbrus räpasemad . 
642	NA	 Asi on selles , et Suessi kanal on lüüsideta ning tehnilist reostust tänu sellele vähem . 
643	NA	 Sõitsime edasi , kanal muutus kitsamaks ning äkki hakkasime džunglist kuulma tsikaadide laulu . 
643	NA	 See oli tõeline üllatus , laul oli pealegi nõnda vali , et kostis üle mootorimüra . 
643	NA	 Putukaspetsialist oleks kindlasti eristanud , mis laulu need olendid laulsid – kas otsisid alles paarilist või tundsid juba rõõmu pulmamängust . 
643	NA	 Mina sellist peent vahet teha ei oska , kuid tean , et ilmaasjata , puhtast lustist need putukad ei laula . 
643	NA	 Laul aitab neil täita püha kohust looduse ees – soetada järglasi . 
644	NA	" Huvitav , et tsikaadid ei "" laula "" suuga , vaid hoopis teise kohaga , nimelt tagumikuga ( nii et inimestega paralleele tuues võiks nende laulu pidada hoopis kõhutuule heliks , mida see siiski pole ) . "
644	NA	 Putukail on keha tagaosas kaks plaadikest , mida nad teineteise vastu klõbistavad , tehes seda seejuures nii kiiresti , et meie kõrv kuuleb katkestamatut viletaolist sisinat . 
645	NA	 Läbisime kolm lüüsi , iga lüüs on umbes 300 meetrit pikk ja 35 meetrit lai , nõnda et väiksemaid laevu mahub sellesse paar-kolm , suuremaid ainult üksainus . 
646	NA	 Jõudsime Gatuni järvele . 
647	NA	 Gatuni järv on veetee kõige kõrgem koht , järve veetase paiknes enne kanali valmimist umbes 29 meetrit üle merepinna , kanali ehitamisega tõsteti see tammi abil 7 meetrit kõrgemale . 
648	NA	 Järve voolab palju jõgesid , neist kõige suurem on seesama Rio Charges , millest oli juba juttu . 
648	NA	 Vaid kõige suuremate vihmade ajal avatakse tamm ning lastakse osa vett ookeani ka jõge pidi , sest muidu oleks äravool kanali kaudu liiga suur . 
649	NA	 Järvel on palju saari ja poolsaari , kõigil neil plinkimas ereda valgusega tuletornid , mille sagedusi teadis üksnes loots . 
650	NA	 Järvel sõidavad omal jõul ka need laevad , mis kanalis vedurite abi kasutavad . 
651	NA	 Navigeerisime osavalt saarte vahelt läbi ja jõudsime järve teisele kaldale , kust taas algab kunstlik veetee . 
652	NA	 Möödusime Gamboa linnast , mille tuled särasid kaunilt . 
653	NA	 Siinkohal on veelahe , siin on Kesk-Ameerika keskkoht . 
653	NA	 Enne olime Atlandi ookeani tsoonis , nüüd jõudsime Vaikse ookeani tsooni . 
653	NA	 Enne voolasid jõed Atlandi ookeani , siitkohast alates hakkasid nad voolama Vaiksesse ookeani . 
653	NA	 Kunagi oli siinse mäeaheliku kõrguseks 312 jalga , kanal rajati sellest läbi , nii et mõlemal pool kanalit on näha kõrged kaldad . 
654	NA	 Möödusime Paraiso linnast , laskusime ikka allapoole , läbisime kaks lüüsi , mille nimeks on Pedro Miguel . 
655	NA	 Jõudsime Miraflorese järvele , see on väike ja ilma saarteta . 
656	NA	 Veel alla kolmest lüüsist ning olimegi Balboa sadamas , selle reidil ootasid järjekorras laevad , mille sihiks oli Atlandi ookean . 
657	NA	 Eemalt paistis Ameerikate sild , ainus sild üle Panama kanali ( teise silla maksumus läinud anekdoodi kohaselt ju presidendi tasku , nagu eespool jutuks tuli ) . 
658	NA	 50 miili pikkusest kanalist läbisõit kestis umbes seitse tundi . 
659	NA	 Meie kõrval sildus Kanada luksuskaater , nägin , et sellel oli naispootsman , kes kamandas meesmadruseid kaatrit puhastama . 
660	NA	 Veider küll – luksuskaatril ei olnud trappi , et härrased saaksid mugavalt kaile astuda , naispootsman tuli seda meilt laenama . 
660	NA	 Loomulikult ei olnud meil kahju , meremees peab ikka meremeest aitama , mis sest , et küsijaks oli merenaine ! 
661	NA	 Naispootsman vabandas , ütles , et kaater on oma esimesel sõidul Vermonti laevatehasest kodusadamasse Vancouverisse , nad olid uut laeva hoolega kontrollinud , aga näe , trapp ununes ära . 
662	NA	 Luksuskaater võttis korraga peale 72 tonni kütust ( meie laev 38 ) , aga oli üllatavalt aeglane – ainult 18 sõlme . 
663	NA	" "" See ei ole mõeldud kihutamiseks , vaid puhkamiseks , "" ütles kaatril vägesid juhtiv naispootsman . "
664	NA	 Balboas on vee kõrgustaseme vahe tõusu ja mõõna ajal oma 3-4 meetrit , parajasti oli mõõn , nõnda et ilma trapita oli tõesti väga raske kaile turnida . 
665	NA	 Uskumatu , aga ülemaailmse transiidi keskus Cuidad de Panama on ainus koht , kus tuli ette raskusi sadamaterritooriumilt väljapääsemisega . 
665	NA	 Mujal ei nõuta meremeestelt ühtegi dokumenti , sadamaväravad on pärani lahti , tulijaid-minejaid ei kontrolli keegi , uuritakse ainult veoautode koormaid . 
666	NA	 Meie arvame , et liikluspiirangud aina kaovad ja et maailm muutub üha vabamaks . 
666	NA	 Nii see ka on , kuid samas toimub üldise vabanemise sees teinegi protsess – Ameerikas näiteks piiratakse järjest rohkem liikumist riigist riiki . 
667	NA	 Kui 1970-ndail aastail võis mööda Panameerika maanteed sõita Alaskast Tulemaani , läbides 15 riiki sel moel , et autojuht näitas riigipiiridel ainult juhiluba , siis täna nõutakse juba igal pool viisasid . 
667	NA	 Veelgi enam – kohustuslikuks on tehtud riiki sissesõidu ja riigist väljasõidu maksud , mis võivad ulatuda kuni 30 dollarini inimese pealt . 
668	NA	 Nõnda et inimesed , kes sinnakanti sattuvad – olge ettevaatlikud . 
668	NA	 Ärge kulutage ära viimast penni ! 
668	NA	 Teid võidakse lennuväljal lennukisse mitte lasta , kui teil ei ole maksta paarikümmet dollarit . 
668	NA	 Te võite jäädagi mingisse Ladina-Ameerika riiki igaveseks vedelema , sest seespool riigipiire ei tunne teie vastu mitte keegi mitte mingit huvi , ka pole kellegi asi , kust te saate muretseda riigist väljumise maksu . 
669	NA	 Kui raha ei ole , siis üle piiri ei saa , ja kogu lugu . 
670	NA	 Muidugi ei ole niisuguste piirangute põhjuseks poliitika , sel moel tahetakse lihtsalt inimestelt raha välja pressida , kuidagi täita tänu korruptsioonile tühjenevat riigikassat , et ikka oleks , kust võtta ja oma tasku pista . 
671	NA	 Minulgi tuli Panamas maksta immigratsioonivalitsuses 10 dollarit , ning kohe avanesid sadamaväravad , kohe võisin ma minna linna . 
672	NA	 Roosid ja armunud 
673	NA	 Väravas ootas mind takso , väga logu Ford , mille ust mina ei saanudki lahti , seda pidi tegema taksojuht . 
673	NA	 Siiski tundus , et selle auto kasutamine on lausa kohustuslik . 
674	NA	 Juht keerutas kanalitsooni pealinnas , mille nimeks inglise keeles on Balboa Heights . 
675	NA	 Küngastel ilutsesid tõesti uhked villad , eesaedades lehvisid pikkade varraste otsas USA lipud . 
676	NA	 Tõepoolest , mõne inimese võib niisugune asi kadedaks teha . 
676	NA	 Kadeduse tekitamine ja sellega seejärel manipuleerimine on aga populistliku poliitika alus . 
677	NA	 Lihtne on panna rahvast USA-d vihkama , kui ameeriklased elavad kallites majades , sõidavad ringi luksuslimusiinidega ning nende kodusid kaitsevad merejalaväelased , kes on üsna ülbe olekuga sellid . 
678	NA	 Sõitsin taksoga Ameerikate sillale , see on kokku umbes 3-4 kilomeetrit , ning pidin maksma selle lühikese sõidu eest 20 dollarit . 
678	NA	 Pärast tulin tagasi bussiga , bussisõidu eest maksin ainult 25 senti , pealegi oli bussisõit lõbusam , mustanahaline rahvas laulis ja naeris bussis , kõik olid valmis mind , ainukest valget , aitama , kõik soovisid , et ma ikka õiges peatuses maha läheksin . 
679	NA	 Inimestega , kes võõrkeelt ei oska , on tihti nõnda , et nad püüavad rääkida väga valjusti – neile tundub , et mida kõvemini nad kisavad , seda paremini saadakse neist aru . 
680	NA	 Olen seda täheldanud mitmes umbkeelses riigis , nagu Ungaris , Egiptuses , Prantsusmaal ja mujal , kuid mitte Hiinas . 
680	NA	 Hiinlane ei tõsta kunagi häält , ehkki ta püüab ka sinu teeküsimise peale vastata , sind soovitud kohta juhatada . 
681	NA	 Nõnda oli tagasiteel vilets bussiloks kära täis , kõik seletasid mulle , kus on Balboa sadama peavärav , ehkki bussis ei olnud ainukestki inimest , kes oleks inglise keelt osanud . 
682	NA	 Ja seda nüüd , mil kanalitsoon on juba 96 aastat kuulunud ameeriklastele ja tsooni ametlikuks keeleks on inglise keel ! 
683	NA	 Meie arvame , et võõrkeeli ei oska ainult venelased . 
683	NA	 Tegelikult on see suurrahvaste ühine häda , võõrkeeleoskamatus muutub nagu kultuurirelvaks , mille abil säilitatakse oma mõttelaad ja ellusuhtumine ka emigratsioonis . 
684	NA	 Statistikud ja futuristid väidavad , et aastaks 2033 on USA muutunud kakskeelseks riigiks . 
684	NA	 Teiseks keeleks saab hispaania keel , sest latiinod ( ladinaameeriklased ) ei kavatse eales inglise keelt selgeks õppida , aga nemad moodustavad USA elanikkonnas järjest kasvava osa . 
685	NA	 Ka taksojuht ei osanud sõnagi inglise keelt – peale numbrite . 
686	NA	 Tavaliselt mul õnnestub hinnast allakauplemine , kuid seekord nägin asjatult vaeva . 
687	NA	 Hiljem sõitsid sama taksoga veel Ivo , Kostja ja Igor , siis sai meile selgeks , et see on ainuke auto , mille juhil lubatakse seista peaväravas . 
687	NA	 On kindel , et juht peab sellise õiguse eest kellelegi kõvasti maksma , seega ei saagi ta sõiduhinda alla lasta . 
688	NA	 Kõndisin üle silla edasi-tagasi , sild kõikus lakkamatu autodevooru all . 
689	NA	 Seejärel ujusin Vaikses ookeanis kolmandat korda elus . 
689	NA	 Varem olin seda teinud 1974. aastal Kamtšatkal ja 1989. aastal Kuriilidel . 
690	NA	 Läksin üsna sogasesse vette tükkis botaste ja riietega , et hiljem märgi rõivaid kandes kergemini kuumust taluda . 
691	NA	 Vee oli läbipaistmatuks muutnud mõni tund tagasi sadanud paduvihm , mis oli mägedest liiva ookeanilahte uhtunud . 
692	NA	 Kanalisuudmes oli kohe platsis kaiman , krokodilli ja alligaatori moodi ( nende sugulane ju ) soomustatud elukas , keda kindlasti huvitas , mis maitsega ma olen . 
692	NA	 Pagesin kaldale , nägin roomaja koonu , punnis silmi veepinnal ja lõugu veel kinnise suuga . 
693	NA	 Seejärel kaiman justkui sukeldus , kuid tema puuroikaga sarnanev ninaots jäi veepinnale , järelikult ta ootas , millal ma uuesti vette tulen . 
693	NA	 Mimikri on täielik , ninaotsa juures ei märganud ma hingamismulle ega veevärinat , mõni hetk hiljem ei suutnudki ma enam eristada tõelist puuroigast ja kaimani nina . 
694	NA	 Olgu , ära pane pahaks , aga minu liha jääb sul maitsmata , kannata veel tühja kõhtu ! 
695	NA	 Kõndisin kesklinna poole . 
696	NA	 Cuidad de Panama ei ole turismilinn , seetõttu ei leia te tänavanimesid , kuskil ei ole müügil linnakaarti . 
696	NA	 Isegi nii lihtne asi nagu postkaardi ostmine on üsna võimatu üritus . 
697	NA	 See-eest käib igal sammul loomulik elu , mille ehedust võib nautida . 
697	NA	 Ookeanist tulnud noormehed vahetavad ujumispüksid kuivade trussikute vastu teiste nähes . 
697	NA	 Linna ei ole vuntsitud , just loomulikkuses peitub ka selle kütkestavus . 
698	NA	 Unikaalse sadamakoha võttis eurooplastest esimesena kasutusele Briti mereröövel Morgan juba 1518. aastal , hispaanlased vallutasid sadama endale alles 1670. aastal , lammutasid seejärel kõik inglaste ehitised maatasa . 
699	NA	 Linnas on palju vanu merekindlusi , kirikuid ja kloostreid . 
700	NA	 Muusikat ja tantsu täis vanalinn on Hispaania-pärane , aga räpasem . 
701	NA	 Tants on kahtlemata etendus , keegi ei tantsi ja ei rõkka ainult iseendale . 
701	NA	 Ent Panamas ei ole publikuks turistid ning see asjaolu tõstab tantsu kvaliteeti . 
701	NA	 Turistidele võiks haltuurat teha , kuid oma rahvale ei saa kehvalt tantsida . 
702	NA	 Vanalinn läheb üle kalaturuks , kalaturud võrgukuurideks . 
702	NA	 Kõikjal on lõpnud kalade hais . 
702	NA	 Majad lagunevad , aga rahvas on lõbus . 
703	NA	" Võrgukuuride kohal lendlevad merelinnud , sadamas ja reidil loksuvad keskmise suurusega kalapaadid , täpselt samasugused , millest püüdis oma suure kala Ernest Hemingway mõjusa jutustuse "" Vanamees ja meri "" peategelane Santiago , olgugi et see juhtus teisel pool maakitsust . "
703	NA	 Või on lühiromaani peategelaseks siiski hiigelmarliin , mitte inimene ? 
704	NA	 Olud ei ole sellest ajast kuigivõrd muutunud , aeg oleks nagu paigal püsinud , ehkki Hemingway kirjeldab ( vist ) 1930-ndate aastate lõppu või 40-ndate algust . 
705	NA	 Ikka sõuavad vaesemad mehed aerupaatidega , mille aerud krigisevad tullides , ikka popsutavad rikkamad mootorpaadiga , ikka kuulavad rikkamad mehed patareiraadiot , ikka laulavad vaesemad ise . 
706	NA	 Presidendipalee asub kitsal neemel , mis algab French Plaza'st , seda valvatakse erilise hoolega . 
706	NA	 Just seal oli vana mereröövlite kindlus , mis püsis poolteist sajandit vallutamatu nii merelt kui maalt . 
706	NA	 Muidu rahvarohke linn on sealkandis päris inimtühi , kuigi presidendipalee lähedale ei ole keelatud minna , ainult et võtab veidi kõhedaks , kui laskevalmis relvaga politseinikud seal iga sinu sammu jälgivad . 
707	NA	 Olen näinud ratsa- , jalgratta- ja mootorrattapolitseinikke , aga esimest korda elus nägin mopeedipolitseinikke . 
708	NA	 Mopeed ongi paras sõiduvahend neil kitsastel tänavatel . 
709	NA	 Kanalimuuseumis on ameeriklaste osa kanali ehitamisel püütud hoopis maha vaikida , miskipärast lastakse kogu ehitamise au langeda prantslastele . 
709	NA	 Ma võin eksida , aga mina ei leidnud muuseumis mingit märget selle kohta , et prantslastel jäi ehitamine pooleli ning et selle viis lõpule USA . 
710	NA	 Kaasaeg teeb ajaloo alati oma näoliseks , toimib ajaloost tuttav seaduspärasus , et eelmine valitseja oli väga halb , aga üle-eelmine päris hea . 
710	NA	 Ameeriklased jäägu oma teenete tunnustamise järjekorda ootama . 
710	NA	 Juhul , kui Panama valitsus ja/või rahvas juhtuvad Hongkongi operaatorfirmaga tülli minema või selles pettuvad , saavad paipoisteks jänkid ( siinses kõnepruugis gringod ) ning rahva põlgus langeb hongkonglastele . 
711	NA	 Kõige kitsam ookeani ulatuv poolsaar on Causeway ( 'Merehädalise' ) säär , mis on paar kilomeetrit pikk ja lõpeb haitõketega piiratud ujumiskohtadega Flamenco ja Perico . 
712	NA	 Ja tõesti – haisid noolis võrgu taga kolm või neli , äkki koguni viis . 
712	NA	 Hai tunned ära selle järgi , et tal on suu koonu all . 
712	NA	 Need elegantsed ja välimuselt üsna meeldivad kiskjad on nõnda kiired pöördeid tegema , et nende ülelugemine läheb segi , olgugi et vesi on väga läbipaistev ning vee all on näha üsna kaugele . 
712	NA	 Pööretel tõmbavad haid ennast peaaegu kerra , mida teised kalad teha ei suuda . 
712	NA	 Asi on selles , et haide toes ei ole luust , vaid kõhredest , mis annab hai kehale tohutu painduvuse . 
712	NA	 Nägin ka hai vahelduvaid hambaid . 
712	NA	 Loodus on ikka veider küll . 
712	NA	 Arenedes loob ta parimad võimalused nii ründajale kui kaitsjale , arendab mõne liigi ründerelvad täiuseni ja teeb sama teise liigi kaitserelvadega . 
712	NA	 Erinevalt kõigist teistest selgroogsetest on haide lõuad kolju külge üpris lõdvalt kinnitunud . 
712	NA	 See annab neile võimaluse suu väga pärani lahti ajada ning saagi küljest suuri tükke hammustada . 
712	NA	 Ja veel . 
712	NA	 Haidel on mitu rida hambaid , kõige kiiremini kulub alati esimene rida , sest sellel on palju tööd ning tihtipeale murdub sealt hambaid välja . 
712	NA	 Esimese rea asemele pöördub nagu rulli peal teine rida , ning kui see kulub , siis kolmas ja nii edasi kuni praktiliselt lõpmatuseni . 
712	NA	 Teadlased väidavad , et hai võib oma elu jooksul vahetada kuni 30 000 suuhammast . 
712	NA	 Mõrtsukhai teravad hambad on peale selle kolmnurksed ning kuus sentimeetrit pikad . 
712	NA	 Peale suuhammaste on haidel veel nahahambad , mis asetsevad üle kere . 
712	NA	 Ja nahk on nagu liivapaber , tõmbab veriseks iga elusolendi , keda riivab . 
712	NA	 Arvatakse siiski , et hai ründab inimest ainult kogemata , ajades meid segi hülgega ( lainelaual vedeleva puhkaja aga kilpkonnaga ) . 
713	NA	 Kas ma siis tõesti hülge moodi välja näen ? 
714	NA	 Lisaks nägemisele tunnetab hai maailma elektriväljade tajumise abil . 
714	NA	 Hai kehal on erilised sensorid , mis fikseerivad pisimagi elektrivälja paljude kilomeetrite kauguses . 
714	NA	 Ja elektrivälja tekitab iga liikuv asi . 
715	NA	 Võib-olla on mõnel inimesel hülgega sarnane elektriväli ? 
716	NA	 Aga see pole veel kõik . 
717	NA	 Haide lähedased sugulased raid võivad saagi elektrilöögiga uimaseks lüüa ning sabaotsas asuva mürgiastlaga tappa . 
718	NA	 Kas on liiga lihtsameelne küsida , mille nimel see kõik on loodud ? 
719	NA	 Vähe ründerelvadest ! 
719	NA	 Mõned neist on samal ajal kaitserelvad . 
719	NA	 Vasarhail on koonu ees ehtne vasar , mis on võimeline taluma rai astlast pritsitud mürki . 
720	NA	 Loodus on teinud nõnda , et need kiskjad küll nälga ei jää . 
720	NA	 Maailmas on ainult üks kiskja , kelle käsutuses on efektiivsemad relvad kui hail . 
720	NA	 Selle kiskja nimi on inimene . 
721	NA	 Panama City pilvelõhkujate linnaosa nimeks on Paitilla Point , kõrgemate ehitiste ülakorruse aknast on näha kaks ookeani . 
721	NA	 Paitilla Pointi tänavad on puhtad , inimesi liigub seal võrdlemisi vähe , kõik sõidavad autodega . 
722	NA	 On päris ootamatu kogeda vaikust ja tühjust ühe Ladina-Ameerika linna tänaval . 
723	NA	 Pilvelõhkujad on efektsed , aga kahjuks enam-vähem ühte nägu , sest on ehitatud lühikese aja jooksul . 
724	NA	 Pilvelõhkujaid on lubatud siia , seismiliselt äärmiselt aktiivsesse piirkonda , püstitada alles viimased viisteist aastat , varem oli see keelatud , sest varem ei osatud ehitada maavärinakindlaid pilvelõhkujaid . 
724	NA	 Need pilvelõhkujad püstitatakse erilistele patjadele , güroskoopidele , mis summutavad maa värisemise . 
725	NA	 Nüüd on niimoodi , et pärast maavärinat on rusudemeres uhkelt püsti ainult valged klaasist ja terasest vertikaalhooned , teised ehitised on kokku varisenud . 
726	NA	 Ilusad on kaldapealsed , neid on kohe mitu . 
726	NA	 Kaldapealsetel on ka uhkeid hispaania stiilis maju , millel on nimed . 
727	NA	 Kui meil on tänavatel nimed ja majadel numbrid , siis Ladina-Ameerikas on vastupidi – tänavatel numbrid ja majadel nimed . 
728	NA	 Siesta paiku on kaldapealsetel vähe uitajaid , aga pärast lõunat ilmuvad nad pikkamisi välja . 
728	NA	 Kõige rahvarohkem on siis , kui päike ookeani loojub . 
728	NA	" Seda tuleb vaatama "" kogu Panama "" . "
728	NA	 Nii on see kombeks olnud juba sadu aastaid . 
729	NA	 Platsis on ka roosimüüjad , kes muutuvad oma pealetükkivusega tüütuks . 
729	NA	 Siiski ei puudu roosidel turg . 
729	NA	 Ladina-Ameerikasse ei ole feministid oma feminismiga veel jõudnud , Ladina-Ameerika põeb macho-kultust , siin jätkub südamedaame ja kavalere . 
729	NA	 Ja roosimüüjad kaldapealsetel ei jäta noorukit või abielumeest enne rahule , kui too on ostnud suure kimbu verevaid lilli . 
730	NA	 Nägin , et vaestel meestel oli päris raske . 
730	NA	 Miskipärast ei tahtnud nad roose osta , aga ostmata jätta oli ka piinlik , seda enam , et müüjad surusid piigadele lausa jõuga roose pihku . 
731	NA	 Veidi tagasihoidlikumad olid siirupijää müüjad . 
732	NA	 See oli küll hüva delikatess , millist ma polnud veel kuskil varem maitsnud . 
732	NA	 Suurest jääkamakast hööveldati välja õhukesed laastud , need kasteti siirupisse ning ulatati ostjale . 
732	NA	 See jäätist asendav maiustus maksis ainult 20 USA senti ning oli tõesti magus ja karastav . 
733	NA	 Saiakesed maksid kohvikus 5 ja 10 senti ( tähendab meie rahas 75 senti ja 1 kroon 50 senti ) , seega oli hinnaklass odavam kui meil . 
734	NA	 Valged inimesed jalutasid koos koertega , harilikult oli neid rihma otsas õige mitu . 
734	NA	 Lemmiktõuks paistsid olevat pisipuudlid , kelle valge karv oli õnneks nulliks pügatud , muidu oleksid vaesed penid võinud saada kuumarabanduse . 
735	NA	 Mustad jalutasid alati paaris , poiss ja tüdruk , mees ja naine . 
735	NA	 Usun , et ma ei eksi , kui ütlen , et üksikut musta ma ei näinudki . 
736	NA	 Kui poiss oma tüdrukut suudlema hakkas , aga seda juhtus pea igal sammul , siis põles tüdruku niisketes silmades tõeline kirg ja tõeline armastus . 
737	NA	 Ausõna , niisugune truu andumus tegi veidi kadedaks . 
738	NA	 Üsna tihti pakuti 10 dollari eest sinjoriitasid , kes pidid terveks eluks meelde jääma . 
739	NA	 Küsisin , millega nad meelde jäävad – pidasin silmas haigusi , uskusin , et sutenöör mõistab mu irooniat . 
739	NA	 Aga ei . 
739	NA	 Pakkuja hakkas mulle üsna algelises inglise keeles innukalt tõendama , et Panama naine on maailma parim naine . 
740	NA	 Kas see oli õilis patriotism või valelik reklaam ? 
741	NA	 Vist mõlemad kokku . 
742	NA	 Loojangu aegu imetlesid kõik ookeani laskuvat päikest . 
743	NA	 See traditsioon tekkis juba siis , kui kanali ehitamist alles alustati ning Panama City oli väikelinn , kus elas vaevalt 3000 asukat . 
743	NA	 Praegu on tegemist 1,5 -miljonilise suurlinnaga , aga komme on säilinud , sellest on saanud midagi rahvusliku identiteedi taolist . 
744	NA	 Ka Krimmi mereäärsetes linnades käiakse loojangutundidel narodnoje guljanjel , sedasama tehakse Itaalias ja Prantsusmaal . 
744	NA	 Ruttan ette ja ütlen , et eriti levinud on ühiste päevalõpujalutuskäikude tava Tahitil , aga seal tehakse seda täielikus pimeduses , kui õhk on jahenenud . 
745	NA	 Huvitav , kas selline komme on igal pool tekkinud ise või on nagu eksporditud ühest kohast teise ? 
746	NA	 Usun esimest varianti , sest meri ja päike on tõesti kütkestavad . 
747	NA	 Parajasti oli mõõn . 
747	NA	 Ujumas käisid ainult poisikesed , seda ei peeta soliidseks tegevuseks . 
747	NA	 Peened , pikkades valgetes kleitides daamid kirtsutasid ujujaid märgates isegi nina ning muudkui lehvitasid oma lehvikuga . 
748	NA	 Peakatedraal oli suur ja puhas ning väga suurte ustega , et tuul läbi puhuks ning palavust jahutaks . 
749	NA	 Ostsin mälestuseks Neitsi Maarja kuju klaasist püramiidtahuka sees . 
749	NA	 Müüjaiks olid lapsed ning vanurid , lapsed pidasid mind ameeriklaseks ning hakkasid kohe raha nuiama . 
750	NA	 Vanalinna kõrval paiknevad elurajoonid , mis on täis meie hruštšovkadega sarnaseid maju . 
750	NA	 Ent kaks maja on alati teineteisele väga lähestikku ehitatud , nõnda et rõdud puutuvad peaaegu kokku . 
750	NA	 Sedasi on hommikul üks maja teisele ning õhtupoolikul teine esimesele päikesevarjuks . 
750	NA	 Rõdude jaheduses on meeldiv madratsil lesida ja naabriga juttu ajada . 
751	NA	 Veidi uuemates elurajoonides on suurte majadega kujundatud kinniseid õuesid , kuhu ka päikest ei paista ning kus terve päeva naudivad varjualust jahedust emad lastega . 
752	NA	 Lapsi oli tõepoolest palju , väga palju , õued ja tänavad lausa kihasid mustadest või veidi heledamatest põngerjatest ja nagamannidest , kes kõik kandsid pesapallikuulsuste piltidega T-särke . 
753	NA	 Varakult võtsid kaldapromenaadide pinkidel ööbimiskohad sisse kodutud , keda Panamas on väga palju . 
754	NA	 Aga need on lõbusad mehed , kes , kui ilme järgi otsustada , oma saatuse üle ei kurda . 
754	NA	 Kliima poolest võiks seal kõigil kodu olemata olla , kui seisus ei kohustaks elama tänava asemel majas ... 
754	NA	 Ja vihmaperioodil oleks ilma koduta üsna ebamugav . 
755	NA	 Pimenes kähku . 
755	NA	 Tõeline elu lõunamaa linnas algab öötundidel , kui õhk on jahedam . 
755	NA	 Alles siis hakkasid peale õiged tantsud ja laulud , alles siis muutusid prostituutidepakkujad tõeliselt pealetükkivaks . 
755	NA	 Ülbed sutenöörid kahtlesid isegi mu mehelikes võimetes . 
756	NA	 Sadamasse jõudnud , jahmatasin . 
756	NA	 Meie laeva ei olnud oma endisel kohal kai ääres . 
756	NA	 Ka mitte Kanada luksuskaatrit . 
756	NA	 Kai oli tühi , ja see oli kaugelt näha . 
757	NA	 Peast käisid läbi kõikvõimalikud ideed , mida edasi teha . 
758	NA	 Lähim tuttav sealkandis oli mul Harry Männil , kes elab korraga kahes riigis – Venetsueelas ja Costa Ricas . 
758	NA	 Aga mul polnud kaasas tema telefoninumbreid , need jäid koos märkmikuga laeva . 
759	NA	 Kas hääletada juhuslike autodega Costa Rica poole , ületada džunglis salaja riigipiir ning helistada sealt talle Venetsueelasse , juhul , kui teda Costa Ricas ei ole ? 
759	NA	 Või munsterdada end mõnele Euroopasse suunduvale laevale madruseks ? 
760	NA	 Aga kuidas mind ikka maha jäeti ? 
760	NA	 Kas tõesti on mereseadused nõnda karmid ? 
761	NA	 Meenus Heino jutt , et Nõukogude laeva kaptenil ei olnud õigust kehva meremeest laevalt maha tõsta , aga Eesti Vabariigi laevajuhil on see õigus , nagu teistegi demokraatlike riikide kaptenitel . 
762	NA	 Kas tõesti ei tulnud ma madrusetööga toime ? 
763	NA	 Võib-olla jäeti mulle kai äärde kiri , vahest leian sealt oma koti koos märkmikuga ? 
763	NA	 Ehk jäeti mõni dollargi tagasiteele ? 
764	NA	 Lähenesin kaile , tundsin rohkem piinlikkust ja solvumist kui hirmu . 
764	NA	 Rinnas tuksus uute seikluste iha . 
765	NA	 Teadsin , et kuidagimoodi tulen ma toime , ja koju jõuan ma ikkagi , olgu aasta või kahe pärast . 
765	NA	" Tundsin isegi pettumust ärajäänud seiklustest , kui viimaks "" Manni "" nägin . "
766	NA	 Kai ääres selgus ka , milles oli asi – mõõn oli meretaseme alla viinud , laev ei paistnud kõrge kai tagant enam välja . 
767	NA	 Kanada luksuskaatergi oli ilusti kohal , selle peal peeti parajasti banketti . 
767	NA	 Härrad smokingites ja daamid uhketes tualettides käisid reelingu ääres suitsetamas , viskasid konid ookeani . 
768	NA	 Ja kui varmas olin ma kahtlustama kaaslasi , kes justkui oleksid mu maha jätnud ! 
768	NA	" Muidugi ei jäta ükski "" Manni "" meremees teist hätta , see pidanuks mulle kuupikkuse sõidu ajal selgeks saanud olema . "
769	NA	 Meri selekteerib inimeste iseloomud , halva iseloomuga ja pahatahtlik inimene ei pea merel kuigi kaua vastu – teda ei võeta lihtsalt järgmine kord laevale . 
769	NA	 Nõnda jäävad merele ainult seltsimehelikud ja sõbralikud mehed , kes kaaslast hätta ei jäta . 
770	NA	 Balboa sadamast väljusime kell 23.00 , seega veetsime Cuidad de Panamas 18 tundi . 
771	NA	 Laeva juhtis meile juba tuttav loots . 
771	NA	 Küll ikka mõned mehed lähevad kõrkust täis , kui enam-vähem viisaka ameti peale saavad ! 
771	NA	 Minu tervitusnoogutusele ei mõelnudki mees vastata , pööras pilgu vihaselt ära – kes sa sihuke õige oled , et julged mind tervitada ? 
772	NA	 Tuledekees Ameerikate sild oli kütkestav . 
773	NA	 Seilasime läbi laevakaravani , mis ootas kanaliläbimise järjekorras , lasksime lootsil oma kaatrile minna ning hakkasime ületama Vaikset ookeani . 
774	NA	 Vaiksel ookeanil 
775	NA	 Olin elus kolmandat korda Vaiksel ookeanil . 
775	NA	 Kunagi ammu sõitsin Kamtšatkalt Komandori saartele ja kunagi vähem ammu Kunaširilt Šikotanile . 
776	NA	 Viimane juhtus 23. augustil 1989. 
776	NA	 Laeval oli rühm kaugturismi leedukaid ja teine rühm lätlasi ning minu ettepanekul tegime me laevaninas võrkpalliplatsil Balti keti . 
776	NA	 Hoidsime üksteisel käest kinni täpselt samal ajal , mil sajad tuhanded inimesed tegid seda meie kodumaadel . 
777	NA	 Siis aga tuli kapten ning pöördus minu kui organiseerija poole . 
777	NA	" "" Ookeanil ei tehta poliitikat , "" ütles tolle reisilaeva kapten ning käskis meil laiali minna . "
778	NA	 Kust ta teadis , mille pärast me kätest kinni hoidsime ? 
778	NA	 Meie tegevust oleks võinud pidada ju rahvamänguks või -tantsuks , mitte poliitikaks . 
779	NA	 Kapten peab laevas kõike teadma , muidu poleks ta kapten . 
779	NA	 Aga siiski : kas jutte kajutites kuulati pealt ? 
779	NA	 Kas kaptenil olid oma informeerijad ? 
779	NA	 Või käis keegi vabatahtlikult kaptenile ette kandmas ? 
780	NA	 Olin inimesed suure vaevaga ja pika mangumise peale vööritekile ketti saanud , keelamise järel läksid nad kähku laiali , vaatasid mind süüdistaval pilgul . 
781	NA	" Läti reisirühma juht ütles mulle koguni : "" Provokaator ! "
781	NA	 Kui meid nüüd Šikotanil maale ei lasta , siis on see teie süü . 
781	NA	" "" "
782	NA	 Läks aga hoopis teisiti . 
783	NA	 Kapten kutsus mind enda juurde ning me veetsime mõnusa öö viskiklaasi taga . 
783	NA	 Ka tema oli tuline Gorbatšovi pooldaja , ka tema kirus kõiki kõdusid eesotsas Brežnevi , Andropovi ja Tšernenkoga . 
784	NA	 Nõnda et ookeanil tehakse ikka poliitikat küll ja küll . 
784	NA	 Ja loomulikult mitte üksnes Vaikse ookeani Vene poolel , sama ägedalt tehakse seda ookeani Ameerika poolel . 
785	NA	 Ookeani seda osa , mis jääb Panama ja Galápagose saarte vahele , peetakse maailma kõige rikkalikumateks kalaveteks . 
786	NA	 Ja kajalood näitaski loendamatuid parvi meie laeva all , küll kahe-kolme , küll viie-kuue meetri , küll paarikümne , küll sajakonna meetri sügavuses . 
787	NA	 Heino läks põlema . 
787	NA	 Vana kalamees ei tahtnud kaladest lihtsalt üle sõita . 
787	NA	 Aga püüdmine ei tulnud kõne allagi , selleks ei olnud ei mahti ega luba . 
788	NA	 Vaikse ookeani äärsed riigid on endale teinud 200-miilise majandustsooni , kus teiste riikide kaluritel on kala püüdmine keelatud , kui nad ei ole endale limiiti ostnud . 
789	NA	 Tsoonid katavad peaaegu tervet hiigelvett , sest kaldariikidel on kaugeid saari , millest alates alles hakatakse majandustsooni algust lugema . 
789	NA	 Mandri ja viimase saare vahelist akvatooriumi peetakse koguni oma siseveteks . 
789	NA	 Ja lisaks sellele on Vaiksel ookeanil hulganisti saareriike , mis koosnevad kümnetest ( või koguni sajakonnast ) üksteisest väga kaugel asuvatest saartest ning neil on samuti majandustsoonid . 
790	NA	 Heino oletas parvede radaripildi järgi , mis liiki kalad need võiksid olla . 
791	NA	 Kord olid tuunid , kord ( hispaania ) makrellid , siis vahuud . 
792	NA	 Küsisin Heinolt , miks ma Panama turul eluskala ei näinud . 
793	NA	" "" Hiina turgudel müüdi rohkem kui pooled kalad elusatena . "
793	NA	" Need elukad mürgeldasid silmapesukaussides või lastevannides , nõnda et vett pritsis ning neid oli mõnus vaadata , kui ma mööda turgu lonkisin , "" ütlesin Heinole . "
794	NA	 Heino teab alati vastust . 
795	NA	" "" Küllap olid need peamiselt karpkalad või teised nende sugulased , kes taluvad kauem hapnikupuudust . "
795	NA	" Ookeanikala aga ei ela kuskil vannis kaua , "" vastas Heino , läks seejärel kalavõrku lappima . "
795	NA	 See töö andis talle rahu . 
796	NA	 Jälle olid platsis kärbsed , jälle olid välja ilmunud ämblikud . 
797	NA	 Tapsin kärbseid käterätikuga , hävitasin ämblike saagi . 
797	NA	 Mõtlesin , et kui nad nüüd minu pärast nälga surevad , oleme mõlemast putukaliigist lahti . 
797	NA	 Panama kärbsed tundusid märksa vastikumad kui Kanaaride kärbsed . 
798	NA	 Võtsin roolivahi üle , aga pidin olema üsna ettevaatlik . 
799	NA	 Väga palju oli merel väikesi lamedapõhjalisi nooljaid kaluripaate , päras Yamaha rippmootor . 
799	NA	 Mõned julgemad mehed olid tulnud püüdma toodrite ja poide vahele suurte laevade faarvaatrisse . 
800	NA	 Kas nad siis ei tea , et sellised paadid paistavad radariekraanil nii pisikeste täppidena , et peaaegu ei ole fikseeritavad ? 
800	NA	 Kas nad ei tea , et laeva on veel raskem pidama saada kui rongi ? 
800	NA	 Või riskivad nad sellegipoolest ? 
800	NA	 Kas kalamehehasart on suurem kui elusäilitamisinstinkt ? 
801	NA	 Parajasti siis , kui me mööda sõitsime , tõmbas üks kalur välja umbes poolteise meetri pikkuse kala . 
801	NA	 Ta näitas mulle seda uhkusega , ka mina tegin käega kiitva žesti , seejärel lehvitasin talle . 
801	NA	 Ta oli rõõmus , ta hakkas kalast eemale peletama ahneid linde . 
802	NA	 See mees seal paadis oli olnud ookeanil kaua üksi , nüüd oli tal kaaslane . 
802	NA	 See kaaslane olin mina . 
802	NA	 Ja mul oli selle üle hea meel , et minu olemasolu ja kohalolek valmistas kellelegi rõõmu . 
802	NA	 Ja oli hea , et me rohkem ei kohtunud . 
802	NA	 Kindlasti oleks see mees üsna pettunud , kui ta oleks teada saanud , et ma ei oska hispaania keelt . 
802	NA	 Meie laev liikus kaugemale , tema paat püsis lainetel hõljudes paigal . 
802	NA	 Õnneks polnud mehel midagi selle vastu , et ma edasi sõitsin . 
802	NA	 Nii on see merel ikka olnud – kohtumised on üürikesed ja lahkuminekud toimuvad kiiresti . 
802	NA	 Aga vähemalt minu südamesse jäi soe tunne meie kohtumispilgust ning mulle meeldib mõelda , et temal täpselt samuti , sest milleks muidu ta mulle oma kala näitas . 
803	NA	 Järgmisena oli traaversil Kookossaar , minu lapsepõlve unistus . 
804	NA	 Saart ennast ei olnud silmaga näha , küll aga oli merel palju linde , mis andis tunnistust maa lähedusest . 
805	NA	 Vastu ööd oli lokaatoriekraan täis suuri pilvi , seejärel hakkas sadama . 
805	NA	 Kartsin juba , et kottpimeduses ei näe mina kalureid ja kalurid mind , aga siis hakkas jälle välgutama . 
805	NA	 Terve must öö ja ääretu ookean olid valgust täis . 
806	NA	 Mõtlesin , et kuidas need pealt lahtised paadid vett täis ei saja ? 
806	NA	 Ja vastasin kohe ise – aga sellepärast , et kalamees kühveldab vee kogu aeg üle parda . 
807	NA	 Mida suurem vihm , seda rohkem tööd . 
808	NA	 Vihm lakkas , äkki kuulsin muusikat merelt , lausa meie laeva kõrvalt . 
808	NA	 Mis see siis on ? 
808	NA	 Kas mööda ookeani ujuvad raadioaparaadid ? 
808	NA	 Ei . 
808	NA	 Kottpimeduses möödusime me ühest kaluripaadist , võib-olla oli kalur pärast sadu rahulikult magama jäänud , raadio mängima unustanud . 
808	NA	 Kas ta enne uppumist oleks ärganud , juhul kui oleks toimunud kokkupõrge ? 
809	NA	 Nägin suurte laevade tulesid . 
810	NA	 Peaaegu kõik suured laevad pöördusid põhja poole või tulid sealt . 
810	NA	 Muidugi , seal on maailma suurim konteinersadam Los Angeles , seal on San Francisco , Seattle ja Vancouver . 
811	NA	 Meie kurss oli sama mis Atlandi ookeanil – 251 , mis tähendab SWW , mis tähendab edel-lääs . 
812	NA	 Raske on öelda , kus lõpeb Panama laht ning algab avaookean . 
813	NA	 Viimane kaldajaam andis veel ladinaameerika muusikat , kuni vaikis seegi . 
814	NA	 Vaikne ookean vääris oma nime . 
814	NA	 Kogu tee puhus vaikne tuul , loksutas tasane , uinutav laine . 
815	NA	 Ekvaator pidi olema kõige vaiksem koht . 
816	NA	 Heino ütles , et ekvaator on kuiv kanal keset ookeani , mis on täis tühjust . 
816	NA	 Kostja ütles , et ekvaatoril on iga viie miili järel post kirjakastiga , kuhu võib oma kirja lasta . 
817	NA	 Meremeeste folkloor on mõnus , see vajaks tõesti üleskirjutamist või – veel parem – lindistamist . 
818	NA	 Kui sõita pikki ekvaatorit lääne suunas , siis meie suve aegu oleks vasakul pool laeva talv , paremal valitseks suvi , sest laeva vasak parras künnaks lõunapoolkera vett , parem parras põhjapoolkera vett . 
818	NA	 Meie talve aegu oleks vastupidi – nn. üleval talv , all suvi . 
818	NA	 Inimene võiks seista keset laeva nii , et üks jalg oleks suves , teine talves . 
819	NA	 Järgmisel päeval tuli kõvasti kurssi muuta , sest Ecuador on juba 1983. aastast alates täiesti sulgenud läbisõiduks veed Galápagose ( saarestiku teine nimetus on Colóni saared ) peasaarte ümber . 
819	NA	 Meiegi pidime sõitma kitsas faarvaatris , mis läheb suure ringiga ümber saarte . 
819	NA	 Kui me faarvaatrist välja oleksime sõitnud , oleks meie laev konfiskeeritud ja meid oleks kõvasti trahvitud . 
819	NA	 Täppiskaardilt nägin , et läbi Galápagose saarestiku servaosa viib ainult kaks faarvaatrit – üks on ette nähtud Tšiilist ja Peruust Põhja-Ameerikasse , teine Panamast Austraaliasse sõitmiseks . 
819	NA	 Meie kasutasime seda teist . 
820	NA	 Ookeani vete eest peetakse suuri lahinguid . 
820	NA	 Esialgu õnneks veel mitte sõjariistadega , vaid ainult ministrite kabinettides , ÜRO-s ja ajakirjanduses . 
821	NA	 Need riigid , kellel on suured laevastikud , on huvitatud sellest , et maailmas oleks võrdlemisi palju vaba vett , siis saaksid nende laevad igal pool vabalt sõita , olgu siis kas kaupu vedada , kala püüda või koguni valvet pidada . 
822	NA	 Need kaldariigid aga , kellel on väikesed laevastikud , püüavad kahmata endale võrdlemisi suurt osa ookeanist , kuhu teiste riikide laevu sisse ei lasta . 
822	NA	 Näiteks Peruu oli enda omaks kuulutanud koguni 1200-miilise tsooni , aga teiste riikide survel pidi siiski suurest tükist sellest loobuma . 
823	NA	 Kirjutasin ennist Ameerika mandrite kohta , et liikumisvabadus seal ei kasva , vaid hoopis kahaneb ; selgub , et sama toimub merel . 
824	NA	 Tegime tiiru ümber Galápagose saarestiku põhjapoolseima , Culpepperi ( Darwini ) saare . 
825	NA	 Väga põhjalikust navigatsiooniraamatust sain teada , et 1983. aasta andmetega võrreldes asub see saareke 2 miili põhja pool . 
826	NA	 Nõnda on Ecuadori majandustsoon kahe miili võrra kasvanud , samavõrd suurema ringi pidi tegema meie laev . 
827	NA	 Kas tõesti rändavad saared nii kiiresti – 16 aastaga tervelt 2 miili ? 
828	NA	 Ei . 
828	NA	 Merel on kõik hämmastavalt ebatäpne . 
828	NA	 Näiteks võib GPS-süsteem sputnikute abil määrata laeva asukoha ookeanil mõnesentimeetrise täpsusega , samal ajal kui neli koordinaatidemäärajat kaptenisillal näitavad kõik pisut erinevaid koordinaate . 
829	NA	 Roolimajas oli ka viis riistapuud , mis määrasid ülitäpselt kellaaja , tegid seda koguni sajandiksekundilise täpsusega , aga kahjuks ulatus nende omavaheline erinevus kuni 13 sekundini . 
830	NA	 Kõik see tõestab , et vähemalt praegu juhib laeva siiski inimene , mitte elektroonika . 
831	NA	 Heino seletas asja teisiti . 
831	NA	 Nimelt programmeeritud tsiviilkasutusse andmisel GPS-i sisse väike viga , et keegi ei saaks seda kasutada sõjalisel otstarbel . 
831	NA	 ( Tänaseks on GPS-i segamine , s.t. kiirte hajutamine siiski lõpetatud . ) 
832	NA	 Linnud pidasid meid kaluriteks ning asusid saatma meie laeva . 
832	NA	 Nad ootasid , mil me õnged või võrgud merre laseme ja need pärast välja tõmbame , et siis oma lõiv kätte saada . 
833	NA	 Vaesed linnud ei aimanud , et meie tulime kaugelt Eestist ja ei tohtinud seal kala püüda . 
833	NA	 Nad aina ootasid ja ootasid , lendasid meiega koos väga kaua . 
833	NA	 Kurb oli petta tiivuliste lootusi saada kõht täis . 
834	NA	 Huvitav , kas nad kauba- ja sõjalaevu ka saadavad ? 
834	NA	 Või suudavad nad laevu eristada , teavad , milliste peal hakkavad mehed kala püüdma ja milliste peal mitte ? 
835	NA	 Meie olime kalalaev , meilt nõudsid linnud õigusega saagi seda osa , mis iidse meretava alusel neile kuulub . 
836	NA	 Kogu aeg õhus püsida linnud ei jaksanud , vahetevahel ujusid nad lainetel laeva kõrval ning käisid mastiraal puhkamas . 
837	NA	 Ma võin eksida , aga mulle tundus , et raal puhkepaiga saamiseks olid linnud korralikult järjekorras . 
837	NA	 Seal hoidsid nad nokad vastu tuult ja tukkusid ( vaatasin binokliga , ja neil olid silmad tõepoolest kinni ) . 
837	NA	 Aga raale mahtus neid korraga ainult seitse , ülejäänud pidid lendama või siis viivuks lainetele laskuma , aga seejärel kohe jälle õhku tõusma , et mitte laevast maha jääda . 
837	NA	 Muud puhkepaika kui esimese masti raa nad ei tunnistanud , ehkki laeval oli kokku kolm masti , peale selle veel korsten , lokatsiooniantennid ning trossid mastide vahel . 
837	NA	 Ja veel . 
837	NA	 Kogu aeg puhkasid linnud niimoodi , et vasakul pool masti oli kolm ja paremal neli lindu , mitte kunagi ei olnud vastupidi või kuidagi teisiti . 
838	NA	 Inimesel läheb vaja tervet roolimaja täit elektroonikat , et merel orienteeruda , lind saab hakkama oma pisikese peaga . 
838	NA	 Nüüd on inimene orienteerumiseks appi võtnud sputnikud taevas , aga ikkagi sõidab igal aastal üha rohkem laevu karile või vajub niisama põhja . 
838	NA	 Linnud ei eksi kunagi . 
839	NA	 Ja ehkki on püstitatud kümneid teooriad , ei oska tänini keegi täpselt ja ammendavalt vastata küsimusele , kuidas linnud orienteeruvad . 
840	NA	 Öösel asusid kajakasarnased linnud püüdma lendkalu , keda meie laev veest välja peletas . 
840	NA	 Tähendab , ikkagi oli neil meist abi . 
840	NA	 Võib-olla nad just seda ootasidki ? 
841	NA	 Kahetsen , et unustasin Heinolt küsida nende lindude nime . 
842	NA	 Majandustsoonide loomise ettekäändeks Galápagose ümbruses on toodud sealsete kuulsate kilpkonnade kaitse . 
842	NA	 Neid elukaid jätkub siinkandis nii merele kui maale . 
842	NA	 ( Galápagos tähendabki hispaania keeli 'kilpkonn' . ) 
842	NA	 Galápagosel elavad elevantkilpkonnad , kes kaaluvad kuni 600 kilo ning kelle kilp võib olla kuni kaks meetrit pikk . 
842	NA	 Aga see pole veel midagi . 
842	NA	 Kilpkonnad on tegelikult Maa kõige vanemad loomad , kunagi olid nad kuni kuus meetrit pikad , nõnda et päris tanki sarnased . 
842	NA	 ( Kuna mõlemad on soomustatud ja mõlemal on ees pikk väljaulatuv osa , ühel kael ja teisel toru . ) 
842	NA	 Just elevantkilpkonna kilbile maanduvad tihti maismaalinnud , kes priiküüti kasutavad , sest ei viitsi ise mööda kuiva ja kuuma liiva kõndida , olgu pealegi , et kilpkonna küüt on aeglane . 
843	NA	 Ka need kilbilsõitjad on tegelikult saagi peal väljas . 
844	NA	 Teatavasti munevad kilpkonnad oma munad ( kurnas võib neid olla üksainus või tervenisti 170 ) liiva , kust 2-3-kuulise haudeaja järel kooruvad pojad , kes liiva peale ronivad ning kohe-kohe õiges suunas vee poole sibama hakkavad . 
845	NA	 Kust pisikesed kilpkonnad teavad , kuspool on vesi ? 
846	NA	 Linnud aga teavad , kuhu emakilpkonn oma munad munes ( selle nimel nad kilbil vahti peavadki ) ning asuvad kohe mere poole sibavaid vastsündinuid ründama . 
847	NA	 Nõnda ongi ema kohus oma munadest võimalikult kaugele pageda , et linde eksitusse viia . 
848	NA	 Galápagose maakilpkonnade hulgas on ka kuulus Grigori , vaene olend , kes juba pea 28 aastat on sunnitud olema ihuüksi , kuna ta kaasa suri ning tema jäi nii oma pisisaarele ainukeseks oma liigi esindajaks kogu maailmas . 
848	NA	 Kaua peab ta veel taluma üksindust ? 
848	NA	 See oleneb tema vanusest . 
848	NA	 Võib-olla sada , võib-olla 150 aastat , sest kilpkonnad võivad elada kuni kahesaja aastaseks . 
849	NA	 Viimased uudised toovad siiski inimestele ja Grigorile rõõmu . 
849	NA	 Grigori võib endale teaduse abiga pojad saada . 
849	NA	 ( Grigorile nime panijad panid omal ajal mööda , temaga on lugu nõnda nagu kassidega Eestimaal – senikaua on isane , kuni pojad saab . ) 
849	NA	 Nõnda on teadus tõepoolest pika sammu edasi astunud , on võtmas sisse teise sugupoole kohta . 
850	NA	 Huvitav , kes aga hakkab Grigori kilbilt linde eemale peletama , et linnud ei ründaks liivast koorunud ja mere poole tõttavaid kalleid teaduselapsukesi ? 
851	NA	 Galápagose ümber ookeanis elavad jälle merekilpkonnad , kes on väga kiired ujujad , näiteks liiguvad nahkkilpkonnad meie laevast kiiremini – ligi 30 kilomeetrit tunnis . 
851	NA	 Ujudes nutavad nahkkilpkonnad kogu aeg soolapisaraid – nõnda imbub kehast välja liigne sool , mis sinna sattub vetikaid süües . 
852	NA	 Vaatasin kogu aeg üle reelingu lootuses mõnd imekilpkonna näha , kuid kahjuks ei näinud . 
853	NA	 Keegi ei kahtle , et haruldased kilpkonnad vajavad kaitset . 
853	NA	 Aga see pole küll eriti aus , kui kilpkonnade kaitsmine on ettekäändeks teiste riikide laevade eemaletõrjumisel . 
854	NA	 Galápagosele pääseb kas lennukil või laeval ainult Ecuadori kaudu , nõnda on kodumaistele turismifirmadele loodud väliskonkurentsivaba monopol . 
854	NA	 Oma laevaga sisenemine vajaks kohaliku kalaministri luba . 
855	NA	 Galápagose juures sai meil läbitud täpselt veerand maailma ümbermõõdust , teine veerand oli veel ees . 
856	NA	 Kostja ja Igor õpetasid mind meremehe moodi pesu pesema . 
856	NA	 See oli lihtne . 
856	NA	 Sidusin oma rõivad nööri külge ning heitsin üle parda , lasksin neil umbes ööpäev laeva kõrval vees lohiseda . 
856	NA	 Tõesti , efekt oli palju suurem kui pesumasina ja pulbri abil . 
857	NA	 Nüüd lülitan ma kodus televiisori alati teisele kanalile , kui juhtun pesumasina või pesupulbri reklaami nägema . 
857	NA	 Ah , mis te seal jahute , mina tean märksa paremat moodust pesu puhtaks saada ! 
858	NA	 Siis tegid Kostja ja Igor trümmi suure kümblusvanni . 
858	NA	 See oli juba mugavuse tipp . 
858	NA	 Võis võtta mullivanne nii veealuse kui veepealse masaažiga , sest vanni juures oli ka voolik , kust vett tuli väga suure survega . 
859	NA	 Heino käskis Kostjal lülitada laeva mootor uuele režiimile . 
859	NA	 Nüüd kulus kütust 98–101 liitrit tunnis , aga see-eest tõusis kiirus 9,5 sõlmelt 11 sõlmele , järelikult peaksime Tongale jõudma 4-5 päeva varem . 
860	NA	 Iga paari päeva tagant lükkasime kella tunni võrra tagasi , et viia vööndiaeg ja laeva aeg sünkrooni . 
861	NA	 31 . juulil kell 21.20 ületasime ekvaatori . 
861	NA	 Korraks vilksas GPS-süsteemi koordinaatidelugejal kaheksa nulli – 00 kraadi , 00 minutit , 0,000 sekundit . 
861	NA	 Kahjuks ei suutnud silm fikseerida , kas arvuti pidas neid nulle põhja- või lõunalaiuseks . 
861	NA	 Või oli ta koguni nii tark , et näitas nullide taga NS , kuigi muidu näitab laiuskraadinumbrite järel kas S-i või N-i ? 
861	NA	 Ekvaator on ainuke koht maakeral , kus N ja S võivad koordinaatide märkimisel olla kõrvuti , sest ekvaator poolitab Maa lõuna- ja põhjapoolkeraks . 
862	NA	 Sõitnuks me üle ekvaatori 5 kraadi lääne pool , olnuksid numbrid kuvaril veelgi efektsemad – lisaks kaheksale nullile veel 100 kraadi , 00 minutit ja 0,000 sekundit läänepikkust . 
862	NA	 Nüüd jäi meie läänepikkuseks ainult 95 kraadi , 11 minutit ja peotäis sekundeid . 
863	NA	 Meie tüürimees Ivoga ületasime ekvaatori esimest korda elus . 
863	NA	 Heinol , Kostjal ja Igoril on tulnud seda teha korduvalt . 
864	NA	 Ometi on siin üks pisike nüanss . 
865	NA	 Heino juhitavad laevad on sõitnud üle ekvaatori mitu korda , ka mees ise on seda palju kordi teinud , ent pole kunagi varem juhtunud ületama ekvaatorit laeval . 
865	NA	 Ikka on ta valinud operatiivsema võimaluse , jätnud laeva tüürimeeste hoolde ning lennukil oma laevast ette või laevale järele lennanud . 
866	NA	 Nõnda ületas siis Heinogi ekvaatori esimest korda merel . 
866	NA	 Ja muidugi tuli meie esmakordset ekvaatoriületust kombekohaselt tähistada . 
867	NA	 Heino oli Neptunuseks , Kostja ja Igor assisteerisid teda . 
868	NA	 Ivot ja mind oleks vana mereseaduse järgi pidanud kiilu alt läbi tõmbama , aga kuidas sa seda teed , kui vesi ümberringi kihab haidest ja teistest meremõrtsukatest ? 
869	NA	 Nõnda määriti meie riided rasva ja tavotiga kokku , meid endid kasteti koos riietega kümblusvanni , seejärel pidime jooma pudelitäie soolast ookeanivett . 
870	NA	" Kui meie tseremoonia oli lõppenud , kastis Neptunus ennast ka ise vanni , et mäng oleks korrektne , nüüd sai ekspeditsiooniülemgi oma "" paberid puhtaks "" , nüüd oli temagi ametlikult ekvaatoriületanu . "
871	NA	 Kõige üllatavam oli mõnus jahedus . 
871	NA	 Ekvaatoril oligi meie teekonna kõige jahedam punkt . 
871	NA	 Niisugust kingitust küll ei oleks osanud Neptunuselt oodata . 
871	NA	 Valitses tuulevaikus , vesi oli kui peegel , ookeani pind kõikus ainult väärikates ja rahulikes põhjalainetes . 
872	NA	 Ja pisut hiljem kraanist vett lastes nägin , et vastab tõele asjaolu , millest olin kuulnud , kuid mis kujutluses tundus veider . 
872	NA	 Nimelt voolab lõunapoolkeral vesi kraanikausist alla tõesti vastupidises suunas kui me iga päev oleme nägema harjunud , jättes nõnda ka mulje , nagu tõuseks hoopis üles . 
873	NA	 Kuulsin Heinoga vesteldes , et tema vanaisa oli Eesti ajal Narva linnapea . 
873	NA	 Sealt siis ekspeditsiooniülema väärikus ja rahu . 
873	NA	 Vanaisa eestistaski oma perekonnanime Hermann Härmatiks . 
874	NA	 Vanaisa olnud lapsepõlves tõeline autoriteet . 
874	NA	 Oma esimesed kaladki püüdnud Heino koos vanaisaga Narva jõest . 
874	NA	 Vanaisa olnud kirglik kalamees , vanaisa hobi sai Heinole elukutseks . 
875	NA	 Sõitsime mööda Takume atollist , nägime , kuidas niudevöödega inimesed lehvitasid meile kaldal palmipuude all . 
875	NA	 Aga millega nad lehvitasid ? 
875	NA	 Olid need palmilehed ? 
875	NA	 Või lipud ? 
875	NA	 Ei tea . 
876	NA	 Selle atolli juurde unistab jõuda selline mitmekülgselt andekas mees nagu Peeter Volkonski , keda mul on au lugeda oma sõprade hulka . 
877	NA	 Kunagi kandis see atoll Volkonski nime , nõnda ristis selle Saaremaal sündinud Fabian Gottlieb Bellingshausen , kes avastas oma ümbermaailmareisil aastatel 1819–1821 siinkandis palju saari ja atolle . 
878	NA	 Usun , et lugeja teab , mis on atolli ja saare vahe . 
879	NA	 Atoll on rõngassaar , korallrahu ( korallriff ) , mis asetseb veealusel kõrgendikul , peamiselt kunagise veest väljaulatunud vulkaani ümber . 
879	NA	 Miljonite aastate jooksul on vulkaan koos oma kraatriga pikkamisi ookeani tagasi vajunud , ent ümber vulkaani kasvama hakanud riff on püsima jäänud , sellest on rõngakujuline saar moodustunud . 
879	NA	 Riff kasvab päris kiiresti – aastas keskmiselt 3 sentimeetrit . 
879	NA	 Riff ei kasva kunagi palju kõrgemale veest ( maksimum poolteist meetrit ) , sest sealne elu nõuab pidevalt ookeanivett . 
879	NA	 Rifid jaotataksegi kolmeks – veepealseteks , veealusteks ning veepinnaga ühekõrgusteks riffideks . 
879	NA	 Tuul võib rifile tuua liiva või mulda , samuti seemneid , ning nõnda võib rifist tekkida päris ehtne saar , seal võivad hakata kasvama palmid ja muu taimestik . 
880	NA	 Atolli sees on järvetaoline moodustis , laguun . 
880	NA	 Tõsi küll , laguuniks nimetatakse ka veekogu meres oleva vulkaani kraatris , samuti ookeaniga või avamerega ühenduses olevaid madalaid veekogusid pärissaartel või vajuvatel rannikutel , nende vee soolsus ja temperatuur erinevad avamere omast . 
881	NA	 Saart ja atolli eristab aga asjaolu , et saar koosneb ikkagi peamiselt elutust ainest , olgu siis liivast , kivist , mullast , vulkaanilaavast või millest tahes . 
881	NA	 Atoll ehitub aga korallidest , mis esmapilgul tunduvad väikeste kividena , kuid tegelikult on tuhandete kunagi elus olnud tillukeste korall-loomakeste ja korallpolüüpide skeletid . 
881	NA	 Need umbes ühe millimeetri kuni ühe sentimeetri suurused loomakesed elasid vee all kolooniatena , nende pehmet liha ümbritses õõnes skelett , loomakeste surres moodustus skelettidest riff . 
882	NA	 Nõnda on atoll tegelikult surnud loomakeste luukerehunnik , mille ots ulatub väga lähedale vee pinnale või ka vee peale . 
883	NA	 Mis loomad need niisugused on ? 
884	NA	 Polüübid on lähedased sugulased meduusidele , mõlemad on ainuõõssed hüdraloomad . 
884	NA	 Polüübid on silindrilise kujuga ja kinnitatud substraadile nõnda , et suu ja saaki püüdvad kombitsad sihivad ülespoole . 
884	NA	 Enamik polüüpe on koloonialised loomad , üksikult elavad vähesed ( hüdralised ja meriroosilised ) . 
884	NA	 Polüübid kinnituvad merepõhja pinnasele , meduusid aga ujuvad vabalt ringi . 
884	NA	 Meduusid on vihmavarjukujulised , nende suu ja kombitsad on allapoole suunatud . 
884	NA	 Meduusid tekivad harilikult polüüpidest pungudes . 
884	NA	 Ainuõõssed on lihatoidulised ja püüavad oma saaki kõrverakkude abil . 
884	NA	 Need rakud kõrvetavadki , nõnda et paljajalu korallidel kõndida ei saa . 
884	NA	 Mõne liigi ( näiteks merinõges , täringmeduus , meriherilane ) kõrvetus võib halvata või isegi tappa supleva inimese . 
885	NA	 Meduusid liiguvad raketi põhimõttel . 
885	NA	 Lihaste kokkutõmmetega suruvad nad vee oma kuplitaolise kummiku alt järsult välja , vee liikumisel tekkiv reaktiivjõud tõukab meduusi vastassuunas . 
886	NA	 Meriroosid näevad välja nagu kaunid ja ohutud veealused taimed , tegelikult on aga päris kurjad kiskjad , kes oma kõrvetavate kombitsatega püüavad väikesi kalu ja selgrootuid . 
886	NA	 Meriroosid loetakse polüüpide hulka , nemad aga suudavad oma elupaika muuta , liikudes aeglaselt mööda merepõhja . 
886	NA	 Tavaliselt elavad nad üksikult , harva kolooniates , mille liikmed on naabritega koeribakest pidi seotud . 
887	NA	 Hoopis huvitav nähtus on meripõis ehk portugali sõjalaevuke . 
887	NA	 Seda võib vaadelda nii ühe tervikorganismina kui ka paljudest polüüpidest ja medusoidsetest isenditest koosneva kolooniana , milles iga loom täidab erinevat ülesannet . 
888	NA	 Just niisuguste nähtustega tutvumine on viinud mõne uurija lausa fantastilisele seisukohale – ka planeet Maa on üksainus tervikorganism . 
888	NA	 Selline lähenemine asetab looduskaitse hoopis teistsugusele alusele – kaitstes loodust , kaitseme me iseend . 
888	NA	 Looduse reostamine on justkui endal käe küljest raiumine . 
889	NA	 Aga olgu . 
890	NA	 Korallide lubiskelettidel võib olla äärmiselt mitmekesiseid ja keerukaid eluvorme . 
890	NA	 Toetav ja kaitsev lubitoes ise tekib polüüpide eritistest . 
890	NA	 Osa koralle justkui kasvaks üksteise peal , moodustades nagu lilli ja leheroode . 
890	NA	 Koralli lubiskelett suureneb aastas kuni 5 protsenti , neist moodustuvad inimese vaatepunktist küllaltki aeglaselt , ent looduse vaatepunktist väga kiiresti hiiglaslikud korallrahud , mis on elupaigaks äärmiselt mitmekesisele mereloomastikule . 
890	NA	 Rifid moodustavad ka hiigelpikki vallrahusid . 
890	NA	 Tuntuim neist , Suur Vallrahu , mis paikneb Austraalia mandri idaranniku ümber , on näiteks üle 2000 kilomeetri pikk ning asub kuni 200 kilomeetri kaugusel rannast . 
891	NA	 Takume ( Volkonski ) atoll on muidugi üksjagu väike . 
891	NA	 Salajane ( nõukogude ajal oli selline täppisteos ju rangelt salastatud ) lootsiraamat toob ära Bellingshauseni laeva kunstniku joonistatud Volkonski atolli silueti . 
891	NA	 Muide , saarte siluetid on nagu inimeste sõrmejäljed , need ei kordu mitte kunagi . 
891	NA	 Just sellepärast olidki meresõitudel enne fotograafia kasutuselevõtmist alati kaasas kunstnikud , kes saarte siluette joonistasid , et hiljem oleks võimalik avastatud saar avastamata saarte hulgast ära tunda . 
891	NA	 Vaiksel ookeanil polnud sellest erilist lugu , kas saar või atoll oli avastatud või avastamata , elu tollel saarel kulges ikkagi omasoodu edasi , aga see oli väga tähtis Euroopa pealinnades . 
891	NA	 Saare nn. avastaja võis saarele nime panna ning saare oma riigi valdusse arvata . 
891	NA	 Just territooriumi hõivamise õigustamiseks loodigi nn. avastamiskontseptsioon , mis parimal juhul tähendas seda , et ükski eurooplane polnud seda või teist objekti varem näinud . 
891	NA	 Loeme lootsiraamatut : 
892	NA	" "" Takume ( Volkonski ) atoll asub 5 miili kaugusel Raroni atolli kirdetipust , avastati 1820. aastal Bellingshauseni poolt , kaetud kogu ulatuses tiheda metsaga , erandiks on kirdetipp , mis on paljas . "
892	NA	 Atoll on kogu ulatuses ümbritsetud rifiga , mis kirdeküljes kaob vee alla . 
892	NA	 Väga lähedal Ohoma saarekesel on Tehamu küla , kus elab 21 inimest . 
892	NA	 Rohkem inimesi on saarel ainult kopra ( kookospalmi viljade ) korjamise ajal. 
892	NA	 Saar ja atoll on nõnda lähestikku , et merelt on neid kahte võimatu eristada . 
892	NA	 Volkonski atolli laguuni pääseb kaht teed pidi , mõlemad on madalad , läbitavad ainult paatidele . 
892	NA	 Mõõna ajal on mõlemad läbipääsud päris kuivad . 
892	NA	 Üks ühendus asub atolli loode- ja teine edelaküljel . 
892	NA	 Lõuna- ja läänetuulte puhudes pääseb rifile ainult põhjatipu kaudu . 
892	NA	" Silmas tuleb pidada asjaolu , et ümber atolli voolab tugev läänehoovus ... "" ja nii edasi ja nii edasi . "
892	NA	 Ainuüksi selle pisikese atolli kohta 2 lehekülge tihedat teksti – kust puhuvad tuuled ( need on kuude kaupa haruldaselt püsivad ) , kus on võimalik end ankrusse seada , kuidas voolavad veed ümber saare . 
893	NA	 Ja sellist informatsiooni sisaldab see raamat tuhandete atollide , saarekeste ja riffide kohta ! 
894	NA	 Rääkisin Heinole sõber Volgi unistusest . 
894	NA	 Ka Heino peab mehest kui näitlejast ja lauljast lugu . 
894	NA	 Heino laskis peatuse teha , tõime atolli laguunist pudelitäie vett , Heino korkis pudeli ilusti kinni , varustas etiketi laeva templi ja oma allkirjaga . 
894	NA	 Olgu etteruttavalt öeldud , et pärast reisilt naasmist külastasin septembrikuu ühel kenal päeval suurvürst Peeter Volkonskit ja suurvürstinna Maria Volkonskojat ( sündinud krahvinna Maria Panova ) nende Tartu kodus Annelinnas ning andsin kingituse üle . 
894	NA	 Kunagi varem ei olnud ma kellelegi pudelit vett viinud , aga seekord läks vesi asja ette , oli etem viinast . 
894	NA	 Tahaksin loota , et suurvürst ja suurvürstinnagi jõuavad kord oma atollile . 
895	NA	 Kindlasti vajab atolli nimi selgitust . 
896	NA	 Ka teised lähedal paiknevad atollid kannavad ( õigemini kandsid ) 1812. aasta , Napoleoni-vastase Isamaasõja kangelaste nimesid – Volkonski atolli kõrval on Kutuzovi ( nüüd Makemo ) , Barclay de Tolly ( Raroia ) , edasi tulevad Kotzebue ( Aratika ) , Araktšejevi ( Fanagatau ) ja teised atollid . 
896	NA	 Kõik need ristiti seitse-kaheksa aastat pärast Venemaale suurt kuulsust toonud sõda , ajal , mil Vene armee Pariisi jõudis , millest hilisemad Vene valitsejad edaspidi ainult unistasid . 
896	NA	 Diplomaatiliste trikkide abil jäid atollid siiski prantslastele , kellele Napoleoni vastu sõdinud Vene sõjameeste nimed muidugi ei sobinud , aga samas keelas rahvusvaheline tava ja õigus atolle ümber ristida . 
896	NA	 Sellel keelul on siiski üks erand – kord juba ristitud saari tohib ümber nimetada ainult siis , kui neile antakse tagasi nende õiged , pärismaalaste poolt pandud nimed . 
896	NA	 Nõnda ei saanudki prantslased saartele panna oma kuulsuste nimesid , pidid ennistama Polüneesia nimed , millest Bellingshausenil oma reisi ajal aimugi polnud . 
896	NA	 Siiski on Bellingshauseni pandud nimed säilinud väga täpsetel kaartidel ja lootsiraamatuis , kus need on sulgudesse pandud , meenutamaks kolonisaatorite edevust ning veidral moel ka seda , kuidas kahe edevuse konkurentsis säilisid atollide õiged nimed , ehkki ei venelased ega prantslased ole seda soovinud . 
897	NA	 Üks nendest sadadest atollidest on eesti kirjanduseski oma koha leidnud . 
897	NA	" Selle nimi on Rapanui ning sellel toimub Uku Masingu romaani "" Rapanui vabastamine ehk Kajakad jumalate kalmistul "" tegevus . "
897	NA	 Ja kes soovib lugeda inimeste elust , uskumustest ja kultuurist atollidel , lugegu see teos läbi , sest Uku Masing oli geenius , keda ei ahistanud kitsarinnaline rassistlik uhkus . 
897	NA	 Uku Masing pidas polüneeslastest lugu ning on nende elu ka kirjeldanud austusväärsel viisil . 
898	NA	 Võib-olla kõige kuulsam ja markantsem on Mururoa atoll . 
899	NA	 Teatavasti korraldasid prantslased selle all veel üsna hiljuti oma aatomipommikatsetusi . 
900	NA	 Selles on midagi saatanlikku . 
900	NA	 Atollid koos helesinine veega nende ümber meenutavad paradiisi , kogu õhustik kiirgab puhtust ja helgust . 
900	NA	 Ja siin katsetas inimene oma kõige jõledamat leiutist ! 
901	NA	 Täppiskaardile ongi märgitud , et 35 miili raadiuses ümber Mururoa atolli on keelatud igasugune meresõit , lootsiraamat hoiatab ka mürgiste kalade eest . 
902	NA	 Ent Tonga kuninga Taufa'ahau Tupou IV eluraamatust loen hoopiski kummalist lugu . 
902	NA	 Ajal , mil kogu maailm prantslaste tuumakatsetuste peale vihastas , ajal , mil Pariisis ja mujal voogasid protestidemonstratsioonid , võttis Tonga kuningas heaks ja viibis Prantsusmaa presidendi ja valitsuse rõõmuks aatomipommi katsetuse ajal Mururoal . 
902	NA	 Hiljem teatas kuningas tervele maailmale , et katsetused on absoluutselt ohutud ! 
903	NA	 ( Huvitav , miks neid siis Eiffeli torni all Pariisis ei tehta ? 
903	NA	 Katsetajatel oleks hea lähedal tööl käia , poleks tarvis mitu kuud mööda merd või terve päeva õhus sõita ... ) 
904	NA	 Kuningat õnnitlesid Prantsusmaa president ja peaminister , aga tegid seda igaks juhuks eemalt , telefoni teel . 
904	NA	 Kumbki neist pole atollil viibinud ei katsetuste ajal ega igaks juhuks ka hulk aega pärast viimast pauku . 
905	NA	 Siiski võib mõlemat riiki ja nende valitsejaid mõista . 
906	NA	 Prantsusmaa ei suudaks tavarelvastust kasutades iialgi potentsiaalsele vaenlasele vastu seista , Prantsusmaal peab olema tuumapomm , kui ta tahab püsida suurriikide nimistus . 
906	NA	 ( Iseasi , kas Prantsusmaal on tarvis olla suurriik või mitte . ) 
907	NA	 Tonga ja tema kuningaga on lood aga keerulisemad . 
908	NA	 Kõik Vaikse ookeani väikeriigid on suuremal või vähemal määral ülalpeetavad , olgu nad asumaad , pooliseseisvad või päris iseseisvad nagu Tonga . 
908	NA	 Ülalpeetav võib aga sattuda ülalpidajast sõltuvusse . 
908	NA	 Sellest vabanemiseks või vähemalt selle mõju vähendamiseks on ainult üks võimalus – saada ülalpidamist õige mitmest allikast . 
909	NA	 Tonga eest olid varem hoolitsenud Uus-Meremaa ja Austraalia , vähemal määral ka USA ja Suurbritannia . 
909	NA	 Pärast seda , kui kuningas tuumakatsetuse ajal Mururoal viibis , hakkas väga suurt abi osutama Prantsusmaa . 
910	NA	 Muide , see mäng kestis edasi . 
911	NA	 Pärast Prantsusmaa majandussüste vähenes Uus-Meremaa ja Austraalia abi , sest mõlemad riigid protestisid ägedalt Prantsusmaa tuumakatsetuste vastu . 
912	NA	 Kuninga vastus oli kiire . 
913	NA	 Äkki tuli Tongale N. Liidu kõrgetasemeline delegatsioon , Tonga Kuningriik ja N. Liit sõlmisid kokkuleppe , mille järgi Tongale ehitati N. Liidu sputnikute jälgimise jaam , juttu oli ka teistest N. Liidu rajatavatest objektidest . 
914	NA	 Loomulikult avanesid selle peale pärani nii Uus-Meremaa , Austraalia , Jaapani kui ka USA rahakotirauad , mida kuningal oligi vaja . 
915	NA	 Pärastpoole jutustan Tonga markantsest kuningast pikemalt , siinkohal piisab sellest , kuidas ta Mururoa atolli külastas ning mis sellest edasi sai . 
916	NA	 Jälle saatsid meie laeva paar tundi delfiinid . 
917	NA	 Reisi- ja loomaraamatutes kirjutatakse ikka õigust – delfiinidel on tõesti oma rühmajuht , kes kõik vigurid ees teeb , mida teised pärast juhi järel kordavad . 
917	NA	 Rühmajuht määrab ka rühma meeleolu ning selleks on harilikult lõbusus . 
918	NA	 Ja juba paistis Tahiti ! 
919	NA	 Troopikavihm pesi laevateki puhtaks lindude mustusest , nõnda ei olnud seda vaja teha minul vooliku ja harjaga . 
920	NA	 Tahiti kohta ütleb tark lootsiraamat järgmist : 
921	NA	" "" Kõige suurem ja kõige kõrgem Ühenduse saar , asub 9,2 miili kaugusel Moorea saare kagutipust . "
921	NA	 Tahiti kaguosa nimetatakse Taiarapu poolsaareks , mis on maakitsuse kaudu ühenduses Taravao saarega . 
921	NA	 Tahiti on vulkaanilist päritolu . 
921	NA	 Saarel on mäeahelikud , mis hõlmavad suurema osa tema territooriumist , on sügavad orud . 
921	NA	 Kõrgemad mäed on harilikult kaetud pilvedega , kuid selge ilmaga nähtavad palja silmaga 80–90 miili kaugusele . 
921	NA	 Saar on heaks raadiolokatsiooni orientiiriks , sest on radaritel nähtav 135 miili kaugusele , selgelt eristatav 128 miili kauguselt . 
922	NA	 Taiarapu poolsaar on palja silmaga näha 25 miili kauguselt . 
923	NA	 Kaugelt paistab Tahiti kahe teritatud koonusena , mis asetsevad kõrvuti ning mille kaljud langevad otse merre . 
923	NA	 Aramaroro mägi ( 1550 meetrit ) on üks kõrgemaid saarel , asub 7 miili kagu pool saare põhjatipust . 
923	NA	 Saarel on palju hästinähtavaid kõrgustikke väga omapärase väljanägemisega . 
923	NA	 Kõrgemad tipud kõrgustikel on Aorai ( 2066 meetrit ) ja Orakena ( 2241 meetrit ) , mis asuvad peaaegu saare keskel , 7,8 ja 7,2 miili saare põhjatipust . 
923	NA	 Viimase nimi on Venus , sest planeet Veenus tõuseb saarelt vaadatuna taevasse alati saare põhjaosast . 
923	NA	 Taiarapu poolsaarel kõrgub Roniu mägi ( 1332 m ) , mis paikneb 5 miili kaugusel saare idatipust . 
924	NA	 Tahiti kallaste ümber on madal mägismaa , vaid Taiarapu poolsaarel langevad kaljud otse merre , moodustades ligipääsmatuid seinu . 
924	NA	 Suurem osa Tahitist on kaetud troopikametsaga , vaid mäeküljed on täiesti taimkatteta . 
924	NA	 Mägede orgudes ja madalmaal kasvavad kookospalmid , aga seal on ka puuvilja- ja suhkrurooistandusi . 
924	NA	 Eksporditakse koprat , vaniljet ja fosfaati . 
925	NA	 Saarel on palju jõgesid ja ojasid , aga kõik need on vähese veega ja ei ole laevatatavad . 
926	NA	 1996 . aastal elas saarel 135 782 inimest , saare suurim linn on Papeete linn , kus elab 35 189 inimest ning mis on administratiivseks keskuseks kõigile Prantsusmaa valdustele Vaikses ookeanis . 
927	NA	 Kõik asundused paiknevad rannikul ja on ühendatud väga heade teedega . 
927	NA	 Kõikidel Prantsuse valdustel on suurepärased lennuväljad . 
928	NA	 Tahiti saar on ümbritsetud rifibarjääriga , mille kaugus saarest on 3 kaabeltaud kuni 2 miili . 
928	NA	 Enamik korallrahust ( ehk rifibarjäärist ) on vee kõrgune ja on näha ainult kui lainemurd . 
928	NA	 Paljudes kohtades on sügavad läbipääsud . 
928	NA	 Korallrahu ja kalda vahel on laguun sügavusega 50 meetrit . 
928	NA	 Laguuni sügavamad lahed on rifi poolt kaitstud lainetuse eest , korallrifile on ehitatud sadamakaid ja linnatänavad , mis ühendavad sadamat kesklinnaga . 
928	NA	 Laguuni paljud lahed on üksteisega ühendatud sügavate ühendusteede kaudu , aga neil navigeerimine on raske ning nõuab kohalike olude tundmist . 
928	NA	 Laguunis on suurepäraseid kohti ankrus püsimiseks . 
929	NA	 Tuuled Tahitil on äärmiselt püsivad nagu kogu Vaikses ookeanis . 
929	NA	 Jaanuarist maini puhuvad Tahitil ja selle ümbruses põhjakagu- ja põhjaloodetuuled , maist septembrini täiesti püsiv kagupassaat , septembrist detsembrini idatuuled . 
930	NA	 Tahiti põhjaküljel valitseb idahoovus , lõunaküljel kaguhoovus , tugevate idatuulte mõjul võib hoovuse vool muutuda vastupidiseks . 
930	NA	" "" "
931	NA	 Jäime ööseks ankrusse laguunis . 
931	NA	 Taevasse ilmus Lõunarist . 
931	NA	 Väga mõnus oli vööritekil selili lebades jälgida , kuidas tähed ilmuvad pilvede tagant ja kuidas nad taas sinna kaovad . 
932	NA	 Ja kui palju langevaid tähti ! 
933	NA	 Kummastav ja mustjas Lõunamere taevas keset ookeani annab mõtetele sügavama dimensiooni . 
934	NA	 Kas Kõigekõrgem on olemas ? 
935	NA	 Sellegi päeva õhtul kerkis kiiresti täherikkasse taevasse Veenus , et sealt veel enne südaööd kaduda . 
936	NA	 Ma ei jõua kunagi küllalt imetleda tähetarku ( Galileid , Keplerit , Brunot , Kopernikut jt. ) , kes ainuüksi Kuu , planeetide ja tähtede vaatlemise põhjal suutsid kirjeldada Maa pöörlemist ja tiirlemist ning meie päikesesüsteemi . 
936	NA	 Mulle tunduvad nende meeste avastused palju geniaalsemad Einsteini üldistustest . 
937	NA	 Mõnikord mõtlen , et võib-olla tuli neile peale ilmutus , mis avas nende jaoks kogu suure tõe . 
938	NA	 Aga juhul , kui see oli ilmutus , pidi see olema Piibli-vastane ilmutus , sest Piiblis kirjeldatakse päikesesüsteemi siiski teisiti , kui see paikneb suures looduses ( kosmoses ) tegelikult . 
939	NA	 Tõusin vööritekil püsti , pilkases pimeduses nägin kaldal tuledesäras linna , nägin , kuidas see linn mäkke ronib , nägin , kuidas katkematu autode kett voogab kaldapealsel . 
940	NA	 Ja need autod sõidavad korallrahule ehitatud tänavail ! 
941	NA	 Selle linna nimi on Papeete ning see on Lõunamere suurim linn . 
942	NA	 Uus ja võõras linn erutas meeli . 
943	NA	 Papeete 
944	NA	 Tahiti saare nime on eesti keeles kirjutatud kolme moodi – kõigepealt polüneesia keelele kõige täpsemini vastavalt ( prantsuse transkriptsiooni järgi ) Tahaiti ( keskmisel i-l on mõnikord veel kaks punkti peal ) , seejärel väga eestipäraselt Tahiiti ning nüüd viimasel ajal juba Tahiti , nagu praegu kirjutab terve maailm , ka prantsustunud tahitilased . 
944	NA	 Tahiti rahvuslased kirjutavad siiski veidi teistmoodi . 
944	NA	 Veelgi keerulisemad muutused on läbi teinud pealinna Papeete nimi . 
944	NA	 Küll on seda kirjutatud Papaite , Papeite jne. , kuni võitis kõige lihtsam ja häälduspärasem variant . 
945	NA	 Sama sassis kui nimed on saare avastamislugu , mis heidab eelkõige varju siiski avastamiskontseptsioonile endale . 
946	NA	 Ei saa ju avastada midagi sellist , kus inimesed ees on ! 
947	NA	 Juba inimeste olemasolu ühel saarel annab tunnistust sellest , et saart ei anna enam avastada ning kui keegi ikka kangesti püüab seda teha , siis järelikult ei pea ta saare elanikest lugu . 
948	NA	 Mõtleme hetkeks : mis siis , kui keegi küsiks meie käest , kes avastas Eesti ning kunas seda tehti ? 
948	NA	 Loomulikult me solvuksime , sest silmas peetaks alati kedagi , kes tulnud kuskilt Lääne-Euroopast . 
949	NA	" Tahiti ja teiste Lõunamere saarte lapsed on aga pidanud koolis pähe tuupima oma saarte "" avastajate "" nimesid , olgugi et isalt pojale jutustatava ajaloo toel mäletavad nad aegu saarel enne nn. avastamist , teavad oma sugulasi , kes siis elasid . "
950	NA	 Veelgi naljakam on lugu siis , kui nn. avastaja kohale pretendeerijaid on mitu . 
951	NA	 Aga Tahiti puhul on see täpselt niimoodi . 
952	NA	" Lööge lahti ükskõik missugune hispaaniakeelne teatmeteos ning seal seisab sees , et Tahiti saare avastas Hispaania meresõitja Pedro Fernández de Quirós , kes alustas 1606. aastal Limast sõitu , et "" taevale hingi ja Hispaania kuningale maid võita ning sooritada kangelastegusid iseenda kuulsuseks "" . "
953	NA	 Nõnda jõudiski Fernández de Quirós oma purjelaevaga saarele , mille ta ristis Sagittariaks ning loomulikult kuulutas ta selle pidulikult Hispaania omandiks , sest tema laev oli Hispaania oma ning ta sai Hispaanialt palka . 
954	NA	 Enamik mitte-Hispaania allikaid peab aga Fernández de Quiróse avastusi kas päris pettuseks või väidab neutraalsemalt , et toonased mõõteriistad , mis laeva ja nn. avastatud maa asukoha määrasid , olid nõnda ebatäpsed , et nende järgi on ikkagi võimatu öelda , kus laev asus ja millise maa kapten juhuslikult avastas . 
955	NA	 160 aastat hiljem aga läheb päris ägedaks rebimiseks . 
956	NA	 Nn . maadeavastamise aeg hakkas juba otsa saama , aga vägevad mehed tahtsid ikka veel realiseerida isiklikku auahnust , riigid soovisid allutada endale uusi territooriume ning kirikud vajasid iseenese õigustamiseks platsi misjonitöö tegemiseks . 
957	NA	 Inglise allikate järgi avastas Tahiti kapten Wallis , kes väidetavalt maabus 1767. aastal ning maale astudes kuulutas kauni troopikasaare kohe piduliku proklamatsiooniga igaveseks ajaks Inglise kuninga valduses olevaks , ristis selle Kuningas George Kolmanda nimeliseks . 
958	NA	 Vahva mees tegi seda inglise keeles , sest mingit muud keelt ta ei osanud ega tahtnudki osata , ning tahitilased ei saanudki aru , et neile on ootamatult sülle langenud õnn olla kõigi aegade kõige suurema riigi osaks . 
959	NA	 Aga pole viga ! 
960	NA	 Kaheksa kuud hiljem oli platsis Inglismaaga ägedalt konkureeriv Prantsusmaa ning Prantsuse allikate järgi avastas saare hoopis kapten de Bougainville , kes andis saarele nimeks Nouvelle Cythére ja proklameeris selle igaveseks ajaks Prantsusmaale kuuluvaks . 
961	NA	 Kujutage ette , et teie korterisse astub lahtisest uksest kella andmata sisse tõmmu , teie meelest veidralt riietunud mees ning räägib teie esikus pidulikul häälel midagi omas keeles , mida teie ei mõista . 
961	NA	 Seejärel hakkab ta teie korteris tundma end nagu kodus , kuid mõne aja pärast siiski lahkub . 
962	NA	 Paari kuu möödudes tuleb teie korteri esikusse teine tõmmu mees enam-vähem sama veidras riietuses ning räägib jälle midagi piduliku häälega ning väga tähtsal ilmel . 
963	NA	 Kuidas te asjasse suhtute ? 
964	NA	 Te peate neid mehi hulludeks ning tunnete neile kaasa . 
965	NA	 Aga mis siis , kui te ühel kenal päeval mõistate , et tulijad kuulutasid teie korteri enda omaks ? 
966	NA	 Küllap te siis kahetsete , et sissemarssijat kohe minema ei ajanud . 
967	NA	 Aegade suurim ja osavaim meresõitja James Cook tegi Tahitil peatuse kõigil oma kolmel reisil ( 1769–1778 ) ning tõi kohe esimeselt Tahiti-külastuselt Londonisse kaasa enda meelest ümberlükkamatu argumendi – tahitilase O May , kellele Londonis anti euroopalik haridus ning keda hiljem kasutati ära saare Inglismaale meelepärasel koloniseerimisel ja kristianiseerimisel . 
968	NA	 Ka kuuldi O May'lt , kuidas on saare õige nimi – O Tahiti . 
969	NA	 Nägime juba eespool , et pärismaalaste nimepruuk võetakse tarvitusele juhul , kui konkurentsi sattuvad kahe kolonisaatori pandud erinevad nimed . 
969	NA	" Nõnda juhtus Tahitigi puhul , ainult et ikkagi pisikese "" aga "" -ga . "
969	NA	 Mida teha siis , kui rahvuslik kirjapilt on kolonisaatorite poolt vigaselt üles kirjutatud ning sellisena käibele läinud ? 
969	NA	 Silpi O peeti indoeuroopa keelte eeskujul artikliks , ja kuna nendes keeltes artiklit pärisnimede ees ei tarvitata , siis korrigeeriti O Tahiti'gi nimi nn. õigemaks ning nõnda tuligi kasutusse Tahiti . 
969	NA	 Tahiti rahvuslased kirjutavad siiski O Tahiti . 
970	NA	 Eestis on omaks võetud ÜRO printsiip – kohanimede rahvuslik kirjapilt on ka selle rahvusvaheliseks kirjapildiks . 
970	NA	 Aga mida teha siis , kui rahvuslik kirjapilt on kolonisaatorite poolt vigaselt üles kirjutatud ning sellisena käibele läinud ? 
971	NA	 Pariisi ja Londoni saagijagamisel , mida asjaosalised ise aumeeste kokkuleppeks pidasid , jäid aastal 1838 Prantsusmaa valdusesse Tuulealused ( Tahiti , Moorea , Makatea ja Maio ) saared , 1887. aastast aga ka Tuulepealsed ( Huahine , Raiatea , Tahaa , Bora Bora ja Maupiti ) saared , seega kogu Seltsisaarestik , mis tollest ajast kannab ametlikku nime Prantsuse Polüneesia , sest Seltsisaarestiku nime pani James Cook , kes tegi seda Londoni Kuningliku Seltsi auks . 
971	NA	 Viimasel ajal tarvitatakse siiski üha enam polüneesia nime Tuomotu . 
972	NA	 Jätkame võrdlust korterissetungijaga . 
972	NA	 Kujutage ette , et need kaks meest , kes teie esikus segast juttu ajasid , lepivad seejärel teie selja taga kokku , kummale neist teie korter jääb , ning nimetavad seda veel džentelmenide kokkuleppeks ! 
973	NA	 Maailm on ikka tõesti pööraselt absurdne . 
974	NA	 Prantsuse ja Inglise kolonisatsioonil oli siiski suur erinevus . 
974	NA	 Inglased jätsid harilikult paika kohaliku ülikkonna , prantslased aga asendasid selle oma administratsiooniga . 
974	NA	 Inglased jätsid igal pool üle maailma pisiasjad kohapeal otsustada , Pariis aga nõudis oma bürokraatiaaparaadilt kuulekat allumist . 
975	NA	 Tänaseks päevaks on enam-vähem kõik Inglismaa Okeaania-valdused saanud iseseisvateks riikideks , Prantsusmaa on aga oma asumaad Okeaanias säilitanud . 
976	NA	 Mida teha , kui te peaksite sattuma ootamatult mõnele Lõunamere saarele ning te ei tea , mis riigile saar kuulub ? 
977	NA	 Soovitan lugejale kirvereeglit , mis kehtib umbes 90 protsendil juhtumeist . 
977	NA	 Vaadake kõigepealt , milline on saarel liiklus – kas parem- või vasakpoolne ? 
978	NA	 Kui liiklus on parempoolne , siis on asi selge – saar kuulub kas Prantsusmaale või USA-le . 
978	NA	 Kui vasakpoolne , siis on saar iseseisev , sest oli varem Inglismaa omand , valdust hooldasid Inglismaa dominioonid , olgu siis kas Uus-Meremaa või Austraalia . 
979	NA	 On paar erandit , neiks on Briti-Prantsuse või siis USA-Uus-Meremaa ühisvaldused . 
979	NA	 Aga ka nende kuuluvus ei jää hoolikal liikluse jälgimisel saladusse , sest neil saartel sõidab igamees oma masinaga , nagu süda lustib – kui talle meeldib Inglismaa või Uus-Meremaa , siis ajab ta oma auto vasakpoolse teepeenra äärde , kui Prantsusmaa või USA , siis sõidab ta tee paremal poolel . 
980	NA	 Veel 1960–80-ndail aastail kippusid kõik valdused saama iseseisvaks . 
980	NA	 Oma riik arvati olevat võluvahend , mis kõik probleemid lahendab . 
980	NA	 Tänaseks päevaks on aga selline suhtumine muutunud . 
981	NA	 USA Okeaania asumaad ( Havai , Guam , Ameerika Samoa ) ja Prantsusmaa Okeaania asumaad ( Prantsuse Polüneesia , Uus-Kaledoonia ning Wallis ja Fatuna ) elavad tunduvalt rikkamalt kui iseseisvad või pooliseseisvad Okeaania riigid Fidži , Tonga , Paapua , Nauru , Kiribati , Vanuatu , Mikroneesia Föderatsioon ( Caroline'i saared ) . 
982	NA	 Põhjuseks on asjaolu , et emamaad peavad asumaid ülal . 
983	NA	" ( Meilgi on inimesi , kes ütlevad , et kui me oleksime taasiseseisvumisega mõne aasta viivitanud , siis oleks Moskva meile ehitanud uue "" Estonia "" teatrimaja , Kunstimuuseumi ja veel midagi lisaks ... ) "
984	NA	 Okeaanias kannab see süsteem head vilja . 
985	NA	 Tahitile ( nagu kõigile Prantsusmaa asumaadele ) laieneb kogu Prantsusmaa sotsiaalabisüsteem , mis on maailmas Rootsi järel üks eesrindlikumaid . 
985	NA	 Ja tahitilased on sellega väga rahul , iseseisvust nõuab seal vaid käputäis fanaatikuid , kes täiesti vabadel valimistel vaid mõne protsendi hääli korjavad . 
986	NA	 Tahitil on umbes 30-40 protsenti elanikest töötud , kuid mitte kuskil ei näe te nii palju kalleid autosid kui seal , tahitilased müristavad oma kaunil saarel ringi kaunite autodega – Toyota džiipidega . 
986	NA	 Uhked ja säravad sõiduriistad meeldivad eriti töötutele . 
987	NA	 Asi on selles , et Tahiti töötu saab sama suurt abiraha nagu Pariisi töötu , kuigi Tahitil on elukallidus tunduvalt madalam kui Pariisis . 
987	NA	 Tahiti külades on elukallidus õigupoolest nulli lähedal , sest neil , kellel puudub auto , ei olegi millegi muu kui riietuse peale raha kulutada . 
988	NA	 Ometi ei saa tahitilasele maksta abiraha vähem , sest juhul , kui sotsiaalministeerium Pariisis hakkaks seda tegema , järgneks Tahiti poolt kohe süüdistus rassismis , mis tänases maailmas on üks rängemaid . 
988	NA	 Häbistatuks osutuks kogu Prantsusmaa , uuenduse sisse viinud sotsiaalminister kaotaks kohe koha , küllap langeks terve valitsus . 
989	NA	 Veel kuni 1970-ndate aastateni domineerinud valge rassi kultus valgete hulgas on tänaseks unustatud , jõutud on sinnamaani , et inimesed , kes kuuluvad mittevalgesse rassi , kasutavad oma nahavärvi oma huvides . 
990	NA	 Iseseisvusfanaatikute rahuldamiseks on Tahitil oma lipp ja vapp , kõik avalikud sildid on kakskeelsed – esikohal prantsuse , teisel kohal polüneesia keel . 
991	NA	 Ülalpeetavate asumaade kõrgem elatustase on viinud selleni , et iseseisvunud riigid püüavad asumaade kombel saada ülalpeetavaiks ning mõneti on see neil ka õnnestunud . 
992	NA	 Sellest , kuidas Tonga kuningas aatomipommi katsetuste ajal Mururoa atollil oma riigi heaks raha kogus , oli juba juttu . 
993	NA	 Niisuguseid markantseid näiteid on teisigi , aga neist hiljem . 
994	NA	 Prantsusmaa asumaadel on plussiks veel see , et kõik sealsed inimesed on automaatselt Euroopa Liidu kodanikud ning võivad elada ja töötada kus tahes Euroopas . 
995	NA	 Ja tõepoolest on väljaränne Okeaaniast koletult suur , iseseisvatest riikidest veel suurem kui asumaadest . 
995	NA	 Uskumatu , aga näiteks Tonga rahvaarv kahaneb aastas 2-3 protsenti , olgugi et sündimus on üks maailma kõrgemaid ning peredes on harilikult 10–15 last . 
995	NA	 Tahiti rahvaarv aga kasvab aeglaselt , ehkki sündimusprotsenti järgi otsustades peaks kasvama tunduvalt kiiremini . 
996	NA	 Okeaania kompenseerib Euroopa ning USA , Uus-Meremaa ja Austraalia naiste sünnitamisloiduse . 
996	NA	 Ja kuna sealt rännatakse laia ilma , on need riigid loomulikult huvitatud , et immigrandid oleksid võrdlemisi kõrge haridusega ning seetõttu pannakse Okeaania haridusvõrku suuri rahasid . 
996	NA	 Oma riigi kooliõpilaste arv ju kahaneb aasta-aastalt ning selle arvel finantseeritakse Okeaania laste kui võimalike sisserändajate haridust . 
997	NA	 Tahiti on pindalalt ( 1042 km² ) ainult veidi suurem Hiiumaast ( 989 km² ) , aga Tahitil elab üle 130 000 inimese , Hiiumaal ainult 9 500 , sealjuures on enamik Tahitist kaetud vulkaanilise tuha ja mägedega ning järelikult elamiskõlbmatu . 
998	NA	 Tahiti on tõeline paradiis . 
998	NA	 Loodus on lopsakas ja kaunis , inimesed on rõõmsameelsed ja avalad . 
999	NA	 Kui ei panda pahaks , siis söandaksin esitada lugejale küsimuse : mida teie arvates teeb tahitilane , kui ta juhuslikult märkab , et te tema majja sisse vaatate ? 
1000	NA	 Seda teha on muuseas päris hõlbus , sest paljudel majadel ei olegi seinu ( on ainult vaiadel katus päikese- ja vihmavarjuks ) , ja kui seinad on olemas , siis on suured uksed ja aknad ilmtingimata pärani lahti . 
1001	NA	 Mida teeks sel puhul eestlane ? 
1002	NA	 Vastus teisele küsimusele on lihtne : eestlane peletaks sissepiiluja eemale , sest tunneb , et tema privaatsust on jõhkralt rikutud . 
1002	NA	 Veelgi enam – eestlane arvab , et võõras pilk toob ebaõnne , kaetab tema eluaseme ja loomad . 
1003	NA	 Lõunamerel on vastupidi – polüneeslased on õnnelikud , kui keegi nende vastu huvi tunneb , polüneeslane kutsub sissevaataja kohe endale külla ning pakub rõõmsal meelel kõike , mis tal on pakkuda . 
1004	NA	 Kindlasti aga näidatakse esmalt suuri raamistatud ema ja isa fotoportreesid seinal , seejärel võetakse välja rohkest kasutusest veidi narmaliseks kulunud fotoalbum ning hakatakse jutustama oma esivanematest . 
1004	NA	 Kui külaline ise ei taipa kohe seejärel oma abikaasast ja lastest rääkida , käib esimene küsimus ilmtingimata nende kohta – juhul , kui seda juba varem ei esitatud . 
1005	NA	 Pange tähele – polüneeslane ei tunne huvi , milline on külalise sotsiaalne staatus ( mis oleks esmatähtis tänase päeva eurooplasele ) , tema tahab teada , kui suur on külalise perekond . 
1006	NA	 Esitame küsimuse : mis on inimesele tähtsam , kas positsioon või perekond ? 
1006	NA	 Eurooplane vastaks sellele küsimusele üsna silmakirjalikult , et loomulikult perekond , pidades aga ise olulisemaks positsiooni , sest just sellest sõltuvad inimese sissetulekud ja temast lugupidamine . 
1006	NA	 Polüneeslane vastab täpselt samuti nagu eurooplane , ent peab ka oma sisimas perekonda tähtsamaks ametist . 
1007	NA	 Polüneeslase jaoks on kõik inimesed võrdsed , kuid mõnel inimesel võib olla rohkem ja teisel vähem õnne perekonna loomisega . 
1007	NA	 Õnn tähendab eelkõige suurt perekonda . 
1008	NA	 Oma sugulastest ei räägi polüneeslane mitte ainult kodus – ta teeb seda kõikjal , igal kohtumisel , ka päris juhuslikul , olgu teel , poes , bussis või metsas . 
1009	NA	 Minu kõige toredam elamus Tahitil oli siis , kui ma saarel jalgrattaga vurasin selle küla poole , mis oli kaua aega Paul Gauguini elukohaks . 
1010	NA	 Mind pidas ühel ristteel kinni tõmmu naispolitseinik . 
1010	NA	 Arvasin juba , et olen rikkunud mõnd Prantsusmaal kehtivat liikluseeskirja ning mind ootab kopsakas trahv . 
1010	NA	 Otsisin žeste , mille abil andeks paluda . 
1011	NA	 Aga ei . 
1011	NA	 See naispolitseinik ( ta oli Tahitil suureks erandiks , sest rääkis natuke inglise keelt ) peatas mind lihtsalt oma uudishimu rahuldamiseks , ta tahtis minult küsida , mitu last mul on . 
1012	NA	 Kujutan ette , et mingi ülbe või reserveeritud Euroopa papi oleks niisugust asja veidraks komejandiks pidanud , ta oleks peataja kas läbi sõimanud või poleks teda vastusega austanud , aga mulle seesugune lihtsameelne südamlikkus meeldis . 
1012	NA	 Vastasin , et mul on neli last , tema arvates oli seda väga vähe . 
1012	NA	 Küsisin tema kohta , ta läks elevile , siis ütles , et tal ei olegi lapsi . 
1012	NA	" "" Tohoh ! "
1012	NA	" Kui vana te siis olete ? "" küsisin mina . "
1012	NA	 Polüneeslase tundeid ja mõtteid võib lugeda tema näost , naispolitseinikul oli väga piinlik , ta ütles , et on juba 27-aastane , pole veel abielus , on seetõttu puutumatu . 
1012	NA	 Miks ta siis abielus ei ole ? 
1012	NA	 See asi jäigi mul Tahitil segaseks , sain vastuse alles Tongal . 
1012	NA	 Ütlen juba ette , et põhjus on nõnda üllatav , et lööb lausa jalad alt . 
1012	NA	 Naine lisas , et abielludes tuleks tal politseinikuamet maha jätta ( milles ma küll kahtlen ) ning aasta-poolteise järel laps saada . 
1012	NA	 Seejärel hakkas ta rääkima oma sugulastest . 
1012	NA	 Tema kaks venda olid politseinikud Marseille's , õde aga Pariisis arst . 
1013	NA	 Tahitil mõtlesin , et ehk nägi ta minus , juhuslikult möödavuhistavas jalgratturis , oma laste võimalikku isa ? 
1013	NA	 Alles Tongal mõistsin , kui rikutud on ikka minu mõtlemine , kuidas ma lähtun otsuseid langetades oma paradigmadest , millistest polüneeslastel aimugi ei ole . 
1014	NA	 Siiski meeldis mulle tema siirus , ma jään teda mäletama väga hea tundega , ehkki ma ei saanudki teada tema nime . 
1014	NA	 Aga milleks nimi , kui mällu on kinnistunud elus inimene ? 
1015	NA	 Endassetõmbunud ja kinnine eurooplane peab seda kõike totruseks või vähemalt naiivsuseks , aga ometi ravib just niisugune avalus neuroose ja stresse . 
1016	NA	 Eurooplane , eriti eestlane kiristab hambaid ja närib küüsi , varjab kiivalt kõike isiklikku , mis teda või tema perekonda puudutab , polüneeslane aga räägib sellest avalikult ning naerab ja naeratab kogu aeg . 
1017	NA	 Kõik meresõitjad kinnitavad , et polüneeslased on ülimalt leebe meelelaadiga , heatahtlikud , rahuarmastajad ja reipad . 
1018	NA	 Just niisugune oleks pidanud olema inimkonna tulevik , aga kahjuks läks teisiti . 
1018	NA	 Polüneesia okupeeriti , polüneeslaste üllameelsest iseloomust sai küünikute pilkeobjekt . 
1019	NA	 Ometi areneb juurtpidi just Polüneesiast maailma mürgitanud nn. tulevikuõpetus . 
1020	NA	 Kõik uurijad kinnitavad üksmeelselt , et Polüneesia on ainus koht , kus kunagi on eksisteerinud reaalne kommunism ( just niimoodi : real communism ) – ühiskonnakord ilma omandita ja egoismita , ilma võimutungita ja rahata , kus isegi lapsed ei kuulunud perekonnale , vaid kogukonnale , kes võis emalt lapse ära võtta , kui ema ei tulnud kogukonna meelest lapse kasvatamisega toime . 
1021	NA	 ( Ka kommunismi teine pool on Polüneesias raudselt olemas – polüneeslased ei viitsi eriliselt pingutada , kui väga vaja pole , meeleldi anduvad nad mittemidagitegemisele ja naudingutele , peamiselt söömisele , tantsimisele ning varem ka seksuaalsetele rõõmudele . ) 
1022	NA	 Loomulikult polnud siin tegemist Marxi , Engelsi ja Lenini poolt rüvetatud kommunismiga , vaid tõelise , armastusest sündinud ühiskonnakorraga , mida oleks vahest õigem nimetada ürgkommunismiks . 
1022	NA	 Aga pikemalt sellest hiljem . 
1023	NA	 Ometi said Marx ja Engels oma totrad ideed just siit , kui nad lugesid Inglise ja Prantsuse meremeeste kirjeldusi elust Lõunamere saartel . 
1024	NA	 Mis siis juhtus ? 
1024	NA	 Eurooplased Polüneesias püüdsid Polüneesiast Euroopat teha , mis pidi nende arvates aitama Polüneesial areneda . 
1024	NA	 Aga need kaks meest , kes ise Euroopast välja ei pääsenud , projitseerisid Euroopa tulevikus Polüneesia-päraseks , see pidi tähendama Euroopale paradiisi . 
1024	NA	 Sellest , absoluutselt põhjendamatust visioonist haarasid kinni võimuahned inimesed eesotsas Leniniga . 
1024	NA	 Marxi ja Engelsi Polüneesia-reisikirjade lugemisest alguse saanud fantaasialend muudeti sundkorraks teaduseks , mis pandi poole sajandi jooksul vähemalt miljardi inimese pead hullutama . 
1025	NA	 Vaat' siis , kuhu tahitilased oma leebusega jõudsid ! 
1026	NA	 Mind puudutab see kuidagi isiklikult . 
1026	NA	 Mul oli koolipõlves väga hea sõber , kes oli vastutulelik , väga hea iseloomuga ning kes kunagi ei mõelnud egoistlikult ainult enda peale . 
1026	NA	 Ta jagas oma asju teistega , alati olid talle teiste ettevõtmised enda omadest tähtsamad , ta rõõmustas teiste võitude puhul ja ei tundnud mitte mingit kadedust ning lõppkokkuvõttes läks tal elus väga kehvasti . 
1027	NA	 Ta jõi ennast põhja , samal ajal kui teised end üles töötasid . 
1028	NA	 Kas inimene peab tõesti olema kuri selleks , et midagi saavutada ? 
1028	NA	 Kas Tahiti kuningriik jäi valgetele alla sel põhjusel , et tahitilaste iseloom oli parem kui valgetel ? 
1029	NA	 Olgugi et Tahiti asub ekvaatorist ainult 17 kraadi lõuna pool , pole siin palavust ei suvel ega talvel , sest ookeanituuled on püsivad ning muudavad õhutemperatuuri ja veetemperatuuri peaaegu võrdseks . 
1029	NA	 Suvel on Tahitil keskmiselt 25 kraadi , talvel 20 kraadi sooja . 
1030	NA	 Tahitil on talv siis , kui meil on suvi ja suvi siis , kui meil on talv . 
1031	NA	 Tahitit külastanud esimesed Euroopa meresõitjad räägivad kahest rassist – ühed inimesed olid suured , valged ja heledapäised ( paljud isegi albiinod ) , kes kuulusid kõrgemasse klassi , keda kutsuti jerideks ning kes hoidsid oma valget nahka nõnda hoolsasti , et ei tulnud isegi päikese kätte . 
1031	NA	 ( Hoiduda Tahitil päikesest on aga kole raske , sest hele ketas on taevas kõik päevad aastas , kaob pilvede taha vaid tormide ja rajude ajal. ) Jeridele vastandusid lihtinimesed , keda meie peame praegu polüneeslasteks , kes on sulam nii mongoliidsest kui negriidsest rassist ning kes kõnelevad omavahel lähisuguluses olevaid malai-polüneesia ( austroneesia ) keeli ( samoa , tonga , havai , tahiti , maoori jt. ) 
1032	NA	 Kahe rassi juttu räägitakse mitmel pool , mina olen seda kuulnud kasahhidelt , neenetsitelt ja tšuktšidelt . 
1033	NA	 Mõnikord tuleb mõte , et ehk on tegemist mingi algtsivilisatsiooniga , mis on hävinud , mille on hävitanud näiteks ufonaudid . 
1033	NA	" Seejärel koputan endale meelekohta ja küsin : "" Kas sa oled hulluks läinud , vana tohman ? "
1033	NA	" Jäta see new-age'ilik jama ! "" "
1034	NA	 Ka on kõik meresõitjad on ülistanud Tahiti naiste ilu . 
1035	NA	" "" Kõik naised Tahitil on kenad ja isegi väga kenad , "" kirjutab Wallis . "
1035	NA	 Ka James Cook kirjeldab Tahiiti naiste võlusid – nad on sihvakad , meeldiva näovormiga , väljendusrikaste silmadega , mis meeste suunas tuld loobivad , neil on väga valged hambad , mis alatasa naeratades paljastuvad . 
1036	NA	 Tahiti naine kandis enne ristiusustamist ainult lühikest niudevööd , mis õigupoolest midagi ei varjanud , pigem kütkestas , sest juhtis pilgu just puusadest veidi allapoole . 
1037	NA	 Enne ristiusustamist sai Tahiti naine mehele ainult siis , kui tal juba paar last oli – ta oli tõestanud oma viljakust . 
1038	NA	 Endisele vabale seksile ja promiskuiteedile ( kõik mehed magavad kõikide naistega ) vastukaaluks on loodus asjad niimoodi seadnud , et tahitilanna rasestub haruharva , seetõttu olid mehed umbusklikud . 
1039	NA	 Nüüdseks on ristiusk suhtumise seksisse sootuks teiseks pööranud , kuid loodus pole siiski korrektiive teinud . 
1040	NA	 Või oli kõik just vastupidi ? 
1040	NA	 Just sellel õnnetul põhjusel , et tahitilanna harva rasestub , pidi ta emakssaamise nimel enne paljude meestega proovima , kellega käima peale saab ? 
1040	NA	 ( Käsitlen neid probleeme pikemalt Tonga-ülevaates . ) 
1041	NA	 Cooki abiline Forster leiab siiski , et tahitilannade ninad on liiga lamedad . 
1042	NA	 Tahitilased ( ka mehed ) ei varja oma tundeid , neid võib näha tänaval nutmas ja valjusti naermas . 
1043	NA	 Ja kui hästi oskavad nad ujuda ja sukelduda ! 
1044	NA	 Kui nende tasakaalupuuga kanuu juhtuski lainetel ümber minema , siis nii mehed kui naised ainult naersid merel , seni kuni kanuu jälle õigetpidi pöörasid . 
1045	NA	 Enne ristiusustamist uskusid tahitilased , et maailma ja teised jumalad on loonud Athua Rahai koos oma naise O-Te-Papa'ga , kes oli aga hoopis teisest ainest , palju kõvemast ja vintskemast kui peajumal ise . 
1045	NA	 Jumalikust abielupaarist sündisid kuujumalanna , tähtede , tuule ja mere jumalannad ning paljude saarte kaitsejumalad , kellel kõigil olid väga ilusad nimed . 
1046	NA	 Alguse asi oli aga niimoodi . 
1047	NA	 Pärast seda , kui Athua Rahai lõi päikese , haaras ta sülle oma kaasa , võimsa kalju O-Te-Papa ning tassis ta läänest itta üle mere , nõnda et kaljutükid pudenesid merre , neist tekkisid Tuomotou saared . 
1047	NA	 Kahest kõige suuremast tükist sündis Tahiti , sest Tahiti on kaksiksaar . 
1048	NA	 Peale jumalate ja teisejärguliste jumalate on veel Kuri Vaim , kes võib inimesele teha halba ning isegi tappa , kui preestrid seda Kurjalt Vaimult nõuavad . 
1048	NA	 Inimese sees elab aga Vaim , kes inimese eest mõtleb ning maailma tajub . 
1048	NA	 Pärast surma lahkub Vaim küll inimese kehast , ent mitte kaugele . 
1048	NA	 Ta jääb matmispaiga lähedusse ning hakkab elama puust kujudes ( maraides ) , mis sinna just tema jaoks on püstitatud . 
1048	NA	 Vahel öösiti Vaim aga lahkub maraidest , tuleb palmionnidesse ning tapab kõik inimesed , sööb ära nende südamed ja sisikonna . 
1049	NA	 Tahitilased uskusid , et surres inimene ühildub jumalaga , surm tähendab seda , et jumal sööb inimese ära . 
1050	NA	 Tavalise inimese Vaimul võtab puhastumine aega mitu kuud , enne kui ta on valmis taevasse jõudmiseks , kui aga mees on enne surma hoidunud mõnda aega naisest , siis ta puhastusaega ei vaja ning võib kohe ja otse taevasse pääseda . 
1050	NA	 Sellise inimese Vaim ei tule oma sugulasi tapma . 
1050	NA	 Tahiti ülikutel jeridel oli oma taevas , nendel ei kõlvanud lihtinimestega koos olla isegi pärast surma . 
1050	NA	 Minu teada on tahiti animism ainus religioon , kus ühiskonnaklasside jaoks eri taevad . 
1051	NA	 Iga tahitilasel oli oma marai , mida ta pühaks pidas , see oli püstitatud tema mõnele suursugusele esivanemale . 
1051	NA	 Kõige tähtsam oli kuninga marai , seal toimusid ka ohverdused , eriti inimohverdused . 
1052	NA	 Antropoloogia koosneb vastuoludest – iseloomult äärmiselt heatahtlikud ja leebed tahitilased tõid oma jumalale selleks , et eelolev ettevõtmine ( tavaliselt sõda naabersaarega ) oleks edukas , inimohvreid . 
1053	NA	 Ohver surmati enne tseremooniat noapistega , seejärel sooritasid preestrid laiba juures oma rituaale kuninga juuresolekul ja rahva laulu saatel . 
1053	NA	 Üheks kombetalituseks oli ohvri vasaku silma ulatamine kuningale , kes seda aga vastu ei võtnud . 
1054	NA	 James Cook oletab siinkohal rituaali humaansemaks muutumist aegade vältel , arvab , et varem sõi kuningas ohvri silma kogu rahva nähes ära . 
1055	NA	 Tahitilased pidasid tseremooniaid veel ainult inimese surma puhul , inimese minek ühest elufaasist teise oli neile kõige tähtsam sündmus . 
1055	NA	 Sünni või abiellumise puhul pidusid ei peetud , need oli igapäevased asjad . 
1055	NA	 Mees oli abielus selle naisega , kelle lapse ta enda omaks luges . 
1055	NA	 Pärisnaise kõrval võis mehel olla liignaisi , ka polnud lahutamine kuigi keeruline toiming – mees ajas naise enda juurest teise mehe juurde . 
1056	NA	 Tunti ka diplomaatilisi abielusid – Tahiti kuningas Pomereh 17. sajandi algul oli abielus näiteks nelja naabersaare kuninga tütardega . 
1057	NA	 Oli ka aegu , mil kaksiksaare kummalgi saarel oli oma kuningas . 
1058	NA	 Mitte keegi , isegi mitte kõige kõrgemast soost jerid , ei tohtinud kuninga või tema venna ette ilmuda kaetud kehaga . 
1059	NA	 Alastiolek oli austusavaldus kõrgemale võimule . 
1059	NA	 Keha katmine tähendas silmakirjalikkust ning näitas halbu kavatsusi võimu vastu . 
1059	NA	 Kuningas muutus kaetud keha nähes umbusklikuks ning hakkas urisema . 
1060	NA	 Peatusin tahitilaste unarusse vajunud kombestiku juures veidi pikemalt kindlal põhjusel – kogu selle elulaadiga kaasnes tohutu töökus ja usinus , mis saatis naudinguid , palvetamist ja õndsat mittemidagitegemist . 
1061	NA	 Tahitilased valmistasid puukoorest pehmet paberit , kookoskiust kalavõrke ja õngenööre , roost punutud matte ( millest nad onne ehitasid ) ning kuni 40 inimest mahutavaid tasakaalupuuga kanuusid , mida vanasti puukoorest tahuti teritatud kividega . 
1062	NA	 Siit selgub , miks tahitilased jumaldasid valgeid meresõitjaid , kes neile kirveid ja naelu kinkisid ( müüsid , vahetasid ) . 
1063	NA	 Ometi juhtus nõnda , et valgete meresõitjate järel tulid misjonärid , kes pöörasid tahitilased ristiusku ning muutsid nad laiskadeks ja mõnulejateks . 
1063	NA	 Kui varem olid tahitilased naudingute vaheaegadel ikkagi kõvad töömehed , siis tänaseks päevaks on nad töö unustanud . 
1064	NA	 Kas on nõnda , et inimese sees on vajadus harduse ja kõrgema võimu austamise järele , ent religiooni vormi määravad kliimavööde ning geograafilised tingimused ? 
1065	NA	 Maailmas oleksid olemas nagu mägede-usk ( budism ) , kõrbe- ja stepiusk ( islam ) , parasvöötme ja linnade usk ( kristlus ) ning ookeanisaarte usk ( polüneesia animism ) . 
1066	NA	 Ja usku võiks vahetada , kui inimene koliks ühest geograafilisest vööndist teise , aga usu sunniviisil vahetamine inimese püsivas elukohas toob talle vaid õnnetust ? 
1067	NA	 Tahitil oli ristiusustamine eriti hoogne ja naljakaski . 
1067	NA	 See algas alles aastal 1797 ning seda tegid algul Inglismaalt pärit anglikaani misjonärid . 
1067	NA	 Vähem kui 30 aastaga oli vana usk kadunud , tahitilased olid pööratud protestantlikeks kristlasteks . 
1067	NA	 Kiiruse ja efektiivsuse tagas meetod . 
1067	NA	 Ristiusustamine toimus samal moel , mida harrastasid Lenin , Trotski ja Stalin eelmisel sajandil Venemaad ateistlikuks muutes – usu asemel peeti sõda preestrite vastu , preestrite likvideerimisega kadus ka usk . 
1067	NA	 Tahitilaste hinge jäi alles tarvidus millegi harda ja kõrgema järele , selle koha hõivaski protestantism . 
1068	NA	 Kinninabitud preestrid tunnistati aga kriminaalkurjategijaiks . 
1068	NA	 Punasel Venemaal leiti nad süüdi olevat priileivasöömises ja riigivararöövimises ( enne seda kuulutati kirikuvara riigivaraks ) , Tahitil peeti neid aga lausa mõrtsukaiks , sest nad toimetasid tseremooniaid inimohvritega . 
1069	NA	 1830 . aastate paiku jäi Tahiti lõplikult Prantsusmaa mõjusfääri ning nüüd oli vaja õnnetud paganad ümber ristida , sest neetud inglased olid nad tirinud valesse usku , sama valesse , milles nad ise oma patuse elu mööda saadavad . 
1070	NA	 Katoliku misjonärid hakkasid tahitilasi vägisi õnnelikeks tegema ( nagu enne seda olid teinud anglikaani misjonärid ) , tahiti keelt vaid veidi-veidi osates seletati uuskristlastele , et nüüd peavad nad pöörduma katoliiklasteks , sest anglikaanid on reeturid , kuna ei tunnista paavsti , Jumala maist asemikku . 
1071	NA	 Ka sellel tööl oli mingi edu , täna on tahitilastest ca 50 protsenti anglikaanid , 35 protsenti katoliiklased , 5 protsenti mormoonid , 3,5 protsenti adventistid ja 1,5 protsenti Jehoova tunnistajad . 
1071	NA	 5 protsenti aga järgib taaselustatud animismi , sest see on seal moes märksa rohkem kui meil taarausk . 
1071	NA	 Eriti usinad animistid on Euroopast ( peamiselt Prantsusmaalt ) pärit pensionärid , kes veedavad elulõppu igaveses mahedas suves . 
1072	NA	 Siinkohal pean tegema väikese möönduse . 
1073	NA	 Olen selle osa oma loost kirja pannud ilmse sümpaatiaga Tahiti vanadele kommetele , millest ma õigupoolest tean üsna vähe , igatahes palju vähem kui kristlusest . 
1074	NA	 Oma reisikirja alguses nurisesin looduskaitsjate üle , kas ei asunud ma nüüd looduskaitsjatega ühte paati ? 
1074	NA	 Kas mullegi ei sümpatiseeri Tahiti vana usk mingist eksootikajanust , uudishimust , sisemisest tarvidusest uue ja kummalise järele ? 
1075	NA	 Kokku elab Prantsuse Polüneesias umbes 260 000 inimest , neist Tahiti saarel ca 135 000. 
1075	NA	 Polüneeslasi on Tahitil umbes 70 , eurooplasi ( peamiselt prantslasi ) 11 , hiinlasi 5 ning metisse , polüneesia-euroopa-hiina segarahvastikku umbes 14 protsenti . 
1076	NA	 Tahiti põhirahvuse omanimi on maohi ; see on Esindamata Rahvaste Organisatsiooni liige . 
1077	NA	 Üle 50 protsendi elanikkonnast on alla 18 aasta vanad , mis tähendab iibeplahvatust . 
1077	NA	 Tahitit kutsutaksegi Laste Saareks ( muide , veel rohkem kehtiks see Tonga kohta ) . 
1077	NA	 Koolis käib 85 000 last , mille peale kulub 90 protsenti eelarve kulude osast . 
1077	NA	 75 protsenti lastest õpib tasuta riigikoolides , 25 protsenti protestantlikes ja katoliku erakoolides . 
1078	NA	 Ka kohalik ülikool Université du Pacifique ( 'Vaikse ookeani ülikool' ) , kus õpib 1400 üliõpilast , on riigi ülalpidamisel . 
1079	NA	 Prantslased on selles suhtes pragmaatilised – tasuta haridus tuleb maksumaksjale palju odavam kui väheharitud lumpeni ülalpidamine . 
1079	NA	 Mida rohkem kulutab riik raha inimese harimisele , seda rohkem toob see inimene hiljem maksumaksjana riigile sisse , et riik saaks seda raha kulutada uue põlvkonna harimiseks . 
1080	NA	 Kõik Vaikse ookeani tohutu kõrge sündimusega saared on oma endistele või ka praegustele emamaadele , kus iive on suurtes miinustes , migratsioonipumpadeks . 
1080	NA	 Ja näiteks Prantsusmaale on igati tulusam anda tulevasele sisserändajale juba Tahitil hea haridus , siis pole vaja tema peale Prantsusmaal kohanemiseks ja ümberõpetamiseks eriti suuri summasid kulutada . 
1081	NA	 Enne laevalt maale minekut arvasin ma naiivselt , et küllap keerleb Tahiti turismielu ümber asjaolu , et kuulus Prantsuse kunstnik Paul Gauguin elas saarel aastatel 1891–1893 ja 1895–1901 , tegi siin vahest oma parimad tööd , nautis tahitilannade võlusid ning korraldas 1893. aastal Pariisis näituse , kus esitatud maalidel näitas euroopalikust tsivilisatsioonist puutumata jäänud looduslapsi , mis eksootikateema 19. sajandi lõpul üle Euroopa moodi tõi . 
1081	NA	 ( Varsti oli Pariisis populaarne jaapani ja hiina , aafrika ja indiaani ning isegi tšerkesside kunst , kusjuures tšerkessideks peeti kõiki Venemaa muhameedlasi . ) 
1082	NA	 Aga ei . 
1083	NA	 Paul Gauguinile ei pöörata Tahitil kuigi suurt tähelepanu , sest tema arvel ei saa eriti raha teha . 
1083	NA	 Olukord on koguni nii hull , et mul oli raskusi Gauguini-teemalise postkaardi leidmisega , ehkki postkaarte on hästi palju , neid müüakse kaldapealsel vaata et igas teises äris . 
1084	NA	 Kaks palmionni , kus Gauguin väidetavasti elas , on siiski säilinud , üks neist asub Papeetes , teine Papeari külas . 
1084	NA	 Pealinna suuremate majade vahel säilitatud onnis käis remont , Papeari külas oli ainult nn. Gauguini restoran , kus toidud olid väga kallid ning jäi hoopiski selgusetuks , mis seos oli restoranil , toitudel ja Gauguinil . 
1084	NA	 Küll aga rippusid restorani seintel Gauguini tööde reprod , mida võis väga kalli raha eest ka osta . 
1085	NA	 Ka Papeete kesklinna üks tänavaid kannab Gauguini nime , ja see ongi kõik , rohkem siin keegi Gauguini ei meenuta . 
1086	NA	 Peatänava nimeks on aga Charles de Gaulle , nagu igal pool Prantsusmaal ja Prantsusmaa asumaades . 
1087	NA	" Tohutu suur lõbusõidulaev "" Paul Gauguin "" sildubki Gauguini ja Charles de Gaulle'i tänava ning Boulevard Pomare ( 'Kaldapealse' ) ristmikul , tuhanded inimesed laskuvad mööda kolme-nelja trappi kaldapealsele ning kiirustavad kohe – arvake kuhu ? "
1088	NA	 Pärlipoodidesse ! 
1089	NA	 Kogu Tahiti elu keerleb ümber pärlite . 
1089	NA	 Kaldapealse mõnel lõigul on vaata ei iga teine pood või salong pühendunud pärlite müümisele . 
1090	NA	 Salongid on disainitud ehtprantsusliku stiilitundega , aga pärlid on Tahitil kallimad kui Tallinnas . 
1090	NA	 ( Sama kehtib ka siin kasvavate lõunamaaviljade banaanide , bananiitode , papaiade , kookospähklite , ananasside jms. kohta . ) 
1091	NA	 Asi on lihtsalt selles , et enam-vähem kõik turistid on sinna sõitnud sihiga osta endale mõni pärl , prantslasele oleks suureks häbiks minna koju tagasi ilma pärlita , küllap seesugune satuks seltskondli klatši pilkeobjektiks : vaadake , missuguseid tüüpe leidub – käis Tahitil ja pärlit ei toonudki kaasa ! 
1092	NA	 Nõnda et nõudmine pärlite järgi on suur , sest igal õigel prantslannal kohe peab oma ihu ligidal või ehtekarbis olema Tahitilt toodud pärlikee . 
1092	NA	 Seltskondlik norm tõstabki pärlite hinna pööraselt kõrgeks . 
1093	NA	 Kõige odavam üksikpärl maksab umbes 100 dollarit , kõige odavam kee umbes 500 dollarit , kallimad küünivad kümnetesse tuhandetesse dollaritesse . 
1093	NA	 Pärliga kaasneb alati austrikarp , mille sees pärl on kasvanud . 
1093	NA	 Suured ja korrapärase kujuga pärlid on väga kallid , suureks loetakse pärlit , mille läbimõõt on 11,5 millimeetrit või rohkem , keskmiste pärlite läbimõõt on 9,5 kuni 11,5 millimeetrit ning väikeste pärlite läbimõõt 8 kuni 9,5 millimeetrit . 
1093	NA	 8 millimeetrist õhemaid müügil ei olegi – niisugune on müüjate omavaheline kokkulepe . 
1094	NA	 Pärli hind sõltub veel värvusest , haruharva esinevad vikerkaare või baklažaani või rohelist fly-wing-värvi pärlid on kõige kallimad . 
1094	NA	 Looduses mitteesinevast mustast pärlist teeme juttu pisut tagapool . 
1095	NA	 Pärli standardvärviks loetakse rohelist , sinist ja lillat , teistest veidi odavamad on nn. heledad pärlid , mis on kas päris valged , hallid või hõbedase läikega . 
1096	NA	 Korrapäraselt kerakujuliseks loetakse pärl siis , kui tema läbimõõdu erinevus ükskõik kustkohast mõõdetuna ei ületa 2 protsenti , poolkorrapäraseks siis , kui läbimõõdu erinevus kõigub 2 kuni 5 protsenti . 
1096	NA	" Huvitav , et ebasümmeetriliste pärlite kohta on käibel termin "" barokne "" , mis on igatahes palju viisakam ja kaubanduslikum kui näiteks "" lapergune "" . "
1096	NA	 Kui läbimõõdu erinevus on rohkem kui 5 protsenti , siis nimetatakse pärlit poolbarokseks ning tema hind on veidike madalam kui korrapärastel pärlitel . 
1096	NA	 Päris baroksete pärlite hulgast omakorda peetakse kõige hinnalisemaks ovaalseid pärleid , neist omakorda neid , mille peal on ümmargused ringid . 
1097	NA	 Esimesse ja teise hinnaklassi kuuluvad pärlid , mille pinnast särab puhtalt 90 protsenti või rohkem . 
1097	NA	 Kõige madalamasse , viiendasse hinnaklassi need , mille pinnast on puhas vähem kui kolmandik . 
1098	NA	 Poisikesed müüvad aga keskturu väravas väikesi pärle ( alla 8 millimeetrise läbimõõduga ) salaja hinnaga 10 dollarit , kuid nende kohta öeldakse poodides ja salongides , et tegemist on võltspärlitega . 
1098	NA	 Poisikesed annavad aga ausõna , et nende pärlid on ehtsad . 
1099	NA	 Mulle tundub , et õigus on poisikestel . 
1099	NA	 Aga minu seisukohta võib mõjutada asjaolu , et oma rahalist seisu arvestades pidin ma kinkepärli abikaasale ostma just turuväravast . 
1100	NA	 Ehtsaid pärleid võib tänasel päeval osta Tahitilt ka saarele minemata interneti abil , jätan siia ka ühe paljudest aadressidest : contact@black-pearl.com , kust soovija võib edasi surfata , et oma naist , õde või tütart rõõmustada . 
1101	NA	 Siinkohal peaks muidugi esitama küsimuse : mis on üldse ehtne pärl ? 
1101	NA	 Ja vastata sellele ei ole kuigi lihtne . 
1102	NA	 Teatavasti on pärleid püütud Eestiski , samuti mujal Euroopas ja Põhja-Ameerikas , ning ehkki tänaseks on mageveepärl juba väga-väga haruldane leid , pole siiski täiesti võimatu , et jõe- või järvekarpi avades leiab otsija oma sätendava õnne . 
1103	NA	 Eestis on olemas 39 kilomeetri pikkune jõgigi , mille nimeks on Pärlijõgi ning see nimi pole juhuslik . 
1103	NA	 Selles jões on kasvanud ebapärlikarbid , mis nimetusele vaatamata on täiesti võimelised pärlit kasvatama . 
1104	NA	 Nii et avage kõik jõe- ja järvekarbid , mida juhtute nägema ! 
1105	NA	 Vastamise lihtsale küsimusele teeb keeruliseks asjaolu , et viimase veerandsaja aasta jooksul on toimunud üks terminivahetus . 
1106	NA	 Alustame sellest , mida me peame praegu või vähemalt pidasime vanasti päris ehtsateks pärliteks . 
1106	NA	 Need on paljude karpide ja peajalgsete kodades tekkivad pärlmuttermoodustised . 
1106	NA	 Selliseid kodasid on eriti palju just soojades vetes , kus nad asuvad 5 kuni 60 meetri sügavusel kaljudel ja kividel . 
1106	NA	 Tihti on neid nõnda palju , et nad moodustavad koguni pärlikarpide kodade panku . 
1106	NA	 Nõnda tuleb sukeldujal laskuda vee alla pärlikarpideni , neist mõned kaasavõetud korvi panna , seejärel vee peale tuua ning siis kontrollida , kas koja sees karbi lihaskeha vahel on tekkinud pärl või ei ole . 
1107	NA	 Tõenäosus on äärmiselt väike – ehk iga viie-kuue tuhande karbi kohta tuleb üks pärl või vähemalt pärli alge . 
1108	NA	 Pärl on küll ilus , kuid tegelikult on see defekt , mis tekkinud organismi enesekaitse tulemusena juhul , kui kojas elava karbi lihaskehha on sattunud mõni võõrkeha ( näiteks liivatera ) . 
1108	NA	 Karbil ei ole käsi ega sõrgu , ta ei saa võõrkeha eemaldada , ta tekitab võõrkeha ümber pärlmutrist kaitsekihi , et see võõrkeha tema kehaga kokku ei puuduks , talle haiget ei teeks ega mõjuks kuidagi muidu halvasti . 
1108	NA	 Sama pärlmutterkiht katab karbi koja sisemist poolt , ka seal on tal kaitsefunktsioon , et välistada keha ja koja otsene kokkupuude . 
1108	NA	 Karbi koda nimetatakse mõnikord mantliks , selle sisemist kihti voodriks . 
1108	NA	 Täpselt samuti nagu meie katame oma haava plaastri ja sidemega , ümbritseb karp võõrkeha oma mantli voodriga . 
1108	NA	 Kui protsess on käima läinud , siis kestab see üha edasi , mis tähendab , et pärl kasvab aina suuremaks ja suuremaks ning muutub otsija jaoks hindamatuks varanduseks . 
1109	NA	 Ehtsate pärlite kõrval on pärlirandades aastasadu tehtud kunst- ehk tehispärleid . 
1109	NA	 Neid valmistati sel moel , et klaaskuulikesed kaeti kalasoomustest valmistatud gauniini- ehk pärliessentsiga . 
1109	NA	 Kunstpärlid tehti alati märksa kaunimad ja suuremad , kui olid ehtsad pärlid . 
1109	NA	 Nõnda et kui mõnel kaunil daamil sätendas kaelas kee kastanimunasuuruste pärlitega , siis võis olla kindel , et tegemist oli kunstpärlitega . 
1110	NA	 Tänasel päeval on aga endisi kunstpärle hakatatud tituleerima võltspärliteks , kunst- ehk tehispärli nimetus on hoopis kadumas . 
1111	NA	 Täna enam ookeanipõhjast pärleid ei tooda , neid kasvatatakse farmides , ent farmipärleid ei nimetata kunstpärliteks , sest see viiks pärlite hinna alla . 
1111	NA	 Pealegi on farmipärlid peaaegu alati ilusamad ja suuremad kui iseenesest kasvanud pärlid . 
1111	NA	 Olgu öeldud , et farmipärlgi kasvab loomulikul teel , farmipärli ja nn. metsiku pärli erinevus on samalaadne nagu koeral ja hundil . 
1111	NA	 Teame , et huntegi on maailma eri nurkades mitut liiki , ent koeratõugude arvukuse , mitmekesisuse ja ilu vastu hundid ei saa , ehkki võluvad meid sellega , et on vabad ja uhked loomad . 
1112	NA	 Papeetes on muuseumisarnaseid pärlisalonge üsna ohtralt , ometi on seal vaid üks tõeline pärlimuuseum , mis lausa vapustab oma elegantsi ja sisukusega . 
1113	NA	 Pärlimuuseum kannab Robert Wani nime , muuseumi leiate südalinna kauplemistänavate rägastikust , kui teete tiiru ümber keskturukvartali ning vaatate hoolega teisele poole tänavat . 
1114	NA	 Sissepääs muuseumi maksab umbes 6 dollarit , aga kui teil on Ajakirjanike Liidu pressikaart , saate sisse tasuta . 
1115	NA	 Kõigepealt antakse stendidel ülevaade pärli tähendusest , sellest , millistes pühades tekstides ja vanades saagades on pärlitest juttu . 
1116	NA	 Pärlis on üleloomulikku jõudu näinud kõik kultuurid , ükskõik kui kaugel ookeanist nad ka on asunud . 
1116	NA	 Pärlitega on juba väga vanast ajast ehitud kuninga- ja keisrikroone , ka alkeemikute Tarkade Kivi ei olnud miski muu kui pärl . 
1116	NA	 Usuti , et pärl kingib riigile või perele viljakuse ja rikkuse . 
1117	NA	 Seejärel näete maailma suurimaid pärleid ja nende omanikke ( loomulikult on tegemist koopiate ja mulaažidega ) . 
1117	NA	 Näete ühe šahhi 101 suurest pärlist koosnevat keed , näete Kleopatra sõrmust ja kuninganna Victoria kõrvaehteid . 
1117	NA	 Idamaade ülikud armastasid pärleid tikkida vestidesse ning kaamelite ja ratsude sadulatesse . 
1118	NA	 Ja kui palju kuritegusid on tehtud pärlite nimel ! 
1119	NA	 Seejärel selgitatakse , mis asi pärl üldse on ja kuidas selline moodustis sünnib . 
1119	NA	 Näidatakse kodasid , mille sees pärl võib tekkida ning teiste hulgas on välja pandud meile vägagi tuttavad jõe- ja järvekarbid . 
1119	NA	 Tutvustatakse kultuure , kus on aegade vältel tegeldud pärlipüüdmisega – Okinawa Jaapanis , Tseilon/Sri Lanka , Punase mere ja Sulu rannikud , Mehhiko ja Panama laht , Madagaskari rannik ning mitmed muud paigad India ja Vaikse ookeani saartel . 
1119	NA	 Nüüdseks on pärlikasvandus sellele eksootilisele ametile lõpu teinud . 
1119	NA	 Tänasel päeval sukelduvad pärleid püüdma ainult turistid , täpselt samuti nagu nad ka polüneesia tasakaalupuuga kanuudega Papeete lahes korallriffide vahel sõidavad ning maksavad selle lõbu eest hirmsat raha . 
1120	NA	 Pärlipüüdmine on hingusele läinud , aga pärlipüüdjad ei ole jäänud tööta . 
1120	NA	 Vastupidi , neist on saanud pärlifarmide hooldajad ning nende sissetulekud on kasvanud . 
1121	NA	 Siis tuleb juttu Robert Wanist , kes teadlasena lahendas pärli mõistatuse ning seejärel siirdus ärri , rajas pärlifarmid Tahiti vetes . 
1122	NA	 Jällegi saab vaielda prioriteedi üle . 
1123	NA	 Robert Wani muuseumis on selge sõnaga öeldud , et Robert Wan oli esimene inimene maailmas , kes rajas pärlifarmid . 
1123	NA	 Teised allikad peavad esimesteks jaapanlasi . 
1124	NA	 Igatahes oli Robert Wanil oma meetod , mida kirjeldatakse väga lühidalt , sest tegemist on saladusega . 
1125	NA	 Farmid asuvad mitmel pool atollides ja saartel . 
1125	NA	 Kuidas siis käib niisugune põnev asi nagu pärli kasvatamine ? 
1126	NA	 Kõigepealt hoitakse noori pärlikarpe kolm-neli aastat traatide otsas suhteliselt madalas vees , tähtis on , et kindel hulk päikest neile pidevalt peale paistaks . 
1126	NA	 Traate vee all on üsna rohkesti , horisontaaltraatide küljes ripuvad vertikaaltraadid , iga vertikaaltraadi külge on seotud kümmekond karpi . 
1126	NA	 Pilt sarnaneb mõneti sellele , kuidas meie Peipsi-venelased sibulaid oma tarede köögis lae all kuivatavad . 
1126	NA	 Farmitöötajad käivad vee all karpe toitmas ( nagu meil toidetakse koduloomi ) , sest vangistatud olekus need loomad ise endale toitu hankida ei suuda , kuna inimene on nende liikumisvõime ahistanud . 
1126	NA	 Pärlifarm on ümbritsetud tiheda võrguga , et röövkalad karpidele kallale ei tuleks , neid lihtsalt nahka ei pistaks . 
1127	NA	 Karbid kasvatatakse teatud suuruseni ( mida hoitakse saladuses ) , siis võetakse nad korraks veest välja , viiakse laboratooriumisse , avatakse seal nende koda praokile , uuritakse nende lihakere mikroskoobi ning teiste vahenditega ning kui uurimistulemustega rahule jäädakse , siis pistetakse pintsetiga loomakese lihaskeha sisse liivatera , pisike killuke sellesama karbi koda või miski muu võõrik asi , koda suletakse , asetatakse traadist punutud korvi ning pannakse koos korviga tagasi vee alla päikesepaistesse . 
1127	NA	 Ainult et nüüd on sügavus teine , sest hälbe vastu võitlev karp vajab teistsugust päikesehulka kui ilma võõrkehata karp . 
1127	NA	 Täpsed andmed on saladus . 
1127	NA	 Kõige parema meelega viskaks karp valuvalmistaja muidugi oma kojast välja , aga teatavasti ei ole tal jäsemeid . 
1127	NA	 Looduses elades karp keerutab ennast , avab oma koja praokile , tahab vabaneda tülikast prahist . 
1127	NA	 Korvis aga karp ennast keerutada ei suuda , nõnda jääb inimese pandud võõrkeha lihakerre sisse . 
1127	NA	 Vaesel karbil on kaks võimalust – kas surra või tekitada piinaja ümber pärlmutrist kaitsekiht . 
1127	NA	 Nüüd kulub veel neli-viis aastat , karpi toidetakse hoolikalt , siis võetakse korv koos karbiga veest välja , koda avatakse uuesti . 
1127	NA	 Robert Wani muuseumis väidetakse , et umbes 10 protsenti karpidest on kasvatanud pärli , Jaapani allikate järgi on edu ainult 4 protsenti . 
1128	NA	 Robert Wani farmidest on pärit maailma suurimad pärlid ( rekordpärli läbimõõt on 19,2 millimeetrit ) , tema lahendas ka pärli värvi mõistatuse , mis andis talle võimaluse kasvatada eri värve pärleid . 
1128	NA	 Pärli värv sõltub ainetest , millest pärlmutter koosneb ning need ained on eri vetes erisugused . 
1128	NA	 Wan lisas Tahiti karbi pärlmutrisse teiste vete karpide pärlmutri koostisaineid ning paarikümne aasta pikkuse töö tulemusena võis ta kasvatada ettesoovitud värvi pärleid , aretas ka tänasel päeval daamide poolt eriti ihaldatud musta pärli , mida looduses ei esine . 
1129	NA	 Kuidas seda kõike kommenteerida ? 
1130	NA	 Maailma looduskaitsjad võitlevad elevandiluust ehete ning krokodilli- ja leopardinahast rõivaste vastu , kutsudes suurilmadaame üles kandma kunstluust ja kunstnahkadest iluasju . 
1130	NA	 Ma pole kuulnud , et keegi astuks välja pärlikarpide kaitseks . 
1130	NA	 Võib-olla on pärlikasvatamine loomapiinamine ning vahest peaksid siin vahele astuma loomakaitsjad terroriorganisatsioonist Animal Liberation Front ? 
1130	NA	 Igatahes avaneb siinkohal avar tegevusväli kõikvõimalikele veidrikest fanaatikutele . 
1131	NA	 Robert Wan suri 1986. aastal tohutus rikkuses ja kuulsuses , teda austasid kõik Prantsusmaa daamid . 
1131	NA	 Wanil oli isiklik vesilennukikompanii Wan Air , mille abil ta hooldas oma arvukaid pärlifarme Tahiti vetes . 
1132	NA	 Loomulikult on ka pärlifarmide täpsed asukohad saladus , sest vee all ei jõuaks keegi hoolega vahti pidada . 
1132	NA	 Mõni pahatahtlik akvalangist võiks ju pimedatel öödel karbikoja praokile kangutada ning tulevalgel piiluda , kas karbi lihakehas kasvab pärl või mitte . 
1133	NA	 Enne Wani surma külastas Tahitit Tallinnaski käinud poolakast paavst Johannes Paulus II . 
1133	NA	 Wan kinkis paavstile mustadest pärlitest kee koos plaatinast krutsifiksiga . 
1133	NA	 Tervituskõnet pidades ütles Wan , et kingitus on tahiti rahva poolt . 
1133	NA	 Kohe tema järel sõna võtnud Prantsuse Polüneesia kuberner aga parandas Wani , ütles , et tahiti rahvas pole nõnda rikas , et teha paavstile nii kallist kingitust , pärlikee ja krutsifiksi kinkijaks on ikka härra Wan isiklikult . 
1134	NA	 Pärlimuuseumi külastamine annab palju uusi teadmisi . 
1134	NA	 Näiteks ei olnud mul aimugi , et pärlit kasvatav karp on oma elu algupoolel ja keskeas androgüün , see tähendab , et ühekorraga nii mees- kui naissoost . 
1134	NA	 Ent pärast seda , kui kohustus looduse ees on täidetud , järglased sigitatud , muutub loomake ühesooliseks , ja alles Robert Wan avastas meetodi , kuidas teha kindlaks , kas karbist saab oma elu lõpul isane või emane isend . 
1135	NA	 Taas võid jahmatuda looduse imelisest ja ürgsest tarkusest . 
1135	NA	 Karbid on vabaduseski elades piiratud liikumisvõimega , lahksoolisena oleks neil küllaltki tülikas otsida partnerit elu jätkumise nimel . 
1135	NA	 Paarumiseks peaksid nad oma kodadest välja tulema , aga enne seda endale sobiva ja meeldiva paarilise leidma . 
1135	NA	 Ja siinkohal on loodus langetanud geniaalse ja karmi otsuse – kuna ma olen teid loonud jalututena , siis olge ühel ajal nii emased kui isased , et te ei peaks suure vaevaga mööda ookeani põhja konnates endale armsamat otsima ! 
1135	NA	 Ent mõnu paaritumisest peate te tundma ainult järglaste soetamiseks , hiljem pole teil vaja iseendaga niisama seksida ! 
1136	NA	 Aga juurdesaadud teadmistest enam tunned muuseumist lahkudes rõõmu inimeste püüdlusest millegi puhta ja helge järele , milleks on aegade jooksul olnud ka pärlid , olgugi et tegemist on hälbega ja organismi võitlusega selle hälbe vastu . 
1137	NA	 Roosa taevas 
1138	NA	 Kui kuskile on ilu antud , siis antakse seda ikka juurde ja juurde , sest küll küllale liiga ei tee . 
1139	NA	 Lisaks pärlitele , mägedele ning troopikaeksootikale käivad turistid Tahitil imetlemas roosat taevast , mida on maalinud ka Paul Gauguin . 
1140	NA	 Igal õhtul enam-vähem täpselt kell veerand seitse loojub päike mägise naabersaare Moorea tippude taha , kell pool seitse valitseb Papeetes juba kottpimedus , kõik hilja peale jäänud liikujad valgustavad oma teed võimsate taskulampidega . 
1141	NA	 Ent mõneteistkümneminutilise loojangu ajal võib nautida fantastilisi lõheroosasid pilvi taevas , mis on igal õhtul ise moodi . 
1142	NA	 Ja nautijaid jätkub , on maalijaid , pildistajaid ja filmijaidki . 
1143	NA	 Just sel ajal tõmbavad kanuuomanikud turistide jaoks mõeldud sõidukid veest välja ning seavad need ellinguile otse ookeani kaldal jalutuspromenaadi ääres . 
1143	NA	 Kanuusid on suuri ja väikesi , on selliseid , kuhu mahub peale mõniteist sõitjat , on aga ka neid , mis mõeldud ühe inimese tarvis . 
1143	NA	 Kõigil kanuudel on tasakaalupuu , nagu oli tahiti kanuudel muistegi . 
1143	NA	 Seejärel järgneb vaikus , kaldapealne sureb täiesti välja . 
1143	NA	 Kella seitsmest kella kaheksani ei näe te tänaval ainukestki inimest , vaid mõnes inimtühjas rannarestoranis laulavad rahvaansamblid kuuvalgel tahiti rahvalaule . 
1143	NA	 Ka tikivad lillemüüjad turu ümber tulevalgel pärgi . 
1143	NA	 Tahitil kantakse väga palju lillepärgi nii peas kui kaelas , nii kunstlikke kui ehtsaid pärgi . 
1143	NA	 Kui pärjad on ehtsad , siis on nad punutud veealustest ookeanililledest . 
1144	NA	 Veidike sagimist on vaid luksusjahtidel ja kaatritel , mis seisavad sadamas kaldapealsel . 
1144	NA	 Nende pardail võetakse õhtueinet , juuakse veini ning aetakse vaikselt juttu . 
1144	NA	 Kuulda on putukate inisemist promenaadipõõsaste suurtes õites ning kalade sulpsamist mustavas vees , näha on , kuidas kalad tähtedevalgel helenduvad . 
1144	NA	 Hipparid pesevad hambaid purskkaevude juures , õnneks on seal mage vesi , kõlbab juuagi . 
1144	NA	 Seejärel keeravad end pinkidele pikali . 
1144	NA	 Need on üliõpilased peamiselt Pariisist , kellel on raha jätkunud küll lennupiletiks , aga mitte hotelli jaoks . 
1144	NA	 Pingid on kitsad , neiud ja noormehed ei mahu magama kõrvuti . 
1144	NA	 Patjadeks on seljakotid , saapad on jalast võetud , need on pandud kõnniteele . 
1144	NA	 Äkki mõistsin , et Tahitil on tõepoolest talv . 
1144	NA	 Terve kõnnitee oli täis langenud lehti , need krõbisesid ja sahisesid , kui ma neile peale astusin . 
1145	NA	 Arvasin juba , et küllap kestab vaikus hommikuni , aga eksisin . 
1146	NA	 Kella poole üheksa paiku õhtul valgus rahvas hotellidest ja kodudest jälle kaldapealsele , kuhu oli sõitnud sadakond haagisrestorani . 
1146	NA	 Ümber nende hakkas käima vilgas elu , rahvas jalutas ringi , kõik lugesid tahvlitelt menüüsid . 
1146	NA	 Pakuti roogi , mida süda vaid igatseb , nii väga kalleid kui võrdlemisi odavaid . 
1146	NA	 Kallid söögid serveeriti pappnõudel , mida kasutati ainult üks kord . 
1146	NA	 Odavad söögid pandi aga su ette tavalistel taldrikutel , mida siis siinsamas ookeanivees puhtamaks loputati , et seejärel uuesti kasutusse võtta . 
1146	NA	 Helenduvad kalad tiirutasid pesukohtade ligiduses , küllap olid harjunud vähese vaevaga kõhu täis saama . 
1147	NA	 Kaldapealse lõpus on Prantsusmaa mereväebaas , reidil korallriffide vahel seisid üks suur ristleja ning paar väiksemat sõjalaeva . 
1147	NA	 Baasi ees kõnniteel jalutasid kaunid , ennast vurhvi löönud neiud , lillepärjad peas . 
1147	NA	 Sissepääsu mereväebaasi valvasid püssidega tunnimehed , kuid baasi kaldamajas mängisid madrused piljardit ja jõid kokakoolat , nagu oli kõnniteelt näha . 
1148	NA	 Seejärel algas sadamarajoon , mille tänavad on ehitatud – nagu juba öeldud – korallriffidele . 
1149	NA	 Sadama idapoolse külje kaitseks on rifile ehitatud kahekordne muul . 
1149	NA	 Tundus , et esmalt oli kunagi varem rajatud tunduvalt madalam ja viletsam , seejärel aastaid hiljem juba kõrge ja võimas muul . 
1149	NA	 Välimisel , ilmatu pikal ja võimsal muulil oli üsna mõnus jalutada , kõrged ookeanilained murdusid valjult mühisedes . 
1149	NA	 Lainelanguste ajal jahtisid kuivamaalinnud krabisid , kes olid oma kehad muuli veealusele osale kinnitanud . 
1149	NA	 Päeval päevitasid muulil nudistide perekonnad , jõid veini ja einetasid , hoidudes üksteisest siiski delikaatsesse kaugusse . 
1149	NA	 Mõtlesin selle peale , et ema ja isa on harrastusevalikul loomulikult vabad , aga kas neil on õigust oma veidrate vaadetega siduda lapsi ? 
1149	NA	 Kuidas kulgeb tulevikus nende laste perekonnaelu ? 
1149	NA	 Korallid kõrvetasid , ujuma minnes tuli botased jalga jätta . 
1149	NA	 Raske oli end uuesti muulile tõmmata , laine tagasivool kiskus ookeani . 
1150	NA	 Vana ja uue muuli vahele oli tekkinud midagi kanali- , õigemini akvaariumitaolist . 
1150	NA	 Põlvekõrguses vees kihas korallielu . 
1150	NA	 Vikerkaarevärvides erksad kalad ujusid nii parvedes , üksikult kui hanereas . 
1150	NA	 Nende hulgas leidus nii helerohelisi , tulipunaseid kui akvamariinsiniseid , nii triibulisi kui ovaalsete mustritega külgedel . 
1150	NA	 Loendamatud vetikad õitsesid , pakkusid nõndamoodi toitu molluskitele ja limustele . 
1150	NA	 Korallid on neile turvaliseks elupaigaks , sest seal sees on imepäraseid käike , urge ja nurgataguseid , kuhu saab kiskja rünnaku puhul peitu pugeda . 
1150	NA	 Lisaks sellele on paljud korall-loomad maskeerujad , nad võivad omandada korallidega sama värvi . 
1151	NA	 Veel viisteist aastat tagasi kirjutatud reisimärkmed kujutavad Papeetet unise väikelinnana , õigemini palmikülana , kus peale uhke kubernerilossi on ainult paar suuremat hoonet – postkontor , pank ja hotellid . 
1152	NA	 Täna on teisiti . 
1152	NA	 Papeete kihab turistidest ja muidu ringisõelujatest . 
1152	NA	 Kiire areng on linnale teinud veidike kahjugi – uued , viimasel kümnendil kerkinud hotellid ja kaubamajad on võrdlemisi ühte nägu ja tegu , ehitatud üsna ühesugustest materjalidest . 
1152	NA	 Õnneks ei leia te Papeetest siiski pilvelõhkujaid . 
1152	NA	 Vaiksel ookeanil on pilvelõhkujaid ainult Havail , mujal on nende ehitamine keelatud . 
1152	NA	 Papeete kõrgeim maja on ainult 8-korruseline , see on nooremohvitseride korterelamu . 
1152	NA	 Ükski hotell ei küüni 5. korrusest kõrgemale . 
1153	NA	 Linn ronib mägedesse , lõpeb küladena palmisaludes ja džunglis . 
1154	NA	 Kaldapealsel valitses raha , külades antakse kõik tasuta . 
1155	NA	 Kord õhtutunnil , kui naasin pikalt matkalt , olin nõnda väsinud ja näljane , et otsustasin küsida ühest onnist midagi hamba alla . 
1155	NA	 Mehed istusid ümber lõkke ja mängisid palmipuu varjus keelpille , mind tulid tervitama paar lõbusat krantsi . 
1155	NA	 Tegin poolalasti marakratile , kes mulle väravasse koos koertega vastu jooksis , kätega selgeks , et oleksin huvitatud nämm-nämmist . 
1155	NA	 Poiss suundus kõige vanema mehe juurde ning tõlkis talle minu viipekeeles väljendatud soovi . 
1155	NA	 Kohe leiti kilekott ning see topiti kähku ääreni täis pisikesi banaane , mida Prantsusmaal kutsutakse bananiitodeks , Tahitil aga banaanideks ning mis nopiti puudelt sealtsamast palmionni ümbert . 
1155	NA	 Marakratt ulatas raske koti mulle , mina pistsin käe taskusse ning leidsin sealt paar sajafrangist münti . 
1155	NA	 ( Prantsuse Polüneesias on oma raha , üks USA dollar on võrdne 105 Polüneesia frangiga . ) 
1155	NA	 Poiss võttis raha vastu ning andis siis selle kohe vanale mehele , kes oli arvatavasti kas tema isa või vanaisa . 
1155	NA	 Vana mees äigas poisile lataki ! vastu kätt ning poiss tõi mündid mulle tagasi . 
1156	NA	 Prantsuse Polüneesias on külaliste jaoks kõik tasuta . 
1156	NA	 See komme pole muutunud Gauguini aegadest saati . 
1157	NA	 Lõunamaiselt efektne on Tahiti lennujaam , mille nimi kirjutatakse kolme a-ga : Faaa . 
1157	NA	 Nagu reklaamidelt ja siltidelt lugeda , on tahiti keeles palju üliülipikki täishäälikuid . 
1158	NA	 Huvitav , kas leidub eestlast , kes oskaks polüneesia keelt ? 
1159	NA	 Viimasel õhtul hulkusin Papeetes ringi nagu tavaliselt . 
1160	NA	 Kell polnud veel pool üheksa , pimedad tänavad olid inimtühjad . 
1161	NA	 Äkki märkasin , et ühes pisikeses ookeanilillede poes peetakse vastuvõttu . 
1161	NA	 Seisatasin viivuks kõnniteel , silmitsesin läbi vaateakna neid toredaid , heas tujus ja pidulikus riietuses inimesi , kes üksteisele häid soove ütlesid ning kohe kutsuti mind sisse , pakuti šampanjat ja juustu . 
1161	NA	 Juustud olid tõesti head , neid oli mituteist sorti . 
1161	NA	 Ausalt öelda , ma ei saanudki aru , mis puhul pidu peeti . 
1161	NA	 Kui lahkusin , ulatas peoperenaine mulle oma nimekaardi . 
1161	NA	 Lugesin seda alles laevas . 
1161	NA	 Palun : Linda Kruus , florist , 451 , Bld . 
1161	NA	 Pomare front de mer Papeete , B. P. 7015 , tel. ( 689 ) 41 58 21 , faks ( 689 ) 41 49 37. 
1161	NA	 Kui kellelgi on korallililli tarvis , võib helistada ja tellida . 
1162	NA	 Arvatavasti eestlanna lilleäri asub kauges Papeetes pärlipoe ja tätoveerimissalongi vahel ! 
1163	NA	 Ka tätoveerimiskohti on Papeetes palju , tätoveerida lasevad end peamiselt nooremad meesturistid . 
1164	NA	 Sel ajal kui naised valivad endale pärlisalongides ehteid , lasevad nende abikaasad oma nahale maalida mingit iidset maagilist pildisõnumit , mis peab mehe võimsaks ja edukaks tegema . 
1165	NA	 Naised ihkavad jõudu pärlist , mehed tätoveeringuist . 
1166	NA	 Koduteel komistasin pimeduses vägeva , aga üsna ilmetu ausamba otsa . 
1167	NA	 Selgub , et Tahiti sõjavägi on aidanud Prantsusmaal Madagaskarit vallutada , tänulikud prantslased on püstitanud tahitilastele ausamba . 
1168	NA	 No jätke järele , palun ! 
1169	NA	 Madagaskar asub maailma hoopis teises kandis , malgassid on tahitilastele sama võõrad kui prantslased . 
1169	NA	 Aga kavalad kolonisaatorid pole raatsinud valada oma verd , on kamandanud alistatud rahvad omavahel sõdima . 
1169	NA	 Ja selle , ainult põlgust vääriva teoga eputatakse tänase päevani ! 
1170	NA	 Kell pool üheksa õhtul kees kaldapealsel jälle elu . 
1170	NA	 Kui väärikad on tahiti emad oma lastega jalutades ! 
1170	NA	 Neis on ühinenud prantslannade elegants ja polüneeslannade loomulikkus . 
1171	NA	 Võtsin haagisrestoranis endale meresalatitest ja meremaost prae , maksin selle eest 700 franki , see on veidike vähem kui 7 dollarit . 
1172	NA	 Minu kõrvale pukkidele pani tahitilanna ühte ritta istuma oma kaheksa last . 
1172	NA	 Ja te ei kujuta ette , mis ta seejärel tegi ! 
1172	NA	 Enne kui kokk hakkas baariletile laste ette asetatud taldrikuile toitu panema , võttis ema need taldrikud , läks paari sammu kaugusele vee äärde , kraapis taldrikuist maha eelmise toidu jäägid ning loputas taldrikud ookeanis puhtamaks . 
1173	NA	 Võtsin tahitilannast eeskuju ning hiinlase väljanägemisega kokk saatis mulle lugupidava pilgu , kui ma oma taldrikuga tagasi tulin ning end uuesti puki otsa istuma seadsin . 
1174	NA	 Kohalike kommete õppimist hinnatakse kõrgelt . 
1175	NA	 Teisele poole pukile seadis end istuma tätoveeritud näoga mees , kes käis samuti oma taldrikut ookeanis pesemas . 
1176	NA	 Seejärel hakkas ta mulle midagi prantsuse keeles seletama . 
1176	NA	 Võttis tükk aega , enne kui sain mahti märku anda , et ma ei oska prantsuse keelt . 
1176	NA	 Seekord mul vedas . 
1176	NA	 Mees läks kohe üle inglise keelele , mida ta rääkis halvemini kui prantsuse keelt , kuid mitte halvemini minust . 
1176	NA	 Mulle tundus , et seda juttu , mida ta mulle prantsuse keeles oli rääkinud , ta enam kordama ei hakanud , sest see oli juba räägitud , süda oli selle koha pealt kergemaks saanud ning ülerääkimisel ei olnud mingit mõtet . 
1177	NA	 Varem oli see mees olnud meremees , nüüd oli ta põllumajandusriistade müügiagent . 
1177	NA	 Varem sõitis ta lõbusõidulaeva pootsmanina Samoa , Fidži , Tonga ja Tahiti vahet , nüüd vedas San Franciscost Papeetesse puuvillakombaine ja mitmesuguseid kastmisvahendeid . 
1178	NA	 Kui ma olin oma praega lõpetanud , kutsus mees mind endale külla . 
1179	NA	 Sõitsime tema autoga kitsastel , pimedatel ja kurvilistel tänavatel võrdlemisi kõrgele mäkke . 
1179	NA	 Auto oli küll loks , ma pidin ust kinni hoidma , et see küljest ära ei kukuks , aga miskipärast ma mõtlesin , et küllap on mehe villa vägev , küllap ta mind oma uhket elamist vaatama veabki . 
1180	NA	 Taas tõdesin , et olin langenud oma euroopalike hoiakute ja meelelaadi lõksu . 
1180	NA	 Polüneeslase sees ei ole mingit tarvidust uhkustada , tema ei taha olla teistest parem . 
1180	NA	 Tema soovib olla kõigiga võrdne ja sõber . 
1181	NA	 Mehe vaiadel majake koosnes ühestainsast toast , mis oli päris segi . 
1181	NA	 Mööblitükke ei olnud rohkem kui üks kasin kaheinimesevoodi ning paar tugitooli , mis olid väiksemate laste sängideks . 
1181	NA	 Üks laps tõstetigi sealt üles , et mulle istumiseks koht teha . 
1181	NA	 Kodus oli tal viis-kuus nooremat last , vanemad lapsed olid juba mööda ilma laiali . 
1181	NA	 Peamiselt muidugi Prantsusmaal , aga üks siiski prantsuskeelses Kanadas ning üks Madagaskaril . 
1182	NA	 Mulle meenus kohe mälestussammas Madagaskari vallutamisel langenud tahitilastele ... 
1183	NA	 Küllakutsuja peret oli õnnistatud tütardega , ka väljarändajaiks olid peamiselt tütred . 
1183	NA	 Olin varem arvanud , et kaugetesse maadesse õnne otsima siirduvad peamiselt mehed , aga olin eksinud . 
1183	NA	 Selgub , et kõigele lisaks on mul veel meesšovinistlikud eelarvamused ! 
1183	NA	 Tahiti naised on sama tragid , ei jää uue elukoha otsinguil meestest sammugi maha , vaat et jõuavad veel ettegi . 
1184	NA	 Naine tõi kähku ananassilõigud ja papaiad , mees pakkus kohalikku veini . 
1184	NA	 Veinist keeldusin , seda ei pandud pahaks . 
1185	NA	 Tahitilane ei suru kunagi teisele oma tahet ja arvamust peale . 
1186	NA	 Tahitilane ei varja ka oma elukutset ega vanust , temal on privaatsusest hoopis teine ettekujutus . 
1186	NA	 Mees ütles kohe , et tema naine on 51-aastane , juba restoranipukil oli ta öelnud mulle oma vanuseks 55 aastat . 
1187	NA	 Olin tolle tahiti naisega ühevanune . 
1188	NA	 Voodi kohale seintele olid kinnitatud esivanemate fotoportreed ovaalsetes raamides . 
1188	NA	 Neid oli üsna palju , nad vaatasid voodi poole manitseval pilgul , jäi mulje , et esivanemad käsivad sugu jätkata , ei luba oma hõimul välja surra . 
1189	NA	 Küsisin , miks siis ikka Tahitilt lahkutakse , miks juhtub nõnda , et tahitilane jätab maha oma igavese suve ning kipub kaledatesse ja külmadesse võõrastesse suurlinnadesse , samal ajal kui Euroopa pensionärid teevad kõik selleks , et jõuda juba enne surma paradiisi ning veeta oma elu lõpp kaunil ja tsiviliseeritud troopikasaarel . 
1190	NA	 Soov raha teenida ei tule arvesse – kirjutasin juba eespool , et töötu abiraha on saare võrdlemisi madala elukalliduse juures väga kõrge . 
1191	NA	 Ma ei saanudki selget vastust . 
1191	NA	 Nii mees kui naine tõdesid , et õigupoolest poleks mitte kellelgi vaja Tahitilt lahkuda ... 
1192	NA	 Põhjus on vist euroopaliku meelelaadi ülevõtmises , ja see meelelaad lihtsalt sunnib inimest mööda maailma ringi kondama ; täpselt sama viga on küljes nende ridade autoril . 
1193	NA	" Tagasiteel nägin mitmel pool sadama lao- ja parkimisplatsidel "" diskosid "" , kus trummipõrina ja laulu saatel löödi polüneesia rahvatantse . "
1193	NA	 Autod seisid ümber tantsuplatsi , nende põlema jäetud laternad valgustasid eredalt tantsijaid pilkases pimeduses . 
1193	NA	 Tahitil ongi niisugune komme , et sõidetakse autoga linnast natuke välja ning hakatakse pidu panema . 
1193	NA	 Iidne tung kisub linnastunud rahva vee äärde tantsima , aga väga kaugele ka ei viitsita sõita , sest veri juba keeb tantsu järele . 
1193	NA	 Autokapotile sätitakse laudlina , sinna kaetakse laud – peamiselt kokakoolapurgid ja hamburgerid . 
1193	NA	 Jäin pealtvaatajaks , tantsijaile meeldis , et nende ettevõtmise vastu huvi tuntakse . 
1193	NA	 Meil käiakse diskodel kas kahekesi või üksinda , viimasel juhul ollakse huvitatud partneri leidmisest . 
1193	NA	 Tahitil ollakse peol perekonniti , kaasas olid ka rinnalapsed , ja neid oli hästi palju . 
1193	NA	 Suuremad lapsed püüdsid oma vanemate eeskujul tantsuplatsi äärel tantsu lüüa , päris platsile neid siiski ei lastud , sest neil polnud keeruline kunst selge . 
1194	NA	 Tantsimine oli hoogsam kui meil harrastatav aeroobika , nõudis ka rohkem energiat , aga ähkijaid ja puhkijaid ei juhtunud ma märkama . 
1194	NA	 Noormehe ja neiu paaristantsu ei olnudki , ikka hüpeldi paljajalgselt ühesoolises rühmas , seljas rahvariided , keha katmata osad tätoveeritud . 
1194	NA	 Kui noormehed puhkasid , siis neiud tantsisid , ja kui neiud puhkasid , siis tantsisid noormehed . 
1194	NA	 Liigutustega anti edasi mingit iidset lugu ja sõnumit , tahaksin uskuda , et tantsijad selle sisu ka ise mäletavad . 
1194	NA	 Trumme oli palju , neid oli suuri ja väikesi , mitmesuguse kujuga , juba trummipulki oli mitmesuguse kujuga . 
1194	NA	 Muusika , tantsud ja tantsijad , aga eriti nende autotulede tekitatud pikad varjud lummasid . 
1195	NA	 Mõtlesin , et küllap on laupäev või pühapäev , noorus peab nädalalõppu . 
1196	NA	 Taas sain aru , et Tahitil on talv , ehkki oli 25 kraadi sooja ja juulikuu . 
1196	NA	 Tantsijad trampisid puudelt langenud lehtedel , mis krõbisesid täpselt samuti nagu meiegi kuivanud vahtralehed , kui neile peale astuda . 
1196	NA	 Tõstsin pilgu kõrgemale . 
1196	NA	 Ükski palm ega kummipuu ei olnud raagus , paljude puude okstel särasid kaunid õied , mõned naised olid roninud puudele neid korjama , et endale kaunis pärg punuda . 
1196	NA	 Troopikataimed ei viska oma lehti maha enne , kui uued on kasvatatud , nõnda ei märkagi me paljaid puid . 
1197	NA	 Tantsud on polüneesia eeposteks . 
1198	NA	" Euroopa rahvaste eeposed on verbaalsed , olgu nad kunstlikud ( nagu "" Kalevipoeg "" ) , poolkunstlikud või päris ehtsad . "
1199	NA	 USA rahva eeposeks on kauboifilmid , eepos väljendab end kinematograafiakeeles . 
1200	NA	 Aafrika , India , Okeaania ja paljude muude rahvaste eeposed kanduvad põlvest põlve tantsu kaudu või , kui taas võõrsõnaga väljenduda , siis – need eeposed on koreograafiakeeles . 
1201	NA	" Kas te kujutaksite endale ette , et meie noored koguneksid kuhugi parki või ühiselamuvestibüüli , et üheskoos "" Kalevipoega "" lugeda ? "
1202	NA	 Ei . 
1202	NA	" Ja sellepärast ei , et "" Kalevipoeg "" ei määra meie identiteeti , ei ole õigupoolest kunagi määranud , ehkki rahvusliku ärkamise ajal oli sellest tekstist ja ideest eesti rahvale veidike abi . "
1203	NA	 Aga tantsud määravad tahitilaste identiteedi , tantsides tunnevad nad , et kuuluvad kokku . 
1203	NA	 Mida ei suuda teha hoolega taaselustatav paganausk , seda teevad tantsud . 
1204	NA	 Tahitilase jaoks on see , kes ei tantsi , võõras , see ei kuulu nende sekka , see on kas prantslane või hiinlane . 
1204	NA	 Paganausu kombeid on kerge teeselda , sellega saab hakkama iga inimene , kes on saarel elanud vahest paar kuud . 
1204	NA	 Tantsu aga ei teeskle , seda ei õpi ära ka inimene , kes elanud saarel terve oma elu . 
1204	NA	 Tantsuoskus antakse põlvest põlve edasi vere kaudu , see on ja see jääb salasidemeks , mis tahitilasi kokku köidab . 
1205	NA	 Kui asjad peaksid kujunema nõnda , et Tahiti saab kord iseseisvaks , siis ei loeta iseseisvusdeklaratsiooni kindlasti rahvale ette , vaid selle sisu väljendatakse tantsu abil . 
1205	NA	 Siis on see tahitilasele mõistetav . 
1205	NA	 Võib-olla koostatakse ülejäänud maailma , eriti Prantsusmaa jaoks ka mingi tekst , mis kuskil avaldatakse , kuid tahitilasele piisaks tantsust . 
1206	NA	 Muide , koreograafia abil edastavad informatsiooni ka mesilased , linnud ning karjades elavad loomad . 
1206	NA	 Mesilane teatab oma lennul siksakke tehes , kust ta tuleb ja mida ta sealt sai , linnuparvede ja loomakarjade kuju ühel kindlal ajamomendil , hierarhias olevate isendite paigutus karjas ütleb sellele , kes aru saab , kõik – kas parajasti valitseb mingi oht , kas ja kus on süüa ja juua , kas on aeg tegelda järglaste soetamisega , kõige tähtsamaga siin elus . 
1207	NA	 Kahtlemata on tahitilased oskuse edastada sõnumit koreograafiakeeles õppinud looduselt . 
1207	NA	 On hea , et nende side loodusega ei ole veel päris katkenud . 
1207	NA	 Nn . tsivilisatsioon tungib ju vägisi kõikjale . 
1208	NA	 Ühe tantsu lööva noormehe taskust kukkus siis , kui ta parajasti , kõht taeva poole , silda tehes kuklaga püüdis maad puudutada , välja 100-frangine münt ja veeres minuni . 
1208	NA	 Tõstsin selle asfaldilt üles ning püüdsin talle näidata , mis juhtus . 
1208	NA	 Oma tantsukorda ootavad neiud keelasid mind – ärgu ma segagu sellise tühise asjaga tantsijat , kes teeb väga tähtsat tööd . 
1208	NA	 Andsin mündi üle alles vaheajal , mil mees oma džiibi kapotikaanele toetudes kokakoolat jõi . 
1209	NA	 Ütlesin talle , et minu arvates on kookospalmi mahl parem kui kokakoola , pealegi müüakse seda täpselt samasugustes plekkpurkides nagu seda punakat suhkurdatud naftajooki . 
1210	NA	 Nooruk viskas põlastavalt käega ning ütles , et koka on maailma parim jook ... 
1211	NA	 Kostja ja Igor olid leidnud kaks sõpra meie lähedal sildunud , Panama lipu all sõitvast USA konteinerlaevast . 
1211	NA	 Varem olid nad kohtunud Kaplinnas , nüüd Papeetes . 
1211	NA	 Nad istusid salongis ja jõid õlut . 
1211	NA	 Mehed olid ukrainlased , nagu peaaegu kõik tolle laeva meremehed . 
1211	NA	 Meeskondi ostetakse täiskomplektis , nõnda on odavam . 
1211	NA	 Nad olid madrused ja sõitsid oma 22 sõlme tegeval laeval viisnurka Los Angeles – Papeete – Sydney – Singapur – Honolulu – Los Angeles , teenisid 1700 dollarit kuus . 
1211	NA	 Kui nad oleksid ameeriklased , siis makstaks neile 3500 dollarit kuus , kui eurooplased , siis 3000 dollarit . 
1212	NA	 Ütlesin , et minu teada asub Ukraina Euroopas . 
1213	NA	 Mehed vaid naersid selle peale ja laiutasid käsi . 
1213	NA	 Ainult kapten ei ole Ukrainast värvatud , tema on Saksamaalt ja saab 22 000 dollarit kuus . 
1213	NA	 Pole viga , eks ole ? 
1214	NA	 Hommikul lahkusime sadamast . 
1215	NA	 Kiire konteinerlaev oli juba läinud , seda oodati Sydneys , kai äärde jäi meie kõrval teisel pool seisnud Korea kalalaev . 
1215	NA	 Kui me sisse sõitsime , oli laeva parras üleni roosteplekke täis , paari päevaga olid usinad korealased selle lumivalgeks võõbanud . 
1215	NA	 Laev oli meie omast väiksem , aga selle peal oli ametis mitukümmend inimest , kõik kuidagiviisi kalapüügiga seotud . 
1216	NA	 Heino ütles , et niisugustel laevadel on ainult juhtkond laevatoidul , enamik meeskonnast oma leivakoti peal . 
1216	NA	 Kui see tühjaks saab , tuleb oma raha eest turule minna . 
1216	NA	 Sellepärast siis mehed nii kannatlikult kogu aeg käsiõngega kala püüdsidki , et neil oli kõht tühi . 
1216	NA	 Terve reeling oli neid täis , küll kilkasid nad rõõmsalt , kui mõni kala kätte sai . 
1216	NA	 Õnneks juhtus seda tihti . 
1216	NA	 Kalad olid erksavärvilised , loodame , et kõlbasid süüa . 
1217	NA	 Vaatasime ahtris seistes veel kord mägise Tahiti panoraami . 
1217	NA	 Ah , kuidas tahaks sinna tagasi ! 
1218	NA	 Tongale ! 
1219	NA	 Teekond Tahitilt Tongale kestis 9 päeva . 
1220	NA	 Põhja poole jäid Ühendussaared ( Unioni saared ) Raiateia ja Huahine ning Palmerstoni atoll , lõuna poole Harvey saared . 
1221	NA	 Palmerstoni juures nägime tantsivat vaala . 
1221	NA	 Loom kargas kas 11 või koguni 12 korda järjest ning väga lühikeste vaheaegade järel täies pikkuses veest välja , vaid mõnel korral jäi sabauim vette , tavaliselt mitte . 
1222	NA	 Miks ta seda tegi ? 
1223	NA	 Seda ei tea keegi , sellele pole suutnud ühest vastust anda isegi teadlased . 
1223	NA	 Arvatakse , et see on üks informatsiooni levitamise viise . 
1223	NA	 Vägevad matsud levivad veel all väga kiiresti ja väga kaugele , levivad teiste vaaladeni , kes siis reageerivad nõnda , kuidas kõrgem võim on neile ette näinud . 
1224	NA	 Heino ütles , et ta on enam kui pool sajandit loodust jälginud ning on absoluutselt kindel , et kõik loomad räägivad . 
1225	NA	 Ka mina arvan , et vaal tantsis vees samal põhjusel , miks korallrifil tegid seda inimesed . 
1226	NA	 Tark lootsiraamat ütleb Palmerstoni kohta järgmist : 
1227	NA	" "" Cooki saarte kõige alumine , kõige loodepoolsem osa , piki meridiaani 7 miili pikk , laius 5 miili , ulatub ainult pisut-pisut üle merepinna , on väga ohtlik laevadele . "
1227	NA	 Palmerstonist soovitatakse mööda sõita vähemalt 4 miili kauguselt , sest eri andmetel kõigub atolli täpne asukoht 2–3 miili . 
1228	NA	 Palmerstoni ümber puhuvad terve aasta karmid orkaanid , kõige rohkem on neid jaanuaris ja veebruaris . 
1228	NA	" "" "
1229	NA	 Meie sõitsime nendes vetes juulikuus , kui oli suurepärane troopikailm , ookean oli vaikne ja õhk jahe . 
1230	NA	 Tantsiva vaala juures olime läbinud 11 790 miili , meie koordinaadid olid 18 kraadi , 34 minutit ja 4,68 sekundit lõunalaiust ning 158 kraadi , 59 minutit 2,20 sekundit läänepikkust . 
1231	NA	 Heino laskis mehaanikutel laeva kiiruse maha võtta , et mitte jõuda Tongale teisipäeva öösel . 
1231	NA	 Sealkandis on väga rasked navigatsioonitingimused . 
1231	NA	 Nüüd pidime kohale jõudma kolmapäeva hommikul . 
1231	NA	 Natukese aja pärast Heino täpsustas – muidugi jõuame me Tongale neljapäeva hommikul . 
1232	NA	 Toh-oo , kuidas võib ikka nii ebatäpselt arvutada , et terve ööpäeva mööda paned ? 
1233	NA	 Selgus , et asi ei ole arvutusveas . 
1233	NA	 Tonga on teisel pool kuupäevarada , nõnda kadus meie jaoks üks ööpäev lihtsalt olematusesse . 
1234	NA	 Ka Beveredge'i rifi lähedal nägime tantsivat vaala . 
1234	NA	 Päris pööraseks läinud , muud nad enam teha ei oskagi kui ainult tantsida ! 
1235	NA	 Kuidas saaks talle öelda , et mis siin tantsid , uju kähku Palmerstoni kanti , sealt leiad sõbra , kellel on üksi igav ? 
1236	NA	 Beveredge'i riff ei ole veel atolliks muutunud , see võtab aega veel paar tuhat aastat või kauemgi . 
1236	NA	 Asi on selles , et asustatud saared jäävad kaugele , tuul ei puhu siia palmiseemneid , mis palmid kasvama paneks ning nõnda kaasa aitaks rifi atolliks muutumisele . 
1237	NA	 Lootsiraamat : 
1238	NA	" "" Riff on 6 miili pikk ja 3 miili lai , idaosas on hästi näha uppunud laev . "
1238	NA	 Rifi sees on laguun 4 miili pikk ja 2 miili lai . 
1238	NA	 Laguuni saab sisse sõita läbipääsu kaudu rifi edelaküljel . 
1238	NA	 Läbipääs on 1,5 kaabeltaud lai ja 7,6 meetrit sügav . 
1238	NA	 Laguuni sügavus on 3,7 kuni 12,8 meetrit . 
1238	NA	 Laguunis on väga palju kalu . 
1239	NA	 1991 . aasta andmetel asub riff hoopis 5 miili ida pool . 
1239	NA	" "" "
1240	NA	 Ümmarguse rifi sees olid lainetevarjus ankrus kaks luksusjahti . 
1241	NA	 Muidugi püüti seal kala , sest tegemist on maailma ühe kõige kalarikkama paigaga . 
1242	NA	 Aega meil oli , panime laeva seisma , lasksime ankru põhja ning järgisime head eeskuju . 
1243	NA	 Saime põhjaõngedega kätte ühe moreeni ning mitu palukala ja paluhina , ühe umbes poolteisemeetripikkuse hai vedasime küll laeva pardani , aga siis hakkas ta vist aru saama , mis temaga juhtuda võib , hai tõmbas tamiili puruks ning ujus koos konksuga rahulikult minema . 
1244	NA	 Moreen oli vöödiline nagu sebra , aga muidu mao moodi , teda ei söandanud keegi kätte võtta , kui ta trümmis vingerdas . 
1244	NA	 Kostja tõi puuhaamri , lajatas sellega moreenile paar korda vastu pead , kuniks elukas vaguraks jäi . 
1244	NA	 Ometi polnud ta veel surnud , ta vaid teeskles surnut , et ellu jääda . 
1244	NA	 Kui Kostja hakkas teda kätte võtma , tegi moreen võimsa vedrutuse , millele järgnes nõnda pikk hüpe , et ta olekski peaaegu ookeani tagasi lennanud . 
1244	NA	 Paar haamrihoopi veel kustutasid sitke olendi elu . 
1245	NA	 Moreeniuhhaa oli maitsev ilma kõrvalainetetagi , isegi väga maitsev . 
1246	NA	 Meie põhjaõnged olid 4 kilomeetri pikkuse tamiiliga , neid keritakse kettale , mille ringiajamine on päris tükk tööd . 
1247	NA	 Beveredge'i juures läks meil vaja ainult umbes kilomeetri pikkust tamiili , sest sügavus meie all polnud suurem kui 500 meetrit . 
1247	NA	 Seal olid veealuste vulkaanide tipud , mille kraatrites elavadki palukalad ja paluhinad . 
1248	NA	 Palukala tähendab polüneesia keeles 'punane kala' ning paluhina 'valge kala' . 
1248	NA	 Palukala liha oli tõepoolest lõheroosa nagu gorbuušal Vaikse ookeani põhjaosas ning paluhina liha värv oli vesiroosistki valgem nagu valgel kalal ( vene keeles belaja rõba ) Amuuri jõel . 
1248	NA	 Võib-olla on tegemist albiino palukalaga ja Amuuri jões albiino gorbuušaga , sest kui värvuserinevust mitte arvestada , siis on kalad päris ühte moodi ? 
1249	NA	 Huvitav on ka see , et kala ei tähenda polüneesia keeles kala , vaid 'punane' ning hoopis palu on eesti keeles 'kala' . 
1250	NA	 Mõlemad , nii palukala kui paluhina on jaapanlaste lemmikkaladeks , nende kokkuostuhind on 19 dollarit kilo ning nende püügiga võiks väga hästi ära elada . 
1251	NA	 Küsimus ei ole aga püüdmises , sest kalu ookeanis siiski jätkub , küsimus on püügiloa saamises ning selles , kas õnnestub saaki müüa või mitte . 
1252	NA	 26 . augustil ületasime kuupäevaraja , see toimus minu vahikorra ajal. 
1253	NA	 Oleks võinud veidike nalja teha , laeva mööda kuupäevarada sõitma panna , näiteks otse alla , lõuna poole . 
1253	NA	 Siis oleks laeva paremas pardas olnud 28. august , laeva vasakus pardas 26. august . 
1254	NA	 Nüüd , mil meie kurss on endiselt SWW ( lääneedelasse ) , jääb mul 27. august selles ilmas elamata . 
1255	NA	" Kui keegi peaks mulle kunagi hauatahvli tegema , siis peaks seal minu nime all olema kirjas : "" 1. nov. 1947 – 26. aug. 1999 ning 28. aug. 1999 – ... "" "
1256	NA	 Huvitav , et laeva instrumendid , arvutid kaasa arvatud , ei reageeri kuupäevaraja ületamisele , neid tuleb 24 tundi edasi kruttida . 
1256	NA	 Järelikult pole programmid ikka täiuslikud , sest arvuti ometi teab meie koordinaate ning peaks teadma ka seda , et kuupäevaraja ületamisel jääb üks päev vahele . 
1257	NA	 Veel üks muutus toimus ajaarvestuses . 
1257	NA	 Kui varem oli laevakell kodusest ajast 14 tundi taga , siis pärast maagilise raja ületamist oli see 10 tundi ees . 
1258	NA	 Jõudsime ka Tonga saare raadiotelefonikuuldavuse piirkonda , Heino sai teada , et ta on vahepeal vanaisaks saanud . 
1259	NA	 Heino poeg Risto elab juba neli aastat Tongal , ta võttis seal ka naise , nüüd sündis neil poeg . 
1259	NA	 Heino on õnnelik , tal seisab Tongal ees ristimisele minek . 
1260	NA	 Heino on saarlane , ta pojad on samasugused mööda maailma rändajad nagu ta isegi . 
1260	NA	 Üks poegadest elas tal Tiibetis , nüüdseks on küll Rootsi tagasi kolinud , teine on oma õnne leidnud Tongal . 
1261	NA	 Päris uhke , eks ole ? 
1262	NA	 Jõudsime sadamasse . 
1263	NA	 Meie teekond oli 12 725 meremiili ( 23 580 km ) pikk , koordinaadid sadamas olid 21 kraadi , 08 minutit ja 1,31 sekundit lõunalaiust ning 175 kraadi , 10 minutit ja 8,27 sekundit läänepikkust . 
1264	NA	 Kõik teavad , et kuupäevarada on läänepikkusel 180 kraadi . 
1264	NA	 Ent Tonga kuningriik on seda rada viie kraadi võrra itta nihutanud , et kogu kuningriigis oleks üks ja sama kuupäev , muidu tekiks ju hästi palju segadusi . 
1265	NA	 Sama on tehtud Venemaal , ka osa Tšukotka poolsaarest peaks jääma ida poole kuupäevarada , ent selle vältimiseks on seda , vaid virtuaalselt eksisteerivat rada nihutatud üsna palju itta . 
1266	NA	 Kuupäevaraja nn. õgvendus lubas Tonga kuningal 1999. aastal väita , et esimesena maailmas jõuab uus aastatuhat Tongale . 
1266	NA	 ( Tšukotkale jõuab see siiski varem , sest Tšukotka kohal on kuupäevarada kaugemale itta nihutatud . ) 
1267	NA	 Tongal olid juba pool aastat varem välja müüdud kõik hotellid , inimesed igalt poolt maailmast tahtsid olla uue aastatuhande saabumise esimesed tunnistajad . 
1267	NA	 ( Turismi mõttes ei paku Tšukotka Tongale loomulikult mitte mingit konkurentsi , sest aastavahetusel valitseb seal käre pakane , mida keegi ei soovi tunda , olgugi et aastatuhat jõuab sinna mõni minut varem . ) 
1268	NA	 Selle aastatuhande saabumisega oli veel paar 'aga' . 
1269	NA	 Esiteks on Lõunamerel veel Uus-Meremaale kuuluv üsna mägine Chathami saar . 
1269	NA	 Hoolimata sellest , et Chatham jääb Tongast lääne poole , paistaks uue aastatuhande esimene päike Chathami kõige kõrgemalt mäetipult poolteist minutit varem , sest kuupäevarajale lähim Tonga saarestiku kõrgeim mäetipp Eua saarel ( juhuslikult on see sama kõrge kui meie Munamägi – 318 meetrit ) on sellest madalam . 
1269	NA	 Aga mis siis , kui on pilvine ja päikesetõusu pole Chathamilt näha ? 
1269	NA	 Siis jääb ootajal võimalus öelda : päike tõusis ju ikkagi , olgugi et oli pilvede taga . 
1270	NA	 Täiesti ootamatult kerkis veel üks konkurent . 
1271	NA	 Naaberriigi Kiribati valitsejad teatasid äkki , et üks neile kuuluv atoll on väga-väga ligidal kuupäevarajale . 
1272	NA	 Eespool oli juba juttu sellest , et kuigi GPS-süsteemi sektandid määravad objekti ( kui vaja , siis ka atolli ) asukoha ükskõik kus maakera punktis mõnesentimeetrise täpsusega , selgub teistkordsel mõõtmisel tihti , et see objekt ( näiteks atoll ) asub tervelt viis miili eemal oma varasemast määrangust . 
1272	NA	 Ja atollid ometi ei liigu , vähemalt nõnda kiiresti mitte . 
1272	NA	 Järelikult on või oli tegemist mõõtmisveaga . 
1273	NA	 Kiribati valitsejad kinnitasid , et neil on Greenwichi kuninglikust observatooriumist ametlik kinnitus selle kohta , et nende riiki jõuab uus aastatuhat esimesena . 
1273	NA	 Atollil ei tule peopidamine muidugi kõne alla , sest ükski atoll ei kerki veepinnast kõrgemale kui poolteist meetrit , kuna korall-loomad vajavad eluks pidevalt vett . 
1273	NA	 Aga pidu võib pidada pealinnas , olgugi et see asub kuupäevarajast väga kaugel . 
1274	NA	 Huvitav oli Tonga kuninga Taufa'ahau Tupou IV vastus Kiribati pretensioonile . 
1274	NA	 Tonga kuningas laskis endale ehitada tohutu suure katamaraankanuu , et sellega koos oma 200 õukondlasega sõita otse kuupäevarajale ning tervitada inimkonna nimel uut aastatuhandet . 
1274	NA	 Seejärel pidid kuningas ise ja kõige tähtsamad aukandjad lendama helikopteriga tagasi , kanuu aga jätkama teekonda ümber maakera ning tervitama kõiki maailma maid ja rahvad , viima igale poole sõnumit Tongast , tema kuningast ja uuest aastatuhandest . 
1275	NA	 Nõnda muide ka sündis . 
1276	NA	 Võib-olla tundub see kellelegi naljakas , aga nalja siin ei ole . 
1276	NA	 Tonga kuningas ei tahtnud Tonga olemasolust informeerida ainult välismaailma . 
1276	NA	 Ta tahtis ka tongalastele teada anda , et nad on väärt rahvas – Euroopa keskajal olid nad vaprad meresõitjad , toonane Tonga kuningas valitses Vaikse ookeani lõunaosa enam-vähem kõiki asustatud saari ( see impeerium võistles pindala poolest hilisemate Briti ja Nõukogude impeeriumitega – kui akvatooriumi ka lugeda ) , ning aastatuhandevahetusel ette nähtud maailma suurim show pidi lisaks ärilistele kaalutlustele ja turistide peibutamisele tongalastele endilegi meenutama nende suurt minevikku , et peletada tongalastes maad võtvat alaväärsuskompleksi . 
1277	NA	 Niisiis olid augustis 1999 kõik vähesed hotellikohad turistidele Tongal reserveeritud . 
1277	NA	 Eriti palju oli seesuguseid fanaatikuid , kes kavatsesid alustada oma tralli Tongalt , ent seejärel istuda lennukisse , sõita uut aastatuhandet vastu võtma Kiribatile , seejärel Samoale , siis Fidžile , Sydneysse – ühesõnaga teha tiir ümber maakera uue aastatuhande saabumisega samal ajal. 
1278	NA	 Muide , ka järgmine vaatus oli Tongal ette nähtud . 
1279	NA	" Veebruaris 2000 tuli "" Dateline'i "" ( 'Kuupäevaraja' ) hotellis , Tonga kõige luksuslikumas ja ainukeses 3-tärnilises ööbimiskohas kokku astronoomide , matemaatikute ja kalendritarkade kongress , kus otsustati , et millenniumivahetuse peoga läks ikkagi veidike viltu ning õige aeg pidutseda on hoopis 31. detsembril aastal 2000 ... "
1280	NA	 Ja show pidi minema kordamisele . 
1281	NA	 Huvitav , kas õnnestub lihtsameelseid turiste kaks korda ninapidi vedada ? 
1282	NA	 Nagu selgus , õnnestus küll . 
1283	NA	 Ärimeeste lootused on rajatud ebausule . 
1283	NA	 Paljud inimesed usuvad , et kui nad aastavahetuse hetkel midagi soovivad , siis läheb see soov täide . 
1283	NA	 Ja mida veel rääkida aastatuhandevahetusest ! 
1283	NA	 Inimesel tärkab võimalus olla tuhat aastat õnnelik , eriti siis , kui ta seda soovi sõnub mitu korda , aastatuhandevahetusega ümber maakera kaasas kulgedes . 
1284	NA	 Paradiisisaar 
1285	NA	 Tonga pealinna Nuku'alofa sadamasse sisse sõites vaatasin hoolega ringi . 
1285	NA	 Viimane sõnum , mis oli ületanud rahvusvaheliste agentuuride uudisekünnise ning mida ma ajalehest Tonga kohta lugema juhtusin , teatas , et siin lähedal kerkis ookeanist saar 7. jaanuaril 1999. 
1286	NA	 Sellist asja juhtub Tongal aeg-ajalt ikka , see ei pane kedagi imestama . 
1286	NA	 Mõne päeva pärast sain teada , et suitsu ookeanist ja saare sündi nägid pealt mõlemad Tonga eestlastest laevakaptenid . 
1286	NA	 Kapten Leonhard Niidul tarvitses selleks ainult binokkel võtta ning oma maja aknast välja vaadata , kapten Risto Härmat juhtus oma laevaga parajasti sündivast saarest mööda sõitma . 
1287	NA	 Eestlased on varemgi näinud saarte sünde Tonga lähedal . 
1288	NA	" Mereteadlane Ivar Murdmaa oma väga heas raamatus "" Ookean tulerõngas "" kirjeldab uue saare sündi 12. detsembril 1967. "
1288	NA	 Saarele pandi kohe nimi – Metisi , see võeti madalikult , mille pealt saar välja kasvas . 
1289	NA	 Algul mõtlesid meremehed , et näevad ookeaniöös põlevat laeva , lähemale sõites saadi aru , et merest purskas vulkaan . 
1289	NA	 Laavakamakad lendasid taeva poole , vaatepilt oli suurejooneline . 
1289	NA	 Laavapursked tõusid umbes 300 meetri , leegid ja hiigelsuured valged suitsupilved 1000 meetri kõrgusele . 
1289	NA	 Vulkaanist lendas üle Tonga kuningas Taufa'ahau Tupou IV , kes käis vaatamas oma uut valdust . 
1289	NA	 Varem oli talle kuulunud 109 saart hiigelsuurel alal Vaikses ookeanis , nüüd oli tal neid 110 , lisaks üle poolesaja atolli . 
1289	NA	 Saare läbimõõt oli umbes pool miili , julgemad mehed tegid katseid seal maabuda , et kuninga käsul kinnitada teiste võimalike pretendentide korralekutsumiseks uuele valdusele Tonga lipp . 
1289	NA	 Katsed ei õnnestunud , kuumal laaval ei saa kõndida , laava peab enne jahtuma ja hanguma , kui sellele võib jala peale panna . 
1290	NA	 Vulkaan purskas jaanuari keskpaigani , saaregi eluiga ei olnud pikem , ainult üks kuu . 
1290	NA	 Selgus , et saar oli pimsist , pimss on aga veest kergem ning nõnda uhtusid lained saare laiali . 
1291	NA	 Edasi kirjeldab Ivar Murdmaa Tonga kuningriigi elu-olu . 
1291	NA	 Tänaseks , kui neid ridu kirja panen , seega 32 aastaga , on kõik totaalselt muutunud . 
1291	NA	 Tongast on sellesama kuninga juhtimisel , kelle vahtkonnavahetuse tseremooniat Murdmaa peab operetlik-koomiliseks , saanud kõigiti mugav ja omapärane riik , kus ei ahvita järele Ameerikat nagu teistel Vaikse ookeani saartel . 
1292	NA	 Murdmaa pidi maabuma laevaga , nüüdseks on Nuku'alofas vähemalt kolm eeskujulikku sadamat , esimese neist ehitasid ameeriklased ja inglased juba 1942. aastal , Teise maailmasõja ajal , kui rajasid mereväebaasi Jaapani ekspansiooni tõkestamiseks . 
1293	NA	 Murdmaa nägi saarel vaid mõnd mootorratast ja ühte autot . 
1293	NA	 Tänaseks on tegemist vahest kõige autostunuma piirkonnaga terves maailmas . 
1293	NA	 Tongalane sõidab üle tänava poodigi autoga , tema meelest riivab see tema mainet , kui ta jala astub . 
1293	NA	 Tõsi , autod on peamiselt Uus-Meremaalt ja Austraaliast toodud loksud , tihti mõlkis , ilma ukseta või kapotikaaneta , kuid mis sellest ? 
1293	NA	 Peaasi , et sõidab . 
1293	NA	 Aga leidub ka uhkeid džiipe , nendega sõidavad peamiselt välismaalased . 
1293	NA	 Neid on palju , Tongale on kuhjunud koletul määral kõikvõimalikke abiorganisatsioone ja misjoniseltse . 
1293	NA	 Kes ei sooviks siis elada igaveses mõnusas suves , kus temperatuur haruharva tõuseb üle 25 ning langeb alla 20 kraadi ! 
1294	NA	 Praeguste tendentside jätkudes näeb Tonga tulevik välja küll selline : tongalased elavad Sydneys , Aucklandis ja San Franciscos , aga Austraalia , USA ja Uus-Meremaa pensionärid Tongal . 
1294	NA	 Tonga peres on mõniteist last , ometi kahaneb Tonga kodakondsete arv aastas 3 protsenti . 
1294	NA	 Väljaränne on kohutavalt kõrge , päris kesktänaval võib näha moodsaid Austraaliale ja Uus-Meremaale kuuluvad maju , kus vormistatakse väljarändamisdokumente . 
1295	NA	 Tonga kuningas on välja andnud seadusi , mis piiravad sisserännet , ja need ei puuduta mitte ainult uusmeremaalasi , austraallasi ja ameeriklasi . 
1296	NA	 Saarel elab kolm eestlast , kõik nad peavad tegema pingutusi , et nende viibimine seal oleks legaalne . 
1297	NA	 Kapten Leonhard Niit , kes on saarel elanud 18 aastat ning kellest hiljem tuleb juttu pikemalt , peab iga kahe aasta tagant pikendama oma elamis- ja tööluba . 
1297	NA	 Kapten Risto Härmat , kes on abielus Tonga kõige kõrgema kohtuniku tütrega , peab tegema sama . 
1297	NA	 Endine Tartu disainer neiu Evelin , kes on Niidu sekretäriks ja abiliseks , peab iga kuue kuu tagant lendama korraks kuhugi naaberriiki , sealt tagasi tulema ning siis uuesti kuueks kuuks elamis- ja tööluba taotlema . 
1298	NA	 Tonga on kõige ürgsem , kõige polüneeslaslikum saar Vaikses ookeanis , just suurepärase haridusega kuningas seisab vastu amerikaniseerumisele . 
1298	NA	 Kõiki inimesi võetakse vastu erakordse südamlikkusega . 
1298	NA	 Tongal ei ole euroopalik-ameerikalikku kalkust ja kaledust ning arvatavasti just see kütkestab sisserändajaid – lisaks paradiislikule loodusele ja kliimale . 
1299	NA	 Ehk tasuks kõigepealt veidi kirjeldada Tonga geograafilisi tingimusi . 
1300	NA	 Tonga ( ehk Sõpruse ) saared hõlmavad väga suurt ala Lõunameres , nad jagunevad kolme suurde rühma , mis on saanud nime oma peasaare järgi – Tongatapu , Vava'u ja Ha'apai . 
1301	NA	 Olgu kohe öeldud , et nimi Tonga põhjustab vahetevahel segadust . 
1301	NA	 Kui juustäpne olla , siis sellenimelist saart ei olegi olemas , Tonga on kogu suure saarestiku ja kuningriigi nimeks , kusjuures saarestikul on paralleelnimi – Sõpruse saarestik ( nagu selle ristis James Cook ) , ent Tongatapu saarterühma suurimat saart , mille ametlik nimi on kah Tongatapu , kutsutakse tihti lühiduse mõttes samuti Tongaks , sellisena on see saar märgitud ka üldlevinud kaartidele , kuid mitte täpsetele merekaartidele , mida kasutatakse navigeerimisel . 
1301	NA	 Minagi olen kasutanud nime Tonga nii suurima saare kui kuningriigi tähenduses . 
1301	NA	 Kui juttu on loodusest , siis kasutatakse kõrvuti Tonga nimega ka Sõpruse saarestiku nime , seda ei häbeneta ega peeta inglastest jäänud koloniaalpärandiks . 
1301	NA	 Kui juttu on riigist ja kuningast , siis pruugitakse ainult iidset , kuulsat ja rahvuslikku nime Tonga . 
1302	NA	 Suurim saar on pindala poolest umbes pool Hiiumaad , seal asub ka kuningriigi pealinn , umbes 35 000 elanikuga Nuku'alofa , mis küll linnapiiri järel jätkub külade peaaegu katkematu ahelana . 
1302	NA	 Saarel elab kokku umbes 80 000 inimest , seega umbes 75 protsenti Tonga kuninga alamatest . 
1302	NA	 Asustatud saari on kuningriigil aga 37. 
1303	NA	 Kuid mõistetel asustatud/asustamata on Lõunamerel natuke teine sisu . 
1303	NA	 Kui tegemist ei ole just möödunud nädalal sündinud vulkaanisaarega või alles aasta-poolteist tagasi ookeanist välja kasvanud koralliatolliga , on saarel kindlasti elu ka siis , kui seda asustamata saareks loetakse . 
1303	NA	 Hooajati , kopra ( kookospalmi vilja ) valmimise ajal elavad seal koprakorjajad . 
1303	NA	 Ka võib nn. asustama saarel olla erakuid , kes muust maailmast mitte midagi teada ei soovi . 
1303	NA	 Usutakse , et neid on praegugi üsna palju ja neid on kindlasti olnud kõikidel saartel . 
1303	NA	 Need on tsivilisatsioonist tüdinud kodukootud filosoofid , euroopalik-ameerikalikus eluvõitluses lüüa saanud luuserid ja heidikud ning mitut liiki põgenikud ja tagaotsitavad , olgu nad siis taga otsitud oma naise , ämma , laste või politseivõimude poolt . 
1303	NA	 Moraalinormide leebumise tõttu on aga kadunud üks liik erakuid , kes olid vanasti tühjade saarte peamised asukad . 
1303	NA	 Need olid homopaarid , kes siis , kui laeval nende kiindumus teineteisesse avastati , suure häbistamisega maha tõsteti ; neile anti kaasa tikud , kirves , raudnaelad , kaabeltau nööri ja muud elualustuseks vajalikku ning nad saadeti paadiga tühja randa . 
1303	NA	 Peaaegu kõikidel saartel leidub maapõues magedat vett , lisaks sellele kallab tihti vihma , nõnda et inimesed , kes ei ihale linnade , kõrtside ja televisiooni järele , võivad end hästi tunda , seda enam , kui oled koos armsamaga , kes sind igati mõistab ja sinu suundumust jagab . 
1303	NA	 ( Mida aga teha siis , kui armastus lõpeb ning puhkevad perekonnatülid ? 
1303	NA	 Lahkuminek ja ärakolimine on kaunis tülikas . 
1303	NA	 Kas peab üks asjaosalistest purjetama naabersaarele ? 
1303	NA	 Aga kumb ? ) 
1304	NA	 Vulkaanilist päritolu saared asuvad Tonga saarestiku lääneosas , idapoolsed on korallsaared . 
1304	NA	 Kõige kõrgem punkt on Kao saarel , ulatub 1031 meetrit üle merepinna . 
1305	NA	 Enamik saari on kaetud tiheda taimestikuga , vähem on rohelust vulkaanisaartel , eriti neil , kus viimasest purskest ei ole möödunud paari aastatki . 
1306	NA	 Kliima on kuiv maist kuni detsembrini , vihmaperioodidel on niiskust väga palju . 
1306	NA	 Orkaane esineb detsembrist kuni märtsini , teinekord ka mais . 
1306	NA	 Muidu on tuuled uskumatult püsivad , tongalane ütleb pisut liialdades , et üksteist kuud aastas puhub tuul ühes suunas , ühe kuu aga keerutab siia-sinna . 
1306	NA	 Kui on tormid , siis on loodetormid , kui on passaadid , siis kagu- või idakagu passaadid . 
1306	NA	 Väga tihti on maavärinaid ja vulkaanipurskeid . 
1306	NA	 Kõik hoovused ja veejooksud ümber saarte muutuvad kaks korda ööpäevas – 12 tundi jooksevad veed korallriffide vahel ühes suunas , seejärel hakkavad jooksma vastassuunas . 
1306	NA	 Tõusu kõrgus on ainult 1,5 meetrit . 
1306	NA	 Suitsevate kraatritega veepealseteks vulkaanideks on Tofua , Fonuafo'ou , Foa , Late , Neiafu ja Fonualei , veealused vulkaanid on alles kaardistamisel ja ristimisel . 
1307	NA	 Kõige tuntum vulkaan asub ookeanis , Tongatapu saare Niu-Anofa neemest 18 miili loodes , selle pursked ei muuda mitte ainult merepõhja reljeefi , vaid ka saare kuju ning tekitavad aeg-ajalt uusi saarekesi . 
1308	NA	 Tonga juures ookeanipõhjas asub maailma sügavuselt teine süvik , Tongatapu triivib aeglaselt , ent kindlalt selle süviku poole ning umbes tuhande aasta pärast on jäädavalt kadunud . 
1309	NA	 Kas massiliselt väljarändavad tongalased peavad silmas just seda perspektiivi ? 
1310	NA	 Peasaar Tongatapu on korallsaar , väga viljaka pinnasega , kohati heledat , kohati tumedat värvi , saare all on palju vulkaanipursete ja lainete uuristatud käike , neid mööda on saare all võimalik vaheldumisi vee peal ja vee all ujudes liikuda ühest külast teise . 
1310	NA	 Tänapäeva tongalased seda enam teha ei julge , kardavad eksida ja uppuda . 
1310	NA	 Paar aastat tagasi hakkas sellist närvekõditavat turismiteenust pakkuma üks riski mitte kartev firma , ehitas ookeani äärde ühe suurema koopa suu ette uksegi , aga kahjuks ei õnnestunud kohale meelitada kuigi palju huvilisi ning asi jäi soiku . 
1311	NA	 Mööda saart kõndides võib märgata , kuidas järsku purskab maa alt kõrgele taeva alla vesi ning suure vedamise korral võib inimese jalge ette podinal sadada värvilisi kalu . 
1312	NA	 Mis siis juhtus ? 
1313	NA	 Ookeanilaine murdis Tongat kaitsvast rifist üle , veeres kaldani , kaldast edasi liikus laine mööda maa-alust käiku kuni tolle käigu lõpuni või vähemalt äkilise kurvini . 
1313	NA	 Korallipinda oli pikkamisi uuristunud auk ning just selle augu kaudu viskuski laine jõuliselt taeva poole . 
1314	NA	 Enamiku saarest hõlmab suur ja madal laguun , mis kohati on võsastunud , vaesemate külade ning Nuku'alofa vaesemate linnaosade juures täidab see haisva prügimäe aset , ent laguuni ääres on ka rikkurite villad , mille kõrval ankrus luksuskaatrid ja vesilennukid . 
1314	NA	 ( Viimane on Okeaanias sama populaarne sõiduriist nagu Siberis . ) 
1314	NA	 Laguuni juures on tähistatud ka koht , kus James Cook 1775. aastal esimest korda maabus . 
1314	NA	 Igal aastal peetakse sel päeval karnevali , kus etendatakse James Cooki maabumist – seda , kuidas värvikates kostüümides laevaohvitserid Tongale tulid , kuidas kuningas nad sõbralikult vastu võttis , mille järgi Cook panigi saarestikule nime Friendly Islands . 
1314	NA	 Kokku käis Cook Tongal kolm korda ning tema suhted kuningate ja teiste ülikutega aina paranesid . 
1315	NA	 Tänu headele suhetele sattuski saarestik Briti protektsiooni alla , kus oldi kuni 1970. aastani . 
1316	NA	" Siinkohal on aga jällegi paar "" aga "" , mis ühelt poolt annab tunnistust Inglise koloniaalpoliitika salakavalusest ja edukusest , teiselt poolt Tonga kuningate tarkusest . "
1317	NA	 Tongal koostatud Tonga ajaloo järgi pole saarestik kunagi Inglismaale kuulunud , hoolimata sellest , et Londonis peeti Sõpruse saarestikku Briti krooni osaks . 
1317	NA	 Ka minul oli selleteemaline vaidlus Tonga tervishoiuministriga . 
1317	NA	 Kui kõrgelt haritud mees mulle ütles , et Tonga ei ole kunagi olnud Inglismaa koloonia , vaidlesin talle kohe vastu – vaadake ükskõik missugusesse kättesattuvasse entsüklopeediasse ning see veenab teid vastupidises . 
1318	NA	 Milles siis on asi ? 
1318	NA	 Kas võrdlemisi lihtsal faktil võib olla keeruline tagamaa ? 
1319	NA	 Võib ikka küll . 
1319	NA	 Ametlik London ei tõtanud mitte kunagi Tonga kuningat korrigeerima , kui see rääkis oma iseseisvusest ja sõltumatusest . 
1319	NA	 Londonis värviti Tonga kaardil roheliseks , nime taha kirjutati sulgudes ( Brit . ) 
1319	NA	 , Londonist määrati kohale kuberner , kes pidi tegutsema ettevaatlikult ning tongalaste au ja väärikustunnet riivamata . 
1320	NA	 Kas eestlane kujutab ette , et Konstantin Päts oleks olnud Rahvakomissaride Nõukogu esimees või EKP Keskkomitee esimene sekretär ? 
1320	NA	 Või koguni ENSV president ? 
1321	NA	 Või lähme ajas kaugemale . 
1322	NA	 Kas me kujutame ette , et Lembitust või tema pojast oleks saanud Tartu piiskop ? 
1322	NA	 Või seda , et Lembitust või tema pojast oleksid saanud tõsiusksed kristlased ning üks neist oleks jäänud maavanemaks ? 
1323	NA	 Ometi ajasid inglased just niisugust peent poliitikat ning see tõi neile edu . 
1323	NA	 Ivar Murdmaa kirjutab , et saare tegelik valitseja on Briti konsul ( seda 3 aastat enne ametlikku iseseisvumist Londoni silmis ) , needsamad sõnad ütles mulle ka Leonhard Niit 29 aastat pärast ametlikku iseseisvumist . 
1324	NA	 Inglased on osanud taanduda ja lahkuda nõnda , et neid ei jäeta vihkama , nõnda , et nende mõju jääb alles . 
1325	NA	 Kõik eelpoolne oli nähtud Londoni pilguga . 
1326	NA	 Aga vaatame asja ka avala , südamliku ning äärmiselt külalislahke tongalase ning inglastest mitte vähem kavalamate Tonga kuningate pilguga . 
1327	NA	 Lihtsale tongalasele pakkus kohtumine inglastega suurt rõõmu , sest tongalasele üldse meeldib inimestega suhelda , eriti aga võõraste inimestega , sellistega , keda ta ei ole varem näinud . 
1328	NA	 Inglased olid nii huvitavalt riides , ei kandnud niudevööd , neil olid huvitavad paadid ja laevad , neil olid kirved , tikud , püssid , sekstandid jne. 
1328	NA	 Ja inglased olid lahkelt nõus kõiki asju kinkima ning müüma . 
1329	NA	 Oh , tuleks neid inglasi rohkem ning käiksid nad sagedamini ! 
1330	NA	 Tonga kuningad aga andsid inglaste pealetükkivale ning küllaltki ebadelikaatsele jonnakusele alla , mõtlesid , et ah , võtku nad siis pealegi minu allkiri oma veidrale protektsioonilepingule , kui neile seda nii kangesti vaja läheb , võimule jään ju mina , mina kaitsen oma rahvast vaenlaste , peamiselt inglaste eest inglaste endi mõõkadega . 
1331	NA	 Koloniaalametnikke ja koloniaalohvitsere taludes vihkasid tongalased aga misjonäre , nimetasid neid pikkadeks sigadeks ning lasksid nende lihal hea maitsta . 
1332	NA	 Tänagi võib näha , kuidas Tongal jooksevad igal pool ringi kõhnad , pikkade jalgadega , peamiselt musta värvi nahaga sead , kes on päeval vabapidamisel , aga kellele õhtusöögiks tambitakse õuenurka puruks hunnik kookospähkleid . 
1332	NA	 Nii oli see ka 1829. aastal , mil saarele jõudsid esimesed anglikaani misjonärid Fidžilt . 
1333	NA	 Neid musti loomi nimetati juba tollal lühikesteks sigadeks ning nende liha oli ja on tongalaste põhitoit . 
1334	NA	 Tavad olid tongalastele tähtsamad kui võim ja alluvussuhted , just tavades väljendus tongalase identiteet . 
1334	NA	 See , kes tantsis samu tantse ning kummardas samu jumalaid , oli oma . 
1334	NA	 See , kes kandis samu kehakatteid ning sõi samu toite , oli oma . 
1334	NA	 See , kes võttis samal moel naise , oli oma . 
1334	NA	 Koloniaalametnikud oma nina tongalaste tavadesse ei pistnud , aga misjonärid hakkasid neile õpetama , kuidas on õige elada . 
1335	NA	 Kas võib olla veel midagi nii rumalat nagu iidolite purustamine ? 
1335	NA	 Nagu nõue katta oma keha riietega ? 
1335	NA	 Miks inimene peab ennast häbenema ? 
1335	NA	 Ja abielueelse seksi keelamine , see on ju totruse tipp ! 
1335	NA	 Enne abiellumist peab naisel olema paar last , naine peab ju tõestama , et ta on viljakas ! 
1336	NA	 Ärasöömata jäänud ning elusaina Inglismaale naasnud misjonärid kirjeldasid värvikalt oma vaprust ja tongalaste nn. metsikust . 
1336	NA	 Euroopa oli parajasti jõudnud meedia sünnini , Euroopa linnades hakkasid ilmuma juba päevalehed . 
1336	NA	 Tongalastest ja misjonäridest said ajalehtede lemmiksangarid , kes jõudsid otsapidi ka eestlaste teadvusse . 
1337	NA	 Meediakära aitas kaasa misjonitöö finantseerimisele , mis inimkadudele vaatamata oli küllaltki edukas . 
1338	NA	 Tänaseks päevaks on Tonga kõige religioossem maa , mida ma olen juhtunud nägema . 
1338	NA	 Kindlasti õhkub Tongal sügava kristluse vaimu rohkem kui Vatikanis või Jeruusalemmas , rohkem kui Mekas islami ja Tiibetis budismi vaimu . 
1339	NA	 Ja kui palju on Tongal kirikuid ja usulahke ! 
1339	NA	 Väiksemates külades on vaat et iga viies-kuues maja väike , tavaliselt valget värvi kirik , Nuku'alofas on ka päris suuri ja kauneid kirikuhooneid . 
1340	NA	 Promiskuiteet on pöördunud abielueelse seksi kadumiseks , Tonga neiu olevat enne altari ette minekut puutumatu . 
1341	NA	 Igatahes kuulub ka Tonga pulmakombestikku veriste linade näitamine pulma teisel päeval , see tähendab pärast pulmaööd . 
1342	NA	 Tongal ei juhtunud ma pulma nägema , küll aga olen osa võtnud neli päeva kestnud pulmadest Balkaaria mägikülas Põhja-Kaukasuse jalamil . 
1343	NA	 Tonga asub keset ookeani , Balkaaria keset mägesid , väga kaugel meredest . 
1343	NA	 Tonga on praegu kristlik , Balkaaria poolateistlik , poolmuhameedlik . 
1343	NA	 Ometi on kombestik selles üksikasjas äärmiselt sarnane , kusjuures ühtmoodi irooniliselt nimetavad kahtlejad ka verd linadel , mida ämm pulmakülalistele uhkusega näitab – kanaveri . 
1344	NA	 Muutunud ei ole mitte ainult pulmakombed . 
1345	NA	 Tongalased ei paljasta enam oma keha avalikus kohas , ei ülemist ega alumist poolt , seda on keelatud teha kuninga George Tupou I omaaegse seadusega . 
1345	NA	 Sellise seaduse pidi kuningas välja andma anglikaani misjonäride survel . 
1345	NA	 Täna takistab see seadus turistidel rannamõnude nautimist , sest ametlikult ei tohi mehedki ujumas käia ainult ujumispükste väel , naiste paljastatud rindadest ja nudismikultuuri viljelemisest ei tasu rääkidagi . 
1345	NA	 Keeld ei kehti laste suhtes . 
1345	NA	 Kui meie randades võib väga pisikesi näha hoopis alasti , siis võib Tongal veidi vanemaid lapsi näha ujumas palja ülakehaga . 
1346	NA	 Omaaegsest seadusest hoiab tänane kuningas Taufa'ahau Tupou IV kinni nii , nagu ta hoiab kinni kõigest vanast , nii nagu ta hoiab kinni Tonga väärikast ajaloost . 
1346	NA	 Minevik seatakse vastukaaluks amerikaniseerumisele . 
1346	NA	 Ka kristliku kõlbluse väärtustamine on vastukaal Lääne moraalilõtvusele , kõigele pahale , mis tuleb mujalt . 
1347	NA	 Siiski pole see nii lihtne . 
1347	NA	 Loomulikult ei ole Tongal tsensuuri , selleks on see riik liiga Briti-mõjuline . 
1348	NA	 Nuku'alofas tegutseb kaks videokassettide laenutuspunkti , kus on saadaval ka pornofilmide kassetid . 
1348	NA	 Nõudmine nende järele on elav , nägin seda oma silmaga . 
1348	NA	 Tonga poisid ja tüdrukud vaatavad nilbeid filme koos ja avalikult sealsamas , neid koju viimata , ka laenutaja ise on suur huviline ja ilmselt teistest targem kommenteerija . 
1349	NA	 Tonga noorukitel puudub häbitunne , mida seksikultuuri agarad propageerijad võivad nimetada ka võltshäbiks . 
1350	NA	 Kapten Leonhard Niit ütles mulle , et Tonga noored lähevad kohe koju tegema järele seda , mida nad pornofilmides nägid , sest nad mõtlevad , et nõnda elataksegi nende unistusteriikides Uus-Meremaal , Austraalias ja USA-s , kuhu nad õige varsti rännata tahavad . 
1350	NA	 Tonga noorukitel ei ole distantsi filmi ja tegelikkuse vahel , nad ei tule selle peale , et pornofilm on mõne kompleksihunnikuga ja rahaahne inimese haige fantaasia elustamine . 
1351	NA	 Kas pornofilmide avaliku vaatamise ja häbi puudumise taga kumab kauge mälestus promiskuiteedist ? 
1352	NA	 Kas me võime öelda , et Lääs tegi 19. sajandil Tongal lõpu promiskuiteedile ning Lääs püüdis seda 20. sajandil taaselustada ning vahest jõuabki 21. sajandil sihile ? 
1352	NA	 Kas on nii , et Lääs kehtestab igal pool oma moraalinorme ? 
1352	NA	 Kui Läänes valitseb puritaanlus , siis peab see nii olema kogu maailmas ? 
1352	NA	 Kui aga Lääne kõlblusnormid muutuvad , siis peavad sellised muutused toimuma kogu maailmas ? 
1353	NA	 Eelmisel muutusel ja praegusel muutuse algusel on siiski suur erinevus . 
1353	NA	 Promiskuiteedikeelu seadsid anglikaani misjonärid sisse peaaegu sunniviisiliselt , tegid seda Inglismaal hea hariduse ja kasvatuse saanud kuningate George Tupou I ( valitsemisaastad ( 1845–1893 ) ja George Tupou II ( 1893–1918 ) kaasabil . 
1353	NA	 Moraali lõtvumine toimub aga vabatahtlikult ja mõne ärimehe rahakotti paisutades , nõnda et sellele seisab vastu praegune kuningas Taufa'ahau Tupou IV , kes aga ei saa eriti midagi teha , sest tsensuuri kehtestamine ei tule siiski kõne alla . 
1354	NA	 Aga nagu öeldud , on Tonga kõige selle juures kõige usklikum maa , mida ma olen näinud . 
1354	NA	 Tongal näikse olevat rohkem usku kui Jeruusalemmas , Mekas ja Tiibetis kokku . 
1354	NA	 Üksnes Maroko mägi- ja kõrbekülad tunduvad olevat religioossemad kui Tonga , aga seevastu Maroko linnade elanikud on üsna ükskõiksed oma religiooni , islami vastu . 
1355	NA	 Tongal on aga sügavalt usklikud kõik eesotsas kuningaga – nii džunglikülade kui linnade asukad . 
1356	NA	 Väga ilus on Tongal pühapäev . 
1356	NA	 Nägin seda kaks korda – esiteks Nuku'alofas ning teiseks kaugel väikesaarel Eual . 
1357	NA	" See päev Tongal on midagi niisugust erilist , mida Tammsaare kirjeldab "" Tõe ja õiguse "" I osas pühaliku jõululaupäevana . "
1357	NA	 Ainult et jõululaupäev on aastas vaid üks kord , pühapäevi on aga 52. 
1357	NA	 Ja muidugi ei ole Tongal lund ja saanisõitu , seal on igavene suvi ja igavene päikesepaiste . 
1358	NA	 Pühapäeval on kinni kõik poed ja muud asutused , seda kohe kuninga käsu alusel . 
1359	NA	 Olgu vahemärkusena öeldud , et salaja , tagauste kaudu kaubitsetakse – peamiselt alkoholiga – siiski hiinlaste putkades , milliseid Nuku'alofas on kõik kohad täis , eriti palju on neid rannapromenaadil . 
1360	NA	 Need putkad on üldse olnud Tongal ammu probleemiks , nende küsimust on mitu korda arutanud Tonga 27-liikmeline parlament . 
1360	NA	 ( 9 liiget valitakse üldvalimistel , 9 saavad parlamenti kui põlisaadli esindajad ning 9 liiget määrab kuningas , viimased on peamiselt ministrid . ) 
1361	NA	 Kuidas olid hiinlased saanud endale pikaaegsed elamis- ja tööload , samal ajal kui neid antakse väga kitsilt Tonga suurtele sõpradele , Uus-Meremaa ja Austraalia kodanikele ? 
1362	NA	 Selgus , et need elamis- ja tööload olid välja antud altkäemaksu eest . 
1362	NA	 Kui see ilmsiks tuli , siis ässitas Tonga ülinatsionalistliku partei esindaja rahva hiinlaste putkade kallale . 
1362	NA	 Putkad rüüstati , hiinlased , kes elavad oma putkades , klobiti läbi . 
1363	NA	 Nüüd asusid kuningas ja politsei hiinlaste poolele , sest Tonga kuningas peab vajalikuks pidada häid suhteid mõlema Hiinaga . 
1363	NA	 Muide , Taufa'ahau Tupou IV on ainus riigipea maailmas , kes ühel ja samal välisvisiidil on külastanud nii Hiina Rahvavabariiki kui Taivani . 
1363	NA	 Tänased realiteedid on siiski sellised , et Hiina Rahvavabariigil on Nuku'alofas suur saatkond , Taivanil vaid kaubandusesindaja . 
1364	NA	 Tonga hiinlaste kaitseks astusid välja aga mõlema Hiina esindajad ning loomulikult pidas kuningas arukamaks hoiatustele alluda . 
1365	NA	 Kui mina külastasin Tongat 1999. aasta augusti- ja septembrikuus , oli vaen kustunud , hiinlased elasid rahulikult oma putkades edasi , müüsid endiselt pühapäeviti tagauksest salaviina . 
1366	NA	 Leonhard Niit arvas , et neil peab olema keegi väga kõrge protežee Tonga ülikute hulgas ja tegi oletusi paari ministri kohta , kelle poole on vihjanud Tonga opositsiooniline ajakirjandus ning Inimõiguste Kaitse Komitee ( ka niisugused tegutsevad Tongal väga elavalt ) . 
1367	NA	 Aga jätame putkad kus seda ja teist ning vaatleme edasi pühapäeva , milles tongalikkus minu meelest väljendub tänasel päeval kõige ehedamini . 
1368	NA	 Kohe hommikul hakatakse muldahjus küpsetama rahvusrooga omo't . 
1368	NA	 Maa sisse kaevatud muldahjud on igal õuel , nõnda võib näha , kuidas iga maja juures tõuseb palmilehtede poole suitsu . 
1368	NA	 Ahi koosneb peamiselt lahtistest kividest , mis aetakse tulel kuumaks ning maetakse koos valmistatava roaga mulla alla . 
1369	NA	 Roa põhisisuks on väike siga , neid võib ahjus olla mitu tükki . 
1369	NA	 Juurde antakse palmilehtedesse või fooliumisse mässitud ja mitmete kastmetega maitsestatud roogi , mis on tehtud peamiselt maniokist , kavapiprast , tarost , jamsist , koprast , banaanidest , papaiadest , ananassidest jne. 
1369	NA	 Kastmete hulgas võib olla väga kummalisi komponente – ühel pidulikul lõunal tundsin keele all eksootiliste maitsete kõrval midagi väga-väga tuttavat . 
1369	NA	" Võttis tükk aega , enne kui tabasin , et see on meile üsna tuttav konserv "" Räim tomatis "" . "
1370	NA	 Roogi on rohkesti , sest tongalased armastavad süüa hästi palju ja hästi pikalt . 
1370	NA	 Tongalased on vist kõige paksemad inimesed maailmas . 
1370	NA	 Paksud on seal kõik – nii kuningas kui kooliplikad . 
1370	NA	 Tongalase kohta öeldakse , et tongalane sööb ja tantsib seni , kuni ära väsib ning siis teeb ta igavusest natuke ka tööd . 
1371	NA	 Umbes kella poole kümneks on liha mulla alla pandud ning siis pannakse selga kõige ilusamad ja kallimad riided ning algab liikumine kirikute poole . 
1371	NA	 Nii on see igal pool – nii külades kui linnades . 
1372	NA	 Mehedki kannavad seelikuid , kuid need ei ole šoti seelikute moodi . 
1372	NA	 Seelikuid kannavad kõik mehed , ka kuningas ; kõrgetel ametnikel , ka politseinikel ja armeeohvitseridel on must , maani ulatuv seelik vormirõivaks . 
1372	NA	 Seeliku peal on nii meestel kui naistel kaunimustrilised ja värvikirevad palmilehtedest punutud põlled , mis matkivad muistset niudevööd . 
1372	NA	 Põllesid on harilikult mitu , nende hulgal ja väljanägemisel on kindel tähendus , mis määrab nii kandja positsiooni ühiskonnas kui tähtpäeva pidulikkuse . 
1372	NA	 Nagu fotodelt näha , käib kuningas välisvisiitidel siiski ülikonda kandes , ent kodumaal on ta ( vist ) alati seelikus , paljaste jalgade otsas viiskude moodi , jällegi palmilehtedest punutud nn. varbavahesussid , nõnda nagu kõigil ametnikel ning enamikel meestel ja naistel . 
1373	NA	 Naistegi seelikud ja pluusid on kaunid , domineerib valge värv . 
1374	NA	" "" Tões ja õiguses "" sõidetakse kirikusse aisakellade tilisedes saanidel , Tongal sõidavad jõukamad oma autoga , mille hulgas on hästi palju logusid , ent on ka uhiuusi Jaapani džiipe , mis sätendavad päikesepaistes . "
1375	NA	 Palju rahvast sõidab busside ja veoautodega . 
1375	NA	 Bussidel ei ole tavaliselt uksi ja aknaklaase , veoautod on ilma portedeta , mõned koguni ilma kabiinita . 
1375	NA	 Aga mis sellest ! 
1375	NA	 Kõikjal valitseb harras , pühalik meeleolu , seda nii tongalaste ilmes , kõnes kui liigutustes . 
1375	NA	 Üldine rõõm on nakatav . 
1376	NA	 Kirikusse minnakse alati kogu perega , kirikus ollakse poolteist kuni kaks tundi . 
1377	NA	 Pered on suured , lapsi on üle kümne , ehkki vanemad lapsed on harilikult juba välismaale rännanud . 
1377	NA	 Paistis , et laste hulgaga isegi uhkustatakse , tonga perekonnal on piinlik minna kirikusse ainult kolme-nelja lapsega . 
1378	NA	 Usulahke ja -voole on Tongal palju , need kõik on kristlikud ( kui mormoone ka kristlikuks pidada ) , ametlikuks usuks on anglikaani kirikust välja kasvanud Wesley metodistlik usuvool , mille peakorter asub Londonis . 
1378	NA	 Wesleylased olid ka Tonga peamised misjonärid . 
1379	NA	 Wesley kirik on suur ning see asub kuningapaleele väga lähedal . 
1379	NA	 Veel hiljuti asus see kõige lähemal , ent just sel ajal , mil mina Tongal viibisin , ehitasid uusmetodistid oma väga suurt kirikut paleele veel lähemale . 
1380	NA	 Kuningas koos kogu õukonnaga sõidab paarsada meetrit kirikusse mustades limusiinides , võtab koha sisse esimeses reas . 
1381	NA	 Mulle tundus , et kuningas tukkus jutluse ajal. 
1381	NA	 Ta oli täiesti liikumatu , ent hämaruses ei näinud ma , kas ta rasvavoltidesse uppunud silmad olid kinni või lahti . 
1382	NA	 Selles kirikus ei olnudki kuigi palju rahvast , istujaid leidus ehk pooltele toolidele , enamus kirikulistest tundusid olevat uudishimu ajel kohale tulnud turistid . 
1383	NA	 Uksed olid pärani , nagu Okeaanias kombeks , äkki jooksis sisse pulstunud karvadega peni , missuguseid Tongal on kõik kohad täis . 
1383	NA	 Ju oli tal palav , krants ihkas jahedust . 
1383	NA	 Peni viskas end pikali täpselt kuninga ja jutlust pidava pastori vahele ning puhkas varsti sügavas unes , nagu vist ka tema kuningas . 
1384	NA	 Minust jäid mõlemad sinna tukkuma , ma ei kuulanud jutlust lõpuni , sest tahtsin käia teisteski kirikutes . 
1385	NA	 Neid on Nuku'alofas palju , kohe väga palju . 
1385	NA	 Püüdsin neid kokku lugeda , aga läksin alati sassi . 
1385	NA	 Ka Leonhard Niit ütles , et nende täpset arvu on võimatu kindlaks teha , sest äärelinnades on era- ja perekonnakirikuid , mis välimuse poolest elumajadest kuigi palju ei erinegi . 
1386	NA	 Kirikuid on küladeski väga palju , kohati on maantee ääres kirik kirikus kinni . 
1387	NA	 Nuku'alofas on peatänava ääres kummaski otsas väga suur katoliku kirik , mida on avamas käinud paavst . 
1387	NA	 Need mõlemad olid tol pühapäeval rahvast puupüsti täis . 
1387	NA	 Üks neist on väga moodne , ringikujulise põhiplaaniga , see ehitati 1965. aastal . 
1387	NA	 Ka külades võib näha efektse arhitektuuriga kirikuhooneid , mõnel puhul polegi kirikuil seinu , on ainult lennuka vormiga katus ning mingi väga veider kellatorn , tavaliselt katusest natuke kaugemal . 
1388	NA	 Küll küllale liiga ei tee , raha kirikute ehitamiseks on olnud piisavalt ning sellest ei ole praegugi puudust . 
1388	NA	 Huvitav , kas kaugetes põhjamaades , näiteks Gröönimaal , käib sama vilgas usuelu ? 
1388	NA	 Mulle tundub , et ka misjonärid ning kõiksorti abistajad eelistavad paradiisliku kliimaga Lõunamere saari igavesele talvele ja tuiskudele . 
1389	NA	 Mormoonid on endale džunglisse rajanud terve usulinnaku . 
1390	NA	 Enamik kirikuid on siiski lihtsa väljanägemisega ja võrdlemisi väikesed . 
1390	NA	 Need on valgete seintega ühekorruselised majad , ainult risti järgi uksel või katusel tunned ära , et tegemist on kirikuga . 
1391	NA	 Kõigi , ka väga väikeste kirikute juures aga tegutsevad mitmesugused koolid , pühapäevakoolid , spordiseltsid ja rahvamajad . 
1391	NA	 Niisugune on kuninga tõesti tark korraldus . 
1391	NA	 Mormoonidel on Tongal koguni oma koolivõrk , samuti katoliiklastel , nelipühilastel , wesleylastel ja teistel . 
1391	NA	 Ilma kooli , rahvamaja ja jõusaalita kirikut kuningas Tongale ei lubagi . 
1392	NA	 Tongalase ainus võimalus vaesusest pääseda on hea haridus . 
1393	NA	 Muidugi on Tonga kakskeelne riik – tonga ja inglise keel – , kooliski õpitakse mõlemat keelt , prevaleerib aga inglise keel , selle täielik valdamine on eelduseks laias ilmas läbi löömisel . 
1394	NA	 Tongal ja Tahitil on üks suur erinevus – Tonga on iseseisev riik ning ehkki Tongale tuleb igal aastal üsna suur välisabi , ei saa tongalased nautida emamaalt pärinevat sotsiaalabisüsteemi nagu tahitilased . 
1394	NA	 Tongalase ainus võimalus elus edasi jõuda on hästi õppida ning seejärel emigreeruda . 
1394	NA	 Ja niisugune mudel töötab sujuvalt . 
1394	NA	 Hoolimata sellest , et Tongal on tohutu kõrge sündimus , kahaneb tongalaste arv saartel kiiremini kui eestlaste arv Eestis – ligi 3 protsenti aastas . 
1394	NA	 Õigupoolest on tongalaste ränne kaheastmeline . 
1394	NA	 Väikesaartelt , kus sündimus on veelgi kõrgem kui Tongatapul , kipuvad noored peasaarele , et seal täita välismaale läinute kohad või sealt ise välismaale minna . 
1394	NA	 Ja rahul on nii Tonga kui ka riigid , kuhu tongalased sisse rändavad . 
1395	NA	 Tõsi , need riigid toetavad välisabi korras Tonga riiklikku haridussüsteemi , sest neil endil kulub raha haridusele järjest vähem , kuna kooliõpilaste arv kahaneb . 
1395	NA	 Tegemist oleks nagu oma haridussüsteemi jätkuga , nende inimeste koolitamisega , kellest tulevikus saavad vastavate maade kodanikud . 
1395	NA	 Aga ikkagi ei ole Tongale osutatav abi võrreldavgi selle toetusega , mida Prantsusmaa annab Tahitile . 
1396	NA	 Nõnda on kuningas otsustanud : mitte ükski kirik ei tohi Tongal tegutseda ilma kooli ja rahvamajata . 
1396	NA	 Ja ega nad tegutsegi . 
1396	NA	 Ikka on kiriku ümber kool , spordisaalid , korvpalli- või jalgpalliplats ning üks kirikuga sarnane maja , mille esiseinale on maalitud sõna , mis inglise ja eesti keeles kirjutatakse ühtemoodi , aga hääldatakse erinevalt – HALL . 
1397	NA	 Mis see veel on ? 
1398	NA	 Jumalateenistuse lõppedes lähevad naised ja lapsed koju , tavaliselt jalgsi . 
1398	NA	 Ja mõnus oli neid minemisi vaadata , nii Nuku'alofas kui pisisaarel Eual . 
1398	NA	 Kõik teed ja tänavad on pidulikus meeleolus , pidulikus riietuses minejaid täis , omavahel vesteldes nad muudkui naeravad ja naeravad . 
1398	NA	 Tongalased naeravad üldse palju ning räägivad üsna valju häälega . 
1398	NA	 Meie laeva üks mehaanikutest arvas kord , et keegi irvitab tema üle ning sai vihaseks . 
1399	NA	 Mulle tundus , et mingit pahatahtlikkust selles naerus ei ole , kuigi tongalased tõepoolest kommenteerivad teise inimese välimust ja tegemisi , nagu muidugi ka eurooplased . 
1399	NA	 Ainult et eurooplased varjavad oma suhtumisi , teevad seda seljataga , tongalased üsna avalikult . 
1399	NA	 Kumb on siis parem ? 
1399	NA	 Kas klatšijutt või silmast silma sinu olemuse mõõtmine ? 
1400	NA	 Mehed aga jäävad nendesse hallidesse , meeste hulgas mõni naine . 
1400	NA	 Need on lesed , kes on tõusnud perekonnapeaks . 
1401	NA	 Hallis istutakse põrandal ringjalt kaksiratsi , käest kätte antakse kavapiaal ning arutatakse oma küla tähtsaid asju . 
1401	NA	 Hallivestlust juhatab külavanem . 
1401	NA	 Kava on kergelt narkootiline jook , mida valmistatakse kavapipra juurtest ; nimetusele vaatamata ei ole tal ainete sisalduselt midagi ühist kohviga , kuigi kasutatakse enam-vähem samal otstarbel . 
1402	NA	 Pühapäevased külanõupidamised koos kavajoomisega on tunduvalt vanemad kui kristlus saarel , ja on huvitav , et ristiusukogudused on võtnud need oma hõlma alla . 
1402	NA	 Aga tehtud on seda kuninga käsul . 
1403	NA	" Just niisugused pildid , kus uhked , oma pikki piike püsti hoidvad , üksnes niudevöödesse riietatud mehed istuvad kaksiratsi palmide all ning joovad kavat , olid esimesed tongalastest , mis puugravüüridelt jõudsid eurooplaste teadvusse , neid avaldas isegi vana Kreutzwald oma sarjas "" Maailm ja mõnda ... "" . "
1403	NA	 Tonga National Center's ( mis on nagu meie Eesti Rahva Muuseum ja Vabaõhumuuseum kokku panduna , aga juurde on liidetud äritegevus ) on neist vanadest gravüüridest püsinäitus . 
1403	NA	 Mullegi tulid paljud neist tuttavad ette , tähendab , olin tongalasi varasest noorusest alates oma mälus kandnud , kuidagi olid nad minu otsustamisi ja käitumist mõjutanud . 
1404	NA	 Kavajoomised ja hallinõupidamised pole ainus kohalik tava , mille puhul kirik on rahvuslike traditsioonidega kompromissile läinud . 
1405	NA	 Tonga on minu teada ainus koht maailmas , kus heteroseksuaalsetes perekondades kasvatatakse homoseksuaale . 
1405	NA	 Seda ei tehta siiski kellegi seksuaalse orientatsiooni rahuldamiseks , põhjused peituvad hoopis mujal . 
1406	NA	" Nuku'alofa lähedal asuvas restoranis nimega "" Flying Fox "" ( 'Lendav Rebane' – see tähendab liiki nahkhiiri , kes pesitsevad ümbruse korallikoobastes ) võib näha imelikke , mõneti väljakutsuvalt käituvaid neide . "
1406	NA	" Kergemeelse naise nimetuseks Tongal ongi "" lendav rebane "" . "
1406	NA	 Suur on aga endale sealt neiu leidnud mere- või muidu elumehe jahmatus , kui ta hiljem avastab , et on valinud meessoost piiga , kes riietuse , jutu ja käitumise poolest mitte millegagi ei erinenud naissoost piigadest . 
1407	NA	 Milles siis asi ? 
1407	NA	 Nii moraalne saar , moraali propageeriv kuningas , moraali üle valvavad kirikud , ja nüüd sellised lendavad rebased ? 
1407	NA	 Kuidas see kõik kokku sobib ? 
1408	NA	 Seletamist tuleb alustada üsna kaugelt . 
1409	NA	 Ühiskondlikest institutsioonidest on Tongal kuninga ja kiriku kõrval võrdse tähtsusega suguvõsa ja sugulussidemed . 
1409	NA	 Õigupoolest määrabki sugukondlik kokkuhoidmine tongalase elus kõik – tema tuleviku ja oleviku . 
1409	NA	 Omavahel ei hoia kokku mitte ainult elavad inimesed . 
1409	NA	 Hõimuprintsiip kehtib ka mineviku kohta . 
1410	NA	 Ma pole mitte kuskil maailmas näinud nõnda kummalisi surnuaedu kui Tongal , ometi olen ma igal pool , kuhu olen sattunud , suurt huvi tundnud ka surnuaedade vastu . 
1411	NA	 Kalmistuid on Tongal palju , hästi palju , need asuvad linnades ja külades päris majade vahel , isegi Nuku'alofa peatänaval ja rannapromenaadil on paar surnuaeda , ka päris kuningapalee läheduses . 
1412	NA	 Kõigepealt – kalmistu pind on helekollane , võiks öelda , et isegi luitunud-valge . 
1412	NA	 Helekollased on ka tavatult suured ja kõrged kalmukünkad . 
1412	NA	 See tuleb jämedateralisest liivast , mis katab Tonga korallipinda . 
1412	NA	 Aga enne kalmusid näed juba eemalt erksamustrilisi , suuri , harilikult tuules kõikuvaid kangaid , mis on riputatud põikilattidele nõnda , nagu meil seatakse kloppimiseks vaibad . 
1412	NA	 Kõnnid lähemale , kõnnid isegi mööda kalmistut ning ei saa kuidagi aru , mis asjaga on tegemist . 
1412	NA	 Kas kõnnumaa tühjal krundil ? 
1412	NA	 Aga miks see maskeraad kangastega ? 
1412	NA	 Alles siis , kui märkad hauakivi mõne inglase mälestuseks , hakkab pikkamisi jõudma sinu teadvusse arusaamine , et sa jalutad surnuaial , et lattidele riputatud kangad on riidest mausoleumid ning kõrged liivakünkad kalmud . 
1413	NA	 Ühel päeval nägin , et pisikesele surnuaiale oli kogunenud mitusada inimest , kõik kenasti rahvarõivais . 
1413	NA	 Ja need inimesed , nii mehed kui naised nutsid , nutsid lausa ohjeldamatult . 
1413	NA	 Kalk eurooplane peaks niisugust tunneteavaldust silmakirjalikkuseks , tongalane peab silmakirjalikkuseks hoopis oma tunnete varjamist . 
1413	NA	 Astusin ligemale , et vaadata , missugune on siis tonga matus . 
1413	NA	 Aga ei , matusest ei olnud juttugi . 
1413	NA	 Selgus , et 400 aastat tagasi samal päeval ( tongalastel oli juba enne eurooplaste tulekut väga täpne , Ameerika indiaanlaste omaga sarnane kalender ) oli surnud selle suguvõsa väga tähtis liige , rahvas oli kalmistule kogunenud mälestama just teda . 
1413	NA	 Ja hoidku end see suguvõsa liige , kes ei suvatse niisugusele üritusele tulla ! 
1413	NA	 Selline heidetaks suguvõsast välja ning temast saab praktiliselt paaria , kes on kaotanud protežeeringu ning võimaluse oma ühiskonnas toime tulla . 
1414	NA	 Kogu Tonga oma , eurooplastest puutumatu ajalugu on tegelikult suguvõsadevahelise verise ja metsiku võitluse ajalugu . 
1414	NA	 Võitlesid peamiselt 9 aadlisuguvõsa , kes erinevatel aegadel on mitmesaja aasta jooksul andnud Tongale kuningaid ning kellele kuuluvad praegugi suured maad nii pea- kui naabersaartel . 
1414	NA	 Inglaste saabudes oli võimul Tupou'de suguvõsa , kellega inglased rahule jäid ning kelle nad võimule jätsid . 
1415	NA	 Niisugune võitlus nõuab lisaks vihale võõraste suguvõsade vastu veel kiindunud kokkuhoidu oma suguvõsa liikmete vahel . 
1416	NA	 Mulle tundus , et tänaseks on tige viha võõraste suguvõsade vastu kadunud , kuid alles on jäänud kokkuhoiutunne oma suguvõsa sees , sealhulgas ka nende suguvõsade sees , mis ei ole aadellikud ega ole andnud Tongale kuningaid . 
1417	NA	 Kirjutasin juba , et meie ekspeditsiooni ülema Heino Härmati poeg kapten Risto Härmat on Tongal abielus Tonga kõige kõrgema kohtuniku tütrega ning vahetult enne meie Tongale jõudmist sündis neil poeg , kellele pandi tonga tavade järgi kaks nime – inglise nimi Richard ( hüütakse Richyks ) ning pikk ja ilus tonga nimi , mis tõlkes tähendaks umbes Sillerdav Vesi Hommikuses Päikesepaistes . 
1417	NA	 Meie vastuvõtupeol püüdis Tonga tervishoiuminister mulle selgeks teha , kuidas tema on äsjasündinud Richyga sugulane . 
1417	NA	 Ma ei saanud ega saanud aru , mõistsin vaid seda , et minister ja Richy kuuluvad ühte suguvõssa . 
1417	NA	 Lõpuks võttis mees pliiatsi ja paberi ning tegi skeemi . 
1417	NA	 Olin varem kuulnud , kuidas venelased peavad lugu oma nõbudest , nimetades neid kas kahe- või kolmekordseteks vendadeks , mis eesti keeles tähendaks onupoega või siis onupojapoega . 
1417	NA	 Tervishoiuministri joonistatud skeemist selgus , et väike Richy on talle 23-kordne vend , seega siis onupojapoja ... ( kokku peab neid poegasid olema 23 ) poeg . 
1417	NA	 Ja minister teadis peast kõigi vahepealsete nõbude nimesid , nende ameteid ! 
1417	NA	 Ta pidas kõigist neist lugu , nad elasid koos temaga , olgugi et paljud neist olid surnud ning maetud kohalikele kalmistutele . 
1418	NA	 On selge , et nii täpse rehkenduse järgi on omavahel sugulased kõik ligi 100 000 tongalast kodumaal ja teist sama palju Aucklandis , Sydneys , San Franciscos ja mujal . 
1419	NA	 Suguvõsa kokkuhoid on rajatud vastavale tundele inimese sees , siiski vajab see organiseerijat ja koordineerijat , kes sellega tegeleb . 
1420	NA	 Tongal on selleks naine , kes ise jääb vanatüdrukuks , ent kes hakkab nagu oma vendade naiste ja laste ülevaatajaks . 
1420	NA	 Sel vanatüdrukul võib endalgi olla paar last , aga tal ei tohi olla meest , kes segaks teda tähtsa kohuse täitmisel . 
1420	NA	 Iga kolme-nelja venna kohta jääb üks nende õdedest vanatüdrukuks ning võtab enda peale suguvõsa ühistegevuse koordineerimise . 
1421	NA	 Ju on nõnda ka mujal Polüneesias , sest Tahiti vanatüdrukust naispolitseinik , kellega kohtumisest ma eespool pajatasin , just nimelt sellesse rolli oligi määratud . 
1422	NA	 Mida aga teha siis , kui perekonda sünnib juba neljas poeg järjest ? 
1422	NA	 Juba viies poeg ? 
1422	NA	 Selge , et suguvõsa ei tohi laguneda . 
1423	NA	 Koordineerija leitakse sel moel , et neljas või viies poiss perekonnas kasvatatakse tüdrukuks . 
1423	NA	 Ta kannab tüdrukute riideid , ta mängib koos teiste tüdrukutega , temast saabki naine , ehkki mingit soovahetuseoperatsiooni ei toimu . 
1423	NA	 Kogu tema orientatsioon on naiselik , kõik tema eelistused on naise eelistused , kaasa arvatud seksuaalpartneri valik . 
1423	NA	 Tema partnereiks on mehed – nagu teistelgi naistel . 
1424	NA	" Kui aga niisugune meesnaine juhtub olema kergemeelse loomuga , saabki temast "" Flying Foxi "" baaripiiga . "
1425	NA	 Peab ütlema , et sellist kergemeelsust ei panda tõsiusklikul Tongal pahaks ei nais- ega meespiigadele , ehkki nende hulka ei taheta kuuluda , sest sealt ei ole tagasiteed tavalisse perekonnaellu . 
1425	NA	 Aga nende inimeste valik aktsepteeritakse , keegi ei põlasta kergemeelseid inimesi , ei näita neile näpuga . 
1425	NA	 Millegipärast hüütakse neid samariitlasteks , seega austusväärse kristliku nimetusega , mis tähistab aitajat , abistajat , inimest , kes teise terveks ravib . 
1425	NA	 Kas kumab ka sellise suhtumise taga mälestus kunagisest promiskuiteedist , mille mõjusid kristlikud moraalivalvurid ei suuda ega suuda kaotada ? 
1426	NA	 Rahvas ei tauni homoseksualismi , nagu see on kombeks muudes kristlikes ühiskondades . 
1426	NA	 Sosistatakse koguni , et kroonprints Tupouto ei elagi koos oma naise kroonprintsess Pilolevu'ga , vaid hoopis oma Sydney ülikooli aegse meessõbraga , ehkki ametlikel üritustel ja fotodel on nad naisega alati koos . 
1426	NA	 Ka mina nägin neid koos Wesley kirikus pühapäevasel jumalateenistusel , kus nad erinevalt vanast , juba 80-aastasest kuningast ei tukkunud . 
1427	NA	 Tongalaste tolerants selles küsimuses on nõnda suur , et nii mõnigi rahvusvaheline homoorganisatsioon on oma keskuse kuskilt New Yorgist või Pariisist toonud Nuku'alofasse . 
1428	NA	" Nuku'alofa kesktänavate ristmikul on ainus euroopalik kohvik Okeaanias , oma mugavuse ja funktsioonide poolest meenutab see kangesti Tartu "" Wernerit "" , nimeks on "" Royal Friendly Café "" . "
1428	NA	 Seal käivad koos enam-vähem kõik Nuku'alofa eurooplased-austraallased-ameeriklased . 
1428	NA	" ( Ma ei taha kasutada terminit "" valged "" , sest selle sisu on rassistlik ning vastandab üht nahavärvi inimesi teistele . ) "
1428	NA	 Kohviku akendest paistab juugendlik kuningapalee , mis on Lõunamere kõige enam pildistatud objekt . 
1428	NA	 Ühel pool teed asuvad politseijaoskond ning peaministri residents . 
1428	NA	 ( Juba 1991. aastast on peaministriks parun Vea of Houma , Houma'de aadlisuguvõsa esimene number , kes varem oli suursaadikuks Londonis . ) 
1428	NA	 Teisel pool tänavat on Uus-Meremaa suursaatkond koos emigreerimisbürooga , mille ukse ees on hommikuti pikk järjekord väljarännusoovijaid , ning põiki üle ristmiku asub postkontor . 
1429	NA	 Minagi sain selle mõnusa kohviku püsikliendiks , kohviku pastorist omanik tervitas mind iga külastuse puhul . 
1430	NA	 Paar korda nägin , kuidas kohviku ette sõitis hõbedane Toyota džiip , rooli tagant tuli välja turske , äärmiselt mehelik isand , tagapingilt kepsutasid aga kohvikusse kaks ilusat tonga piigat , kandsid kenasti rahvuslikke rõivaid ja palmilehtedest punutud mattpõllesid . 
1430	NA	 Isand tellis piigadele magusaid kooke , jäätist ja kohvi , ise hakkas tuttavatega inglise keeles juttu ajama . 
1430	NA	 Siiski oli piigade käitumises midagi nagu viltu ning korraga tabasin , et tegemist on meessoost piigadega . 
1430	NA	 Mehelik isand oli ühe rahvusvahelise homoorganisatsiooni juht , piigad olid aga tema sekretärid ja asjaajajad , kellega ta tuli lõunakohvi jooma . 
1431	NA	 Kommunism 
1432	NA	 Leonhard Niit rääkis huvitava loo . 
1433	NA	 Tema külast pärit tongalannast teenijanna viis temalt ära kolm ämbrit . 
1433	NA	 Kui Niit küsis , kuhu ämbrid kadusid , seletas teenijanna kohe , et härral polnud nendega midagi teha , need seisid kogu aeg kasutamata , teenijanna õel aga pole ämbreid , ehkki neid on tal kogu aeg vaja , härra ärgu kurtku , küll ämbrid varsti tagasi tuuakse , pealegi jäi härrale niikuinii seina äärde seisma veel kaks ämbrit . 
1434	NA	 Selles loos on huvitav punkt lubadus ämbrid tagasi tuua , mis näitab , et omandit ikka aktsepteeritakse . 
1435	NA	 Kindlasti pole tegemist vargusega – vargust või salajast laenamist varjatakse , ent too majateenijanna teatas kohe , kuhu ta viis osa ämbreid . 
1435	NA	 Ka oleks varas arvatavasti võtnud kõik viis pange , ent too teenijanna sooritas enam-vähem võrdse jaotuse – ta jättis kaks ämbrit ka peremehele , kui sel juhtumisi peaks neid järsku tarvis minema . 
1435	NA	 Kui aga Leonhard Niit oleks öelnud , et tal läheb vaja kõiki viit pange , oleksid panged mõningase aja pärast talle tagasi toodud – nagu juhtuski . 
1435	NA	 Tõsi , see tagasitoomine võtab alati aega , vahepeal võivad ämbrid rännata , sest nende kasutajal on õigus anda neid inimestele , kellel juhtub pangesid parajasti rohkem tarvis olema . 
1436	NA	 Ka pole Okeaanias kellelgi kuhugi kiiret . 
1436	NA	 Nädal ees või nädal taga ei muuda seal mitte midagi , sest päike paistab enam-vähem kõik päevad aastas , tuul puhub 11 kuud ühest suunast , nõnda on kõik päevad üksteisega äraarvamata sarnased ning elu roiutav . 
1437	NA	 Paljud ühiskonnateoreetikud arvavad , et Okeaania saared on ainus koht , kus kunagi on valitsenud tegelik kommunism . 
1438	NA	" Minagi kasutasin seda terminit , kui jutustasin oma Tonga-seiklustest sõpradele , kes aga panid pahaks selle koleda sõna pruukimist ning pakkusid selle asemel "" ürgkommunism "" . "
1439	NA	 Võib-olla on neil õigus , kuigi inglise keeles on tõepoolest kasutusel real communism . 
1440	NA	 Silmas peetakse Lenini , Marxi ja mõne kommunistliku partei poolt rüvetamata kommunismi ning tõesti kunagi olnud kommunismi . 
1440	NA	 Meenutagem , et 20. sajandil on kommunism eksisteerinud ainult antikommunistide määratluses , kommunistid ise on kommunismi tulevikku veeretanud , on ju ka ise nimetanud end kommunismi ehitavateks . 
1440	NA	 Seega on real communism ikkagi täpsem , sest väljendab asja olemust – selline ühiskonnakord on olnud reaalsus , mitte aga kellegi ettekujutuses . 
1440	NA	" Termin "" ürgkommunism "" aga assotsieerub kauge minevikuga või on Okeaania saarte suhtes koguni rassistlik – kui seda kasutada , siis võib jääda mulje , et seal ollakse ajast paar tuhat aastat maha jäädud , kuna elatakse ikkagi kommunismis , nagu me nägime näites ämbritega . "
1441	NA	 Milles seisnevad sellise ühiskonnakorra põhiprintsiibid ? 
1442	NA	 Esimene ja kõige tähtsam – inimestel ei ole õigust asjade omamisele , on ainult asjade kasutamisõigus , mis on aga ajutine . 
1443	NA	 See printsiip puudutab maad , palmionni , kanuud , kõiki tööriistu ja põllult saadud saaki , aga ka perekonnaliikmeid . 
1443	NA	 Ka lapsed ei kuulunud iidse traditsiooni järgi perekonnale , seda enam , et nende füüsiline päritolu jäi lahtiseks . 
1443	NA	 Misjonärid õpetasid tongalastele , et lapsed eostuvad seksaktist ning tulevad mehe seemnevedelikust ; aga kust on pärit seemnevedelik ? 
1443	NA	 Igatahes pole seda teinud endale mees ise , et ta võiks lapsi enda omaks pidada . 
1443	NA	 Ja promiskuiteedi kehtides oli naisel üsna raske kindlaks määrata , kelle seemnevedelikust oli pärit just see või teine laps . 
1443	NA	 Nõnda oli igati õigem tõdeda , et lapsed on jumalikku päritolu , ja jumala loomingut pole kellelgi õigust isiklikult enda omandiks pidada . 
1444	NA	 Raske on öelda , kui sagedane oli laste andmine ühest perekonnast teise , aga seda tehti veel 20. sajandil , ehk tehakse tänagi , kuigi kuninga kehtestatud seadused on selle keelanud . 
1445	NA	 Lapsi anti perest teise siis , kui ühte perekonda lapsi ei sündinud või kui sündis ainult ühest soost lapsi . 
1445	NA	 Lapse loovutanud perekond tahtis sellega ka lapsele head teha , lootis , et lapsel on rikkamas peres parem tulevik . 
1446	NA	 Muide , Eestis eksisteerinud Rannarootsi ühiskonnas kehtisid samad reeglid , ka seal ei olnud perekonnal igavest omandiõigust oma lapsele , kärajate ( see oli muiste rahvakoosolek , nagu Novgorodis veetše ) otsuse järgi võidi laps üle anda teise perekonda . 
1447	NA	 Ka praegusel ajal on Tongal küllaldaselt kommunismi rudimente . 
1447	NA	 Olen juba mitut puhku öelnud , et külades antakse võõrale kogu toidukraam tasuta . 
1447	NA	 Külaühiskonnas toimub siiski kihistumine ning rahvast on külades õige mitut sorti . 
1447	NA	" ( Vägisi meenub Eduard Vilde looming , tema romaanid "" Külmale maale "" ja "" Mäeküla piimamees "" . ) "
1447	NA	 Enamik inimesi annab tõepoolest isegi võõrale ära kõik , mis võõral on tarvis . 
1447	NA	 Ja andjal on väga hea meel , et sai teisele head teha . 
1447	NA	 Saajat aga ei rõõmusta niivõrd saadud asjad ( harilikult banaanid , kookospähklid või ka terve lõunasöök , omo ) , kuivõrd rõõm andja näol , mis on tõepoolest nakkav . 
1447	NA	 Siiski oleks ilus , kui pärast esimest andmist ja võtmist andja ja võtja vahetuksid , nii et võtja muutuks andjaks ning andja võtjaks , see tähendab , et kingi saaja peaks tegema vastukingi , mis ei tohiks olla raha . 
1447	NA	 Vastukingiks sobib kõik , ka pudi-padi , mida teeäärses putkas müüakse , näiteks näts või šokolaad . 
1448	NA	 Tongalegi on tekkinud juba turistidelt väljapressijad , autojuhid , kes lühikese sõidu eest küsivad paarkümmend dollarit , ehkki algul lubasid turisti vedada tasuta . 
1448	NA	 Kui neile meenutada lubadust , mille nad andsid enne seda , kui sai autoloksu istutud , siis vastavad nad kibekiirelt , et ega nad sõidu eest raha ei küsigi , nad küsivad kulutatud bensiini ja giiditeenuste eest . 
1448	NA	 Siis meenub , et tõepoolest jutustas mees kogu aeg mingit lugu , mille peamine sisu seisnes selles , et seal ja seal majas elab tema täditütar või onupoeg , seal aga tema sõber või ämm . 
1449	NA	 Tongale on rajatud isegi vangla , see on esimene Tonga ajaloos . 
1450	NA	 Varastamist Tongal varem ei tuntud . 
1450	NA	 Kui pole omandisuhteid , ei saa juba põhimõtteliselt olla vargust . 
1450	NA	 Keegi võib eksida asjade kasutamise korra vastu , see aga pole patt püha ja puutumatu omandi vastu , vaid midagi muud . 
1451	NA	 Vanglaks on palmitukk lennuvälja teel pealinna külje all . 
1451	NA	 Minagi nägin vange palmivilus lösutamas , tongalastest vangid ei erinenud suuresti teistest vangidest . 
1451	NA	" Päeval käivad vangid väljas , vangla väravas on teade : "" Vang , kes pole kella kuueks õhtul koju tulnud , ei pääse vanglasse tagasi enne hommikut . "
1451	NA	" "" "
1452	NA	 Raskeid , isikuvastaseid kuritegusid Tongal siiski ei tehta . 
1452	NA	 Vangideks on pisisulid , noorukid , kes käivad peamiselt turul varastamas . 
1452	NA	 Vangimineku asemel võib maksta trahvi ning seda nooruki sugulased harilikult ka teevad , et päästa suguvõsa suurimast võimalikust häbist – nende suguvõsa liige pandi pokri . 
1453	NA	 Maa Tongal on kuninga omand , maa ei ole müüdav ega renditav . 
1453	NA	 Kuningas annab maa kellegi kasutusse ning kuninga ametnikud kontrollivad , kui hea peremees keegi on . 
1454	NA	 Ja häid peremehi on üsna palju , head peremehed aga muutuvad peagi ekspluataatoriteks . 
1455	NA	 Kookospalmidest rohkem kasvatatakse maniokki . 
1455	NA	 See läheb peamiselt ekspordiks , eriti tahavad seda välistongalased . 
1455	NA	 Ent maniokk on ka farmaatsia- ja kosmeetikatööstuse toormaterjal , seda veavad hulgaliselt sisse USA ja Hispaania . 
1456	NA	 Sõitsin jalgrattaga ringi mööda palmisdžungleid ning nägin pealt , kuidas käib töö maniokiistandustes – just nagu mõisa kartulipõllul Eduard Vilde kirjelduste järgi . 
1456	NA	 Puhata ei lubata kellelgi , kupjal pole küll piitsa , aga viilijate peale mees kärkis ja paukus väga ägedalt . 
1456	NA	 Muidugi marsib viilija siis põllult minema , jääb põlluäärele lihtsalt seisma ning saatusekaaslastelt lohutust otsima . 
1457	NA	 Äramineja jääb palgata , muud karistust talle määrata ei saa . 
1458	NA	 Maniokipõllul kasvavad harilikult ka kookospalmid . 
1458	NA	 Tegin katset , küsisin põllu arvatavalt pidajalt juua . 
1458	NA	 Miks ma arvasin , et just tema oli kuningalt selle maalapi saanud kasutamiseks ? 
1458	NA	 Sellepärast , et tema oli hõbedases , uues džiibis , ta käitus uhkelt ja nõmedalt nagu meiegi esimese põlve rikkurid . 
1459	NA	 Mees küsiski kookospähkli eest terve dollari . 
1459	NA	 Ütlesin , et turul on selle hinnaks pool dollarit , siin peaks kaup olema ju odavam . 
1459	NA	 Seepeale pakkus mees mulle tonga piigat , pidi olema kõige parem maailmas . 
1459	NA	 Küsisin , kas see piiga kuulub talle , et ta teda müüb . 
1459	NA	 Pakkuja vastas , et jah , kuulub küll . 
1459	NA	 Ja seda põllu kõrval , mis tegelikult talle ei kuulu ! 
1459	NA	 Seejärel ütles ta mulle , et võin kookospähkli saada tasuta , kui piiga eest kümme dollarit annan . 
1459	NA	 Lõin käega , läksin edasi . 
1459	NA	 Järgmise põllu juures pakuti mulle kookospiima ja banaane lihtsalt niisama , piigast polnud sõnagi juttu . 
1460	NA	 Kahjuks on aga elu niisugune , et haljale oksale jõuab esimene mees , kes tallab teise mehe põrmu ning varem või hiljem võtab endale tema maa ja vara ... 
1461	NA	 Noorpaaridele kingib kuningas eluaegseks kasutamiseks maatüki Nuku'alofa äärelinnas , pangast on laenu maja ehitamiseks saada võrdlemisi kerge . 
1461	NA	 Alati on sugulased nõus andma vekslile allkirja , et nemad garanteerivad tagasimaksmise . 
1462	NA	 Veel kergem on pangast aga laenu saada pulmapeo või matuse korraldamiseks . 
1462	NA	 Nende perekondlike sündmuste puhul on laenusaamine täiesti kindel , ehkki tagasimaksmine võib hakata venima . 
1463	NA	 Näete , isegi nii rahvusvaheliselt standardiseeritud asjas nagu pangapoliitika on oma rahvuslikud erinevused ! 
1464	NA	 Kas kommunismi kadumine toob kurbuse elurõõmsatesse tongalastesse ? 
1464	NA	 Kas Tongalt kaovad siirus ja avalus ning asenduvad tigeduse ja kadedusega , mis on pärit omakasupüüust ? 
1465	NA	 Elame-näeme . 
1466	NA	 Siiski ei kao miski märkamatult , jälge jätmata , ka mitte kommunism ja promiskuiteet . 
1467	NA	 Tänases Tongas on väga levinud lapsendamine , kapten Leonhard Niit arvab , et vahest koguni 30–40 protsenti lastest ei ela oma bioloogiliste vanemate juures . 
1468	NA	 Ja põhjus on ikkagi selles , et kui peres on palju ühesoolisi lapsi , siis võrdsuse tagamiseks adopteeritakse juurde teisest soost lapsi . 
1469	NA	 Adoptsioon on levinud isegi kuninglikus perekonnas ning loomulikult on adopteeritud lastel täpselt samasugused õigused mis bioloogilistel lastel . 
1469	NA	 Kauge mälestuskumana ajast , mil päris isa oli määratlematu , pole tongalasele see üldsegi tähtis , kes ta konkreetselt on . 
1469	NA	 Tähtis on armastus , tähtis on see , et laps armastaks oma vanemaid ja vanemad armastaksid last . 
1470	NA	 Nuku'alofa 
1471	NA	 Kui Tahiti ja kogu Prantsuse Polüneesia pealinn Papeete on moodne kuurortlinn , kus peatänavatel seisab hotell hotellis kinni ja mis õigupoolest vähemalt kaldalinnaosade poolest arhitektuurilt suurt ei erinegi teistest samasugustest Euroopas , Aasias , Ameerikas ja Aafrikas , siis Nuku'alofa on sellist nägu , nagu Papeete oli 15–20 aastat tagasi . 
1471	NA	 Nuku'alofa on provintslik ja ürgne , temas on säilinud nii mõndagi Lõunamere eksootikast ja romantikast , mis Papeetes on vahetunud tänase päeva nõuete ja standardite vastu . 
1472	NA	 Vahel tundus , et enamuse ajast linn tukkus , elu lõi selles keema kaks korda päevas . 
1473	NA	 Kella kahe paiku pärast lõunat olid järsku kõik kohad koolilapsi täis . 
1473	NA	 Koolidel on oma kirev ja üksteisest erinev vormiriietus , nõnda võib õpilased hõlpsasti muu rahva seast ära tunda . 
1473	NA	 Õpilased suundusid bussijaama ookeani kaldal , et sõita oma linnaosadesse ja küladesse . 
1474	NA	 Bussijaam kujutas endast vaid augulist ja asfalteeritud platsi ookeani kaldal , kuhu sõitsid kõik Tonga bussid , üks hullem logu kui teine . 
1474	NA	 Kus aga on rahva liikumist ja eriti neis kohtades , kus inimestel veidikegi oodata tuleb , sinna tekib kohe midagi turutaolist . 
1474	NA	 Bussijaama kõnniteedel müüdi tavalisi maiustusi , mida on terve maailm täis , närimiskummi , šokolaadi . 
1474	NA	 Neile lisandus turistide lemmikjook kookospähklimahl , mida juuakse nagu kokteili . 
1474	NA	 Selleks lüüakse pähkli ots kõigepealt matšeetega maha , nii et tekib auk , kuhu pistetakse kokteilikõrs ning sellest kõrrest siis imetaksegi väärtuslikku mahla . 
1475	NA	" Olgu kohe öeldud , et tongalased eelistavad kookosemahlale kokakoolat ja "" Sprite'i "" , mida meie peame naftast tehtud solkjookideks , nagu isegi sama firma toodet "" Hawaii "" , mis väidetavasti sisaldab kookosemahla . "
1476	NA	 Hiljuti Hiinas olles nägin , kui võimsalt tungib sealsele turule USA kiirtoidundus , kõik need hot dog'id , hamburgerid ja muu rämps . 
1476	NA	 Ja ometi on hiina kokakunst , mida peetakse maailma parimaks , ligi 4000 aastat vana ! 
1477	NA	 Mis nipiga saab halb heast võidu ? 
1478	NA	 Päris kookospähklimahla hind on aga Okeaanias taevani tõusnud . 
1478	NA	 Üks kookospähkel maksab Papeetes 2 dollarit ning Nuku'alofas 50–70 USA senti . 
1478	NA	 ( Juba äärelinnades , rääkimata küladest , võib aga kõike tasuta saada ! ) 
1478	NA	 Paistis , et hind on kerkinud viimasel ajal , isegi Tonga kauaaegsele elanikule Leonhard Niidule oli see halvaks üllatuseks . 
1479	NA	 Koolisüsteem on Tongal eeskujulik , algharidus on kohustuslik ning kogu haridus tasuta . 
1480	NA	 Suur osa Tongale antavast välisabist paigutatakse hariduse finantseerimisse ning sellega on nõus ka nn. doonorriigid , sest on huvitatud haritud sisserändajaist . 
1481	NA	 Rahvusvahelise abi ulatus on nõnda suur , et Tongal räägitakse lõbusat lugu , mis algab küsimusega , et mida teeb Tonga Ülikooli rektor , kui ta märkab , et ülikoolis on veekraan katki . 
1482	NA	 Kohe helistab mees Austraalia abikeskusesse Nuku'alofas , kus võetakse ühendus Sydneyga . 
1482	NA	 Sealt lendab esimese lennukiga Nuku'alofasse vastava ala spetsialist , kes tuleb kohale ning keerab kas kraani või veevärgi ühe osa kinni . 
1482	NA	 Seejärel koostab spetsialist eelarve , lendab tagasi Sydneysse , taotleb raha ning tuleb siis uuesti Tonga Ülikooli Nuku'alofa lähedal , viib läbi vajalikud remonditööd , paneb kas vanale kraanile tihendi või asendab vana kraani uuega . 
1483	NA	 Nali naljaks , aga ülalpeetavus teeb tõesti inimese laisaks . 
1483	NA	 Nendesamade Tonga koolilaste kohta räägitakse , et need ei viitsi kommil ja šokolaadil isegi paberit ümbert ära võtta , pistavad maiuse suhu ja mugivad koos paberiga , pärast sülitavad paberi välja . 
1484	NA	 Tonga lapsed on tõesti laisad ja paksud . 
1485	NA	 Koolipäev Tongal algab piduliku rivistusega kooliõuel ja lipuheiskamisega , lauldakse hümni , mis koosneb peamiselt kuninga ülistamisest . 
1486	NA	 ( Siit võiksime meiegi üht-teist õppida . 
1486	NA	 Kellegi ülistamist me loomulikult ei vaja , meil aga on maad võtmas riigitüdimus , kohati lausa nihilistlik suhtumine Toompea-meestesse ning isamaaliste meeleolude pisike turgutamine tuleks meilegi kasuks . ) 
1487	NA	 Teine sagimise tipptund Nuku'alofas on umbes kella kuue paiku , mil autosid on muidu vaikselt tukkuvas linnas äkki nõnda palju tänavatele tulnud , et raske on üle tee minna . 
1488	NA	 See on kellaaeg , mil töötav rahvas koju läheb . 
1489	NA	 Nagu ennistki kirjutasin , elab Tonga üle autostumise esimest etappi , terve saar on Uus-Meremaalt ja Austraaliast toodud romusid täis ning õige tonga mees ei lähe jala isegi nurga taha poodi . 
1489	NA	 Autot juhtida meeldib üle kõige ka tonga naistele . 
1490	NA	 Selleks ajaks on kalurid sadamasse ning mõõna ajal ookeanipõhjast limuste korjajad kaldale jõudnud ning kõik on asetanud oma saagi kas päris kõnniteele kaldapromenaadil või kivilettidele promenaadi ja ookeani vahel . 
1491	NA	 Kalureid on Tongal vähe , väga vähe . 
1491	NA	 Kunagine uhke ookeanirahvas ja meredevalitsejad on džunglisse ja küladesse taandunud , söövad musti sigu ning tärkliserohket maniokki ja kasaavat , mis teebki inimesed paksuks . 
1491	NA	 Miks toitu raske vaevaga merest tuua , kui see kaldal tuleb peaaegu ilma pingutamata kätte ? 
1492	NA	 Kaladest enam eelistavad tongalased kaheksajalgu , limuseid ja karpe , viimaseid korjavad naised siitsamast promenaadi kõrvalt korallide seest ning neid süüakse tihti elusalt . 
1493	NA	 Siin peituks nagu meie meeste trump . 
1493	NA	 Kui tongalased on saaki täis ookeanile selja pööranud , võiks neid asendada eesti kalamees . 
1493	NA	 Häda on aga selles , et tongalased on ka kalasöömise unustanud , pealegi ei kujuta väike Tonga endast eriti peibutavat turgu . 
1493	NA	 Kogu saak peaks minema ekspordiks Jaapanisse või Havaile , ent vanad eksportöörid ei taha konkurentsi peljates kohta enda kõrval uutele tulijatele anda . 
1494	NA	 Siiski oli ookeanilt sadamasse tulevaid neidki väheseid kalapaate mõnus vaadata . 
1494	NA	 Paadipõhjast loobitakse välja värvilisi ja triibulisi kalu , kes on märksa kirevamad kui need , kes ujuvad meie akvaariumides . 
1495	NA	 Enam-vähem kõik Nuku'alofa peatänavad on ristitud kuningate nimede järgi , eriline lemmik on olnud kuninganna Salote Tupou III ( valitses aastatel 1918–1965 ) . 
1495	NA	 Ikka on tänava ühes või mõlemas otsas pronkstahvliga mälestuskivi , millelt võib lugeda , millal praegune kuningas Taufa'ahau Tupou IV selle pidulikult avas ning kelle kulul see tänav on kas ehitatud , parandatud või õgvendatud – harilikult on seda tehtud kas Austraalia , Jaapani , Inglismaa , USA või Uus-Meremaa rahadega . 
1496	NA	 Kõrgeid maju Nuku'alofas ei ole , nagu neid ei ole kogu Okeaanias , kui Austraalia suurlinnu mitte arvestada . 
1496	NA	 Linna kõrgeim hoone on viiekorruseline Tonga Rahvuslik Reservpank , mis ei asugi päris peatänaval , vaid veidike eemal . 
1497	NA	 Kesktänava majad on ühe-kahe- , väga harva kolmekorruselised , tihti luitunud ja räämas , madalamad koguni palmilehtedest katustega . 
1498	NA	 Ilus on turuhoone , kus kaubeldakse peamiselt puu- ja juurviljadega , aga turistide meeleheaks ka Tonga-meenetega , näiteks niudevöödega , vaalaluust ehetega , palmipunutistest põlledega jne. 
1499	NA	 Vastavalt kuninga käsule peab Tongal müüdava kauba juures olema nähtaval hind , puu- ja juurviljad peavad olema saadaval ühekilostes kogustes . 
1500	NA	 Kuningriikidega on meie maakeral asjad aga nõnda , et elu nendes kipub ka pisut operetlikuks minema . 
1501	NA	 Nuku'alofa turul võite näha pisut veidrat viieliikmelist seltskonda , kes leti juurest leti juurde sammub . 
1502	NA	 Kõik viis on kirevalt riides , kõigil on toredad mustad seelikud , üsna palju põllesid seelikuid ehtimas ning kõigi ülakeha katavad kirevad särgid . 
1503	NA	 Kõige ees sammub asjalik piiga , kellel on käes mapp . 
1503	NA	 Tema järel tulevad kaks kaalutassijat , siis küsitleja-ametnik ning viiendana rühma liider . 
1504	NA	 Nägin , kuidas tähtsusest ja pidulikkusest nõretav viisik jõudis ühe letini . 
1504	NA	 Kõigepealt esitas küsitleja paar küsimust , mille vastused mapiga piiga üles kirjutas . 
1504	NA	 Seejärel asetasid kaalutassijad letile oma kaalu ning siis näitas liider , missuguseid köögivilju võtta letilt kontrollimiseks : kas kogus ikka on täpselt kilone või tahab müüja ostjat petta . 
1505	NA	 Viisiku tegutsemine turul kujutas endast tervet teatrit , mille etendamisest nad ka ise ilmselt mõnu tundsid . 
1506	NA	 Kontrollkaalumisega oleks ju hakkama saanud üks inimene , kuid siis poleks asjal olnud kuningriiklikku võlu . 
1507	NA	 Samamoodi teatraalsed on Tonga politseinikud , valuutavahetajad riigipangas ja isegi postmarkide müüjad peapostkontoris . 
1508	NA	 Enam-vähem kõik tähtsamad asutused on Nuku'alofa–lennuvälja teel , kas õige pisut või natuke rohkem linnast väljas . 
1508	NA	 Linnast väljasõitmist aga õigupoolest ei märkagi , sest kahel pool teed jätkuvad külad , mis on Nuku'alofa äärelinnaga äravahetamiseni sarnased . 
1508	NA	 Teeäärse krundi keskel on tagasihoidlik majake , harilikult on see vaiadel , mõnikord veel palmikatusega , krundil tatsab ringi tohutu hulk musti sigu ja põrsaid , ühele palmitüvele on kinnitatud korvirõngas ning hulk lapsi viskab palli korvi . 
1508	NA	 Lapsed on eri vanuses , algul mõtled , et naabripoisid ja -plikad on külla tulnud , ent korraga tabad – need kõik on ühe pere lapsed , sest kõrvalkrundil mängivad korvpalli samasugused polüneesia poisid ja tüdrukud . 
1509	NA	 Lennuvälja teel on vangla , ülikool , tohutu suur sisestaadion ( tuulte vältimiseks ) , National Center ning ka linnupark koos botaanikaaiaga . 
1509	NA	 Viimased huvitasid mind väga , arvasin , et neis demonstreeritakse vahest põhjamaised linde ja taimi , sest meie looma- ja botaanikaaias näidatakse lõunamaist eksootikat . 
1509	NA	 Eksisin . 
1509	NA	 Mõlemas on esiplaanil Tonga looduse eksponeerimine , nõnda siutsuvad linnupargis samad linnud kes looduses ning botaanikaaias näidatakse samu taimi , mis kasvavad vabalt tara taga . 
1509	NA	 Piir kunstlooduse ja pärislooduse vahel on tinglik , nii mõnigi lind võib džunglist lennata puuri katusele , kui tahab oma vangistatud liigikaaslasega näiteks pulmi teha . 
1509	NA	 Linde ongi linnupargis kokku 17 liiki , nad kõik on hästi suured ja hästi värvikirevad . 
1509	NA	" Ainuüksi palme on botaanikaaias 19 liiki , teiste hulgas ka niisuguste eksootiliste nimedega puud nagu "" Kuninglik "" , "" Rändaja "" , "" Bismarck "" , "" Pagoodi "" , "" Madagaskari "" , "" Vanaotu naljapalm "" jne. "
1509	NA	 Näidatakse kõiki ravim- ja toidutegemisel kasutatavaid taimi , nende hulgas on esikohal loomulikult kavapipar ja maniokk . 
1509	NA	" Suurtel peenardel kasvavad aaloe , metsik jasmiin , lõhnapuu nimega "" Mohokoi "" jne. "
1509	NA	 Pärisloodus lisas omalt poolt palmidele tohutu suured ämblikud veelgi suuremate võrkudega . 
1510	NA	 Lennuväljast pisut kaugemale jääb Tonga suurim mõistatus – Ha'amonga Trilithon . 
1510	NA	 See pole ei midagi rohkemat ega vähemat kui Lõuna-Inglismaal asuva arvatava päikesetempli Stonehenge'i kordus . 
1510	NA	 Sarnasus on rabav , ainult et kui Stonehenge'i ehitusajaks loetakse umbes 1900. –1400 . 
1510	NA	 a. eKr . 
1510	NA	 , siis Ha'amonga arvatakse olevat rajatud umbes 1200. a. pKr . 
1510	NA	 Kui Stonehenge'is on kummaliselt korrapäraselt asetatud päriskivid , siis Ha'amongas paiknevad niimoodi korallrahnud . 
1510	NA	 Arvatavasti on tegemist kalendriga , aga võib-olla koguni ufo-orientiiriga . 
1510	NA	 Võib-olla oli teiste planeetide asukail meie Maal kaks baasi – üks Stonehenge'is ja teine Tongal , praeguse Ha'amonga küla lähedal ... 
1511	NA	 Nuku'alofa suurim saatkond kuulub Suurbritanniale , see on kohe kuningapalee kõrval . 
1511	NA	 Saatkond on samuti ookeani kaldal , aga väikese künka otsas , nõnda et paistab olevat koguni kuningapaleest võimsam , ehkki on väiksem . 
1511	NA	 Eks see näitab omaaegseid võimuvahekordi . 
1512	NA	 Üllatavalt suur on Hiina Rahvavabariigi saatkond , mis asub samal kaldapealsel , aga teisel pool kuningapaleed . 
1513	NA	 Otse linnasüdames , peaministri residentsist põiki üle tee on Uus-Meremaa saatkond , teisel peatänaval aga Austraalia saatkond . 
1514	NA	 ( Tegelikult nimetatakse ( Briti ) Rahvaste Ühenduse sees saatkondi kõrgemaks komisjoniks , suursaadikut vastavalt kõrgemaks komisjonäriks . 
1514	NA	" Aga ma olen märganud , et segaduste vältimiseks kasutatakse tõlkes ikkagi terminit "" saatkond "" . ) "
1515	NA	 Veel on esindused Jaapanil , USA-l , aukonsulaadid Saksamaal ning üllatuslikult ka Rootsil ning see ongi kõik . 
1516	NA	 Vähe on nõnda rikkaid riike , kes võivad lubada endale saatkonna pidamist nõnda kaugel ja väikesel ookeanisaarel . 
1517	NA	 Nuku'alofa ministeeriumid ja parlamendimaja on ühekorruselised nukukarbid , aga ehitatud vastavalt vajadusele , suuremaid pole selles riigis vajagi . 
1517	NA	 Kuidagi imelik on küll vaadata pisikesi valitsushooneid , aga see tuletab meelde , et riikki on väga pisike . 
1518	NA	 Nuku'alofa suurim vaatamisväärsus on loomulikult kuningapalee . 
1518	NA	 See asub väärikal kohal , lõikab kaldapromenaadi pooleks , on näoga rohkem mere kui saare poole , otsekui valitseks kuningas ( ikka veel ) Vaikset ookeani . 
1519	NA	 Mõõna ajal võib näha , kuidas naised ülestõstetud seelikuisse korjavad korallidelt limuseid , kogu valgel ajal paistavad seitse-kaheksa imekena väikest palmisaarekest , mis oleks otsekui lapsepõlve muinasjuturaamatuist ookeani hüpanud . 
1519	NA	 Aga nad on reaalsuses olemas , sõidul Nuku'alofasse tuleb manööverdada nende ja korallriffide vahel . 
1520	NA	 Kuningapalee on kõige enam pildistatud objekt Lõunamerel . 
1520	NA	 See on juugendlik , ehitatud juba enne Esimest maailmasõda sakslaste poolt , nii nagu ka vana , nüüdseks lammutatud kuningapalee . 
1521	NA	 Tonga kuningad oskasid ka Inglise protektoraadi all olles manööverdada Briti ja Saksa huvide vahel ning oleksid jäänud edasi manööverdama , kui Saksamaa kaotus sõjas poleks viinud Saksa asumaade ja mõju täieliku kadumiseni nii Vaiksel ookeanil kui mujal maailmas . 
1522	NA	 Palee fassaad on pööratud ookeani poole , linna poole jääb majandushoov , kus sörgivad sead ja kaagutavad haned . 
1523	NA	 Vahel õnnestub mõnel kuninglikul notsul aia alt tänavale pääseda ning siis tuhnib see koos lihtsurelikest sigadega prügihunnikutes ümber palee . 
1524	NA	 Kuningas 
1525	NA	 Tonga kuningas Taufa'ahau Tupou IV on markantne isik , ta sobib väga hästi oma saarele . 
1525	NA	 Kuningas rikastab saart ja saar kuningat . 
1526	NA	 Kuninga kohta öeldakse , et ta on 80 aastat vana , 2 meetrit pikk , kaalub 200 kilo ning tantsib kogu aeg , aga see kõik on õige vaid osaliselt . 
1527	NA	 Kuningas on väärikast Tupoude aadlidünastiast , kes on Tongale andnud kõik kunigad viimase enam kui saja aasta jooksul . 
1528	NA	 Varem valitsesid Tongat teised aadlidünastiad , kes pole muidugi kuhugi kadunud . 
1528	NA	 Neile kuuluvad nüüd teised Tonga kuningriigi saared ja ministritoolid ning kindlasti auväärne koht parlamendi liikmena . 
1529	NA	 Kuninga puhul on tegemist kõrgesti haritud inimesega , kes võitleb oma saare amerikaniseerumise vastu , sel põhjusel ei soodusta ta ka eriti turismi arengut . 
1529	NA	 Küll aga igasugust eksporti ning kogu tootmist , mis on seotud troopiliste ja subtroopiliste viljade kasvatamisega . 
1530	NA	 Põhiseaduse järgi valitseb Tongal konstitutsiooniline monarhia , ometi on kuninga võim absoluutne . 
1530	NA	 Saarel on ka inimõigusteorganisatsioonid ja opositsiooniline ajakirjandus , kes nõuavad riigikorra muutmist , kuid nende mõju on väga väike . 
1530	NA	 Tongalased armastavad oma kuningat ning samuti armastab teda muu maailm . 
1531	NA	 Maailmas on ainult üks monarh , kes on kuulsam Tonga kuningast – see on Elizabeth II . 
1532	NA	 Tonga riigieelarve defitsiit on tohutu , sissevedu ületab väljaveo mitmekümnekordselt . 
1532	NA	 Veidi leevendavad olukorda välistongalaste rahasaadetised kodumaale , ent peamise panuse eelarve tasakaalustamiseks annab kuningas , kes on endale põhiülesandeks seadnud tagastamatute laenude saamise . 
1533	NA	 Peamised doonorriigid on USA , Austraalia , Uus-Meremaa , Jaapan ja Inglismaa , kuid kuningas ei põlga ära abi ka niisugustelt riikidelt nagu Liibüa ja omaaegne N. Liit . 
1534	NA	 Tongal tegutseb praegugi Venemaale kuuluv sputnikute jälgimise jaam , mis – nagu räägitakse – ei jälgi mitte Vene sputnikuid , vaid teiste maade satelliite . 
1535	NA	 Juhtus nõnda , et üks USA senati liige lausus kord Tonga ja tema kuninga kohta solvava repliigi , kui parajasti arutati uut välisabi eelarvet . 
1536	NA	 Juba järgmisel nädalal oli Tongal N. Liidu kõrgetasemeline delegatsioon , millega lääneriigid ära ehmatati . 
1536	NA	 Kohe avanesid nende rahakotirauad , aga kiiruga sõlmitud kokkuleppe järgi jäi Tongale N. Liidu radarijaam , mille eest saadakse kallist renti . 
1537	NA	 Samalaadsed on Tonga suhted Liibüa diktaatori Gaddaffiga . 
1538	NA	 Tarvitseb lääneriikidel vaid pisutki rahakraane sulgeda , kui Tonga kuningas võib astuda nende jaoks ohtliku sammu . 
1539	NA	 Tonga on ülalpeetav riik , nagu kõik teisedki Vaikse ookeani riigid ja asumaad . 
1539	NA	 Erinevalt asumaadest ja mõnest ainuüksi ühele doonorriigile orienteeruvast maast saab aga Tonga välisabi mitmelt poolt korraga ning see muudab ühe või teise konkreetse riigi mõju Tonga suhtes nulliks . 
1539	NA	 Nagu omal ajal manööverdasid Tonga kuningad Briti kuningate ja Saksa keisrite vahel , nii manööverdab Tonga kuningas nüüd eri doonorriikide vahel . 
1540	NA	 Nagu mainisin , on Taufa'ahau Tupou IV tõesti hakkama saanud sellega , mida pole teinud ükski teine riigipea maailmas – ta on ühe ja sama välissõidu ajal külastanud nii Taivani kui Hiina Rahvavabariiki . 
1541	NA	 Kuningas tegeleb antropoloogiaga , tal on omad , Thor Heyerdahli seisukohtadega oponeerivad teooriad polüneeslaste mineviku kohta . 
1542	NA	 Hoolimata rassilistest erinevustest on Tonga kuningas midagi väga sarnast meie presidendiga . 
1542	NA	 Mõlema ilmel on kogu aeg targa mehe mahe naeratus , mõlemad on targad mehed , kellest rahvas lugu peab . 
1543	NA	 Väga põnev oleks näha neid omavahel vestlemas , mina arvan küll , et meie president võiks teha Tongale visiidi . 
1543	NA	 Seda enam , et Eestil on Vaikse ookeani lõunaosas oma majandushuvid , mis võivad muutuda aina suuremaks , sõltuvalt sellest , kuidas vähenevad kalapüügilimiidid Läänemerel . 
1544	NA	 Kuninga ainuvõim Tongal baseerub õigusel lasta ministrid lahti päevapealt . 
1545	NA	 Nii ongi juhtunud , et ükski minister ei langeta otsust , mis oleks kuningaga kooskõlastamata , see kehtib ka pisiasjade kohta . 
1545	NA	 Tongal on üsna palju mehi , kes on hommikul tööle tulnud ministrina , aga poole päeva ajal ametist lahkunud töötuna . 
1546	NA	 Kuninga sekkumine on kaasa toonud asjaajamise venitamise , Tongal on otsustamisprotsess pikk ja põhjalik . 
1546	NA	 Tongalastel pole ju kiiret kuhugi ... 
1547	NA	 Kärsitul inimesel pole Tongal kaua asu , tema äri kõrbeb kindlasti . 
1548	NA	 Leonhard Niit ja teised eestlased 
1549	NA	 Kui palju on Tongal eestlasi ? 
1550	NA	 Veel mõni aeg tagasi oli Tongal hiidlasi rohkem kui eestlasi , aga nüüd on eestlased oma ülekaalu maksma pannud . 
1551	NA	 Alustame kõige nooremast . 
1552	NA	 Richy Härmat pole veel aastanegi , temast saab kunagi kolmkeelne mees . 
1552	NA	 Isalt saab ta selgeks eesti , emalt tonga ning isalt ja emalt koos ( samuti koolist ) inglise keele . 
1552	NA	 Huvitav oleks teada , millise rassi ( kas euroopa või polüneesia ) välimus temas domineerima jääb ? 
1553	NA	 Tema isa , laevakapten Risto Härmat on kapten Leonhard Niidu kalalaevadel töötanud kaptenina ja tüürimehena , on olnud ka kuivamaamees , nii palju kui pisikesel saarel üldse saab olla kuivamaamees . 
1554	NA	 Risto tegi Eestis kümnevõistlust , alustas oma isa jälgedes meremeheteed Tallinna merekoolist , sai kaptenipaberid Soomest . 
1555	NA	" Praegu on ta traalijuhina ametis laeval "" Mann "" , sellelsamal laeval , millega meie Tongale jõudsime . "
1555	NA	 Risto magab selles koikus , kus magasin mina . 
1556	NA	 Mingil ajavahemikul olid Risto Härmat ja Leonhard Niit Tonga ainukesed eestlased . 
1557	NA	 Mis te arvate , mida tegid kaks eesti meest kaugel paradiisisaarel ? 
1557	NA	" Meenutame "" Tõe ja õiguse "" esimest köidet . "
1558	NA	 Jah , Tonga saare kaks ainsat eestlast käisid omavahel pikalt kohut , põhjuseks nii oluline asi nagu au ja väärikuse solvamine . 
1558	NA	 Nüüdseks on kohtutee lõppenud ning tahaks loota , et see ei kordu . 
1559	NA	 Risto isa , meie ekspeditsiooni ülem Heino Härmat sai teekonna ajal 59-aastaseks , ta on kala püüdnud nii Atlandi kui Vaiksel ookeanil . 
1560	NA	 Üks poeg on tal jah , Tongal , aga teine oli veel äsja Tiibetis , nüüdseks on jõudnud tagasi Rootsi , kus ta alaliselt elab . 
1561	NA	 Kas seda nimetataksegi globaaleestluseks ? 
1562	NA	 Heino Härmat on Tongal neljandat korda , varem on ta siin aastaid ka elanud . 
1562	NA	 Temagi on töötanud kaptenina Leonhard Niidu kalalaevastikus . 
1563	NA	 Leonhard Niidu kodus kohtasin ma neiu Evelini , Tartust pärit disainerit . 
1563	NA	 Ta oli Leonhard Niidu juures sekretäriks , samuti aitas pakkida kalu jäässe . 
1564	NA	 Hiljem nähti Evelini Fidži saarel džiibiga ringi rallimas . 
1564	NA	 Huvitav elu , eks ole ? 
1565	NA	 Evelini sõbratar kirjanik Kati Murutar rääkis mulle Pärnus Evelini loo . 
1566	NA	 Evelin sõitis koos oma tööandja , Tartu arhitektiga Tongale , kust oli oodata nende projekteerimisbüroole head tellimust . 
1567	NA	 Too arhitekt ja Evelin viisid Tongale ka koopia filmist , mille Hannes ja Renate Lintrop ning Ago Ruus olid Leonhard Niidust umbes kaks aastat tagasi teinud . 
1568	NA	 Tellimusest ei saanud asja , arhitekt sõitis tagasi Tartusse , Evelinile aga hakkas Tongal nõnda kangesti meeldima , et tema jäi saarele . 
1569	NA	 Kati Murutar kummutas ka kõik klatšijutud , mis Evelini kohta käivad – et kaunis neiu ajas vana kapteni pea segi , kleepis end külge , nüüd tahab abielluda , et saada siis pärimise teel suurt varandust . 
1569	NA	 Tegelikult on tegemist veel põnevama , võib-olla suisa vastupidise looga , aga millisega nimelt , jäägu mõne seltskonnaajakirja pureda . 
1570	NA	 Seda , et Evelinil kavalaid eesmärke ei ole , näitab seegi , et neiu on Fidžile edasi purjetanud . 
1570	NA	 Ja ei maksa unustada , et tublil laevakaptenil pärijatest puudust ei ole ... 
1571	NA	 Nuku'alofa eurooplase kohvikus sattusin ühte lauda noorukese ameeriklannaga , kes töötas Rahukorpuses , ta püüdis Tonga naistele anda nõu , kuidas vältida rasestumist . 
1571	NA	 Ameeriklanna konsultatsioonidest ei olnud tulu sel lihtsal põhjusel , et Tonga naised ei taha rasestumist vältida , aga tegemist oli parajalt vintske feministiga , kes oli kindel , et tulevik on tema päralt , sest naine ei olevat lapsetegemismasin mehe jaoks . 
1571	NA	 Vastasin talle , et loodus ei tunne seksi ilma järglaste saamise vajaduseta , tema polnud niisuguse asja peale mõelnudki . 
1571	NA	 Ka need , kes olid ta Tongale saatnud , tema väljaõpetamise peale raha kulutanud , polnud niisuguse asja peale mõelnud ! 
1572	NA	 See selleks . 
1572	NA	 Aga too hasartne ja lihtsameelne ameeriklanna ütles , et tal on Tongal eestlannast sõbratar . 
1572	NA	 Ütlesin , et küllap see on Evelin . 
1572	NA	 Aga ei olnud Evelin . 
1572	NA	 Oli hoopis Ulle ( ilmselt Ülle ) . 
1573	NA	 Pidime järgmine päev siis Üllega samas kohvikus kokku saama , tuli aga jällegi too ameeriklanna , kes ütles , et Ülle oli sõitnud naabersaarele Euale ( kus minagi ära käisin ) . 
1574	NA	 Panin selle seiga kirja ainult selleks , et öelda : eesti seiklejannasid jätkub Tongale rohkem kui üks , ja muide , neid on mujalgi nähtud . 
1575	NA	 Tonga kuulsaim eestlane on kahtlemata kapten Leonhard Niit koos oma kahe poja ja ühe tütrega . 
1576	NA	 Praegu elab isa juures ainult vanem poeg Lennie , samuti laevakapten , kes on abielus hinduga ning kelle pojad on ka kaptenid . 
1576	NA	 Nemad kõik peavad end hiidlasteks , sellepärast ma eespool kirjutasingi , et võib-olla oli Tongal hiidlasi rohkem kui eestlasi . 
1577	NA	 Lennie on Tonga karate ja džuudo rahvuskoondise peatreener , teda võib kord nädalas näha esinemas Tonga Kuninglikus Televisioonis , kus ta annab rahvale enesekaitsetunde , ehkki Tongal pole vaja ennast kaitsta , sest seal ei ründa inimest mitte keegi – ei loomad ega teised inimesed . 
1577	NA	 Vaid ookeanis võib sattuda hai lõugade vahele . 
1578	NA	 Leonhard Niidu keskmine poeg Thomas ja tütar ( kelle nime olen ma ära kaotanud ) on ka mõnda aega Tongal elanud , kuid nüüdseks tagasi Euroopasse kolinud . 
1579	NA	 Leonhard Niidu elu on olnud pikk , seiklusterohke ja värvikas . 
1579	NA	" Kindlasti vääriks see kuskil raamatus kirjapanemist , kahju , et seda ei ole kogumikus "" Eesti elulood "" . "
1580	NA	 Leo oli 15-aastane , kui ta 1944. aasta septembris koos vanematega Hiiumaalt Rootsi põgenes . 
1581	NA	 Alustas keele õppimisest ja 19-aastaselt oli ta juba ehtsate paberitega tüürimees , 25-aastaselt sai Rootsi kodakondsuse . 
1582	NA	 Seaduse järgi oleks ta pidanud minema Rootsi armeesse aega teenima , aga uhke noormees pidas mõne veltveebli käsutamise järgi roomamist endale alandavaks . 
1583	NA	 Oli teinegi võimalus – õppida laevakapteniks ning saada hiljem reservohvitseriks . 
1583	NA	 Leo valis selle teise ning temast sai Rootsi sõjaallveelaeva komandör , kes mõnigi kord oma laevaga Hiiumaa lähedalt mere all mööda sõitis . 
1584	NA	 Allveelaeva kapten saab peagi erru , nõnda ka Leo . 
1585	NA	 Mees oli seejärel lõbusõidulaeva kapten Põhjamerel ja Taani väinades , aga see amet tüütas ära . 
1585	NA	 Laeva juhtis tüürimees , kapteni peamine kohus oli rikastele või muidu väljapaistvatele reisijatele oma kajutis vastuvõtte korraldada ja nendega pokaale kokku lüüa . 
1586	NA	 Peamiselt on talle sellest ajast meelde jäänud mõned aktiivsed naised , kes eriti aktiivseks muutusid seejärel , kui nende abikaasad olid viinaklaasi kõrvale tukkuma jäänud ... 
1587	NA	 Lepingu lõppedes hakkas Leo Põhjamerel kala püüdma . 
1587	NA	 See oli asi , millega ta varem polnud tegemist teinud , aga mis talle kangesti meeldis . 
1588	NA	 Siis aga suri 48-aastaselt parandamatusse haigusesse tema teine abikaasa . 
1589	NA	 Leo esimene abielu oli olnud nalja-abielu , mida ei võtnud kumbki pool tõsiselt . 
1590	NA	 Leol oli komme mängida hipodroomi totalisaatoril ning kord lubas ta ühele võõrale neiule , et kui järgmise jooksu võidab üks vilets kronu , kes varem polnud mitte kordagi esimeseks tulnud , siis nad kihluvad . 
1590	NA	 Ja kronu võitiski , olgugi et longates . 
1590	NA	 Ning noormees pidi oma lubaduse täitma . 
1591	NA	 Esimene abielu ei kestnud kaua , teise puhul oli aga Leo juba kogenum . 
1591	NA	 Ootas 30. eluaastani ning siis võttis endale hea kaasa . 
1592	NA	 Abielu sõlmiti Inglismaal , mis tõi endaga kaasa hulga paberlikke sehkendusi , nõnda et noored pidid Rootsis uuesti abielluma , sest muidu poleks nende liit olnud juriidiliselt kehtiv . 
1593	NA	 Õnnelikust abielust sündis kolm last , naise surm oli Leole väga valusaks löögiks . 
1594	NA	 Varem oli Leo olnud kindel , et tema on Taevase Võimu äravalitu , aga nüüd see tunne haihtus . 
1595	NA	 Mees otsis võimalust Euroopast lahkumiseks . 
1596	NA	 Ja korraga rääkis keegi tuttav , et oli ühest Göteborgi lehest lugenud kuulutust , et Tonga Kuningriik pakub tööd meremeestele . 
1596	NA	 Laevakaptenina tundis Leo geograafiat loomulikult ülihästi , aga Tonga oli temalegi üsna võõras koht . 
1597	NA	 Ent Lõunameri oma igavese suvega peibutas , Leogi oli lapsepõlves lugenud jutte vapratest polüneeslastest , kes misjonäre söövad . 
1598	NA	 Pika otsimise järel leidis Leo selle kuulutusega lehe ning 1979. aastal tegi esimese sõidu Tongale . 
1598	NA	 Kokku oli neid 8 inimest , kes olid kuulutusele vastanud ja Tonga vastu huvi tundnud . 
1599	NA	 Tonga Leole meeldis ning 55-aastane mees langetas otsuse – tema muudab oma elu , tema hakkab otsast pihta ning jääb saarele . 
1599	NA	" Leo käis veel paar korda Rootsis , seal püüdsid kõik talle "" mõistust pähe panna "" , aga Leo oli kõigutamatu . "
1600	NA	 Algul oli raske . 
1600	NA	 Leo kulutas ära kogu oma varanduse . 
1600	NA	 Pankadest oli peaaegu võimatu võlgu saada , sest Rootsi pangad ei usaldanud Tongalt pärit pabereid . 
1601	NA	 Tundus juba , et tegemist on krahhiga . 
1602	NA	 Siis otsustas Leo : ta peab unustama kõik , mida ta Euroopas ja Ameerikas on õppinud , ta peab alustama nullist . 
1603	NA	 Ja mis selgus ? 
1604	NA	 Tal olid Tonga vete jaoks olnud liiga suured laevad , aga korallriffide vahele loovima sobivad just väiksemad . 
1604	NA	 Tal olid olnud valed põhjaõnged ja vale püügimetoodika . 
1605	NA	 Võttis aastaid , enne kui Leo tagasi plussi jõudis ning oma kunagisele varandusele lisagi teenis . 
1606	NA	 Tänaseks on Leo tehtud mees . 
1607	NA	" Ta elab kahekorruselises villas samal pikal-pikal kaldapealsel , kus asuvad kuningapalee , Briti ja Hiina saatkond ning palju teisi väärikaid asutusi , teiste hulgas peaministri residents , peapostkontor , politseikeskus , kõik Nuku'alofa sadamad , hulk ministeeriume ja pansione ning Tonga prestiižikaim hotell "" Dateline "" . "
1608	NA	 Oma rõdult näeb Leo seitset-kaheksat muinasjutulist palmisaart ning nii päikese tõusu kui loojangut Vaiksel ookeanil – kõike seda , mida näevad ka kuningas ja Inglise suursaadik , keda mõned peavad tänaseni saare kõige tähtsamaks meheks . 
1609	NA	" Leo villat nähes mõistsin ma äkki , mida tähendavad väljendid "" elu nagu unenägu "" ja "" elu nagu unistus "" . "
1609	NA	 Kuskil alateadvuses , ehk endale aru andmata , unistame me kõik niisugusest elust . 
1610	NA	 Leo on töökas , tal on saarelgi kõrge maine . 
1611	NA	 Esmaspäeval sõidavad ookeanile neli Leo kalalaeva , tulevad sealt tagasi siis , kui trümmid on saaki täis – harilikult reede õhtul või laupäeva hommikul , mõnikord juba kolmapäeval-neljapäeval . 
1612	NA	 Leo näeb oma rõdult kõiki sadamasse tulevaid ja sealt väljuvaid laevu . 
1613	NA	 Laevade meeskonnad koosnevad peamiselt tongalastest , aga on ka kiribatilasi , vanuatulasi , fidžilasi , samoalasi ning teiste Mikroneesia ja Polüneesia rahvaste esindajaid , isegi paapualasi ja ginealasi . 
1614	NA	 Polüneeslastega suhtlemine vajab harjumist , pikapeale on Leo selle oskuse omandanud . 
1615	NA	 Leo villa õues on jää- ja pakkimismasin . 
1616	NA	 Püütud kala pakitakse jäässe ning saadetakse lennukitega USA-sse ja Jaapanisse , kus gurmaanid seda lõunasöökidel naudivad . 
1616	NA	 Nagu juba öeldud – kalamerede keskel elavad tongalased peaaegu ei söö kala , Tonga enda kalavajadus on nõnda pisike , et selle pärast pole mõtet laevu püügile saatagi . 
1616	NA	 Kogu püük toimub ekspordiks . 
1616	NA	 Leo aga on oma tegevusega tõusnud auväärsesse seisusse , kuhu tavaliselt välismaalast ei lasta – Leo on Tonga Kalaekspordi Assotsiatsiooni president . 
1617	NA	 Vähe sellest ! 
1618	NA	 Leo on heas kirjas ka kuninga ja kroonprintsi juures , tihti helistatakse kuningapaleest ja palutakse Leod appi mõne küsimuse lahendamisel . 
1619	NA	 Tahaks väga , et Leo kogemused ja tema väärikas positsioon Tonga ühiskonnas tuleksid kasuks ka teistele eestlastele , kes hankinud endale loa Tonga vetes kala püüda . 
1620	NA	" Lahkumispidu laeva "" Mann "" salongis oli vähemalt minu jaoks kurb . "
1620	NA	" Jõudsin ligi kolme kuu vältel hakata sügavalt austama ekspeditsiooniülemat Heinot , tüürimees Ivot , mehaanikuid Kostjat ja Igorit , samuti neid "" Manniga "" seotud mehi , keda kohtasin alles Tongal – ühte omanikest Toomas Mieslerit ja traalijuhti Ristot . "
1621	NA	 Mehed sõidutasid mu lennuväljale , võimas Boeing 747-500 rebis end õhku 9.9.99. ( 9. septembril 1999. aastal ) kell 9 õhtul . 
1621	NA	 Samal kuupäeval kell 9 hommikul olin juba Los Angeleses . 
1621	NA	 Elasin selle ilusa numbriga kuupäeva läbi kaks korda – esimest korda provintslikus Nuku'alofas ja teist korda superurbanistlikus Los Angeleses , esimest korda 19. sajandi miljöös , teist korda 21. sajandi miljöös . 
1622	NA	 Minu reis jätkus , maailmale sai tiir peale tehtud . 
1622	NA	 Aga see on juba uus jutt . 
1623	NA	 See oli mu elu parim reis , mille eest tänan siiralt laeva omanikke Rasmus Kullat ja Toomas Mieslerit ning meeskonnaliikmeid . 
