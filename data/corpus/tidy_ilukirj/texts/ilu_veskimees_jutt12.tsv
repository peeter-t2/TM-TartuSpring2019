par_nr	head	sentence
1	 Kui Maa ärkab 	 Kui Maa ärkab 
2	NA	 Siim Veskimees 
3	NA	 Valus algus 
4	NA	 Kõik algas peale sellest , et see suur jurakas lennuk , millega ma oma Ameerika-reisilt tagasi pöördusin , kukkus keset ookeani alla . 
4	NA	 Kudapidi ka asja vaadata , on see äärmiselt nördimapanev ja sügaval südamepõhjas saan ma isegi aru inimestest , kes kohe peale pääsemist esimeseks asjaks tormavad lennufirmat kohtusse kaebama . 
4	NA	 Ise ma nii ei teeks ... või mine tea ? 
4	NA	 Oleneb asjaoludest . 
4	NA	 Kui juhtus mingi loll viga ja miski ütles üles – seda kipuvad kõik asjad lõpuks tegema – entroopiaseaduseks nimetatakse – piisaks , kui firma president aknast välja visata selle eest , et ta vanu risusid nii kaua käigus on hoidnud ; ja see ei ole talle ka loodetavasti surmav , sest selliste tegelaste kabinetid ei asu enamasti teisest korrusest kõrgemal ; ja kui ta süda vastu ei pea , siis paras ! – et mõelgem võrdluseks sellele , mida need tundma pidid , kes ta moosiriiuliga alla kukkusid . 
5	NA	 Ma muidugi lõõbin natuke , et paista karusem ja isasem kui ma tegelikult olen . 
5	NA	 See ei olnud üldse meeldiv elamus ja ma ei saa kellelegi kontrollkatseid soovitada . 
6	NA	 Nagu ikka , tüürisid sündmused sinnapoole esialgu üsna märkamatult , ja kui ma poleks parasjagu aknast välja vaadanud , poleks ma vast ehk midagi tähele pannud . 
6	NA	 Umbes minuti oli ühe mootori juures näha nagu imepeenikest suitsulinti , siis kolises ja rappus miski ja lennuki hääl muutus – jäi kõigepealt pisut vaiksemaks ja mõned sekundid hiljem tõusis toon . 
6	NA	 Kolin ja ragin ei olnud tõele au andes kuigivõrd suuremad , kui teinekord õhuaukudes ette tuli , ja ka mootorite tooni muutus ei erinenud lennul iga natukese aja tagant tehtavatest korrigeerimistest . 
6	NA	 Vast viis minut hiljem aga kutsuti stjuardessid etteotsa ning ma panin tähele , et oleme pisut pööranud ja laskume kiiresti madalamale . 
7	NA	 Vaatasin oma kaaslase poole . 
7	NA	 Inglike magas . 
7	NA	 Ei , ärge saage valesti aru , mitte minu inglike . 
7	NA	 Ta oli ühe mu vana hea sõbra tütar ja minagi olin enam kui piisavalt nii vana , et talle isaks olla – ta oli 19. 
7	NA	 Ning kõigele lisaks ei reisinud me üldse koos – oli parajalt suur juhus , et sattusime sama lennukiga koju tagasi tulema . 
7	NA	 Olin olnud vaid üldjoontes teadlik , et plika ka kusagil Jänkistanis sugulastel külas , nii et silmi peast ära just ei imestanud , kui lennujaamas talle otsa jooksin . 
7	NA	 Andsime siis piletid check-inn'i korraga ja muidugi saime kõrvuti kohad . 
7	NA	 Vaadake , ta oli muidugi sihuke pikk ja sale blond nähvits , kellele armeejagu poisse keeled ripakil järele jookseb , ja kuigi mul polnud sõbraga sellest kunagi juttu olnud , ma teadsin , et nad vanamooriga hellitasid salajast lootust talle lombi taga modellikarjäär korraldada – ent minu jaoks oli ta lihtsalt sõbra tütar . 
7	NA	 Nii et veelkord – mul oli sügavalt ükskõik , kas ta teel mu kõrval istub . 
7	NA	 Ühest küljest polnud mul eriti midagi ka selle vastu – ikkagi tuttav ja meeldiva väljanägemisega inimene , teiselt poolt aga natuke kartsin , et pean ta lobisemist kuulama oluliselt rohkem , kui raamatu kõrvalt silmade puhkamiseks vaja . 
7	NA	 Aga ega mehe jaoks pole tõesti vist suuremat tähtsust , mida nii kena naisolevus ütleb , nii et paar esimest lennutundi , kui rahvas siia-sinna rabeleb , niheleb ja süüa ootab , möödusid meeldivalt ja märkamatult . 
7	NA	 Ja kui viimane tühi kohvitops ja minu viskiklaas olid viidud , haigutas ta nagu laisk mõnulev kodukass , otsis padja ja lülitus välja . 
8	NA	 Vahepeal lähenes lennumasin pilvedele ja petlik rahu rappus vähemalt minust välja paari sekundiga , mis oleksid sobinud rohkem vanarauakoormaga aukudes ukerdavale veoautole . 
8	NA	 Siit-sealt kostis ärevaid hääli ja keegi nõudis stjuardessi , justkui oleks personalile vastikute küsimuste esitamine rohi kogu maailma hädade vastu . 
8	NA	" Mu kaaslane aga avas ühe silma ja lasi kuuldavale midagi , mis kõlas nagu : "" Möhh ? "" "
9	NA	 Mulle aga hakkas üles jõudma , et asi on tõsine , sest peale seda raksuvat rappumist ei kuulnud ma enam mootorite häält . 
10	NA	" "" Alla kukume , "" teadustasin plikale , ise kaela õieli ajades ja uurides , kus need neetud varuväljapääsud siis on ; igal stardil korduvat pantomiimi "" Stjuardess päästevestiga "" olin muidugi ignoreerinud , sest peale umbes viiekümnendat korda ei ole see enam isegi mitte naljakas . "
11	NA	" "" Mis sa ajad ? "" tahtis ta teada , silmnähtavalt kaaludes , kas tasub ärgata ühe põrunud onkli lollide naljade pärast . "
11	NA	 Edasi toimus kõik tegelikult väga kiiresti ja ma ei mäletagi , kas keegi üldse jõudis enamikule reisijatest öelda , mis lahti on . 
11	NA	 Valjuhääldi küll pomises midagi segast . 
11	NA	 Jõudsin natuke omi asju õigetesse taskutesse toppida , ise ühe silmaga aknast lähenevat ookeanipinda silmas pidades , tirisin osa reisijate eeskujul ka endale ja tüdrukule päästevesti ümber ja siis olime all . 
12	NA	 See asi meenutas võib-olla kõige rohkem plekktünniga allasõitu slaalomi mustast rajast – jõhker raputamine ja loopimine , mis paneb su iga tajutava hetke ootama purunemist ja surma . 
12	NA	 Kuna ma aga olen siin seda lugu kirja panemas , võib järeldada , et seekord seda viimast kontemurdvat prahvatust ei tulnudki , lõpuks jäi kõik hoopis seisma ja asendus ookeanilainetuse tasase kiikumisega , mida vaatamata olukorra pöörasusele võis tõeliselt nauditavaks lugeda . 
12	NA	 Paraku aga sisises ja raksus kõik , niipalju kui seda kaasreisijate kisa taustal kuulda oli– nagu ikka , leidus piisavalt neid , kel sõltumatult parasjagu ümberringi toimuvast volume kogu aeg põhjas oli . 
13	NA	 Ajasin end nagu vatist jalgadel püsti ja taarusin avariiväljapääsu poole , kättpidi plikat järele tirides ja kartes iga hetk puhkeda võivat paanikat . 
13	NA	 Õnneks oli enamik selleks liiga uimaseks klopitud , ent esimesed märgid juba paistsid . 
13	NA	 Lennuki uksi ei ole raske avada ja mehhanismid töötasid suurepäraselt . 
13	NA	 Pead välja pistes ja ringi vaadates nägin , et ma pole esimene – eespool oli arvatavasti meeskond ühe ava juba lahti saanud . 
13	NA	 Mõelda polnud ka eriti midagi , libistasin end vette . 
13	NA	 See oli külm ja soolane , ent tundus , et vähemalt natuke aega suudame me seal vastu pidada . 
14	NA	" "" Eemale ... "" viipasin ja me ujusime kaugemale . "
14	NA	 Seletada ei olnud aega , aga mul oli selge , mis kohe toimuma hakkab , sest lennukikere vajus silmnähtavalt ja lisaks sellele hüppas nii mõnigi välja ilma päästevestita . 
14	NA	 Kuigi ma mõtlesin loomulikult esmajoones enda ja mu hoole alla sattunud lapsukese julgeolekule , poleks ma niikuinii saanud millegagi aidata . 
14	NA	 Lained olid suured ja laisad ning ei kippunud üle pea lööma , küll aga triivisime lausa esimestel sekunditel lennukist mitukümmend meetrit eemale . 
14	NA	 See oli parim , mis sel hetkel juhtuda võis , sest kui seljatagant oli mõnda aega kostnud kriiskamist , rabelemise mütsatusi ja muud , mis inimmassi meeleheitega kaasas käib , keeras üks tiivaots end korraga natuke veest välja ja siis oli lennuk kadunud . 
14	NA	 Ma ei tea , paljud said välja ja paljud koos lennukiga põhja läksid , küll aga võin hinnata , et aega välja saada oleks kindlasti kõigil olnud , kui nad vaid oleksid rahulikult tulnud , selle asemel et uste juurde külakuhja ehitada . 
15	NA	 Nii me seal siis loksusime . 
15	NA	 Esialgu ei olnud häda midagi . 
15	NA	 Mõni ahastas , mõni uppus , keegi vehkis märguraketiga ja keegi puhus kuidas jaksas vilet . 
15	NA	 Tasapisi hakkas külm . 
15	NA	 Olin seda kartnud ja kaalunud isegi tekkide kaasavõtmist . 
15	NA	 Oleksin seda ikkagi pidanud tegema , kuigi meenutasin laiuskraadi ja seda , et on suvi , ning arvasin , et pole vaja ; ei ole minagi eksimatu . 
15	NA	 Vesi võis olla nii 17-18 kraadi – piisavalt , et eriline talisupleja olemata ujumas käia , ent masendavalt vähe , et pikemat aega vanni võtta . 
15	NA	 Ookean oli lage ja oli selge , et enne tea mitut tundi ei jõua meieni mitte keegi . 
15	NA	 Mul oli aga üks teadmiseraasuke , mille baasil tekkinud idee tasapisi veendumuseks muutus . 
15	NA	 Nimelt olin lennukiaknast näinud saart . 
15	NA	 Olin püüdnud arvestada , kui kaugel see olla võiks ja tulemus ei olnud eriti rõõmustav – võimaliku vea piires 5 kuni 10 kilomeetrit . 
15	NA	 Ma teadsin , et basseinis ujuksin ma selle maa ära , ja mäletasin , et plika olla ka mingeid ujumisvõistlusi võitnud . 
16	NA	" "" Kui pikka maad sa ujuda suudaksid ? "" küsisin . "
17	NA	 Ta vaatas mind vaikides ja lõgistas hambaid – külmast ja šokist . 
18	NA	" "" Siit umbes viis kilomeetrit on saar . "
18	NA	 Siin külmume surnuks . 
18	NA	" Me peame saarele ujuma . "" "
19	NA	 Ta jõllitas mind , arvasin juba , et mu sõnad ei jõua temani , ent siis ta noogutas . 
19	NA	 Hakkasin päästevesti seljast võtma ja uuesti läks ta pilk veidraks . 
19	NA	 Ent kuni ma – kõheldes , mida täpselt öelda – sõnu otsisin , taipas ta isegi , et päästevestis hulpides ei jõuaks me kuhugi . 
19	NA	 Selgitasin talle paari napi sõnaga , kuidas kõige hädavajalikumat vöörihmaga selja külge tõmmata , siis vabanesime liigsetest riietest ja jalatsitest ja alustasime oma maratoni . 
19	NA	 Seal merel ei olnud mingit kollektiivi ega korda ja ma ei tea , kas keegi hüüdis meid või üldse märkas meie lahkumist . 
20	NA	 Ma ei taha seda meenutada . 
20	NA	 Esimene kilomeeter läks hästi , teisel polnud ka veel viga . 
20	NA	 Saar , mis oli vaid triip horisondil , kasvas jõudsalt , ent oli ikka veel kohutavalt , kättesaamatult kaugel . 
20	NA	 Kolmas kilomeeter oli kuidagi talutav ja peale seda me puhkasime selili pikemalt , peaaegu liiga kaua , sest külmas vees kippus väsinud keha alajahtuma ja tulemuseks oli uimasus . 
20	NA	 Meid oli õnneks kaks , nii et suutsime teineteist natuke aidata ja krampideni asi ei läinud . 
20	NA	 Arvetust pidasin tõmmete arvu järgi – teadsin umbes , palju mul neid kulub sajale meetrile . 
20	NA	 Me muudkui pressisime edasi ja see kuradi saar oli selgelt nähtav , lausa käeulatuses , kuid ikka lahutas meid sellest mõõtmatu lainetav veeväli . 
20	NA	 Kord olin mina ees , kord tema . 
20	NA	 Ta oli tubli . 
20	NA	 Alguses pidi ta oma tempot minu pärast maha võtma , ent olin eluaeg pikki maid ujunud ja lõpuks lõi see välja . 
20	NA	" Külma talus ta vaeseke ka kindlasti minust vähem , sest vaatamata kogu oma pikkusele – ta oli üle meeter kaheksakümne , minust vaid paar tolli lühem – oli ta , nagu mõnikord öeldakse , "" moesolevat bukhenvaldlikku mannekeenitüüpi "" . "
20	NA	 Me ei rääkinud palju – meil polnud selleks jõudugi ja lõpupoole läks olemine hämaraks . 
20	NA	 Mäletan vaid tagasi vaadates ta kahvatut nägu , silmis hirm ja kurnatus , ja oma kerget imestus , on see merevesi või pisarad ... 
21	NA	 Kui me järjekordselt selili puhkasime , panin õige varsti tähele , et vesi ei tundu enam nii külm . 
21	NA	 Tahtsin meid kohe taas liikuma ajada , sest arvasin , et see on juba hüpotermia kriitiline staadium , ent plika ajas vastu , et vesi on soojem ja tumedam . 
21	NA	 Ajasin end korra laineharjal nii kõrgele kui sain veest välja ja tõepoolest , tagapool oli ookean heledam . 
21	NA	 Puhkasime kauem , ujusime paarsada meetrit ja puhkasime jälle . 
21	NA	 Nii me edasi rassisime ja ma ei hakka spekuleerima , kaua me veel oleksime suutnud avamerel vastu pidada , kui poleks jõudnud saareümbruse soojemasse tsooni . 
22	NA	 Lugematu arv tunde hiljem hiivasime end kaldale . 
22	NA	 Toetasime teineteist ja vankusime veepiirist kaugemale . 
22	NA	 Lamasime päikese käes ja ainult värisesime ning mul oli veel niipalju aru , et magama sinna jääda ei tohi . 
22	NA	 Võtsin kilekotist ja lülitasin sisse oma mobiiltelefoni . 
22	NA	 Võrku loomulikult ei olnud ( kuigi loota ju võis ... ) 
22	NA	 Panin igaks juhuks äratuse kolmele tunnile ja vajusime soojale kuivale liivale kaljude varjus . 
23	NA	 Muidugi magasime nagu kotid . 
23	NA	 Kui ärkasime , oli õhtu , päike lähenes horisondile ja kuumus oli natuke järele andnud . 
23	NA	 Olime välja lennanud varahommikul , alla olime kukkunud kolm tundi hiljem . 
23	NA	 Ma ei teadnud täpset ajavööndit , ent ligikaudu võisin arvestada , et see oli enne keskpäeva . 
23	NA	 Olime ujunud vähemalt viis tundi ja olin sättinud äratuse nii , et meil peaks olema vähemalt tund valget aega . 
23	NA	 Olime näljased ja janused , meie ainsateks riieteks olid pesu ja T-särk , mul oli mobiiltelefon , pastakasse monteeritud taskulamp ja väike taskunuga . 
23	NA	 Mul oli ka pass , pangakaardid ja mõnisada dollarit , aga tundus , et hetkel me neid ei vaja . 
24	NA	 Hakkasime esimest korda tõsisemalt uurima , millisel taustal meie robinsonaad aset saab leidma . 
24	NA	 Õhust olin näinud saart ikkagi ju vaid vilksamisi , ja püüdnud lennuki kukkumisminutite jooksul peast natuke arvutada , kui kaugel ja kui suur see olla võiks , ent ega ma neid numbreid eriti ei usaldanud , teades suurepäraselt kui palju võib taolistes hinnangutes eksida . 
24	NA	 Meie olime suhteliselt sirgel ja tühjal rannal , mida kattis kiviklibu ja uhtus ookean . 
24	NA	 Mõlemal pool vast paari kilomeetri kaugusel rand kaardus , ent kummalgi juhul ma ei teadnud , kas seal taga on laht või lõpebki maa . 
24	NA	 Meie ees oli madalate karuste põõsaste rida , eemal muutus taimestik tihedamaks , ent niipalju kui näha võis , oli suurem osa saarest vulkaanilise kalju tumedad paljandikud . 
24	NA	 Mitte üht märki inimtegevusest ei olnud . 
25	NA	 Uurisime avanevat vaatepilti vaikides paar minuti , siis vaatasime teineteisele otsa . 
25	NA	" Kehitasin õlgu ja osutasin eemal , eeldatavasti saare keskel troonivale kõrgemale tipule : "" Sinna . "" "
26	NA	 Hakkasime minema ja avastasime varsti , et see polegi nii lihtne . 
26	NA	 Oleks olnud , kui meil oleksid olnud mingisugusedki jalatsid , nüüd aga pidime valima siledamaid kohti ja tume liiv kippus taldu kõrvetama . 
26	NA	 Kuidagimoodi jõudsime siiski edasi ja päike oli horisondile väga lähedal , kui kõrgemasse kohta jõudsime . 
26	NA	 Vaatepilt oli masendav , kuigi ma teadsin , mida oodata . 
26	NA	 Sellegipoolest tuli mul oma kümme minutit nuuksuvat tüdrukut kallistada , sest temalgi olid olnud omad lootused ja ta interpreteeris ümbritsevat panoraami õigesti – närune mõnekilomeetrine kaljusaar ja tühi ookean selle ümber . 
27	NA	 Õnnetusest alates rääkisime me sel päeval väga vähe . 
27	NA	 Vahetasime napilt hädavajalikku infot ja ei mäleta , et sinna vahele oleks sattunud mõne tähtsusetu fraasi . 
27	NA	 Tüdruk tegi kõhklemata ja vastuvaidlemata , mida ma ütlesin , ja kuna oli nii ilmselge , et mõtlemine ja otsustamine on minu ülesanne , kulutasin sellele kogu võimaliku aja , sest sellest sõltus meie ellujäämine . 
27	NA	" Nüüd kasutas ta mu õla najal vesistamise aega hästi – no tegelikult sattus vaid nina õigele poole – ja kui ta oli natuke rahunenud , pomises : "" Hütt . "" "
28	NA	 Pöördusin , oligi . 
29	NA	 Kõndisime sinnapoole ja teel avastasin ka meetrise lipuvarda , mis ilmselt pidi tähistama saare kõrgeimat kohta . 
29	NA	 Hütt oli hall kokkupandav majake ja keegi oli selle püstitanud sinnasamasse ühte lõhandikku – natuke tuulte eest peitu – lihtsalt nelja nurga alla sätitud kividele . 
29	NA	 Hüti ees olid rohmakalt tahutud ajupuidust laud ja pingid ja hüti taga raadiomast . 
29	NA	 Uks oli väljastpoolt riivis . 
29	NA	 Sisenesime , ja kahekümne sekundiga oli vähemasti mulle kõik selge – see oli automaatne meteoroloogiline jaam . 
29	NA	 Ühele seinale oli kinnitatud viletsa koopiamasinaga A3-le paljundatud saare kaart , mis juhatas kätte allika . 
29	NA	 Paberi servale olid veel kirjutatud mõned hispaaniakeelsed laused , kuid me kumbki ei osanud seda keelt . 
29	NA	 Sain vaid niipalju aru , et teine märgend kaardil tähistab kohta , kuhu häda teha ja vastavad soovitused manitsevad korralikult käituma , kuna seal käivat aeg-ajalt inimesi ; kahjuks polnud vähimatki märget , millal nad jälle tulevad . 
29	NA	 Sellal kui ma kaardi kallal mõistatasin ja lõpuks selle ettevaatlikult alla võtsin , et allikat otsima minna , oli plika avastanud ühest kapist mõnikümmend pakki kuivtoiduga ja hunniku konserve , nii et vähemasti esialgu olime halvimast pääsenud . 
29	NA	 Allika leidsime mingi vaevata . 
29	NA	 Jõime janu täis ja veendusime , et kui kaasavõetud ämbrid õiges kohas alla sättida , saab paari minutiga ka pesemiseks sobiva koguse vett kätte . 
30	NA	 Jätsime need siis täituma ja ronisime üles hüti juurde tagasi . 
30	NA	 Ma muidugi panin tähele , et päike puudutab juba horisonti ja seega tuleb päev lõppenuks kuulutada , ent põhjamaa inimestena ja linnaelanikena ei osanud me arvestada , kui kiiresti langeb troopikas pimedus . 
30	NA	 Olime veerand tundi uurinud hütti – tüdruk tuulas kappides ja üritas voodit korralikumaks teha , mina püüdsin nurgas troonivast elektroonikast mingit sotti saada – kui avastasime , et hämardub . 
30	NA	 Otsustasin järgmiseks päevaks jätta mõistatamise , kuidas kohaliku koli kaudu Inimeste Maale signaal saata , tormasime kiiresti allikale tagasi , pesime soola maha , loputasime oma riided läbi , kuivatasime end kuidagimoodi mõne rätikumoodi räbalaga , mille plika kappidest leidnud oli , ja tollesse kokkupandavasse elamisse läksime tagasi tegelikult juba mu taskulambi valgel ... lõgistades hambaid , sest ka jahedaks läks väga kiiresti . 
31	NA	 Hütis oli ainult üks ... hm , pooleteiseinimesevoodi – niisugune , mis ühe jaoks meeldivalt laia , kahele aga selgelt kitsas oli . 
31	NA	" Oli vaid üks kõlblik tekk , ja kui täpsustada , oli "" kõlblik "" muidugi väga kontekstitundlik mõiste , sest ühes tavalises valge inimese elamises võiks selline vaid lastele mängimiseks või koera all olla . "
31	NA	 Nii et kui olukorrast veelkord kokkuvõtet teha – valida oli väga vähe ning nii me siis paljalt sinna ühe teki sisse pugesimegi . 
32	NA	 Und kohe ei tulnud , sest esiteks olime tegelikult vaid paar tundi tagasi seal rannal maganud ja teiseks olin kavatsenudki pisut üleval olla , sest tahtsin pimedas ringi vaadata , lootes mingeid tulesid-majakaid märgata . 
32	NA	 Ent vaevalt olin seal teki ja teise keha soojuses paar minutit vedelenud , kui avastasin , et pole mitte nii lihtne vaikselt puhata , külje vastas alasti noor tüdruk . 
32	NA	 Tasapisi jõudis mu teadvusse , et temagi on nii ärkvel kui üldse olla saab ja kuidagi krampis . 
32	NA	" Igatahes oli see üks neid kordi , kus ma võin puhtsüdamlikult öelda , et "" see lihtsalt läks nii "" – mingit algust ei olnud , ühel hetkel võis meie nihelemist – teatud mööndustega muidugi – veel viisakaks asendisättimiseks lugeda , järgmisel me suudlesime ja kallistasime ja kümme minutit hiljem võisime mõlemad oma armukeste nimekirja ühe võrra pikendada ; sest temavanusest daamist võib vaid ta oma isa arvata , et ta ikka veel neitsi on . "
33	NA	 Selle meeldiva tegevusega umbes pool tundi aega veetnud , kobisin hütist välja ja tõusin mäetipule – vaid veendumaks , et mitte kusagil ei ole mitte üht tulukest . 
33	NA	 Oli läinud üsna jahedaks ja meie kuivamapandud riided , niipalju kui neid oli , olid ikka veel läbimärjad , nii et ronisin õlgu väristades kähku teki alla sooja tagasi . 
33	NA	 Selline verinoor tüdruk on võrratu , ja kui kord rohelist tuld näidatud , täitmatu ja väsimatu ka , nii et enne uinumist tegime veel ühe horisontaalse tango . 
34	NA	 Linnud ja ussid 
35	NA	 Ärkasin . 
35	NA	 Oli veel hämar , ent plastikust aknaruudu taga sirutus üle laotuse esimene koiduvalgus , mis vist kuidagimoodi oligi mind äratanud . 
35	NA	 Sättisin end vaikselt ja hakkasin olukorra üle järele mõtlema . 
35	NA	 Tähendab , mõelnud olin kogu aeg , ent väga konkreetselt , just nina ees seisva olukorra kontekstis . 
35	NA	 Olin võtnud vastu otsuseid , mis ilmselt ka peale pikka kaalumist oleksid olnud antud olukorras parimad , kui mitte ainuvõimalikud . 
35	NA	 Sellega , et tüdruk oli suurepärane ujuja , oli mul lihtsalt vedanud ja vähemasti eilse päeva jooksul ei olnud keegi meile järele tulnud . 
36	NA	 Minu ees aga oli sel hetkel probleem , kuidas endast maailmale märku anda ja kuidas vahepealne aeg üle elada . 
36	NA	 Kindlasti leidub väikehingi , kes arvavad , et mul oli ka eetiline probleem sõbra tütre keppimise pärast , ent omavahel öeldes – see on eksitus . 
36	NA	 Ei ole mul kunagi kavas olnud just avalikult kuulutada , mis meie vahel seal saarel aset leidis – miks ilmajäänuid ja vaimupimedaid ärritada ? – , ent pean seda tolle nõmeda seikluse ainsaks helgeks küljeks , mis suuresti kompenseerib toimunut ja lubab mul saatusele osaliselt andestada . 
37	NA	 Libistasin end teki alt välja ja vaatasin , niipalju kui söandasin – sest pidin ta kiiresti tekiga katma , et külm teda ei ärataks – toda olevust , kellega olin jaganud oma seiklusi ja armastust . 
37	NA	 Ta nimi oli Kaie , kui see lõpuks ära öelda . 
37	NA	 Ilus oli ta küll , ja tundsin taas kihelust jalgevahel . 
37	NA	 Mitte et mu oma vanamooril ka eriti viga oleks , aga kuidas seda seletada ? 
37	NA	 Tundsin oma abielukale kaasa , kui vaeseke nälgis ja endale igasugu kallist keemiat peale plökerdas . 
37	NA	 Jah , olin ta üle salamisi uhkegi , ja põhjusega , sest kuigi olin tast vaid nii 7-8 aastat vanem , juhtus teinekordki , et teda mu tütreks peeti . 
37	NA	" Ent ometigi , isegi kui teiselt poolt arvesse võtta , et ma ei ole kunagi aru saanud Humberti Lolita järele jooksmisest , olin sunnitud tõdema , et kui mu elukaaslane ja laste ema oli igatpidi suurepärane , kuid ikka selle klausliga , et "" selle vanuse kohta "" , siis too tüdruk oli täiuslik . "
37	NA	 Võib-olla pisut liiga väikeste rindadega ... nojah , tema ju ei olnud silikoni täis topitud ... 
37	NA	 Ja mis seal targutada , lõpuks oligi ta ju ideaalses vanuses ; mõne rahva puhul hakkab sealtmaalt juba vananemine ! 
37	NA	" Ta oli peaaegu minu pikkune ( muide oma emast-isast juba pikem ) ja kui ta seal magas , saledad jalad konksu tõmmatud , nägu varjatud hiigelsuure blondi juuksepahmakaga – poeedid ütleksid , et "" näha seda , ja surra "" . "
37	NA	 Mina eelistaksin muidugi põhjalikult seksida ja edasi elada . 
38	NA	 Muigasin , tõmbasin kõhu sisse , otsisin oma aluspüksid ja särgi , mis olid kenasti kuivanud , ning libistasin end hütiuksest välja . 
38	NA	 Hommik oli jahe , ent ma ei tahtnud riideid enne pesemist selga ajada , sest peale meie öist tegevust lõhnasin nagu šampinjonikasvatus . 
38	NA	 Ma ei ole eriline kangelane , kuid puhtust armastan ma isegi kerge külmetamise hinnaga . 
38	NA	 Ma ei ole üldse kangelane . 
38	NA	 Kui see lõpuks ära öelda , olen suhteliselt tavaline keskealine meesterahvas . 
38	NA	 Olin sellal tollest tüdrukust umbes kaks ja pool korda , kolmkümmend aastat vanem . 
38	NA	 Olen – hee ! – oma vanuse kohta hästi säilinud . 
38	NA	 Olen küll oma kunagisest , ülikooli korvpallivõistkonna aegsest vormist oma kakskümmend kilo raskemaks läinud ja juuksepiirgi liigub vaid ühes suunas – taha – ent eluaegseid sõpru ja vanu klassivendi vaadates tuleb peale selline soe tunne – nemad on kliimaksis vaevlevad rasvakotid , keda isegi oma naine enam ei taha , minu armukesed kipuvad minust viimasel ajal nii viisteist aastat nooremad olema . 
38	NA	 Ka mu amet ei ole midagi rabavalt eksootilist – täidan ühes pangas nahkset tugitooli ja teen üle prillide tähtsat nägu . 
38	NA	 Olgu-olgu – käin orienteerumas ja muidu palli mängimas , et kõht liiga sügavalt üle püksiääre alla ei ripuks . 
38	NA	 Ühesõnaga , olles end ka sel teemal niiöelda soojaks rääkinud ja omades piisavalt kriitilist mõtlemist , pean arvama , et peegel , mis iial ei valeta , ei oleks mind tollele tüdrukule sobivaks kaaslaseks pidanud isegi ülevärvimise ähvardusel ; ja minu sisetundele poleks selleski piisanud . 
38	NA	 Kui ma eelmisel õhtul segipõrutatud plikakese jaoks mehe eest läbi läksin – vaene aeg , mis teha – , siis päevavalges mind paljana näha – midagi nii masendavat ei olnud ta ära teeninud ; ja see oligi põhjus , miks ma arvasin , et puhtakspestuna , aluspükstes ja karvased jalad särgi alt paistmas olen ma loodetavasti vähemalt naljakas , mitte vaid ... noh , selline , nagu mehed ikka välja näevad . 
38	NA	 Sest naise keha on looduse ülim meistriteos , jumalik nägemus , iluidee võit kaose üle , sellal kui mehe oma on selle utilitaarne derivaat , mis kõlbab kaitseks , toiduhankimiseks ja kõigeks raskeks ning ebameeldivaks , et inimliik ellu jääks . 
38	NA	 Kuid mitte vaatamiseks ! 
38	NA	 Ja tänagem , mehed , õnne , et seda on vaja ka puuduva kromosoomikomplekti õigel hetkel juurdetoomiseks ... 
39	NA	 Nii ma seal siis püüdsin ust vaikselt lahti lükata ja siis enda järel sulgeda , seejärel pöördusin ja hakkasin üle tolle künka allika poole minema . 
39	NA	 Asusid asjad õnneks lähestikku – majake oli kõrgel , vaevalt sadakond meetrit seda kõige kõrgemat koht tähistavast vardast , allikas ka sealsamas sügava lõhe põhjas . 
39	NA	 Eks see , kes need kunagi püstitanud oli , oligi kohad nii valinud , et võimalikult mugav oleks . 
39	NA	" Igatahes kõndisin sinnapoole , kus lõhandik järsult allika poole laskuma hakkas , lasin teepeal suvalise kalju taha põie tühjaks ja kuna too tipupõndak oli sisuliselt sealsamas , esialgu järsult oma viis-kuus meetrit tõusva veerkivise kalde taga , otsustasin , et kui ma juba niikuinii seal olen , vaatan ka korra "" päris "" üleval ringi . "
39	NA	 Aga niipea kui mu vaade kogu ümbritsevale ookeanile avardus , tardusin ja jäin jõllitama , tundes , kuidas seljal jooksevad sipelgad ja juuksed tahavad püsti tõusta . 
39	NA	 Saare kõrval , nii nelja-viie kilomeetri kaugusel oli teine saar . 
39	NA	 Seisis seal süütu faktina , nagu oleks kõik korras . 
39	NA	 Kõik ei olnud kaugeltki korras . 
39	NA	 Too saar , millel asusime , oli küllaltki igava rannajoonega ja peale paari üsna kalda lähedal veest turritava kalju polnud midagi , ei mingeid abajaid ega laide . 
39	NA	 Kõrgeim koht , millel seisin , tõusis merepinnast vast kuus-seitsekümmend meetrit , nii et kuigi tegu oli vulkaanilise kaljuga , nagu neid piki mandrilammide lahknemisjoont Atlandi keskele natuke puistatud on , polnud kõrgused suured . 
39	NA	 Olin eelmisel õhtul näinud horisondil mingeid laike , kuid polnud isegi eriti vaevunud uurima , on's tegu on maa või pilveviirudega , sest niikuinii poleks meil olnud mingit võimalust jõuda vähemalt kolm-nelikümmend kilomeetrit eemal oleva maani , mis pealegi ei pruukinuks küünevõrragi paremaks osutuda kui see , kuhu sattunud olime . 
39	NA	 Ja mul ei olnud oma asukohast aimu – kusagil keset Atlandi ookeani , nagu ma juba ütlesin ; ei lennuki asukohamonitor ega mu pisike kaart vaevunud selle koha peal üldse mingit maad näitama . 
39	NA	 Nüüd aga seisis siinsamas kõrval teine saar , silma järgi sama suur kui meie oma . 
39	NA	 Hõõrusin silmi , saar ei kadunud . 
39	NA	 Ma ei ole pime , seda saart eelmisel õhtul ei olnud . 
39	NA	 Veerand tunniga vahtisin isu täis , siis kehitasin õlgu ja läksin pesema . 
39	NA	 Ma olin muidugi nähtust häiritud ja lootsin , et kui ma järgmine kord ringi vaatama lähen , ei ole taas midagi muutunud . 
39	NA	 Tegin igasuguseid oletusi , üks jaburam kui teine , ja kaalusin ka võimalust , et pikamaaujumine sellises vanuses mõjub vaimutegevusele halvasti . 
40	NA	 Tagasi tulles veendusin , et viirastussaar oli ikka veel alles , ja suundusin hütti . 
40	NA	 Millegipärast ma ei tahtnud , et plika üksi ärkab – mine tea , ehmatab veel , et olen kadunud . 
40	NA	 Ta lamas lahtiste silmadega ja pööras end kähku minu poole , kui sisse astusin . 
40	NA	 Ma ei teadnud hetke , kuidas käituda , ent kui meie pilgud väga lühikeseks hetkeks kohtusid ja ta kiiresti kõrvale vaatas , sain aru , et temal pidi probleem veel hullem olema . 
40	NA	 Kuidagi andis see mulle õige suuna kätte . 
40	NA	 Lõpuks maksavad elukogemused ka midagi ja kuigi mul ei ole elus just palju naisi olnud – alla saja kindlasti – , tuli minul see õige rada leida . 
40	NA	 Istusin tüdruku ta kõrvale , lükkasin tal juuksed näolt ja suudlesin teda kergelt huultele . 
41	NA	" "" Kuidas magasid ? "" "
42	NA	 Ta liigutas ebamääraselt üht õlga . 
43	NA	" "" Tead , "" panin oma häälde naeru , "" igal seiklusel on oma head küljed – lennukiga alla kukkuda on muidugi ebameeldiv , aga ma ütleksin , et seltskond kompenseerib seda . "
43	NA	 See on ebatavaline olukord ja kõik mis toimub meie vahel , on ainult meie kahe asi . 
43	NA	 Nüüd aga vaatame , kuidas siit koju saada . 
43	NA	" Mina juba käisin pesemas , soovitan sullegi – see on meeldivalt värskendav – ja siis vaatame midagi süüa . "" "
44	NA	 Seda rääkides olin püsti tõusnud ja tuulasin majas ringi , andes talle võimaluse niiöelda mu selja taga oma riieteni jõuda . 
44	NA	 Ta tõstis need endale rinnale , kattes end kuidagimoodi ( ebapiisavalt muide ) ja libistas end kähku uksest välja . 
44	NA	 Lugesin kolmeni ja läksin siis vaatama , kas ta märkab teist saart või läheb otse allika juurde . 
44	NA	 Muigasin iseenda variserlikkuse üle ja üldiselt oli see suurpärane pilt , kuidas ta seal üle kivide silkas . 
45	NA	 Otsisin need toidupakid välja ja vaatasin üle , leidsin ühest lauasahtlist ka mõned noad ja kahvlid , läitsin priimuse ja asusin kohvi tegema . 
45	NA	 Vast sel hetkel jõudis mulle üles , kuiväga meil on vedanud . 
45	NA	 Nojah , meil oli selja taga üks suur pingutus , mis oleks võinud ka merepõhja vajumisega lõppeda , kui saar oleks kaugemal olnud , meri külmem või kui meid oleksid oodanud vaid teravad ligipääsmatud kaljud . 
45	NA	 Me oleksime võinud esimesel ööl surnuks külmuda , natuke hiljem janusse või paari päeva pärast nälga kõngeda . 
45	NA	 Selle asemel olime mõningate kriteeriumite kohaselt suurepärase öö veetnud , huvitaval kombel polnud eelmise päeva pingutustest isegi mul jälgegi ja seal ma siis valmistasin kohvi , kuni mu unistuste printsess tutti loputas . 
46	NA	 Ta tuli tagasi , oli endalegi särgi selga ajanud ja aitas vaikides väljas hüti ees seisvat lauda katta ( oli juba väga soojaks läinud ) . 
46	NA	 Toit muidugi polnud suurem asi , aga näljased olime mõlemad . 
46	NA	 Nosisime siis seal vaikselt , ta piilus ikka kahtlevalt minu poole , ilmselt oskamata-söandamata mingit käitumisliini välja mõelda , mina aga hakkasin aina süngemaks jääma ja tasapisi tekkis hirm . 
46	NA	 Ma ei teadnud veel , milles asi ja surusin seda maha , tundes piisavalt psühholoogiat , pidamaks seda vaid üheks stressistaadiumiks . 
46	NA	 Ent kusagilt olid sel lool nagu niidid lahti . 
46	NA	 Oleks virtuaalreaalsus tehniliselt teostatav , oleksin hakanud tõsiselt kaaluma võimalust ja otsima märke , et kas keegi mitte minuga mingit katset või nalja läbi ei vii . 
47	NA	 Olime söönud ja vaadanud toiduvaru üle , jagades selle portsudeks ja leppides kokku , et püüame sellega võimalikult kaua läbi saada . 
47	NA	 Lürpisin end pingiotsale toetades ja päikesel soojendada lastes viimast kohvitilka , kui korraga taipasin , misasi vaikselt mu alateadvuse tiksunud oli . 
47	NA	 Varjud pöördusid valepidi . 
48	NA	" "" Lähme ... "" kargasin püsti . "
49	NA	 Ta oli lihtsalt ringi vaadates mu vastas istunud , nüüd uuris mind üllatunult , ent tuli küsimata mulle järele . 
49	NA	 Tõusin jälle sinna enam-vähem kõrgemasse kohta ja pidin peaaegu käpuli kukkuma ja kividest kinni haarama , kui toda teist saart nägin . 
49	NA	 Seekord olid mul küll juuksed püsti . 
49	NA	 Esiteks oli see saar äravahetamiseni sarnane meie omaga . 
49	NA	 Võib-olla ma oleksin seda esimesel pilgul tabanud , kui tegu oleks olnud peegeldusega , ent teisik ei olnud mitte pööratud nagu peegelpilt , vaid samapidi ja hoopis keeratud umbes kuuskümmend kraadi . 
49	NA	 Ent mitte see ei olnud kole . 
49	NA	 Too saar oli nüüdseks pööranud end veel paarkümmend kraadi ja paar kilomeetrit eemale nihkunud . 
49	NA	 Tähendab , loogiliselt võttes ei öelnud miski , kumb meist õieti pöördub ja nihkub , aga võimatu tundus uskuda selliseid tegevusi oma jalge all lebava juraka maalahmaka puhul , arvestades pealegi , et pealtnäha oli kõik korras . 
49	NA	 Hoopis lihtsam oli toda teist mingiks arusaamatult reaalseks miraažiks pidada . 
49	NA	 Teisel pool ekvaatorit muide käibki päike ju teistpidi ja lihtsam oli oletada , et lennuk , millega lendasime , oli niipalju kursist kõrvale kaldunud , et me hoopis valel poolkeral olime ... 
50	NA	" "" Naljakas , et me seda eile ei näinud . "" "
50	NA	 Kaie hääl mõjus mulle nagu külm dušš , nii ükskõikselt argine oli see , kui ta leige huviga üle vee vaatas . 
50	NA	 Kuidas ma talle ütlen , et see lapp maad keerab ennast ja triivib kaugemale ? 
51	NA	" Ohkasin : "" Vaata läheduses ringi , kas siin veel mingeid inimtegevuse jälgi on . "
51	NA	" Mina hakkan uurima toda aparatuuri hütis – ehk õnnestub kuidagi signaal saata . "" "
52	NA	 Ta laskus koos minuga orgu ja koristas kõigepealt laua , sellal kui ma tundmatuid aparaate uurisin ja järjest tusasemaks muutusin . 
52	NA	 Viie minutiga oli mul selge , et see saab vaid pöörane vedamine olla , kui ma asjad õigetpidi tööle panen , ja poole tunniga oli mul selge , et ma ei oma õrnematki aimu , kust otsast alustadagi võiks . 
52	NA	 Korra tekkis tahtmine seadmestik isegi puruks peksta , lootuses , et ehk keegi tuleb mõne aja pärast vaatama , miks see vait jäi . 
52	NA	 Ma ei ole küll üldse tehnikainimene , hariduseltki humanitaar , ent teleka kaugjuhtimispuldiga tulen toime ja ka juhtmete ühendamiseks arvuti taha ei vaja ma abi . 
52	NA	 Sellel seadmestikul seal minu ees ei leidnud ma isegi sisselülitamisnuppu üles . 
52	NA	 Mitte üht tulukest või helendavat ekraani , mitte üht kirja või üldarusaadavat märki ja isegi mitte elektroonikaga tavaliselt kaasaskäivat tasast õrinat – mitte midagi . 
52	NA	 Ainult tumedad pinnad ja mulle tundmatute sümbolitega nupud . 
52	NA	 Ja muide – paljud teist on näinud täisautomaatset meteoroloogiajaama ? 
52	NA	 Vahtisin seda , kuni tasapisi avastasin , et millegipärast enam ei näe ... 
52	NA	 Vaatasin segaduses ringi , sest akna taga oli ikka hele päev ja – niipalju kui läbi tolmukriimulise plastiku paistis – taevas ainsagi pilveta . 
52	NA	 Järsku on teises küljes tume tormipilv ... kuigi mis see asjasse puutub ? 
53	NA	" Tüdruk ilmus uksele ja teatas suhteliselt igapäevase tooniga : "" Taevas on nii tume ... ja tähed paistavad . "" "
54	NA	 Olin kahe sammuga väljas , vaatasin ringi ja tormasin siis künkale oma vaatluspostile . 
54	NA	 Küll on hea elada nii lihtsakoelistel olenditel , kellele kõik toimuv on üks suur ime ! 
54	NA	 Kui selgel hommikupoolikul , kui kõik näib tavaline ja rahulik , hakkavad sinitaevas paistma tähed , on maailmaga midagi väga korrast ära . 
54	NA	 Too teine fantoomsaar oli end veel keeranud ja hulga kaugemale nihkunud , ent mul ei olnud tema jaoks momendil aega . 
54	NA	 Üritasin läbi sõrmede päikese poole piiluda , et olgugi võimalus kaduvväike , ega ometi varjutus alga ? 
54	NA	 Ei alanud , päikeseketas oli ümmargune . 
54	NA	 Siis avastasin , et saan päikest vaadata . 
54	NA	 Siis avastasin , et tegelikult on läinud hämaramaks ja märganud polnud ma seda vaid seepärast , et seni olid silmad lihtsalt jõudnud adapteeruda tasapisi väheneva valgusega . 
54	NA	 Varjud olid läinud tumedaks ja läbipaistmatuks ning siis hakkas meri tõusma . 
54	NA	 Tüdruk oli mulle järgnenud , nüüd tegi ta ebamäärast häält . 
54	NA	 Ma otsisin kobamisi ta käe , tõmbasin ta enda ligi ja surusin rinnale . 
54	NA	 Ta põimis käed peaaegu valutegeva tugevusega mu kaela ümber , sellal kui ma õieti tema poole vaatamata toda ülemõõdulist katastroofi jälgisin . 
54	NA	 Miski kusagil mu teadvusenurgas ütles , et see ei saa võimalik olla , terve suur saar ei saa heast peast lainetesse vajuda . 
54	NA	 Ma olin lugenud kirjeldusi tsunamitest ja vulkaanipursetest , selle kohta oli toimuv väga rahumeelne , ja liiga suur ja õudne oli toimuv ka , nii et polnudki meil midagi muud teha , kui vaid vaadata . 
55	NA	 Vesi prahvatas rannale ja tungis ülespoole . 
55	NA	 Veel pool tundi tagasi kindlana suvepäevas unelenud saar meenutas pigem mõnd algava tõusuga vee alla kaduvat laidu sügisõhtuses Põhjameres . 
55	NA	 Tihenevas videvikus lõõtsus jahe rahutu tuul ja ümberringi mühises , kohises ja raksus edasitormav vesi . 
55	NA	 Ent sedamööda , kuidas saar vajus , jäi kihisev ja pulbitsev keeris aina rahulikumaks , ja kui lained olid juba otse viimase künka all , oli veetõus väga ebareaalne , nagu ei puutukski see enam maaga kokku . 
55	NA	 Ma ei tea , mida Kaie tegi , aga mina pigistasin silmad kinni kui vesi pidi meieni jõudma , ja kaalusin , kas keeris meid kaasa viib ja kui ei vii , siis kui kaua me pinnal püsime . 
55	NA	 Ja tegelikult oleksin ma hirmsasti teada tahtnud , mis õieti toimub , sest selle küsimusega oli palju helgem tegeleda kui otse silme ees seisva hukuga . 
56	NA	 Nii ma ei tajunudki , kui vesi meieni jõudis , vaatasin ringi alles siis , kui miski nagu imekergelt hinge kinni lõi . 
56	NA	 Vaateväljast käis üle mingi vari – see oli üle pea lööv laine . 
56	NA	 Me olime vee all ja ei olnud ka – vesi oli saare neelanud , aga me ei tundnud seda . 
56	NA	 Muu saarega paistis samamoodi olevat , sest kui ma tüdruku käed lahti päästsin ja maad katsusin , oli see kuiv . 
56	NA	 ( Miks ma seda õieti tegin ? 
56	NA	 Enda särk oli ju lähemal . ) 
57	NA	" "" Kas me oleme nüüd surnud ? "" küsis ta , ja millegipärast ajas see mind pööraselt naerma – ilmselt kergendusest , et hing sees , kuigi ma millestki aru ei saanud ; ent elada on ikka hea . "
57	NA	 Vaatasin ringi – veepind helkles kusagil ülevalpool , meie ümber oli rohekas hämarus ; tähed olid kadunud . 
58	NA	" "" Läheme hütti , "" kohmasin , sest kuigi sellest ei saanud ju mingit kaitset olla , ei meeldinud mulle seal "" lagedal "" . "
58	NA	 Jahedaks oli ka läinud ning maailma lõppu ei pea minuarust kividel palvetades vastu võtma , kui on võimalik valida diivan ja head konjakit . 
59	NA	" "" Kus me oleme ? "" tahtis Kaie teada , kui onni poole kõndisime . "
60	NA	" "" Ehk on see mingi versioon Atlantise hukkumisest ? "" kehitasin õlgu . "
60	NA	" "" Ma ei tea . "
60	NA	 Ootame , mis saab . 
60	NA	 Senikaua on istuda mugavam kui seista ja mulle tundub , et võime proovida taas kohvi teha ... 
60	NA	 Esiteks on olukord nii põrunud , et ma ei näe põhjust selles osas kokkuhoiul ja teiseks tahan ma teada , kas siin tuli põleb ja nii edasi ... kuigi ma täpselt ei tea , mis ma selle teadmisega peale hakkan ... 
60	NA	" Kahju , et midagi kangemat ei ole – kui üldse kunagi üks kõva klõmakas ära kuluks ... "" "
61	NA	" "" Midagi ju oli . "" "
62	NA	 Naised vist orienteeruvad köögikappides juba instinktiivselt paremini . 
63	NA	" "" Näita . "" "
64	NA	 Rumm oli korralik , võtsin paar punnsuutäit – plika keeldus vastikusgrimassiga – ja asja üle järele mõeldes panin ülejäägi kappi tagasi . 
64	NA	 Elu oli niigi väga kreisiks läinud , polnud mõtet seda veel pohmakaga vürtsitada . 
65	NA	 Need pingid hüti ees olid tegelikult päris mugavad , ja kuna meil midagi paremat teha polnud , otsustasime sinna pesa teha . 
65	NA	 Nagu ma mainisin , oli üsna külmaks läinud , nii et sättisime kohvitassid lauale käeulatusse , voodimadratsi endale alla ja tõmbasime teki ning muud riideräbalad ümber . 
65	NA	 Natuke aega ei juhtunud midagi . 
65	NA	 Hämarus ehk tihenes , aga mitte oluliselt . 
65	NA	 Siis hakkas plika nihelema . 
65	NA	 Otsa ta mulle ei vaadanud , hoopis peitis pea mu õlale ja tundsin , kuidas keelots mu kaela puudutas . 
65	NA	 Selge . 
65	NA	 Sellist tüdrukut , nagu ma vist juba maininud olen , on kirjeldamatu lust kaisus hoida , hellitada üldse midagi mõtlemata – parim ajaveetmisvorm , mis olemas saab olla . 
65	NA	 Eks ma silitasin siis teda ka siit ja sealt ning lõpuks sättisin ta endale sülle . 
65	NA	 Nii on väga mugav ja kuigi ma kaotasin ajataju , armatsesime seal vist tundide kaupa . 
65	NA	 Ma ei ole mingi eriline jäär ja järele mõeldes polnud ma varem elus midagi sellist teinudki . 
65	NA	 Aga tüdruk oli mulle kuidagi pähe roninud ja teiselt poolt otsisime vist mõlemad pelgupaika ümbritseva eest . 
65	NA	 Ega ma siis kogu aeg ei jaksanud ka , aga ta toetus mul täpselt õige koha peale ja kui mu väikemees ära vajus , tuli lihtsalt niisama natuke oodata ja muidu ta jalgu või rindu silitada . 
65	NA	 Ning kui siis mu mõnuvarras otsustas end jälle täis pumbata , polnud muud vaja , kui meid vaikselt kiigutama hakata , sest kogu selle aja ei lahkunud ma ta soojast ja niiskest tupest . 
66	NA	 Lõpuks vist tukastasime natuke . 
66	NA	 Igatahes kui ma ringi vaatasin , oli nagu heledamaks läinud . 
67	NA	" "" Lähem vaatame , mis uut , ja kas allikas on alles , "" laususin tasa ja hellalt , proovides end üles ajada . "
67	NA	 Ta puges tekkide vahelt välja , väristas õlgu ja ajas särgi kähku selga . 
67	NA	 Minu poole ta jälle ei vaadanud ja mul jäi vaid mõistatada , mis ta kõigest sellest arvas . 
67	NA	 Häbenes ta seda , mida tegime ? 
67	NA	 Ei suutnud ta ohjeldada oma soovi seksida , proovida midagi tema jaoks uut , ent samas suutmata midagi peale hakata tobedas olukorras , kus ma ühtaegu olin justkui ta armuke , reaalselt aga ikka ta isa vana sõber ? 
67	NA	 Miks peab küll seda nii keeruliselt võtma ... 
67	NA	 Aga mis ma ise oleksin arvanud üheksateistaastaselt , kui oleksin voodisse sattunud mõne ... ütleme , kena kolmekümneaastase ema töökaaslasega ? 
67	NA	 Jah , mina võisin seda kergelt võtta , temal arvatavasti polnud lihtne . 
67	NA	 Peale seda , mis oli meie vahel toimunud , olin mina laetud hellusest ja erootikast , oleksin tahtnud teda taas ja taas kallistada , iga kord möödudes suudluse poetada ... 
67	NA	 Ent pidi minema aastaid , enne kui ta samamoodi , selgel pilgul ja avatud huulil mulle vastata oleks saanud , kuigi ta seda südamepõhjas üle kõige ihkas . 
68	NA	 Me ei jõudnud veel minema hakatagi , kui valgus kasvas nii kiiresti , et see selgelt tajutav oli . 
68	NA	 Vaatasime korra teineteisele otsa ja lidusime künkatipule . 
69	NA	 Meie pea kohal lahvatas veidrat tuhmsinist tooni lõõsk , see laienes pisut ebakorrapärase ringina ja korraga olime lageda taeva all . 
69	NA	 Silm kohanes kümne sekundiga ja sain aru , et hele oli see tundunud vaid rohelise hämarusega võrreldes . 
69	NA	 Tundsin tea mitmendat korda , kuidas seest õõnsaks läheb , sest lisaks täiesti tavalise moega päikesele tabasin ühe kiire pilguga veel mingi asjanduse , mis sinakasvalgena laotuses põles , heledus napilt alla selle piiri , et mitte märgatavat varju anda . 
70	NA	 Meri langes . 
70	NA	 Oleksin selle peaaegu maha maganud , sest kulus aega , enne kui vapustatud teadvus suutis ümberringi toimuvat veidrat apokalüpsist hoomata , ja mina vahtisin alles mokk töllakil taevast . 
70	NA	 Me kerkisime justkui mingist hämust välja ja – nagu ma neid hetki hiljem vaimusilmas uuesti läbi elades ja üle mõeldes aru olen saanud – olime mingi osa ümbritsevast ookeanist kaasa võtnud ning kui nüüd asetusime uude maailma kõrgemale , kui vanas olime olnud , voolas vesi ühe järsu lainena meid ümbritsevasse merre . 
71	NA	 Maa vappus . 
71	NA	 Lisaks jõhkrale raputusele , mis meid jalust niitis , põrusime veel paar korda valusalt nagu herned trumminahal . 
71	NA	 Universum krigises ja ägises , ebamääraselt kauget kõue meenutav tümin lõppes kõrvulukustava raksatusega . 
72	NA	 Ajasime end tasapisi üles ja kui olin veendunud , et meil mõlemal on kondid terved , vaatasin ringi . 
72	NA	" Olime sattunud mingi saarestiku keskele ja ühele lähemale saarele kuidagimoodi "" otsa põrutanud "" . "
72	NA	 Meie saare see nurk oli üles pundunud ja mõranenud , selle kohal keerles paras tolmupilv ja valgeharjaline vesi põgenes koskedena , vajudes rahututesse , kui keedes tormitsevatesse lainetesse . 
72	NA	 Pilku kaugemale keerates nägin , kuidas hiidlained ümbritsevate saarte randa prahvatasid , siin-seal kaljudel kustudes , teisal jälle suure tüki metsa või kallast kaasa viies . 
73	NA	 Taas oli soe ja lõpuks häiritud loodus rahunes . 
73	NA	 Kui veerand tundi oli mööda läinud , pöördusin lõpuks oma kaaslase poole . 
73	NA	" Mul ei olnud ideesid ja vist olin seda nii selgelt mu näost näha , et ta turtsatas : "" Veel kohvi ? "" "
74	NA	 Mis mul muud üle jäi , kui kaasa naerda . 
74	NA	" "" Peaksime ehk vaatama , mis seal suuremal saarel on , aga ma eelistaksin heameelega vähemalt mõni tund oodata . "" "
74	NA	 Laskusime oma hüti poole ja vist mõtlesime mõlemad murega , mida põrutused meie pelgupaigale , nii vilets kui see ka polnud , teinud on . 
74	NA	 Paraku oli kõik terve , isegi kapid polnud lahti , kuigi mõned väiksemad asjad olid põrandal laiali . 
75	NA	 Sügasin oma tärkavat habemetüügast ja võtsin järgmise punnsuutäie rummi . 
76	NA	" "" Saapaid pole meil ka , nii et ma ei tea , kuidas me üle kaljude saame , kui minna tuleb . "
76	NA	 Teiselt poolt ei ole ma kindel , et meil üldse minna tuleb . 
76	NA	" Miski ei ütle , kus me õieti oleme ja et kui see idiootlik saar veel sõitma hakkab , siis kas meil on parem peale istuda või maha jääda . "" "
77	NA	" "" Kus me siis sinu arvates oleme ? "" "
78	NA	" "" Atlantis see vist nüüd igal juhul enam ei ole , "" kehitasin õlgu . "
78	NA	" "" Eks valime järgmise SF-stsenaariumi – paralleelmaailm . "
78	NA	" Seletab see kuidagimoodi ka Atlantise legendi – et järsku see nende maa libiseski kuidagi kuhugi mujale ... ja see siin ongi Atlantis , "" panin ka enda jaoks asjad kokku . "
79	NA	" "" Aga see pool , mis maha jäi ? "" "
80	NA	 Väljend polnud korrektne , kuid arusaadav . 
80	NA	" "" Ehk hajub kuidagi ise , kui lahjaks jääb ... noh , osa minema triivib ? "" mühatasin ja taipasin alles siis , et mu killutsemise pärast öeldud lauses võib ka midagi peituda . "
80	NA	 Ent üks oletus ei olnud parem kui teine . 
81	NA	 Meil ei olnud oma ajaga seal tol hetkel midagi peale hakata ja niisama ootamise asemel kipub inimene siis igasuguste rohkem-vähem mõttetute tegevustega aega viitma . 
81	NA	 Meie hakkasime tegelema majapidamistöödega . 
81	NA	 Vedasin madratsi hütti tagasi , plika koristas laua ja siis otsustasime allikal ära käia , haarates kaasa niipalju tühje ämbreid-pangi , kui seal oli ( kaks suurt ja mõned väiksemad ) . 
81	NA	 Kaljud olid siin-seal lõhenenud , nii et rajal oli kive . 
81	NA	 Olin muretsenud , et ega see maavärin veesooni muutnud ja nii meid janusse määranud ning see vaatepilt häälestas kõige halvemateks kartusteks . 
81	NA	 Kuid allikaga oli kõik korras , ehkki nii kümmekond meetrit eemal , madalamal on avanenud üks uus lõhe . 
81	NA	 Igaks juhuks ronisin seda uurima ja kui seletamatuid nähtusi koguda , siis pettuma ma ei pidanud – tumepruuni tuffi sisse tekkinud praost paistis helevalge mäesüdamik . 
81	NA	 Too valge kivi oli nii kaugel , et ma ei ulatunud seda puudutama , ja lõhe nii kitsas , et ma ei mahtunud sisse . 
81	NA	 Üks koht oli nii lai , et Kaie ehk oleks mahtunud – oli ta ju ligi kaks korda minust peenem – ent ma leidsin , et nii tühisel põhjusel pole vaja riskida sellega , et ta sinna tagatipuks veel kinni jääb . 
82	NA	" Olime just oma veepunsudega mäeharjale tagasi olime jõudnud , kui tüdruk osutas horisondile : "" Meile tuleb külalisi . "" "
83	NA	 Tal olid nooremad ja tervemad silmad kui mul . 
83	NA	 Ma ei vajanud igapäevaelus prille , ent ma isegi mitte ei proovi võistelda teismelise terasuse ja kiire reaktsiooniga . 
83	NA	 Asjandus , mida ta näinud oli , suurenes aegamööda ja hea on , sest nii lasi ta meil endaga harjuda , sest õige varsti tundsin ära pterodaktüluse . 
84	NA	 Meil ei olnud vaja sõnagi vahetada , vaevu oma samme rahulikuks seades vupsasime suurima mõeldava kiirusega hütti ja vaatasin ringi relva järele . 
84	NA	 Enda kaitsmise vajadus oli mul muidugi peast läbi käinud , ent midagi sobivat polnud näppu juhtunud , et seda nii-öelda käepäraselt valmis panna ; ja hiljem , kui olemine pööraseks läks , tundus kuidagi naeruväärne kaelakukkuva taeva vastu kaigast otsida . 
85	NA	 Lind oli pterodaktüülus ja ei olnud ka . 
85	NA	 Tundus , et ta ei ole meid märganud või ei soovinud kohe rünnata , sest ta tiirutas saare kohal ja uuris seda . 
85	NA	 Varsti tuli teine . 
85	NA	 Ja mõne aja pärast oli neid üleval tükki kakskümmend . 
85	NA	 Vahtisin neid suure huviga , sest igaüks oli natuke erinev , kahte päris ühesugust vist polnudki . 
85	NA	 Enamikul olid küll pea ja kael nahksed ja tuhkjad , suuremal hulgal olid tiivad hõbehallid ja muide tundusid sulised ( mitte lennunahad ) , ent esines ka kõiki muid mõeldavaid värve . 
85	NA	 Siin-seal tabasin nende peal kummaliselt teravaid , justnagu joonistatud kujundeid ja kord arvasin isegi nägevat joonistatud loomapead , kuid see võis olla silmapete . 
86	NA	 Siis tuli veel kaks sellist , kes erinesid teistest tumepunase värvi ja oranžilt luminestseerivate tiivanukkide poolest . 
86	NA	 Ma ei uskunud oma silmi , kuid nad ajasid teised kaugemale – kuidagi muidu ei oska ma nähtut seletada . 
86	NA	 Siis tuli veel kaks , kes paistsid nende punastega paremini läbi saavat , kuigi nad olid tavapäraselt hallid , kummalgi vaid üks tiivanukk oranž , ja üks neist laskus kaljutipule meie lähedale maha . 
86	NA	" Linnud – või tegelikult peaks vist ütlema "" sisalikud "" – karjusid vastastikku , siis laskus maha ka teine viimasest hallist paarist . "
86	NA	 Vahepeal tuli linde juurde ja ka neid punaseid tekkis järjest rohkem , nii et nad surusid kõiki teisi kaugemale . 
86	NA	 Analoogiat oli võimatu mitte märgata – kogunes uudishimulikke , siis tuli politsei korda looma ja keegi spetsialist asus asja uurima . 
87	NA	" "" Püsi siin ja ära ennast näita . "" "
88	NA	 Astusin hütist välja ja hüüdsin neid . 
88	NA	 Nad kargasid õhku , kuid laskusid kohe jälle laperdades maha , uurisid mind ühe silmaga , karjudes midagi vastastikku ja punastele üleval . 
88	NA	 Kõik jäi rahulikuks . 
88	NA	 Seisin ja vahtisin neid . 
88	NA	 Üks neist võttis lõpuks julguse kokku ja tuli lähemale . 
88	NA	 Astusin talle kaks sammu vastu , tõstsin aeglaselt tema poole tühjad peod , siis lasin käed alla ja jäin teda uurima . 
88	NA	 Ta nihkus ettevaatlikumalt , järjest aeglasemalt lähemale . 
88	NA	 Kui meie vahemaa oli umbes viis meetrit , tõstsin keelavalt käe ; ta sai sellest silmapilk aru . 
88	NA	 Mis seal salata , arvestasin , et ehk suudan veel sisse tagasi hüpata , kui asi teravaks läheb . 
89	NA	 Nii lähedalt oli selgelt näha see , mida juba arvanud olin – nad olid riides . 
89	NA	 Mitte nagu inimesed , pigem meenutas kehakate tippujujate liibuvaid voolujoonelisi kostüüme . 
89	NA	 Tiivad ja saba koosnesid arusaamatutest nahksetest ribadest , mis vist ikka olid suled , muu nahk oli paljas , välja arvatud tutt peas , ja küünistega jalad olid katteta . 
89	NA	 Oli ilmne , et lendaval olendil polnud saapaid vaja ja tulemusena pidi ta otsima teed nagu meiegi paljajalu . 
89	NA	 Või pean ma ütlema paljakäsi ? 
89	NA	 Ta oli tulnud nagu lind – tiivad seljal , jalad maas ja pilk maapinnal otsimas kohta , kuhu astuda , hetketi kiiresti üles vaadates – ent nüüd toetus ta tiivaotstele ja tagumikule ja pööras jalad ette ja pea üles ja ma võisin selgelt ette kujutada , kuidas tavalises olukorras ta ripub tiibupidi kusagil ja teeb jalgadega tööd , näiteks mängib viiulit või kirjutab arvutil . 
89	NA	 Sest oli ilmselge – minu ees oli intelligentne olend . 
90	NA	 Ma ei osanud mitte midagi peale hakata ja – kätt südamele pannes – ma ei kartnud üldse ja mul oli sigapõnev . 
91	NA	" Ta kallutas ülimalt linnuliku liigutusega pead ja tegi : "" Kääk . "" "
92	NA	" "" Vabandust , tiivuline , ma ei saa aru . "" "
93	NA	" "" Kr-kääk . "" "
94	NA	" "" Mulle tundub , et sel viisil läheb palju aega , enne kui me teineteist mõistma hakkame . "" "
95	NA	" "" Krääk-kääk-kree-krääk-kääk . "" "
96	NA	 Me jätkasime nii päris tükk aega . 
97	NA	 Siis sai mul villand ja ma otsustasin midagi huvitavamat teha . 
97	NA	 Silusin aegamööda ühe liivalapi ja joonistasin sinna sõrmega kaks nurkapidi koos ruutu , ühe jagasin üheksaks ja teise kuueteistkümneks ruudukeseks ja siis joonistasin kahe nurga vahele kaldjoone – noh , Pythagorase teoreem , nagu need , kes koolis käinud , juba aru said . 
97	NA	 Astusin eemale . 
97	NA	 Ta silmitses kujundit tükk aega , siis nihkus lähemale ja tegi joonise lõpuni – sirutas välja ühe jala küüne , tõmbas kaldjoonele ruudu ja jagas selle kaheksa joonega kahekümne viieks , ise rõõmsalt krägisedes . 
98	NA	" Mõtlesin natuke , siis tegin ühe täpi ja selle kõrvale kriipsu , siis kaks täppi ja selle kõrvale "" 10 "" , siis kolm täppi ja selle kõrvale "" 11 "" , neli täppi ja "" 100 "" , viis täppi ja "" 101 "" ja lõpuks kakskümmend viis täppi ja "" 11001 "" . "
98	NA	" Siis joonistasin ringi ja kirjutasin selle kõrvale "" 11.001001000011111101101 "" . "
98	NA	 Olin iseenda üle uhke ; see on loomulikult suur juhus , et mäletasin peast kakskümmend kohta π-d binaarkujul . 
98	NA	 Elukas mõtiskles selle kallal oma viis minutit , siis hakkas vaimustusest lausa keksima . 
98	NA	 Nad vahetasid teise kaugemale jäänud lendelukaga kääksatusi , koos hakkasid nad midagi joonistama , kuid läksid siis omavahel vaidlema . 
98	NA	 Sain ka aru , milles asi – liivapinda ei jätkunud . 
99	NA	 Nüüd hüüdis üks neist midagi ülespoole , talle vastati ja nii mõnedki laskusid veel maha . 
99	NA	 Elukas vehkis minu poole ja mul jäi vaid oletada , et tegu on rahustavate liigutustega , sest nii nagu kõnest ja näoilmest , sain ka žestidest aru vaid kõige lihtsamatest ja väga elementaarsel tasandil . 
99	NA	 Üldiselt kartsin , et asi jookseb umbe . 
99	NA	 Me olime teineteist veennud , et oleme intelligentsed , kuid mis edasi ? 
99	NA	 Millal ma saan esitada kõik need küsimused , mis keelel kibelesid ? 
99	NA	 Poole aasta pärast , kui keel selge ? 
100	NA	 Igatahes selleni me ei jõudnudki , sest kohe hakkas taas juhtuma . 
100	NA	 Korraga haaras elukaid põgenemismeeleolu , järsku põrkasid nad eemale , tõusid tiibu laperdades õhku ja kadusid kaugemale . 
100	NA	 Vaatasin ringi , et mis neid hirmutas , aga ei leidnud midagi peale selle , et Kaie oli ukse peale ilmunud . 
100	NA	 Tüdruk heitis põgenevatele lindudele pilgu ja vaatas küsivalt minu poole . 
100	NA	" Kehitasin õlgu : "" Kõik oli hea , kuni sina tulid . "" "
101	NA	 Ta turtsatas pahaselt , siis tuli minu kõrvale . 
101	NA	 Taevas kaikus ühe linnu hüüe . 
101	NA	 Võtsin tüdruku käe ja nii me neid vaatasime , kui nad seal umbes kilomeetrises ringis keerlesid , aeg-ajalt saare kaugemates osades maha laskudes . 
102	NA	" Vaatasime seda oma veerand tundi , siis jäi mul taas ohata : "" Veel kohvi . "" "
103	NA	 Läksin lasin põie välja ja panime priimuse jälle tossama . 
103	NA	 Need kapid hütis olid nagu vanapagana kübar , sest plika oli endale leidnud suhkruasendajat – sest ta kavatses ( kujutage ette ! ) jõudumööda oma tavalise dieediga jätkata – ja mina purgi koorepulbrit , mis vastupidi kõigile ootustele polnudki nii talgimaitseline . 
103	NA	 Ehk mõjub seismine keemiale kuidagi positiivselt ja kõige hullemad E-d lagunevad ajapikku ? 
103	NA	 Palja musta kohvi joomine aga – eriti tühja kõhu peale – tekitab mul kõhus luriseva aktiivsuse , kui üks maopool üritab teist seedida . 
104	NA	 Ega me eriti süüa ei tahtnud , rohkem näkitsesime niisama . 
105	NA	 Vett meil oli , kuid rohkem selleks , et liikuda , läksin ühe tühjakssaanud mannerguga allikale . 
105	NA	 Poolel teel värises maa . 
105	NA	 Jalgealune õõtsatas ja miskipärast meenus mulle laev , mida madalikult lahti hiivatakse . 
105	NA	 Kaotasin tasakaalu ja kukkusin . 
105	NA	 Mäed pragunesid mu ümber ja ühe rajast madalamale viiva kitsa harukuristiku põhjas avanes pragu . 
105	NA	 Neid vales suunas minevaid lõhesid kaljude vahel oli siin igal pool , see ei jäänud allikateele ja mul polnud juhtunu vastu vähimatki huvi . 
105	NA	 Kuid heitsin siiski möödaminnes pilgu sinnapoole , tardusin paigale ja ronisin siis lähemale . 
105	NA	 Avastasin , et sealtkaudu on avanenud mingi suurem maaalune tühimik ja too valge kalju selle põhjas näis kiiskavat . 
105	NA	 Minus tärkas uudishimu . 
105	NA	 Maa enam ei värisenud , kõik oli paigale jäänud . 
105	NA	 Ootasin igaks juhuks veel paar minutit , siis laskusin piki kuristikku alla . 
105	NA	 Seinad olid võrdlemisi järsud , kuid olin ettevaatlik . 
105	NA	 Mulle tundus , et too valge kivi ise helendas pimedas . 
105	NA	 Ma ei kavatsenud riskida ja kui tundus , et niisama lihtne edasi minna ei ole , loobusin . 
105	NA	 Kummardusin vaid ettevaatlikult mingist seal kaljude vahel kasvavast madalast viletsast põõsast kinni hoides kaugemale , ent paraku just sel hetkel maapind õõtsatas taas . 
106	NA	" "" Loll , "" andsin endale lühidalt hinnangu , kui pea ees sinna prakku lendasin . "
106	NA	 Põõsastest ma lahti ei lasknud , nii et korraks jäin rippu . 
106	NA	 Ent olin lennanud peadpidi vastu kaljut , silme ees lendas sädemeid ja järgmiseks leidsin end alt põhjast , põõsatutid ikka veel peos . 
106	NA	 Minu pea kohal oli nagu käristatud riba sinist , muidu aga ümbritses mind igast küljest tume mägi . 
106	NA	 Raputasin pead ja ajasin end jalule . 
106	NA	 Keha oli valus , kuid katki midagi ei olnud , kuklas aga tõusis jurakas muhk . 
106	NA	 Ma ei tea , kas tõukeid oli rohkem ja kaua ma teadvuseta olin ; kaldun siiski arvama , et kindlasti mitte üle minuti . 
106	NA	 Tahtsin muidugi kohe üles tagasi , ent asja uurides avastasin , et see pole nii lihtne – kalju oli sile ja järsk . 
106	NA	 Kobasin siis teed otsides edasi , lootes et kusagil mujal on see ehk lihtsam . 
106	NA	 Jõudsin tolle valge kaljuni ja veendusin , et ta tõesti helendas . 
106	NA	 Paraku polnud mul selle avastusega mitte kuraditki peale hakata , sein oli sile . 
106	NA	 Turnisin kukkumiskohta tagasi ja leides natuke lootustandvama koha , alustasin ronimist . 
106	NA	 Õieti – ronida polnud seal midagi , kõrgust oli seal vaevalt kolm meetrit . 
106	NA	 Väga siledat meetrit . 
106	NA	 Nägin viis minutit vaeva , siis kukkusin alla tagasi ja puhkasin . 
106	NA	 Hüüda ja kutsuda Kaie appi ? 
106	NA	 Vist vihastasin isegi selle mõtte peale nii , et see andis mulle jõudu . 
106	NA	 Võtsin kaks sammu – niipalju kui lõhe laius lubas – hoogu , sihtisin varbad vaevumärgatavale kühmule ja paiskasin end üles . 
106	NA	 Esimesel korral põrkasin tagasi , teisel lõin huuled vastu kivi veriseks , ent kolmandal katse haakisin näpud kalju harjale ja seal ma siis rippusin ning kirusin kõiki neid tunde , mida ma jõusaalis või metsas joostes ei olnud veetnud , vaid raamat põlvedel teleka ees tukkunud . 
106	NA	 Ja nagu sellest veel vähe oleks , hakkas maa taas värisema ja arvake ära – silmanurgast piiludes nägin , et pragu hakkab uuesti sulguma . 
107	NA	 Ma ei tea , mis ma õieti mõtlesin . 
107	NA	 Vist isegi naersin maniakaalselt . 
107	NA	 Vaadake , olin ainult tsirkuses näinud , kuidas keegi end sellisest asendist üles vinnab . 
107	NA	 Olin lootnud , et saan varbad kuhugi vahele , paraku rippusin aga vaid käte jõul . 
107	NA	 Ma vihastasin . 
107	NA	 Õhutasin seda meelega , et rohkem adrenaliini kätte saada . 
107	NA	 Kirusin ennast ja seda tobedat kaljut ja rebisin siis ülespoole . 
107	NA	 Lõug tõusis servani , varbad nagu leidsid midagi toesarnast , heitsin vasaku käe ette . 
107	NA	 Minu kirjeldamatuks rõõmuks tabasid sõrmed mingit kaljupragu . 
107	NA	 Veel üks silmeesist mustaks võttev pingutus , ja siis oli ka parem käsi seal praos . 
107	NA	 Nüüd tirisin juba mõlema käega ja sekund hiljem olin kõhuli kaljul ning hingeldasin nagu kala kuival , higist üleni märg nagu põrandakalts . 
108	NA	 Mul oli speleoloogiast kõrini , nii et puhanud minuti , ajasin end üles , võtsin selle neetud püti ja komberdasin allikale ... vaid selleks , et leida viimane madal lomp , mis ei olnud veel kaljudesse voolanud . 
108	NA	 Keerasin kannal ringi ja läksin aegamööda üles tagasi , proovides teel oma hingamist korda saada . 
108	NA	 Kui ülespoole jõudes vaade mu ees avardus , märkasin , et olen järjekordse maailmalõpu maha maganud . 
108	NA	 Saar oli tõepoolest ennast lahti rebinud ja meid ümbritses igast küljest hall märatsev udurõngas . 
109	NA	 Mis Kaiega on ? 
109	NA	 Sammusin kiiresti hüti poole , ta ilmus uksele , karjatas ja tormas siis ehmunult minu poole . 
109	NA	 Vaatasin ringi , üritades taibata , kust suunast nüüd kollid tulevad , kuid kui ta minuni jõudis , sain aru , et asi on mu lõhkises mokas ( ja sealt habemesse ja särgile nirisenud veres ) , mille tõtt-öelda olin juba unustanud . 
109	NA	 Paraku vedas ta mu hüti juurde , surus istuma ja hakkas poputama ; tegin veel selle vea , et rääkisin talle ära , mis minuga juhtunud oli . 
109	NA	 Temalt sain omakorda teada , et niipea kui esimene tõuge oli ära olnud , olid linnud kuidas jaksasid laiali lennanud . 
109	NA	" Siis oli saar nagu tõusma hakanud , korraks oli ta arvanud , et me lendame , ja siis oli tekkinud see udu või "" rõngaspilv "" , nagu ta ütles . "
109	NA	 Ta oli lootnud , et ma iga hetk tulen ja pidanud paremaks hütis oodata – iseenesest parim , mida ta teha võis . 
110	NA	 Egas midagi – sättisime end istuma , tohterdasin end rummiga ja ka plika proovis suutäie – nagu ta ütles , et ma üksi selle järele ei haiseks . 
110	NA	 Paraku pani kange alkohol ta läkastama , nii et lõhna sai ta kindlasti juurde . 
111	NA	 Seekord istusime lihtsalt kõrvuti . 
111	NA	 Hoidsin ta ümbert kinni , ta pea toetus mu rinnale ja vestlesime vaikselt , teinekord ka pikkadeks minutiteks vait jäädes . 
111	NA	 Paistis , et ta on väga väsinud , ja lõpuks jäi ta magama . 
111	NA	 Meie ainus kell oli mobiili peal ja kuna akut laadida polnud lootustki , lülitasin seda vaid vahel harva sisse just kella vaatamiseks . 
111	NA	 Päev oligi tegelikult õhtusse jõudnud . 
112	NA	 Tabasin silmanurgast mingi liikumise ja pead pöörates tardusin . 
112	NA	 Maa oli üsna kaljutipu lähedal lõhenenud ja lõhest roomas aegamööda välja miski , mis meenutas garneeri ja tarantli ristsugutist , ainult et oli umbes kakskümmend meetrit pikk ja helevalge . 
112	NA	 Järgmiseks tabasin ma kedagi lendamas – ja tõepoolest , see oli üks neist esimesel hetkelt mulle pterodaktüülust meenutanud lindudes , hõbehall ja ühe heleoranži tiivanukiga . 
112	NA	 Võimalik , et seesama , kellega vestelnud olin , kuid kindel olla ma loomulikult ei saa . 
113	NA	" "" Mis ? "" tahtis tüdruk teada , ju olin ta üles ajanud . "
114	NA	" "" Rahvarohkeks läheb siin , "" pomisesin talle vastu , ja kuigi ütlesin seda vaikselt ja uinutavalt , oli ta muidugi krapsti üleval . "
115	NA	 Lind laskus tolle košmaarse peletise lähedale maha ja karjus ta peale . 
115	NA	 Midagi märgatavat elukas talle ei vastanud . 
115	NA	 Lind tõusis õhku ja laskus poolele maale meie ja eluka vahele . 
116	NA	" "" Ega nad meile külla ei tule ? "" pani see mind omaette pomisema . "
117	NA	" "" Mida pakud ootamatule külalisele , "" turtsatas tüdruk . "
117	NA	" "" Kohvi ? "
117	NA	" Neid ei maksa karta . "" "
118	NA	 Võpatasin ja vaatasin talle teravalt otsa , kui viimase lause tähendus mulle üles jõudis . 
118	NA	" Ma austan sügavalt naissugu , ma kummardan siiralt nende ees ja kohtlen vähemalt kui võrdset , ent mingi sisuline mõtteavaldus tolle plika suust kõlas umbes sama võimatult , kui näiteks mu bernhardiin ühel hommikul , kui ma hakkan uksest väljuma , mulle möödaminnes haugataks : "" Sa unustasid oma diplomaadi . "" "
118	NA	 Võimalik , et taipaksin alles tööl , et shit , see ei saa ju olla ... 
118	NA	 Kaie oli selles seikluses olnud minu blondiin . 
118	NA	" Nagu kohustuslik vaatamisväärsus Triatsetaadi Täistegemise Koondises "" Hollywood "" . "
118	NA	 Ta oli mulle järgi ujunud , tasse pesnud ja minuga maganud . 
118	NA	 Ta oli ka osutanud mõnedele asjadele , kui oli esimesena juhtunud sinnapoole vaatama . 
118	NA	 Rohkemat ma temast ei oodanudki . 
119	NA	 Ta ise aga näis oma sõnadest sama kohkunud kui mina . 
119	NA	 Mulle tundus , et ta tuigub . 
119	NA	 Hüppasin püsti ja toetasin teda , õigemini tõmbasin enda vastu . 
120	NA	" "" Mis juhtus ? "" "
121	NA	 Ta ei vastanud . 
122	NA	" "" Mis sa nende kohta ütlesid ? "" "
123	NA	" "" Ma ei tea ... "" "
124	NA	" "" Sa ütlesid , et neid ei maksaks karta . "
124	NA	 Kust sa tead ? 
124	NA	" Miks sa nii arvad ? "" "
125	NA	" "" Ma ei tea ! "" "
126	NA	 Ta hääles oli paanikat ja ma jätsin järele . 
127	NA	 Seisime oma viis minutit . 
128	NA	" "" Teeme siis kohvi ? "" proovisin uuesti . "
128	NA	" "" Istu , ma teen ise ? "" pakkusin . "
129	NA	 Ta raputas pead ja läks pani priimuse üles . 
129	NA	 Garneel oli liikumatuks tardunud , ent lind tuli sel ajal aegamööda lähemale . 
129	NA	 Kõige veidram tundus , et ta tõesti kardab tüdrukut , sest ta nihkus edasi , kui plika hütis tuustis , taganes aga jälle , kui ta välja tuli . 
129	NA	 Täielik jama . 
129	NA	 Uurisin tüdrukut , kui ta laual meie üksluist saepuru meenutavat toitu sättis , ta tabas mu pilgu ja naeratas häbelikult . 
129	NA	 Täpselt selline , nagu ta kogu aeg olnud oli . 
129	NA	 Viskasin kogu selle jama peast välja , kuid selle asemel laotas silmapilk end ajukäärudele laiali teine sama hull . 
129	NA	 See lõhest väljaronimine paar tundi tagasi oli olnud kuidagi liiga lihtne . 
129	NA	 Olin püüdnud endale sisendada , et näe mida inimene ikka suudab , kui muud üle ei jää , ent selline lähenemine polnud kahjuks kaugeltki ammendav . 
129	NA	 Saage aru – vast ehk protsent meestest on kunagi elus üldse sellises vormis , et nad suudavad end niimoodi – praktiliselt ilma toetuspunktita ja pool aega ühe käe varal – üles vinnata . 
129	NA	 Ma oleksin sellega ehk kolmkümmend aastat tagasi hakkama saanud ... või mulle meeldib mõelda , et oleksin . 
129	NA	 Ent isegi see ei olnud probleem . 
129	NA	 Maailm oli mulle kuidagi allunud . 
129	NA	 Iga kord , kui olin kogu jõu kokku võtnud , kõike välja pannes pingutanud , oli ümbritsev järgi andnud . 
129	NA	 Gravitatsioon oli mind lahti lasknud ja käsi oli tunginud kaljusse kui vahukooki , kui selle meeleheitlikult ette olin sirutanud . 
129	NA	 Ma tean , mis trikke teadvus ekstreemolukordades mängib , nii et gravitatsioon las olla , aga – kurat ! – kaljus olid mu sõrmejäljed ... 
130	NA	 Näksisime taas , sest süüa ei tahtnud meis kumbki . 
130	NA	 Ega kohvi-rummi dieet ka just isu ei soodusta , igatahes vahtisime konservliha ja kuivikuid kui isiklikke vaenlasi . 
130	NA	 Arvatavasti oli juba järgmine öö ja me oleksime pidanud magama , kuid und ka enam ei olnud . 
130	NA	 Vähemalt minul hakkas sellest kõigest küll juba tekkima selline jabur unenäoline olek , mis tavaliselt kipub kaasas käima liiga pikaks veninud peo kolmanda hommikuga . 
131	NA	 Seekordne kohv läks aia taha , sest me hakkasime nagu kuhugi jõudma ja meie kivine trammivagun sõitis taas millelegi otsa . 
131	NA	 Maapind tundus kruusaks pudenevat , mäekülgedelt mürisesid alla laviinid , meie vankusime käpuli nagu lehmad libedal jääl . 
131	NA	 Priimus lendas ümber ja ühe hetke kartsin , et õli lendab laiali , kuid õnneks pidas korpus vastu ja leek kustus . 
131	NA	 Ka kuum vesi lendas laiali ja kastrul sai ühe uue mõlgi . 
132	NA	 Seekord olime siis kuival . 
132	NA	 Taevas oli naljakas potisinine , päike rohekas ja kuusid kolm . 
132	NA	 Niikaugele , kui silm seletas , kattis peaaegu laudsiledat , vaid harvades kohtades kergelt kurrulist tasandikku ereroheline taimevaip ( ma isegi ei proovinud arvata , on see rohi , puud või põõsad ) . 
132	NA	 Pisut nägi see asi välja nii , nagu oleks keegi kraavipõhjast labidatäie tihedat poolpaakunud kõntsa haalanud ja muruplatsile visanud – saare tuumik püsis päris hästi koos , ainult pragunes , ent kaastulnud vesi tormas mudavooluna laiali ja servmised kaljud ning kallaste liiv-kruus voolasid-veeresid järele . 
133	NA	" Vaatasin ringi ja ohkasin : "" See nüüd küll enam Maa ei ole . "
133	NA	 Ei teine aeg ega paralleelmaailm . 
133	NA	" Milline ulmestamp seekord valida ? "" "
134	NA	 Hüppasin prooviks ja nagu enesetunde järgi juba oletasin , ei saanud eriti maast lahti . 
134	NA	 Pea valutas ja rinnus rõhus ja kui ma siis tõmbasin tikku , põles see ereda leegiga ja oleks poole sekundi pärast mu näppe kõrvetanud , kui ma poleks seda kähku lahti lasknud . 
135	NA	" "" Oleme suuremal planeedil – raskusjõud on suurem , rõhk on suurem ja hapnikku rohkem . "" "
136	NA	" "" Kust sa kõiki neid asju tead ? "" "
137	NA	 Jah , ka teadus on teatud tasemel maagiast eristamatu ... 
137	NA	 Lõin käega . 
138	NA	" "" Kui see asi korduma hakkab , peaks meile varsti külalisi tulema , "" ütlesin horisonti uurides . "
138	NA	 See oli tühi . 
138	NA	" "" Huvitav , kust see hiigelsajajalgne välja ronis ? "" püüdsin seejärel pöörduda tagasi tolle varasema probleemi juurde . "
139	NA	 Tüdruk ei vastanud , ta uuris horisonti , käsi varjuks silmadel , ja sirutas siis käe välja . 
139	NA	 Varsti hakkasin ka mina nägema – kümned lendsisalikud . 
139	NA	 Nad tulid väga kähku ja kuigi ma olin natuke pettunud , et meile mingeid uusi jäletisi-peletisi välja ei pakutud , avastasin , kuna võrdlusmaterjal siinsamas kükitas , et päris samasugused need siiski ei olnud . 
139	NA	 Erinevused ei olnud suured ja ma pidin meelde tuletama , et viiking ja pügmee näeksid arvatavasti kaugemad välja . 
139	NA	 Uustulnukad olid pisut väiksemad ja nende tiivad olid lühemad . 
139	NA	 Pea oli proportsionaalselt õige pisut suurem , ent nokk lühem . 
139	NA	 Mõned neist laskusid maha tolle meie vana sõbra juurde , teised tuhisesid käratsedes saare kohal . 
140	NA	 Osa neist maandus ka tolle valge jalgadega nuudli kõrval ja karjusid ta peale , ja kõik see kestis oma veerand tundi . 
140	NA	 Lõpuks tulid kolm lindu – kaks viimatitulijat ja see esimene – meie elamist ümbritseva valli harjale ja alustasid oma kägisemist , hoidudes palju kaugemale , kui too esimene alguses . 
141	NA	 Kaie vastas neile . 
141	NA	 Üks väheseid kordi elus , kui ma olen tundnud abitut , äravõitmatut , tarretavat õudust , oli seal seistes , kui tüdruk neile samasuguse inimkurgu jaoks vaevukujuteldava kräginaga vastas . 
141	NA	 Linnud said sellest vist aru , sest nad vahetasid kaks-kolm lauset , ja siis vajus tüdruk kokku , ta silmad olid poolsuletud ja ta hingeldas , niutsus hirmunult , kobades kätega kive kui pelgupaika otsides . 
141	NA	 Puudutasin teda ja ta võpatas kui põgeneda proovides , siis klammerdus mu külge . 
142	NA	" "" Mis juhtus ... ? "" "
143	NA	 Tema oli see , kes seda küsis – kui ta natuke rahunenud oli ja enam nii hullusti ei hingeldanud . 
144	NA	" "" Sinuga vist juhtus hoopis midagi ? "" proovisin teda pisut pöörata , et talle otsa vaadata , kuid ta vaid värises minust kinni hoides , pea mu rinnal . "
145	NA	" "" Mis sinuga juhtus ? "" küsisin uuesti . "
146	NA	" "" Mulle viirastus , et ma olen mägi ... "" poetas ta lõpuks . "
147	NA	 Mu mõte tegi hiigelhüppe ja pani mosaiigi kokku . 
147	NA	 See kuradi valge kalju ! 
147	NA	 See pidi olema mingit liiki mõistuslik eluvorm või masin . 
147	NA	 Ma ei teadnud , kas seda saart ka muul kujul üldse olemas oli , ent olime sattunud ta peale ronima parajasti siis , kui ta meie ajas Maal ookeanis kõhutas . 
147	NA	 Ütlen nii sellepärast , et mul polnud õrnematki ettekujutust , kuidas ja kuhu me ta harjal reisime – teise aega , teisele universumi otsa või teise reaalsusse . 
147	NA	 Tähendab , ma ei ole mingi eriline ulmefänn , kuid olen lisaks kõigele muule ka selle ala tippteosed ikka läbi lugenud . 
147	NA	 Meiega toimuv oli nii ebatavaline , et sain seda kirjeldada vaid ulmetermineid appi võttes . 
147	NA	 Ega ma just ei ole kunagi keeldunud UFO-sid ja hingede rändamist uskumast , kuid olen alati arvanud , et minul sellega nüüd küll kokku puutuda ei tule . 
147	NA	 Paraku aga veeti mind ühest sürrist paigast teise ja mu kaaslannat proovis mäejagu mõtlevat valget kivi enda kontrolli alla saada ; ilmselt oli juba algusest peale proovinud ja nood linnud tajusid seda mingil viisil . 
148	NA	 Olin ühe silmaga jälginud ümbrust , ent midagi huvitavat ei toimunud , linnud lobisesid omavahel ja hoidusid kaugemale , sajajalgset oli ehk paar lüli rohkem maapinnale kerinud ja maastik meie ümber oli liikumatu . 
148	NA	 Panin tüdruku vaikselt pingile ja seadsin priimuse uuesti üles . 
148	NA	 Me loomulikult ei pidanud kogu aeg kohvi lürpima , ent see oli vähemalt mingi tegevus ja kuidagimoodi üritasime vist mõlemad sel viisil väljendada oma üleolekut olukorrast . 
149	NA	 Kui kohvi valmis sai , võttis tüdruk ise rummipudeli ja kallas endale sisse paar mehist lonksu , neid kiiresti kohviga alla loputades . 
149	NA	 Puhkesin naerma . 
150	NA	" "" Mis sa hirnud ? "" "
151	NA	" "" Ah vabandust ... "" "
151	NA	" Ma ei saanud talle seletada , et peast libises läbi kujutluspilt , kuidas osa sellest alkoholist "" alla "" mõjub ja siis hakkab purjus mägi jõmisedes mööda galaktikat ringi trallitama ... "
152	NA	 Tüdrukul oli tasapisi jahe hakanud , ta oli hütist teki toonud ja istus nüüd selle sisse mähituna . 
152	NA	 Ka mul oli üsna külm ja nii polnudki mul muud paremat teha , kui taas kohvi ja rumm käeulatusse panna ja tema kõrvale kobida . 
152	NA	 Vahtisin igavusest kuid , ja nagu minu lõbustamiseks hakkas veel üks hiiglaslik just parasjagu tõusma . 
152	NA	 See roheline täht – meie päike see vist ikka ei olnud ka ajareisi võimalust arvesse võttes – liikus muide taevas rutem kui päike , ööpäev pidi siin palju lühem olema . 
152	NA	 Kuudest kaks olid pisikesed , üks tuhm hallikassinine ja teine pruun helklevate täppidega . 
152	NA	 Kolmas oli silma järgi pisem kui meie Kuu , ent üsna sama karva . 
152	NA	 Toda suurt jurakat aga olin alguses pilveks pidanud , sest kuigi mul ei olnud mingit võimalust kaugust määrata , paistis see olevat piisavalt suur , et atmosfääri omada . 
152	NA	 Nägin seal pilvi – või õigemini terveid tsükloneid – ja nende vahelt viirastuvaid pinnavormide kontuure , kõik läbi kahe atmosfääri ähmaselt pastelsed . 
153	NA	 Tüdruk uinus , võtsin ta tasakesi sülle ja viisin voodisse . 
153	NA	 Kõhklesin hetke , ent lasin siis põie tühjaks ja kobisin järgi . 
153	NA	 Meil olid küll Unistuste Põrgusõidule esireapiletid , ent mis liig see liig – natuke aega pidi show pisut vähema publikuga leppima . 
154	NA	 Päevanarmad 
155	NA	 Mingil hetkel tundsin läbi une , et maa vappub ja kõigub , ent inimene harjub kõigega ... või õigem oleks vist öelda , et olime ammu ületanud oma normaalsed inimlikud tajumis-talumisvõime piirid . 
156	NA	" Niisiis äratas mu seekord mitte raputus , vaid hoopis "" gidrobudilnik "" , nagu venelased ütlevad – ränk kusehäda ( noh , kõik see kohvi ) . "
156	NA	 Astusin välja ning avastasin , et dekoratsioonid on jälle vahetunud – meie ümber oli tähine öö ja kuud olid kadunud , ent läbi voogava udu ei olnud ma võimeline eristama , kas meid ümbritses vesi või maa . 
156	NA	 Aga nagu ma just ütlesin , ei suutnud ma enam reageerida , ja nii ma siis heitsin ümbrusele ainult ühe ükskõikse pilgu ( panin veel ka tähele , et gravitatsioon oli taas nõrgenenud ) ja , kiired asjad lahendatud , vupsasin kähku sisse ja teki alla tagasi , sest oli üsna külm . 
156	NA	 Kella vaadates avastasin , et oleme maganud umbes seitse tundi . 
156	NA	 Hütt hoidis siiski õnneks minimaalseltki sooja , ent ikkagi oli ainus koht olemiseks kahekesi tihedalt teineteise kaisus teki all . 
156	NA	 Plika ärkas , käis ka väljas ära ja peale seda kulus meil umbes poolt tundi arusaamiseks , et jälle pole midagi targemat teha kui seksida . 
157	NA	 Sel viisil möödus mingi hulk aega . 
157	NA	 Natuke ka tukkusime ja vestlesime . 
157	NA	 Proovisin uurida , kas ta ise üldse mäletab , et linnukeeles rääkis , kuid see teema ärritas teda hirmsasti ja nii ma jätsin ta kiusamise ; andsin endale aru , et ega ma niikuinii ei oskaks teda kuidagi aidata . 
158	NA	 Jälle kõikus ja ragises jalgealune , ent me mõlemad ignoreerisime seda , tuiutasime seal voodil edasi . 
158	NA	 Mõne minuti pärast aga hakkas kiiresti valgenema ja kui märkasin aknast sisse tulvava poolviltuse valgusjoa omapärast erekollast tooni , sai uudishimu minust võitu . 
158	NA	 Ent piisas mõne jäseme teki alt välja pistmisest , kui hüti jahedus mu üleväsinud keha võdisema pani . 
158	NA	 Võitlesingi seal parasjagu iseendaga , kui kostis koputus uksele . 
158	NA	 See oli nii totter , et mõnikümmend sekundit vaatasime plikaga lihtsalt teineteisele otsa . 
158	NA	 Seejärel ajasin end kiiresti teki alt välja ja tõmbasin riided selga . 
158	NA	 Selle aja peale koputati aknale ja ma nägi , kes see oli . 
158	NA	" Millegipärast meenus üks lastelaul : "" Tihane aknale koputab ... "" "
159	NA	" Olin seda vist ümisenud , sest plika turtsatas : "" Loodame , et meie need pekitükid ei ole ... "" "
160	NA	 Heitsin talle pisut häiritud pilgu ja lükkasin ukse lahti . 
160	NA	 Linde oli neli , ent kolm neist hoidusid umbes kümne meetri peale ja see , kes koputanud oli , hüppas ka korraks tiibu lahti sirutades eemale , kui ma lävele ilmusin . 
160	NA	 Oli valgeks läinud ja palju soojem , nii et hütis sees oli sel hetkel tunduvalt jahedam . 
160	NA	 Ent paariks minutiks ma peaaegu unustasin linnud , sest dekoraator oli ilmselt märganud meie süvenevat tülpimust ja taibanud , et tuleb tõsiselt pingutada . 
160	NA	 Pool mu ringivaatamise ajast kulus tegelikult avaneva panoraami õige mõõtkava taipamiseks . 
160	NA	 Me olime meres ja veepind ulatus laudsiledana väga kaugele . 
160	NA	 Just nimelt laudsiledana , sest üks selle paiga veidratest detailidest oli planeedi kumeruse puudumine . 
160	NA	 Ma nägin sealt hütiukselt tegelikult väga väikest osa silmapiirist , sestap kutsusin Kaie kaasa ja kõndisime käsikäes saare lamedasse tippu ; linnud jäid meile hüti juurest järele vaatama . 
160	NA	 Meri oli täis saari ja siin-seal horisondil , arvatavasti sadade kilomeetrite kaugusel kerkisid mäed . 
160	NA	 Ja millised mäed ! 
160	NA	 Need tõusid sinetavas kauguses aina üles ja üles , nende jalamid olid peene ribana rohelised , siis oli järgmine riba valget , siis veidrat rohekashalli ja edasi peaaegu mustjat . 
160	NA	 Ülemine osa tundus kuidagi taevasina taga olevat , nii et ma ei suutnud eristada nõlvu , kuhu päike ei paistnud , ja ma taipasin , et nende tipud ulatuvad atmosfäärist kõrgemale . 
160	NA	 Päike ( või mis iganes täht see oli ) andis teravat , justnagu väävelkollast valgust . 
160	NA	 Pilvi tundus olevat vaid kusagil kaugustes kallaste lähedal , taevas ei olnud aga kaugeltki lage . 
160	NA	 Korrapäraste vahedega sirutusid kusagil väga kõrgel üle taeva peened lülilised vardad või pulksirged ketid ja allpool rippus ilma mingi nähtava toeta kõikvõimaliku kujuga , peamiselt valgeid või hõbedasi moodustisi . 
160	NA	 Üks lähim nendest oli umbes saare kalda kohal ja varju järgi määrasin ta pikkuseks kaks , läbimõõduks veerand ja kõrguseks merepinnast pool kilomeetrit . 
160	NA	 See oli laias laastus silindrikujuline ja just siis , kui ma seda jõllitasin , eraldus selle ühest otsast kera . 
160	NA	 Eraldus sujuvalt , nii nagu poolsulanud vaha glütseriinis ( ma arvan , et enamik on neid mänguasju – sihukesi silindreid , lamp all – näinud ? ) . 
160	NA	 Ühesõnaga – kogu paik oli selgelt tehislik . 
160	NA	 Meenutasin jälle loetut ja hakkasin otsima taevasse tõusvat kaart , nagu niinimetatud orbitaalil kusagil olema peaks , aga midagi sellist mulle küll silma ei hakanud . 
161	NA	" "" Krääk-kääk-kr-keek . "" "
162	NA	" "" Mis on ? "" tahtis tüdruk teada . "
163	NA	" "" Linnud . "
163	NA	 Kädistavad midagi . 
163	NA	" Ei saa aru , "" ja kuigi targem oleks olnud ütlemata jätta , lisasin millegipärast : "" Sul tuli nendega rääkimine hulga paremini välja . "" "
164	NA	 Olime hüti juurde tagasi tulnud ja linnud piidlesid meid kümnekonna meetri kauguselt . 
165	NA	" "" Errr-krräääeeek ... "
165	NA	" Kääk-kääk-kärrrr . "" "
165	NA	 See oli Kaie . 
165	NA	 Inimene harjub kõigega , nii et vaatasin teda võpatamata . 
165	NA	 Ta toetus uksepiidale ja pilk oli tal igatahes kummaline ... või tundus see mulle nii . 
166	NA	 Nad vestlesid umbes minuti , siis hakkas tüdruk mööda piita alla vajuma . 
166	NA	 Püüdsin ta kinni ja viisin sisse voodile . 
166	NA	 Üks lindudest üritas sisse piiluda , hoidudes siiski uksest oma neli-viis meetrit eemale . 
167	NA	 Umbes viie minuti pärast hakkas tüdruku pilk taas selgima . 
168	NA	" "" Vett ... "" "
169	NA	 Tõin talle juua , ta hambad lõgisesid vastu klaasi ja siis ajas ta end istukile . 
169	NA	" Ta oli ikka veel suuremas osas nagu "" ära "" . "
170	NA	" "" Mis nad rääkisid ? "" tahtsin teada , kui vaikus taas üle minutite venis . "
170	NA	" Ma ei oodanud tegelikult vastust , ent kümnekonna sekundi pärast hakkas ta rääkima elutu tumeda tooniga : "" Ikka ... jälle ... sii ... "" "
171	NA	" "" Kus – siin ? "
171	NA	" Ja kes sa momendil õieti oled ? "" ei taibanud ma midagi . "
172	NA	 Ta nagu ärkas , pilk fikseerus minul . 
172	NA	 Korraks ta nagu vajus uuesti kuhugi , siis hakkas hingeldama ja silmadesse tekkis inimlik joon – hirm ja ehmatus . 
173	NA	" "" Minu ... kood ... sõna ... mantra ... sama ... mina ... tema ... "" "
174	NA	" "" Mis mantra ? "
174	NA	" Kes tema ? "" "
175	NA	" Ta hääl muutus vaikseks ja segaseks , ta nuuksatas : "" Mina ... olen ... "
175	NA	" Kaie ... "" "
175	NA	 Ta ütles seda viimast nii segaselt , et ma vaid aimasin , et see peab tema nimi olema . 
176	NA	" "" Kräääk , "" kostus ukse poolt . "
176	NA	 Too lind oli nüüd vaid meeter uksest . 
177	NA	" "" Mida need linnud tahavad ? "" "
178	NA	" "" Koju ... "" "
178	NA	 Ta hakkas taas ära vajuma ja mul tuli kinni püüda ta sõrmede vahelt lahti pääsema kippuv veeklaas . 
179	NA	" "" Kas see pole nende kodu ? "" "
180	NA	" "" Osade ... "" "
180	NA	 Ta pea vajus rinnale ja mul ei jäänud muud üle , kui üritada teda mugavamalt sättida . 
180	NA	" Ent ootamatult hakkas ta uuesti rääkima : "" Mina – tema ... "
180	NA	 Kaie . 
180	NA	 Kood sama . 
180	NA	 Säilitan tüve . 
180	NA	 Taastan . 
180	NA	 Taastun ... 
180	NA	 Oodake – sina , linnud ... ... 
180	NA	" Oodake ... "" "
181	NA	 Kui ta sellisena , ilmselt siis mingi kummalise substantsi poolt juhituna rääkis , oli ta toon väga veider , kuid suuremas osas arusaadav . 
181	NA	 Ent oma nime ütles ta kummaliselt ja korraga ma taipasin , et sellel peab hoopis muu tähendus olema : 
182	NA	" "" Gaia nagu Vana-Kreeka jumal ? "" "
183	NA	 Taga targemaks läheb ... 
183	NA	 Aga igatahes oli see esimene asi , mis üldse mingit mõtet omas , ehkki täpselt sama hämaraks jäi , mis need linnud asjasse puutusid ja kes oli too hulkjalgne peletis . 
183	NA	 Üritasin meenutada , mida tollest jumalusest , Ürg-Maast õieti teadsin , kuid palju seda polnud . 
183	NA	 Oli sel nimede juhuslikul kokkulangevusel tõesti mingi tähtsus või sündis see vaid tüdruku ajus ? 
183	NA	 Olime me mingil viisil äratanud mingi muistse jumaluse ? 
183	NA	 Või oli see mingi eriline eluvorm – maine või tulnukas ? 
183	NA	 Miks ta meie tuleku peale aktiveerus ( kui sel ikka üldse mingi seos oli ) ? 
184	NA	 Ta lamas suletud silmil ja mina istusin ja mõtlesin . 
184	NA	 Ega ma midagi tarka välja ei mõelnud . 
184	NA	 Selliseid SF-süžeesid on kümneid ja mul oli liiga vähe infot , et nende vahel otsustada . 
184	NA	 Siis tõusin ja muigasin , sest tahtsin midagi proovida . 
184	NA	 Vaatasin ruumis sobiva asja järgi ringi ja pilk jäi peatuma aparaatide taga nurgas seisval trossirullil . 
184	NA	 See sobis . 
184	NA	 Võtsin jupi poolesentimeetrist terastrossi ja hakkasin kätte vahel venitama . 
184	NA	 Tavalises olukorra totaalselt lootusetu üritus , sest selliste trosside tõmbetugevus on ikka tonnides . 
184	NA	 Esialgu ei juhtunud midagi , ent ma keerasin ennast üles , lõpuks olin üleni higine ja süda lõi sadaviiskümmend lööki sekundis . 
185	NA	 Ma pingutasin , pingutasin veel , pingutasin kuidas jaksasin , siis vihastasin juba tõsimeeli ja venitasin endast kõike välja pannes . 
185	NA	 Tross venis kui kumminöör ja katkes naksatusega . 
185	NA	 Hingeldasin ja vaatasi kahte otsa käes , teades vastust vähemalt ühele küsimusele . 
185	NA	 Vaadake , pankuritöös läheb ka vaja kujutlusvõimet ja kardinaalselt erinevaid lähenemisi . 
185	NA	 Ka keskpärane pankur hoiab pankroti puhuks alati sahtli täis sularaha ja valepasse , hea pankur sööb kohtunikuga lõunat , tõmbab klientidele vee peale ja teeb uue panga , geniaalne pankur aga korraldab valitsuskriisi , viib läbi seadusemuudatuse , mis ta kõigist kohustustest vabastab , ja ta saab uues valitsuses rahandusministriks . 
185	NA	 Väikesed häirivad detailid tuli vaid õigesse järjekorda panna ja ma teadsin , et kui õieti soovida , leiaksin nurgast näiteks külmutuskapi täis šampanjat ja kaaviari . 
186	NA	" "" Mis sa hirnud ? "" ta lamas patjadel ja ta pilk oli seekord täiesti inimlik . "
187	NA	" "" Ah , lõhkusin siin jupi trossi , "" ei vaevunud ma rohkem seletama ja panin rulli tagasi . "
187	NA	 Ma olen vähemalt iseenda vastu aus ja teadsin , et kui ma tükki jumalast taskus kaasa ei vii , siis ei seisa mul enam kunagi elus nii , nagu eelmisel päeval tüdrukuga armatsemise ajal. 
187	NA	 Jah , kuristikust väljaronimine muidugi ka , aga asjad tähtsuse järjekorras ... 
188	NA	" "" Kuidas sinuga on ? "" "
189	NA	" "" Kohutav nõrkus , pea valutab ... "
189	NA	" Mis minuga on ? "" "
189	NA	 Ta kibrutas kulme . 
189	NA	" "" Kas ... ma rääkisin midagi ? "" "
190	NA	 Mis ma talle ütlema pidin ? 
191	NA	" "" Jah . "
191	NA	 Sinuga toimub midagi . 
191	NA	" Kuidas sa end tunned ? "" "
192	NA	 Ta vaikis pisut . 
192	NA	" "" Halvasti . "
192	NA	 Kohutav nõrkus ... 
192	NA	" Ja süda on paha . "" "
192	NA	 Ta sõrmed otsisid mu kätt . 
192	NA	" "" Mis minuga on ? "
192	NA	" Ma kardan ... "" "
193	NA	" "" Ma ei tea ... "" otsisin sõnu . "
193	NA	" "" Kõik toimuv on pöörane . "
193	NA	 Meil jääb vaid loota , et kui keegi seda vähegi dirigeerib , siis ta saab aru , et inimese talumisvõimel on piirid ... seni ole paigal . 
193	NA	" Ehk läheb olemine paremaks . "" "
194	NA	 Ta pilk tuhmus ja laud vajusid alla . 
194	NA	" "" Ma tahan magada ... "" "
195	NA	 Sättisin talle teki peale ja enne kui ma selle lihtsa asjaga lõpule jõudsin , oli ta juba sügavas unes . 
195	NA	 Kõhklesin ja juurdlesin seal mõned minutid ( lind piilus mind väljast ) , siis tõusin ja kõndisin ukse poole . 
196	NA	" "" Ole siin , tulen kohe tagasi , "" sosistasin tasa , pigem küll igaks juhuks , sest ta ei saanud kuulda . "
196	NA	 Lükkasin ukse enda järel kinni ja imetlesin taas ümberringi laiuvat panoraami . 
197	NA	" "" Kääk . "" "
198	NA	 Mingil määral olin küll ennast vahepeal haaranud letargiast üle saanud , ent mul ei olnud pisimatki tahtmist temaga vastastikku kägisema hakata . 
198	NA	 Selle asemel tahtsin uurida , kuidas Gaia ussitas – ehk mida kujutas endast see maa seest väljaroniv peletis . 
198	NA	 Hütist oli ta ikkagi üle saja meetri eemal ja selle maa pealt nägin peamiselt vaid niipalju , et ta oli sama värvi kui see oletatav tulnukaaju sügavamal mäe sisemuses ja et ta liikus teokiirusel . 
198	NA	 Kui lähemale jõudsin , tundus ta mulle hoopis vähem peletislik kui kaugelt . 
198	NA	 Kui see ikka üldse oli midagi elusat , siis igatahes ei olnud sel ei suud ega silmi , nina ega kõrvu . 
198	NA	 Oli valge kahemeetrise läbimõõduga tanguvorsti meenutav keha ja hobusekere jämedused jalad . 
198	NA	" Või õigem oleks öelda "" kulendid "" , sest vaid kaugelt meenutas moodustis midagi maist , lähedalt tundus ta marmorist või kõvemast valgest plastikust torude ja tünnide installatsioonina , mis võib sündida pilvikust kunstniku peas . "
198	NA	 Jah , ta tundus nagu kergelt helendavat , aga ma ei saanud selles väga kindel olla . 
199	NA	 Linnud vahtisid mind kaugelt ja too elukas ei reageerinud mu tulekule kuidagi . 
199	NA	 Mäletasin ähmaselt , et olen kusagilt midagi lugenud järvest tõusva kõmiseva paljujalgse peletise kohta , ent mul polnud selle teadmisega midagi peale hakata . 
199	NA	 Tegin ta ümber tiiru ja ei saanud targemaks . 
199	NA	 Kuigi ma olin näinud ta kiirust , ei julgenud siiski väga lähedale minna . 
200	NA	 Olin ületanud mäetipu ja nägin sealt nüüd seda kallast , kust tulles maale roninud olime . 
200	NA	 Too suurema silindri otsast eraldunud kera oli seal peaaegu veepinnani laskunud ja parv linde keerles seal millegi ümber . 
200	NA	 Sellelt kauguselt tundus see olevat rannal lebav inimkogu . 
200	NA	 Tähendab , veepiir oli mitu korda edasi-tagasi liikunud ja lained olid rannajoont muutnud , nii et too kogu lamas umbes sealmaal , kus maises ookeanis oli olnud lainete ülemine piir . 
200	NA	 Kõhklesin , kas minna seda lähemalt uurima , kuid otsustasin esialgu siiski sellest mõttest loobuda . 
200	NA	" Mul polnud küll niikuinii midagi paremat teha ja iga järgmise "" jaama "" vahe oli enamasti pikem olnud , kuid esiteks magas plika hütis ja ma ei tahtnud temast väga kaugele minna ja teiseks – kui saare keskkoht oli põrutustest vaid kergelt mõranenud , olid kõik kaldad , rääkimata tollest esimese "" maandumise "" ajal ülespundunud nurgast , juba väga narmendama hakanud . "
200	NA	 Pean siiski veel vaid mainima seda , et hirmu küll ei olnud – oli igav ja olin ületanud teatud loomuliku ettevaatuse piiri , ent paljajalu teravatel kaljudel turnida ei olnud sellegipoolest kuigi kutsuv . 
201	NA	 Minu kõhklused aga osutusid asjatuks , sest too kera puudutas korraks kallast ja kui ta kõrgemale tõusis , siis inimkogu kaldal enam ei olnud . 
202	NA	 Pöörasin pilgu lähemale ja märkasin alles nüüd , et enam-vähem sellel teel , mida mööda esimesel päeval üles olime roninud , oli ühes kohas terve nõlv alla varisenud ning paljastanud valge mäesisemuse . 
202	NA	 Neid valgeid elektrirongi mõõtu sajajalgseid oli seal neli-viis . 
202	NA	 Vaatasin , kuidas nad aeglaselt liikusid , läksin lähemale ja eristasin neid üha rohkem ja rohkem . 
202	NA	 Mulle tundus , et nad kraabivad endale kuidagi kive peale . 
202	NA	 Minu silme all rebis üks valge hiiduss nina püsti ja ma eristasin tema all ja ka teiste ümber üksteise vastu liibunud , kokkuvajunud ja üksteise järgi vormunud elukate kontuure . 
203	NA	" Sõna "" rebis "" ei tohi muidugi seostada sündmuste tempoga , sest ma ei olnud neid elukaid kunagi näinud liikumas ( ja ette rutates – ei näinud ka ) üle sentimeetri sekundis , enamasti olid nad palju aeglasemad . "
203	NA	 Igatahes oli mul aega ja lõpuks lõi mul valgeks , mida ma õieti näen – kogu mägi koosnes üksteise otsa kuhjatud läbipõimunud valgetest hiigelpeletistest ... 
204	NA	 Seal nähtut seedides meenus mulle üks teine lapsepõlves loetud tobe ulmejutt , kus kõrbes leiti natuke inimesi meenutavad kujud ja paarikümne aasta tagant tehtud pildid reetsid , et nad liiguvad imeaeglaselt . 
204	NA	 Olin imestanud seda lugedes , kuidas täiskasvanud inimene võib tõsimeeli midagi nii umblolli kirjutada – minuarust piisanuks minimaalsestki terve mõistuse algest taipamaks , et inimkuju on optimaalne teatud gravitatsiooni-reageerimiskiiruse suhte puhul . 
204	NA	 Kuidas näeb välja käimine , kui sa kukud miljon korda kiiremini , kui töötab su tasakaalumeel ? 
204	NA	 Õige vastus on , et enamasti lapiti maas , nii et lihtsam oleks algusest peale roomata . 
204	NA	 Nende usside maksimaalne kiirus tundus olevat vähemalt tuhat korda aeglasem inimese omast , ent nad olid ka õige kujuga . 
205	NA	 Niisiis istusime me suure ussikuhja otsas . 
205	NA	 Olid nad selle kalju kõik ise endale peale kraapinud või oli see sajanditega tekkinud ? 
205	NA	 Miks ta üldse sügavamal ei olnud ? 
205	NA	 Ja lõpuks – kas need , kes hüti ehitasid , teadsid , mida mägi peidab ? 
205	NA	 Ma ei teadnud vastuseid . 
206	NA	 Tundsin taas , kuidas tasapisi apaatia võimust võtab , ent siis läks maailm taas pööraseks . 
206	NA	 Hulga pöörasemaks , kuigi eelnenud arvestades tunduks see vaevalt võimalik olevat . 
206	NA	 Mul on tegelikult raske jätkata , säilitades samas õiget vaadet ja proportsiooni toimunu suhtes . 
207	NA	 Paratamatult muutub jutustus hektiliseks , kusjuures mõned järjekorda ja kestvust puudutavad aspektid olen suutnud enam-vähem paika panna alles palju hiljem toimunut kümneid kordi üle mõeldes . 
208	NA	 Korraga lendasid linnud kisades laiali . 
208	NA	 Kui nad maas olid , ei olnud raske võtta neid intelligentsete olenditena ; olen isegi imestanud , kui kiiresti ja loomulikult ma leppisin võõraste , hoopis teistsuguste mõistuslike olevustega – oleks eeldanud ehk mingitki šokki , eelarvamusi või lihtsalt uskumatust , ent oli vaid meeldiv , helge äratundmine , et need on samasugused eneseteadlikud olendid kui inimene . 
208	NA	 Nüüd , rabeledes ja kisades laiali lennates aga meenutasid nad enam vareseparve kui mõistuse kandjaid . 
209	NA	 Vaatasin kiiruga ringi , et mis see neid nii ehmatas ? 
209	NA	 Oi-jaa , oli ka põhjust , sest naljakast kullendavast vinest kerkis või tekkis ( ei saanud aru ) meie kõrvale teine saar . 
209	NA	 Piisas ainult ühest pilgust , ja mul oli sekundiga selge , et too teine on pealtnäha täpselt samasugune kui see , millel seisin , ehk siis tolle põrunud maalapi järjekordne teisik . 
209	NA	 Ma ei väsi kordamast , et kõik toimuv oli niigi võimatu ja ebareaalne , nii et selliseid fakte võitsin juba vaevata teadmiseks . 
209	NA	 Saar liikus meie suunas ja panin tähele , et järjest suureneva kiirusega . 
209	NA	 Ma ei oodanud kokkupõrget , sest kuidagi tundus , et lahendus peab olema teistsugune . 
209	NA	 Siiski jalutasin hüti suunas tagasi , kartes et tüdruk võib ärgata . 
209	NA	 Olin aga tipu lähedal , kui saared kokku puutusid . 
209	NA	 Järsk tõuge paiskas mu põlvili , mäed vankusid ja krigisesid , kaljud oigasid ja saar kõikus jalge all nagu lahtimurduv jääpank lainetes . 
209	NA	 Paraku sain end peaaegu kohe püsti ajada , sest juba paari sekundi pärast oli tunda vaid tasast võbinat , siis vaibus seegi . 
209	NA	 Mul jäi vaid jälgida , kuidas kaks maad teineteise sisse sõidavad ja peab ütlema , et vaatepilt oli nii ebaloomulik ja võigas , et kinoekraanilt vaadates oleksin seda suhteliselt ebaõnnestunud trikiks pidanud . 
209	NA	 Kõige hullemad olid viimased hetked , ja mitte ainult sellepärast , et maailm nägi välja kui üks joobestaadium , kui kujutis kahestub . 
209	NA	 Kuidagimoodi hakkasid need kaks maailma teineteisesse sobituma ja ma avastasin , et see nähtus puudutab suuresti ka mind . 
209	NA	 See oli valu ja valguse kosk , mis mind üle maapinna lohistas . 
209	NA	 Jõudsin vaid hetkeks – ja hea on ! – märgata teist samasugust hädalist tornaados laperdamas – ja seejärel kustus kõik . 
210	NA	 Avastasin end lamamas hütis , pea tüdruku põlvedel . 
210	NA	 Ta silitas hajameelselt mu juukseid , vedeldes seinale toetudes ja kummalise tühja pilguga kaugusesse vaadates . 
210	NA	 Kui ma liigutama hakkasin , heitis ta mulle vaid ühe hajameelse pilgu ja panin millegipärast tähele , et ta näojoontes on tabamatu ja väga võõras teravus , mis muutis ta inetuks ja vanaks . 
210	NA	 Millegipärast meenus üks kunagi loetud raamat , kus kutt avastas , et neiu on kaunis , kui ta juhtumisi unustab karta . 
210	NA	 On plikal miskipärast hirm ? 
211	NA	" "" Mis juhtus ? "" pomisesin , ent samal ajal pisut mugavamalt sättida üritades . "
211	NA	 Viga ei paistnud mul midagi olevat peale sihukese ebakindla tunde , mida mäletasin neist paarist korrast elus , kui peale tugevamat elektrilööki pilti uuesti kokku korjata üritasin . 
211	NA	 Kuidas ma üldse sinna voodile sain ? 
211	NA	 Tema mind ju tassida ei jaksaks ... 
212	NA	" "" Kas sa ei mäleta ? "" ta toon oli pisut kähe ja kõikuv . "
213	NA	 Ja siis tabas see mind haamrihoobina – 
214	NA	 Ma olin lõhest välja roninud ja sellal kui plika mind poputas , kadus meie pea kohal tumedaid kaljusid või sulaklaasi meenutav tume pilv . 
214	NA	 Päike hakkas loojuma ja mitte midagi rohkem ei juhtunud . 
214	NA	 Tegime veel kohvi , üritasime konservidest ja kuivikutest söödavaid kooslusi välja nõiduda , kuid võimalused piirdusid rohkem kunstipäraselt lauale asetamisega , ja viimases tegevuses andis muidugi Kaie tooni . 
214	NA	 Kobisime magama ja järgmisel päeval tundsime end mõlemad ühtaegu paremini ja halvemini – ühelt poolt lõi välja eelmiste päevade pinge , teiselt poolt aga olime end lõpuks enam-vähem välja maganud . 
214	NA	 Käisime oma kuivanud allikat vaatamas ja leidsime , et kohvi saab , kuid pesta enam mitte , ja kui me uuesti reisima ei lähe , tuleb päeva peale kusagilt mujalt vett otsima minna ; kulutasime siiski nii oma paar liitrit , et hädapäraselt lõusta loputada . 
215	NA	 Linnud laskusid meie lähedusse maha , jälgisid eemalt ja lõid künkale midagi staabisarnast . 
215	NA	 Jälgisime neidki oma hüti juurest , söandamata läheneda . 
215	NA	 Ja mis meil õieti teha oligi ? 
215	NA	 Paar korda värises maa , kuid väga kergelt , vaevutajutavalt , nii et kuigi me iga kord valmistusime kurat teab millisteks üllatusteks , jäi kõik paigale . 
215	NA	 Kui pealelõunal allikale suundusime , et viimane vesi kokku korjata , ootas meid meeldiv üllatus – mingid kanalid oid taas paika loksunud , nii et basseinid olid uuesti täis nirisenud , kuigi vesi oli sogane ja juua ei kõlvanud . 
215	NA	" Pesemiseks aga küll ja nii jäi meil vaid loota , et ehk muutub see varsti ka joodavaks , kui "" torud läbi peseb "" . "
215	NA	 Miks ma sellest nii pikalt räägin ? 
215	NA	 Aga suurt muud sel päeval ei juhtunudki . 
216	NA	 Kolmandal päeval sai mul konservidest kõrini , kõndisin lindudele lähemale , nii umbes kümne meetri kaugusele ja tegin ülilihtsa ahviliku žesti – osutasin sõrmega avatud suule . 
216	NA	 Pool tundi hiljem ootas meid mitu kuhja igasuguseid puuvilju ja juurikaid , neist kaks sammu eemal lebas ka üks suhteliselt värske väljanägemisega metsseapõrsast meenutav korjus . 
216	NA	 Proovisime ettevaatlikult üht ja teist , sellal kui linnud meid paarikümne meetri pealt huviga silmitsesid . 
216	NA	 Kas te teate , kui suur ja vastik töö on taskunoaga põrsast lahata ? 
216	NA	 Noh , kuidagi sain sellega hakkama , kuigi oli momente , mil vaid kartus homo sapiens'ile häbi teha takistas mind asja sinnapaika jätmast . 
216	NA	 Tulemus väheke kõrbenud šašlõki näol oli aga justkui kompensatsiooniks nähtud vaeva eest täiesti söödav . 
217	NA	 Sama päeva õhtul lähenes meile üks lindudest ja sättis meie laua lähedale üles tahvli . 
217	NA	 Hakkasime keelt õppima . 
217	NA	 Põhiliselt õppisid küll nemad , sest mul polnud mingeid abivahendeid ja inimene lihtsalt ei suuda võõras süsteemis hoobilt orienteeruda , kõiki seoseid ja mõisteid meelde jätta . 
217	NA	 Muide , kulus vaid paar minutit veendumaks , et suhelda saame vaid kirja teel , sest veendusime juba tähestiku kirjutamise ajal , et teineteise kõnet me välja hääldada ei suuda . 
217	NA	 Sellega on seotud veel üks pikantne moment – nimelt seisin kohe esimestel hetkedel raske otsuse ees , mida neile õieti õpetada ? 
217	NA	 Kas inglise keelt , mida oskavad praktiliselt kõik haritud inimesed maakeral , või oma emakeelt , mida kõneleb napilt miljon inimest ? 
217	NA	 Ent siis muigasin ja otsustasin , et teen oma elu lihtsamaks , kuigi võib-olla läheb see ajaluku kirja kurioosumina ja sigadusena inimkonna kulul . 
217	NA	 Minul ei ole inglise keelega loomulikult mingeid raskusi ja ka plika rääkis vabalt , ent sel hetkel ei teadnud me ju , kaua seal suvitama peame ning mõtlesin , et mul endal läheb ehk kiiremini , kui ma ei pea üht võõrast keelt teise kaudu õppima . 
218	NA	 Nende endi kiri meenutas ähmaselt egiptuse piltkirja , kuid kuna ma viimasest ei tea rohkem , kui udused mälestused mingitest piltidest algkooli ajalooõpikus ja vast siin-seal raamatutes , oli mul sellest tõdemusest äärmiselt vähe kasu . 
218	NA	 Kahe nädalaga suutsime elementaarselt tasemel vestelda , kuid katsed teineteisele abstraktseid ja tõeliselt elulisi asju selgeks teha lõppesid totaalse ebaõnnestumisega . 
218	NA	 Jah , mina suutsin neile selgeks teha oma tsivilisatsioon taseme , osaliselt joonistades ja kogu aeg vastavaid märksõnu lisades-täpsustades olin andnud neile kujutluse aatomirelvadest , kuulendudest ja arvutustehnikast . 
218	NA	 Nendest sain teada , et põhimõtteliselt nad tunnevad neid asju , aga mingil põhjusel ei kasuta . 
218	NA	 Jällegi – kui ma õieti aru sain , oli neid mitu rassi , kellest üks lendas kosmoses ... 
218	NA	 Ent palju hiljem selle üle mõeldes olen arvama hakanud , et kindlasti sain ma väga valesti aru , ehk teisiti öeldes ei saanud millestki põhilisest üldse aru . 
218	NA	 Nemad omakorda olid saarele üles pannud mõned torud , mis meenutasid hiigelsuuri kraadiklaase ja nad tegid mulle piltlikult selgeks , et kui vedelikusamba moodi substants ( mis loomulikult võis olla kurat teab mis ) tõuseb üle teatud gradueeringute , hakkab saar uuesti sõitma . 
218	NA	 Sambad olid kerkinud kogu aeg , iga päevaga kiiremini , ja nii nagu sambad kerkisid , kaotasid linnud meie vastu huvi , hakkasid eemale hoidma . 
219	NA	" Oli üks suhteliselt tavaline hommik , kui plika teatas mulle , et tal pahad päevad "" millegipärast "" ei hakka . "
219	NA	 Ah jaa , nad olid Kaiega leppinud , kuid millegipärast näisid tõesti teda pelgavat . 
219	NA	 Igatahes ei olnud mul aega teemasse süveneda , sest korraga tulid nad tormates meie juurde , osutasid kraadiklaasidele ja joonistasid paari tõmbega tahvlile pildi , millest lugesin välja , et paari minuti pärast peaksime saarega sõitu minema . 
219	NA	 Muidugi olin neile andnud maised ühikud , ja kui veel üht veidrat kõrvalist detaili mainida , olin suutnud anda ka täiesti õiged elektriühikud ning nad olid mulle millestki välja võlunud täiesti toimiva mobiililaadija , nii et kellaaega ma teadsin , kuigi otseselt näiduga polnud suuremat peale hakata , sest ööpäev kestis seal 21 tundi ja 6 minutit ... 
220	NA	 Siis lendasid linnud minema , saar hiivas end lahti ja kerkis nii tund hiljem tolle triibulise taeva alla , kus ta oma analoogiga kokku sõitis ... 
221	NA	 Seedisin seda kõike oma veerand tundi , surudes maha vaimset meeleheidet . 
221	NA	" Kumb versioon oli "" õige "" ? "
221	NA	 Kas üldse oli võimalik küsimust sellisena asetada ? 
221	NA	" Millegipärast mulle tundus , et see versioon , mida algselt jutustasin , on "" õigem "" . "
221	NA	 Ärge küsige , miks , ma ei oskaks selle vastata . 
222	NA	 Proovisin ajada plikat süüa tegema . 
222	NA	 Ta tõusis ja tõepoolest proovis , kuid mõne minutiga oli mul selge , ta ei ole mõtestatud tegevuseks võimeline . 
222	NA	 Surusin ta siis hellalt sinna voodile tagasi , mähkisin tekki ja üritasin küsida , kas ta tahab midagi . 
222	NA	 Lõpuks ta raputas vaevumärgatavalt pead , ja muide sellega langes ära ka teine küsimus – mul ei olnud võimalik teda küsitleda , et mis tema sellest kõigest arvab . 
223	NA	" Väljusin ja mu pilk jäi pidama vaieldamatul tõendil , et ka see "" teine "" versioon on piisavalt reaalne olnud – meie õuelauast kümnekonna meetri kaugusel seisis ikka veel tahvel , millel meie keeleõpe ja suhtlemine oli toimunud . "
223	NA	 Seisis lihtsal harkjalal ja kui välja arvata ulmefilmidesse sobiv disain , oli tegemist kohutavalt argise asjandusega – lihtne valge pind ja allserva rennis pliiatsid ning ketas , millega kustutada sai . 
223	NA	 Viimastel hetkedel enne lendutõusmist oli üks neist kustutanud mingite jooniste ja sõnade keskele vaba ruumi ja sinna midagi kiiresti kirjutanud . 
223	NA	 Olin kirja automaatselt lugenud , ent ei pööranud sellele suuremat tähelepanu , pidades seda järjekordseks juhtumiks , kus sõnad on küll loetavad , kuid mõtte üle võib masenduse ja meeleheiteni puurida , jõudmata kuhugi . 
223	NA	" Tahvlil seisis : "" VALI ÕIGESTI ! "
223	NA	" "" . "
224	NA	 Saar hiivas end lahti . 
224	NA	 Merest kerkis udukardin , mis keerles virvendades meie ümber , kuni maailm kadus . 
224	NA	 Minul aga oli kõigest kõrini . 
224	NA	 Oli asju , mida ma ei suuda seletada , kuid mis seal supi sees olles olid ilmselged – alates sellest , et tüdrukuga oli midagi väga valesti . 
224	NA	 Ent mida ma teha sain ? 
224	NA	 Ma tahtsin koju . 
224	NA	 Ma tahtsin , et see jama lõppeks . 
225	NA	 Niimoodi möödus taas hulk tunde , mil polnud muud teha , kui tüdruku kõrval voodil konutada , tal aeg-ajalt pead silitades ja nii kord veerandtunnis ( kuid muidugi väga ebakorrapäraste vahedega ) aknal piilumas käies , kas midagi uut on sündinud . 
226	NA	 Meie järgmine peatus oli avaruumis . 
226	NA	 Ma ei oska seda teisiti seletada , kui et ilmselt parkis saar end mingi suure ja arvatavasti elamiskõlbmatu planeedi orbiidile . 
226	NA	 Ka punane täht , mis keset taevast laiutas , oli väga suur ja tuhm . 
226	NA	 Kerge vine väreles saare äärtel , tormates – muidugi sain ma sellest tagantjärele aru – helikiirusel keskele kokku . 
226	NA	 Korraks lõi hinge kinni ja ma taipasin keedes laialipaiskuvat kaldavett vaadates , et mingis teises olemise kihis on vaakum , õhk hajus laiali ja meid hoiab elus vaid see ... misiganes seda seni teinud on . 
227	NA	 Läksin hütti uurima , kuidas plika järjekordse kohavahetuse üle on elanud , ent ta oli letargiasarnases seisundis ja mulle tundus , et ei olnud üldse märganudki , et taas teel oleme . 
227	NA	 Ometi paistis ta midagi unes nägevat , sest ta oigas tasakesi . 
227	NA	 Midagi muud ma teha ei osanud , kui võtsin ta nii kümneks minutiks kaissu , ja mulle tundus , et ta rahunes pisut . 
227	NA	 Igatahes lõpetasid silmalaud võbelemise ja ta hingamine aeglustus , nii et lasin ta ettevaatlikult patjadele tagasi ja läksin välja seda uut paika uurima . 
228	NA	 Valgus oli igatahes nii tuhm , et kui olin paar minutit kätt silmade ees varjuks hoidnud , hakkasin süsimustas taevas eristama tähti . 
228	NA	 Olin just nende uurimisega ametis – võõrad tähtkujud ei öelnud mulle midagi – kui silm tabas mingit liikumist . 
228	NA	 Ühes kohas oleks nagu lääts või keeris taevasse tekkinud , tähed näisid pööreldes laiali nihkuvat , seal keskel kasvas nagu peegelkera ( seda sain selle järgi aru , et ta peegeldas ka päikest ja toda suurt planeeti , mille orbiidil olime ) ja siis ilmus virvendavast sädelusest too jurakas kilomeetrine silinder , mis eelmises paigas mere kohal oli hõljunud . 
229	NA	 Silindrist eraldus kolm täppi ja kui nad kiiresti suurenesid , tundsin ära juba tuttavad linnud . 
229	NA	 Nad vuhisesid tiibu liigutamata saarele maha , kaks hüplesid ringi tolle suure tõugu ümber , kes tasapisi maa alla peitu tagasi roomas , kolmas aga laskus minu lähedusse . 
229	NA	 Mulle tundus , et ta tegi rahustavaid hääli , kuid võisin võõrast intonatsioonist ka täiesti valesti aru saada . 
229	NA	 Igatahes mulle tundus , et ta tahab , et ma hütti läheksin . 
229	NA	 Tegin seda , polnud nagu põhjust keelduda . 
229	NA	 Ta lähenes mu järel hüti ukseni ja silmitses siis pikalt tüdrukut . 
230	NA	 Mulle tundus , et teda hüüti – kostis nende krääksuv karjatus ja ta pööras pisut pead , et ühe oma ( nagu lindudel ikka ) kaugele pea kukla taha vaatama küündiva silmaga kaaslaste poole kiigata . 
230	NA	 Siis sirutas ta minu poole mingi valkja paberi või kile riba . 
230	NA	 Astusin sammu lähemale . 
230	NA	 Kaugemalt laotusest kostis uus karje ja ta pööras pead ning vastas seekord , siis vaatas uuesti minu poole ja sirutas tolle paberi kannatamatult minu poole . 
230	NA	 Astusin veel sammu lähemale ja võtsin selle kõhklevalt kätte . 
230	NA	 Materjal tundus käe all kerge ja libe , pisut nagu teflonkile , see sädeles teatud nurga all kergelt hõbedaselt ja oli kaetud egiptuse piltkirja meenutavate märkidega , mida ma nüüd tänu tolle esimese paiga topeltmälestusele pisut rohkem tundsin . 
231	NA	 Kui ma pilgu tõstsin , oli ta läinud . 
231	NA	 Kehitasin õlgu , viskasin tolle dokumendi lauasahtlisse ja väljusin . 
231	NA	 Ma ei mõelnud tol hetkel oma tegevusi väga sügavalt läbi ja seetõttu võin vaid tagantjärele selgitada , miks nii toimisin . 
231	NA	 Pigem oli tegemist ametiharjumustega – ehk tahtis too lind siiski peamiselt tüdrukule pilku peale visata , kuid kuna ta oli tolle riba andnud mulle hütis , käitusin automaatselt nii , nagu ei tohiks teised seda näha . 
231	NA	 Igatahes kui ma välja jõudsin ja ringi vaatasin , mõtlesin masendusega , et parem oleks vist olnud sisse jääda . 
231	NA	 Linnud olid kadunud , arvatavasti juba oma laeva tagasi läinud , ja eemalt kosmosest triivis meie suunas järjekordne saar . 
231	NA	 Jällegi põrkusid servad jõnksatusega , siis järgnes tasane värin ja siis sulasid kujutised kokku . 
231	NA	 Lendasin tükkideks ja kui läbi pimeduse ja udu taas pinnale tulin , oli lisandunud uus komplekt mälestusi – 
232	NA	 Ma olin jõudnud peale lennuki allakukkumist saare randa üksi , sest mingil hetkel oli tüdruk mu tagant ära kadunud . 
232	NA	 Olin maganud kaldal ja otsinud teda pimeduse saabumiseni . 
232	NA	 Siis olin kaljude vahel külmetades öö veetnud ja koidikul leidnud rannalt ta surnukeha . 
232	NA	 Ma olin tema kõrval ahastanud ja siis oli meri tõusma hakanud . 
232	NA	 Ma olin põgenenud kuidas jalad võtsid , vesi oli mulle järele jõudnud ja tegelikult aidanud edasi liikuda , siis olin aga sellest läbi vajunud ja muudkui roninud ja roninud , suutmata millegipärast enam ujuda . 
232	NA	 Olin hinge kinni hoides ja õieti tajumata , et järjest raskemaks muutun ning veetakistus kaob , edasi tormanud , tumedat rõngad silme ees , kuni enam ei suutnud . 
232	NA	 Siis olin lootust kaotades välja hinganud ja enda arust vett kopsudesse tõmbamise asemel avastanud , et saan hingata . 
232	NA	 Olin tõusnud mäeharjale ja konutanud seal segaduses , kuni avastasin enda ümber veel kaks saart , mis piimjas vines kui ringmängu mängisid . 
232	NA	 Igatahes oli mingil hetkel tasakaal kadunud ja üks neist saartest oli minu omaga kokku põrganud . 
233	NA	 Avastasin end hütist , mäletasin saarestikku , kuristikku kukkumist , uut maailma paljude kuude ja kuiva tasandikuga ja minu kõrval magas tüdruk . 
233	NA	 Mäletasin , mis meie vahel oli juhtunud ja nutsin vaikselt õnnest . 
234	NA	 Linnud vaatasid meid kaugelt , lähenemata kordagi . 
234	NA	 Öösiti ulusid tasandikul veidrad loomad , ent siis olid mõned neist hiiglaslikest kolmnurksetest lindudest , mis ikka olid vist mingit liiki robotlennukid , õhku tõusnud ja kohaliku fauna eemale peletanud . 
234	NA	 Kapp muudkui täitus , leidsime järjest paremaid asju , kuid maailm ei läinudki minu jaoks paika , käisin ringi kui pidevas deliiriumis ning mingil hetkel avastasin , et tähed paistavad tüdrukust läbi ... 
234	NA	 Vist läks millalgi mulgi peas mingi kontakt lahti , sest ma ei mäleta , kuidas me teele asusime . 
235	NA	" Selles "" päris "" -reaalsuses – mis on rohkem "" päris "" kui teised ainult tänu mu teadvuse pidevale mälujäljele – olime taas teel läbi halli tühjuse . "
235	NA	 Tüdruk magas või oli teadvuseta ja , nagu kogu selle viimase aja , polnud mul muud paremat teha , kui voodiotsal kägaras tekki mähitult tuiutada ja oodata , mis edasi saab . 
236	NA	 Siis sundisin end tõusma , hakkasin kohvi tegema ja uurisin toda paberit või kilet , mille lind mulle andnud oli – mulle tundus , et kui ma seda ei tee , ei kulu enam palju aega jõudmaks seisundini , kus löön maailmale käega ja keeran end plika kõrvale pikali . 
236	NA	 Ma sain eraldi võttes ähmaselt aru peaaegu kõigist märkidest seal paberil , kuid sõnumi mõtte mõistmisest olin väga kaugel , tundes end nagu väikesed lapsed , kes just tähed selgeks on saanud , neid ükshaaval veerivad , ent pikemaid sõnu kokku ei saa . 
236	NA	 Minul oli sellevõrra lihtsam , et oma kirjakeelt ma ju valdasin , seega vajasin paberit , et märkide tähendus omas keeles kirja panna ja proovida niimoodi sellest puzzlest jagu saada . 
236	NA	 Mäletasin ähmaselt nagu kusagil sahtlis paberit näinud olevat , ja kui ma siis ühe lauasahtlitest huupi lahti tõmbasin , siis oligi seal ülimalt tavaline poolik 500-leheline pakk A4-ja , DataCopy ümbriski veel alles ja pool tosinat pastakat-pliiatsit paberi peale pakki visatud . 
236	NA	 Järgmisel hetkel läks mul seest külmaks , ent siis kehitasin õlgu . 
236	NA	 Ei ole vist vaja korratagi – paber oli seal sellepärast , et ma soovisin , et see seal oleks . 
237	NA	 Tegin mingi aja , arvata tunni tööd , siis üritasin oma mobiili sisse lülitada , et kellaaega teada saada . 
237	NA	 Muigasin , sest telefongi oli olnud kahes kohas ja päris huvitav , kuidas masin sellest aru saab ? 
237	NA	 Rääkimata sellistest pisiasjadest , et kui laetud aku peaks olema ? 
237	NA	 Minu pettumuseks aga keeldus riistapuu sisse lülitumast ja – ette rutates – kodus paranduses väitsid meistrimehed , et kuigi tehniliselt oli kõik korras , oli kogu salvestatud info mõttetuks pudruks muutunud , nagu oleks telefon kusagilt kõrgepinget saanud . 
238	NA	 Kuna mul niikuinii midagi paremat teha ei olnud , veetsin selle kirja kallal palju tunde . 
238	NA	 Ma ei saanud peaaegu millestki aru , ehkki üldse üritada võisin ju vaid tänu sellele , et ühes neist reaalsusevariantidest olin seda mingil määral õppinud . 
238	NA	 Mõnd asja taipasin küll peamiselt tänu kirja enda ülimale lihtsusele – tegu oli ju piltkirjaga ja enamiku sümbolite tähendus oli teatud kogemuse olemasolul intuitiivselt taibatav ... ehkki ka seal oli küsitavusi tohutult . 
238	NA	" Näiteks lause , mille tõlkisin : "" Me oskame reisida tähtede vahel "" – seal oli tähistaevast tähistav märk , ent sellele oli lisatud veel üks rõngas . "
238	NA	" Kui see viimane assotsieeruks tolle tähelaeva tekkimisega kerakujulisest valgustmurdvast virvendusest tolles viimases peatuspaigas punase tähe lähedal , siis tähendaks sümbol mitte "" tähti "" , vaid näiteks "" hüperruumi "" ? "
239	NA	 Mingil hetkel saabus veider hämarolek ( ehk lihtsamalt öeldes jäin ma toolile tukkuma ) , kus nagu unes tallasin ma süngeid ja masendavaid radu , sorteerisin nagu midagi , otsisin nagu mingit ust või väljapääsu labürindist . 
239	NA	 Kõik viimaste päevade sündmused olid seal tardunud käikude seintele peegeldunud , ma leidsin korduvalt väljapääse , aga ka unes tulin ma kogu aeg tagasi , sest ei tahtnud lahkuda ilma plikata , tema aga hajus niipea , kui valguse kätte sattus , mis sest , et teda kättpidi enda järel vedasin ... 
239	NA	 Kõige suurem ja selgem kogu seda masendavat labürinti läbiv tunnel , kuhu ikka ja jälle tagasi kippusin vajuma , sisaldas tegevusetut molutamist üksi ja meeleheites peale tüdruku surnukeha leidmist , ent ma proovisin üha uuesti ja uuesti ning lõpuks leidsin raja , kus me näljasena , kuid vähe lõbusamalt aega kasutades seda koos olime teinud ... 
240	NA	 Siis võbeles ja õõtsus saar , ma ärkasin ja nägin , et valgus on tugevnenud . 
240	NA	 Selge , hakkasime kuhugi jõudma . 
240	NA	 Tüdruk ei reageerinud kuidagi , mina väljusin hütist ja vaatasin ringi . 
240	NA	 Saare ümber laskus sädelev ring , udu taandus ja siis oli taevas sinine ja kõrge . 
240	NA	 Päike kodune ja kuldne , merigi kripeldamapanevalt tuttav ning lootsin kogu hingest , et oleme Maale tagasi jõudnud . 
241	NA	 Teine saar oli paar kilomeetrit eemal ja me lähenesime kiiresti . 
242	NA	 Seekord ma teadvust ei kaotanud , ent võin kinnitada , et midagi võitnud ma sellega polnud , sest kogemus oli ühtaegu palju lihtsam ja õudsem kui ma kujutleda oleksin suutnud . 
242	NA	 Ühel hetkel liikusin nagu läbi miraaži või raske joobe kahekordne košmaari ja siis ... tundus , nagu oleksin kõigepealt kraasimismasinast ja siis vokist läbi käinud – mind kisti räbalateks ja siis kedrati uuesti kokku . 
243	NA	 Avastasin end lamamas kaljudel üsna hüti läheduses ja kui ringi vaatasin , leidsin plika istumas sealsamas kõrval , selg toetumas vastu üht kaljurahnu ja silmis kui sügavast unest ärkaja tühi taipamatu pilk . 
243	NA	 Kuidagimoodi olin juurde saanud mälestused , nagu oleksimegi näljasena ( sest hütis polnud midagi söödavat ) , vaid vett juues ja horisonti vahtides need päevad veetnud . 
243	NA	" Nüüd näljatunne kadus , sest tolles "" õigemas "" reaalsuses oli olnud kuivikuid ja kohvi . "
243	NA	 Kummardusin tüdruku kohale , ta tundus olevat lõpmata uimane ja sassis , kuid naeratas mulle abitult . 
243	NA	 Ja siis jõudis mu teadvusse , et kuulen kopteri mürinat . 
243	NA	 Hüppasin püsti ja nägingi lennumasinat , tormasin üles põndakule , hüppasin ja karjusin , ja lõpuks mind märgatigi . 
243	NA	 Komberdasin tüdruku juurde tagasi ja poolel teel jäin kui naelutatult seisma – üle kaljude lendas madalalt eemale üks neist lindudest , ilmselt kavatsedes peites end saabujate eest . 
244	NA	 Tuustis aeg 
245	NA	 Meid aidati istmetele ja mähiti tekkidesse , suruti pihku kuuma tee topsid ja siis olime juba õhus . 
245	NA	 Esitasin palju küsimusi ja kui olin omalt poolt öelnud , et peale plika mul lennukis rohkem tuttavaid ei olnud , tunnistasid piloodid , et oleme ainsad ellujäänud . 
245	NA	 Merest olid vaid mõned laibad üles korjatud ning patrullimine toimus rohkem rutiinist , kui et kedagi leida oleks loodetud . 
245	NA	 Kui kopter saarelt eemaldus , hakkas tüdruk taas vajuma tollesse ebaloomulikku letargiasarnasesse seisundisse ning kui Madeiral maandusime , oli see pea koomani süvenenud . 
245	NA	 Ta viidi haiglasse , ent ma ei usu , et arstid üldse taipasid , mis tal viga oli . 
245	NA	 Nad pomisesid midagi šokist ja kurnatusest . 
245	NA	 Elasin selle aja hotellis ja seal ma alustasingi oma seikluste kirjapanemist , sest kartsin , et kui veel pisut aega möödub , tuhmuvad mu mälestused ja ma isegi jään uskuma toda mingitest eksisteerimise segastest kihtidest välja otsitud versiooni , mis ju kõige kunstlikum ja vast just seetõttu mälestusvariantidest ka rõhutatult eredaim oli . 
245	NA	 Mul oli ju vaid üks materiaalne tõend – see Egiptuse hieroglüüfe meenutavate märkidega kaetud kummalise teflonimoodi materjali riba . 
245	NA	 Mul ei tulnud muidugi pähegi seda kellelegi näidata , praktiliselt kõlbas ta vaid mulle endale aeg-ajalt katsuda , kui kõike eelpool kirjapandut ka ise kurnatusest tulenevaks nägemuseks pidama hakkasin . 
245	NA	 Mind ei oleks mitte kuidagi aidanud ka pooljuhuslikult kuuldud fakt , et kopteri piloodid olid raporteerinud miraažist – et saar oli mingi aeg kahekordselt paistnud ja lähemale jõudes kokku sulanud . 
245	NA	 Niisamuti oli ilmselge , et hoidsin vaid enda teada , et vähemalt üks neist mõistuslikest lindudest siin Maal oli . 
246	NA	 Meie imelise pääsemise üksikasjad said muidugi üle maailma kuulsaks ja kuigi mul polnud mingit tahtmist inimestega sellest rääkida , ei saanud ma vältida esimest pressikonverentsi , mille agarad kohalikud mulle sõnagi lausumata sealsamas mu hotellis korraldasid . 
246	NA	 Küsimused olid rumalad , ent suutsin viisakuse piiresse jääda ja jõudumööda vastata . 
246	NA	 Kannatuse kaotasin vaid siis , kui üks noorem naisterahvas ilmselt kusagilt seltskonnaajakirja juurest küsis küll eufemismidega , kuid päris otse , et kas me ei seksinud ? 
246	NA	 Lugesin mõttes kümneni , siis vedasin naeratuse kõrvuni ja kuulutasin , et tal on küll väga räpane kujutlusvõime , kuid see üldiselt meeldib mulle ja kas me ei arutaks seda pärast kahekesi mu toas edasi ? 
246	NA	 Puhkes muidugi üldine naerulagin ja sellega asi lõppes . 
247	NA	 Kaie seisund halvenes ja sain arstide olekust aru , et ilmselt hindavad nad seisu lootusetuks . 
247	NA	 Ma viibisin sel õhtul oma suhteliselt luksusliku apartemendi rõdul , kui mu kõrvu kostus kähe linnukarje , mis värinad mööda selgroogu jooksma pani – ma tundsin selle ära . 
247	NA	 Uurisin natuke aega tintmusta taevast , siis tormasin katusele , lootes , et seal ei ole signalisatsiooni ja keegi ei tule uurima , mida mul sinna asja peaks olema . 
247	NA	 Kedagi ei tulnud ja nii veerand tundi hiljem üritasin ise endast märku anda , katsudes tolle linnu häält järgi teha . 
247	NA	 See ei tulnud eriti hästi välja ja muigasin mõeldes , et kui keegi mind jälgima juhtuks , siis arvatavasti tuldaks mind alla kutsuma pikkade varrukatega särki selja taha peites . 
248	NA	 Ta laskus mu lähedusse kiiresti ja nii hääletult , kui sellise suurusega lind üldse läbi õhu liuelda suudab . 
248	NA	 Me vaatasime oma pool minutit teineteisele otsa , siis nihkus ta tasapisi lähemale ja koukis põuest , tolle keha katva ürbi alt umbes 40 cm pikkust ja ligikaudu viiesentimeetri jämedust lapikuks vajutatud toru meenutava pikliku valge ja pisut helendava eseme ning ulatas mulle . 
248	NA	 Nagu ma juba meie esimest kohtumist kirjeldades mainisin , toetus ta maas tiivanukkidele ja kasutas kätena hoopis jalgu , pöörates nad enda alt ette välja . 
248	NA	 Ta jalad sarnanesid linnujalgadega , kuid panin tegelikult alles seal , vaid katuseserval helendavate reklaamide viletsas valguses tähele , et tal on viis varvast – neli ettepoole suunatud , viies pöidlana nende vastas . 
249	NA	 Ilmselgelt tolle Gaiaga kuidagi seotud ese oli raske ja soe ning kui ma seda käes hoidsin , juhtus midagi sarnast sellega , mida olin kogenud saarte viimase kokkusõitmise ajal. 
249	NA	 Maailm kahestus korraga ja sai siis valutuikega taas üheks . 
249	NA	 Ilmselt olin kukkunud , sest avastasin end katuse karedal ruberoidil lamamas ja mu kohale kummardus linnu murelik nägu . 
249	NA	" Või täpsemalt mõtlesin ilmselt mina talle selle "" murelikkuse "" juurde , sest loomulikult polnud ta miimikas midagi inimesele omast . "
249	NA	 Ajasin end istuli ja me vahtisime oma viis minutit tõtt . 
249	NA	 Mul jääb vaid mõistatada , mismoodi sattus ta meie maailma , kelle initsiatiiv õieti oli mulle too jumalatükk anda ja palju ta teadis sellest , mis minuga vahepeal toimunud oli ? 
249	NA	 Sest jah – lisandunud oli uus komplekt mälestusi – meid oli leitud ja teel Madeirale oli plika langenud koomasse , millest ta aga enam välja ei tulnudki . 
249	NA	 Ta suri , ja pressikonverents oli olnud väga nukra tooniga ... 
250	NA	 Ajasin end lõpuks jalule ja lind , nähes , et minuga on kõik korras , lehvitas tiibu ja oli mõne sekundiga pimedusse kadunud . 
250	NA	 Mul ei jäänud muud üle , kui õlgu kehitada ja alla oma tuppa tagasi vantsida . 
251	NA	 Kaie tuli teadvusele , toibus veel paar päeva ja meid saadeti koju . 
251	NA	 Me olime terve tee ja tegelikult ka hiljem kuude kaupa väga veidrad ja hajameelsed , nii et lähedastel oli meiega ilmselt raske . 
251	NA	 Läksime kumbki oma koju ja juba järgmisel päeval läksin tööle . 
251	NA	 Oo jaa , võiks pikalt pajatada , kuidas meid vastu võeti ja kuidas taas normaalse eluga harjuda püüdsime , kuid see ei ole huvitav . 
252	NA	 Kõik kiskus kohe kiiva . 
252	NA	 Kuidagi oli mu vana sõber Kaielt mingi osa meie seiklustest välja pinninud , kuidagi olid nad end vanamooriga üles keeranud ja meil oli väga ebameeldiv jutuajamine , mille lõpus ta teatas , et ei soovi minuga enam kunagi kohtuda ja oma tütrele soovitab aborti . 
253	NA	 Üritasin jõudumööda jätkata ka tolle mõistusliku linnu antud teksti dešifreerimist , kopeerisin selle ja kulutasin päris suure summa raha , saates tükid ( lisades sobiva legendi ) paljudes eri maades elavatele egüptoloogidele . 
253	NA	 Sellegagi läks halvimal võimalikul moel , sest mingis parateaduste ajakirjas avaldati artikkel , mis muide ei olnudki nii väga lootusetult kaugel tõest . 
253	NA	 Oleksin pidanud ehk rohkem inimeste tausta uurima – üks neist teadlastest paistis olevat mingi amatöör-ufoloog . 
253	NA	 Ta oli kuidagi välja nuhkinud , kes ma olen ja siis võtnud vaevaks erinevaid ettekäändeid kasutades ka suurema osa kogu tollest kirjast kokku korjata . 
253	NA	 Samuti kui mina , ei teadvustanud ilmselt paljud teisedki , et muidu lugupidamisttekitava tiitli varjus on mees ammu muuga tegelema hakanud ja tema renomee on ametliku teaduse ringkondades pehmelt öeldes kahtlane , ning olid talle lahkelt need fragmendid edasi saatnud . 
253	NA	 Kui mind aga panga peadirektori juurde kutsuti , sain aru , et asi on veelgi tõsisem . 
253	NA	 Artikkel ja selle ümber keerutatud ažiotaaž olid panga juhatusele teada , kuid selles osas oleks neile arvatavasti piisanud minu selgitusest , et tahtsin tõesti vaid paari segast teksti tõlkida lasta ja lollide eest ei ole keegi kaitstud . 
253	NA	 Paraku aga oli keegi korraldanud saarele ekspeditsiooni , vist mingil viisil selle linnu otsa sattunud ja asi kuidagi mingite luureorganisatsioonideni jõudnud . 
254	NA	 Läksin oma kabinetti , lukustasin ukse ja otsisin seifist Gaia killu . 
255	NA	 Maailm läks hämaraks ja justnagu pooluselt pärit külmas tuules leidsin end ekslemas sünges käigustikus , püüdes seinal heiastuvate udupiltide järgi leida seda ainsat ja õiget pääsu maapinnale . 
255	NA	 Mul kulus päris palju aega , et tabada mingi kitsas rada , kus ma olin osanud sõbra maha rahustada sobivas kohas poetatud vihjetega ja polnud teksti kunagi kellelegi saatnud . 
255	NA	 Langesin oma kabineti tooli tagasi ja mu kannul triivis kusagilt kohale ähmane miraaž , mis mu maailma sulandus . 
255	NA	 Mind kedrati kokku , minus säilisid mälestused mõnest kasulikust vihjest teksti kohta , ja kui teadvusele tulin , istus rõdul akna taga mu tuttav linnuke . 
256	NA	 Tal oli külm ja ta oli näljane , sest vahepeal oli saabunud talv . 
256	NA	 Mul ei ole õrna aimugi , kuidas ta mu leidis ja kus ta muidu elas , kuid järgmised kuud olid kõige omapärasem aeg mu elus . 
256	NA	 Õpetasin tolle sulise mõistusekandja rõduust avama ja sulgema ning vedasin talle igaks õhtuks kotitäite kaupa puuvilju , tema omakorda vuhises kohale pimeduse saabudes , sõi kõhu täis ja sättis end diivanile . 
256	NA	 Veetsin palju õhtuid , üritades ta keelt õppida ja niimoodi aru saada selle paberi mõttest , mille ta seal punase tähe orbiidil mulle andnud oli . 
256	NA	 ( Ma eeldan , et see oli tema , kuid ei üht ega teist ei ole mul võimalik tõestada . ) 
256	NA	 Vaatamata kulutatud tundidele jäi tekst lünklikuks ja ma ei ole kindel , kas ma ülejäänustki õieti aru sain , kuigi loomulikult jääb alati lootus , et üks või teine mõistmatuks jäänud koht kunagi paika naksatab . 
256	NA	" On detaile , mis eriti ei häiri ( esiteks ei oska ma vahet teha esimese isiku ainsuse ja mitmuse vahel , nii et vaid kõige alguses kirjutasin välja "" ma/me "" ( edaspidi ei viitsinud ) ja teiseks olen kirjutanud tolle elava mäe nimeks "" Gaia "" , kuigi lindude kirja otsene tõlge on "" Ussjumal "" ( seda enam , et linnud loomulikult teadsid suurepäraselt , et tegu ei ole ei ussi ega jumalaga ) ) , kuid kirja üldine mõte on täpselt nii hull , kui sellisest kirjast oodata võib : "
257	NA	" "" Vend mõistuses ! "
258	NA	 Ma/me ei tea , palju sa taipad , mis sinuga siin/praegu toimub . 
258	NA	 ( Ehk on ( ? ) ) ajamäärang viis tuhat aastat minevikus õige ja / ... / , kes su rahvale selle kirja andsid , ei moonutanud seda . 
258	NA	 Sa vist ei tea , et su kaaslast pole olemas . 
258	NA	 Arvame nii selle järgi , et sa oled temasse lapse kasvama pannud . 
258	NA	 Sinu ( tahe ( ? ) ) on muutnud sind osaks Gaiast ja viimase Meeled võivad veel mõneks ajaks jääda / ... / põhilõime ( ? ) sisse/külge haagituks/kleebituks . 
258	NA	 Laps võib sündida . / ... / Me ei tea , kes/mis on Gaia . 
258	NA	 Viimane kord / ... / me üritasime teda hävitada – ehmatusest ja rumalusest . 
258	NA	 Ta põgenes ( toibuma ( ? ) ) . 
258	NA	 / ... / Me oskame reisida tähtede ( ? ) vahel , aga me ei tea , kus Maa asub ja arvatavasti ei suuda me / ... / jooksul selleni jõuda . 
258	NA	 Tema liigub / ... / Me ei ole vaenlased . 
258	NA	 Gaia ka ei ole . 
258	NA	 Aga ta muutis elukämbu omaduste spiraali ( ilmselt loote DNA-d ) . 
258	NA	 Ta on seda kord juba teinud ja tulemusena lahvatas kultuurihüppe saare tavalisest asukohast läände jääva kahe mandri vahelise sisemere ( ilmselt siis Vahemere ) basseinis . / ... / vastused , mis Gaia Meeled meile andis / ... / järglaseks on kogu su tsivilisatsioon . 
258	NA	 ( Kui ( ? ) ) laps sünnib ja suureks kasvab , toimub uus hüpe , sest jumalik ( ülivõimetega ( ? ) ) puudutus loob paratamatult jumalikku ( ? ) . 
258	NA	" Maad saab asustama uus liik / ... / Gaia / ... / Kord ta lahkub / ... / Te võite hävida tules . / ... / Järgmise tõusu ( ? ) lõpul me kohtume . "" "
259	NA	 Kogu seda lugu niimoodi lahti kerides on toimuv selge ja isegi teatud julmal viisil lõbus , minule aga tähendas too kummaline aeg üha süvenevat pinget , vaimset noateral balansseerimist ja meeleheitlikku ponnistust olukorra kiuste terve mõistus säilitada . 
259	NA	 Kaie jäi tegelikult lõpuni hämaraks , hajameelseks ja äraolevaks , justnagu ei kuulukski ta enam siia maailma . 
259	NA	 Aga just nii see ju oligi , ja ma ei saanud lahti tundest , et mõnikord , näiteks heledas päikeses , välgatab ta poolläbipaistvaks . 
259	NA	 Teda ettevaatlikult küsitledes taipasin mõne aja pärast , et tal on küll mingid väga ähmased mälestused toimunust , kuid ise on ta veendunud tolle mälestustevariandi õigsuses , kus me näljastena teineteise kaisus konutasime . 
259	NA	 Muidugi ootas ta last – minu last . 
259	NA	 Muidugi tuli sellest jama , sest kuigi ma reaalsusest sobivaid kihte otsides ei lasknud millelgi väga hullusti minna , oskasid teisedki paari lihtsat asja kokku panna . 
260	NA	 Kaie suri sünnitamisel . 
260	NA	 Olin tööl , kui ta isa , mu vana sõber helistas ja seda mulle teatas . 
260	NA	 Lukustasin ukse , lülitasin välja telefonid ja sukeldusin hämaratesse käikusesse . 
260	NA	 Hulkusin seal kaua , väga kaua , kuid leidsin palju radu , kus lapski oleks surnud , kuid seda , kus ka tüdruk oleks ellu jäänud , ei olnudki . 
260	NA	 Lõpuks ei jäänud mul muud üle , kui aktsepteerida teadmine , mis mul tegelikult juba saarel olemas oli olnud ja ... ... ... kuidas ma seda seletan ? 
261	NA	 Oli öö , kui lõpuks ärkasin ( õigemini reaalsusesse tagasi tulin ) . 
262	NA	 Tõusin , ajasin end ägisedes kangeksjäänud jalgadele , tuikusin akna alla ja jäin klaasile toetudes seisma vahepeal saabunud ning minu ärkamist kannatlikult , raidkujuks tardununa oodanud linnu kõrvale . 
262	NA	 Pikad minutid vaatasime koos välja all laiuvale tuledes linnale . 
262	NA	 Tasapisi tundsin , kuidas miski mu maailmast , mu ümbert taandus ja mulle näis , et peale toda õnnetut lennukiga allakukkumist pole ma end nii selgena ja kainena tundnudki . 
262	NA	 Vist oligi see lõpp – saare , Ussjumala , Gaia kummalise mõju lõpp . 
262	NA	 Ta oli minu tahtel nüginud reaalsust , kuni võis selle taas omaette jätta ja lasta asjadel areneda suurimat tõenäosust järgides . 
262	NA	 Lind tatsas laua juurde ja pistis tolle pikliku kivi põue ; panin tähele , et see ei helendanud enam . 
262	NA	 Ta krägises tasakesi , üritades mulle midagi selgitada . 
262	NA	 Nagu alati , ei mõistnud ma teda üldse , kuid seekord polnud selgitusi vajagi – teadsin , et ta alustab pikka lendu lõunasse ja ma ei näe teda enam kunagi . 
262	NA	 Ta väljus rõdule , sulges enda järel klaasukse , viipas mulle tiivanukiga nii tuttaval ja nii ürgvõõral moel , tõukas end lahti ja oligi kadunud . 
263	NA	 Maailm on sellest peale kenasti paigas ja paigal olnud , aga mingi veider piiratud ettenägemisvõime on mulle muide sellest seiklusest jäänud . 
263	NA	 Ilma ennast ja maailma tükkideks kiskumata teadsin , et väikesele emata jäänud tüdrukutirtsule pannakse nimeks Kaie . 
264	NA	 Kuidas ma seletan oma empiirilist , intuitiivset teadmist , et meie ettekujutus maailmast on väga ühekülgne ja piiratud , et maailm on ikka kohutavalt keeruline paik , selles on palju tasandeid , kihte ja seoseid ? 
265	NA	 Ja ei ole lihtne olla jumala isa . 
265	NA	 Väike Kaie on nüüd kolmene . 
265	NA	 Ta on kummaliselt , haldjalikult ilus . 
265	NA	 Jah , ta on pisut nii oma ema kui minu nägu , ent lisaks on ta tegelikult liiga suure peaga , tal ei ole küüsi ja ta on väga kõhn . 
265	NA	 Aga ta loeb , kirjutab ja arvutab nii umbes teise klassi tasemel ja – fakt , mida kõik asjaosalised kõigest hingest varjata püüavad – mäletab oma ema elu . 
266	NA	 Tegelikult olen ma mõelnud , et ega minul vist ei olegi ettenägemisvõimet . 
266	NA	 Mu teadmised on ehk tegelikult tema omad , sest paistab , et ta mäletab minugi elu . 
266	NA	 Ja kui olen temaga teinekord mõttes vestelnud , siis selgub tagantjärele , et temagi teab suurepäraselt , millest me rääkisime ... 
