par_nr	head	sentence
1	 Fusion 	 Fusion 
2	NA	 Indrek Hargla 
3	NA	 Moderne latin fusion polnud just päris see , mida mõelnud olin . 
3	NA	 Mitte et ma ainult Benny Goodmani ja Igavest Kuupaiste Serenaadi oleks tahtnud puhuda . 
3	NA	 Või lootusetult igavaks kulunud diksiländi , ei . 
3	NA	 Ma lihtsalt polnud nootidest nii kaugel olevat jämmi kunagi mänginud . 
3	NA	 Loomulikult ei panda jazzis kunagi kõike viimase noodini kirja , improvisatsioon võib tihti loole täiesti uue ilme anda ; juba Suur Oscar ütles , et noodivihik on elusa jazzi surm . 
3	NA	 Ent vabalt mängida võib vanades lugudes ka , lendlemiseks leiab alati teema . 
3	NA	 Aga ega nad öelnud , millist saksimeest nad täpselt taga otsivad . 
3	NA	" "" Drop Inni "" ukse peale oli keegi kuulutuse kleepinud , et jazzband otsib tenoripuhujat , kuulamised seal-ja-seal ja nii ma läksingi . "
3	NA	 Oli mingi vana laohoone Amageril , kahekordne tellistest lobudik , lõhnas vanaraua ja surnud õli järele . 
3	NA	" Trepp viis teisele korrale , ukse peal lihtsale A4-le trükitud silt , et "" The Ipanema Groovers "" ja kõrval kellanupp . "
3	NA	 Järjekorda ei olnud . 
3	NA	 Võibolla olin ma esimene . 
3	NA	 Lasin kella ja mingi närustes teksades vend lasi mind sisse . 
3	NA	 Mõtlesin , et see on transamees aga pärast tuli välja , et loominguline juht hoopis . 
3	NA	" Kaks kasti "" Tuborgit "" vedeles nurgas , pillid hiljuti lahti pakitud , keegi sättis võimu üles . "
3	NA	" Olid trummid , bass , klahvid — küllaltki tõsised , "" Rolandiga "" — ja flööt . "
3	NA	 See oli üllatus . 
3	NA	 Nad ei öelnud , mida nad täpselt mängivad või keda otsivad . 
3	NA	 Palusid lihtsalt mängida . 
3	NA	" Lasin siis oma firmaasja , "" I Got Plenty of Nothing . "" "
3	NA	 Pole küll päris zhanrilugu aga mulle need pikad , lõpmatult kulgevad meloodiad istuvad . 
3	NA	 Ja Gershwin on ju päris keeruline ka . 
3	NA	 Tundus , et meeldis . 
3	NA	 Siis kästi suvalist bossanoovat lasta ja lõpuks sinna juurde prantsuse tänavaakordionit pookida . 
3	NA	 Aga nii , et oleks jazz ja uudne . 
3	NA	 Mõtlesin esiteks , et vennad on lolliks läinud aga hakkasin peale . 
3	NA	 Noh , bossanoovaga sain hakkama . 
3	NA	" "" Ipanemat "" igaks juhuks ei võtnud , sest muidu mõtlevad , et olen ette valmistanud . "
3	NA	 Mõtisklesin hoopis ühe ammukuuldud Sergio Mendesi teema üle . 
3	NA	 Saksil jääb üldiselt bossanoovas ilma rütmigrupita hinge väheks , aga eks nad teadsid seda isegi . 
3	NA	" Kui aeg oli le france'iga jätkata , hakkasin eputama ja lasin "" Tea for two'd "" , ainult ropult sünkoope vahele . "
3	NA	 Aga klahvimees — toosama teksades kolge — kargas kohe kampa ja asjast sai asja . 
3	NA	" Lõpetuseks anti üks õlu ja paluti nädala pärast "" Drop Innis "" olla . "
3	NA	 Saks tuli kaasa võtta , eks pärast lähe prooviks , arvasin . 
4	NA	 Siis ma veel ei teadnud , et neil solist ka on . 
5	NA	 Eks ole , on ju kummaline orkester — klahvid , flööt , saks , rütm ja sinna juurde solist ? 
5	NA	 Aga need fusioni-vennad ongi sellised . 
5	NA	 Kõige tähtsam on originaalsus ja see , et keegi varem poleks teinud . 
5	NA	 Saks ju üldiselt soolopill ja korralikus bändis asi , mis tooni annab . 
5	NA	 Mitte et ma oleksin selline dinosauruse tõugu kriitik , kes arvab , et kui paned klahvid , kitarri ja rocki rütmigrupi bigbändi lugusid mängima , et siis ongi fusion . 
6	NA	" Saime "" Innis "" nädala pärast kokku . "
6	NA	" "" The Ipanema Groovers "" tundis ennast mugavalt , õllega ei koonerdanud . "
6	NA	 Mind viibati lauda ja toodi õlu ka kohe ette . 
6	NA	 Lars oli klahvimees , too teksades lõngus — loominguline juht . 
6	NA	 Kohe tehti selgeks ka , et trummid on tema poiss . 
6	NA	 Polnudki esiti märganud aga nüüd paistis ikka väga välja küll . 
6	NA	" Thomas oli "" trummipoja "" nimi , selline ilane ja hillitsetud emane , värvitud silmadega . "
6	NA	 Bassimees Søren , süsimustade juustega , habetunud ja kuidagi kõige tarmukam . 
6	NA	 Kandis tumedaid prille ja naeratas muhedalt peaaegu kõige peale , mida keegi rääkis . 
6	NA	 Flööti mängis Jens . 
6	NA	 Muusikakoolist , kiitsakas ja prillidega , pidi olema väga andekas , öeldi . 
6	NA	 Mulle jäi küll mulje , et kõige rohkem õlle peale , sest ta jõi seda nagu vett . 
7	NA	 Nad ootasid solisti . 
7	NA	 Ent mulle öeldi kohe ära , et olen põhimõtteliselt vastu võetud . 
7	NA	" Lars lükkas õlalt Thomase käe , see vist lipsas laua alla ta põlvele ja ütles : "" Hästi mängid , vend . "
7	NA	 Kui sobib , oled sees . 
7	NA	 Selle kuu peale on on kolm kõrtsilepingut , näkku tuleb 7500 krooni . 
7	NA	 Siis on vaikus , teeme uusi lugusid . 
7	NA	 Talvel Hamburgi tuur kaks nädalat , seal üks väike festival ja paar plaadivenda pidid kuulama . 
7	NA	 Kui hästi läheb , saame teise CD kah uuesti tööle . 
7	NA	 Et hapuks ei läheks , tuleb palju ringi sõita . 
7	NA	 Kui veab , siis Thomas korraldab paar teleasja , tal on seal käsi sees . 
7	NA	 Suveks on kõik lahtine . 
7	NA	" Nii et hoia kõrvad valla , iga tööots on teretulnud . "" "
7	NA	" Mõtlesin , et vaevalt see Thomase käsi , mis teles sees , aga küsisin : "" Ma ei teagi , mida te õieti mängite ? "" "
8	NA	 Noh , ja siis nad rääkisidki oma fusionist , et kuidas sellega ikka praegu lõikab ja mis kõik liinid on seni jazzis kokku sulatamata , millist puhangut nendest leida võib ja nii edasi . 
8	NA	" Pikalt ja innustatult rääkisid , mul hakkas endal ka suu vett jooksma , et kuidas "" There's A Boat , That's Leaving Soon For New York "" Argentina pampastiilis ja hot-bassi soologa pikitult kõlada võiks . "
8	NA	 Lars seletas , et kõige rumalamad on need , kes igasugust jazz-rocki kohe fusioniks peavad ja oma kolusse sisse ei taha tampida , et jazz on vaid tunnetusvahend , lahtimõtestamise viis , sulatusahi , kus kõik maailma hääled kokku võivad saada . 
8	NA	" "" Puhud elu sisse sellele , mida kõik surnuks pidasid . "
8	NA	 Kaks asja , mis üldse kokku ei sobi , vaat otsi need muusikast üles ja anna neile hing . 
8	NA	" Rockis sa seda ei tee , mees ! "" "
9	NA	" Kõrtsi tuli rahvast juurde , "" Weather Report "" keerati veelgi valjemaks . "
9	NA	 Mõnus hakkas ja janu suurenes . 
9	NA	 Siis laekus solist . 
9	NA	 Nimeks öeldi Lone . 
9	NA	 Lühikeste pruuniks värvitud juustega , pikkades mustades pükstes ja jakis . 
9	NA	 Valge liibuv särk selle alla , ilusad väiksed rinnad . 
9	NA	 Rinnahoidjat muidugi ei olnud , kus sa sellega . 
10	NA	 Ta ei olnud ilus , tegelikult . 
10	NA	 Lihtsalt selline tüdruk , kelle lähedal olemisest kõvaks läheb . 
10	NA	 Sellest sain kohe aru , kui ta mu kõrvale istus . 
10	NA	 Tema vist ka . 
10	NA	 Sest ta tõmbus must varsti eemale ega vaadanud üldse otsa . 
10	NA	 Meid tehti muidugi tuttavaks , Lonele toodi mineraalvett ja siis saingi esimest korda teda , et täna tuleb mängida . 
10	NA	 Miskit türgi või pakistani päritolu tütarlaps , kes järjekordsed klaasid tõi , küsis naeratades , et kas pillimehed noodi ikka ära tunnevad . 
10	NA	 Kõik naersid ja kinnitasid , et noodid on eilne päev . 
10	NA	 Lone pööras minu poole , patsutas õlale ja naeratas . 
10	NA	 Esimest korda . 
10	NA	" "" Sul on ainult kolm soolot . "
10	NA	" Teed ära ? "" "
11	NA	 Lubasin , et teen . 
11	NA	 Ja tegin ka . 
11	NA	 Ainult , et kui lavale läksime , olin Lonesse nii lootusetult armunud , et ei mäletagi , mida täpselt mängisin . 
11	NA	 Nad vist alustasid mingi bossanoovaga , mida klahvid hakkasid peale esimest ringi hekseldama ja mingit kahtlast new-age'i sisse tooma . 
11	NA	 Flööt andis takka . 
11	NA	 Oma esimese soolo venitasin ikkagi bossanovaga välja , vaevalt keegi arvas , et liiga stiilist kõrvale . 
11	NA	 Edasi tegid nad midagi küllaltki harilikku Philadelphia-stiilis ja mina mängisin kenasti kaasa . 
11	NA	 Päris fiilingut ei olnud , rahvale aga meeldis . 
11	NA	 Vaheaeg ja õlled . 
11	NA	 Lone aga imes lauas ikka vett , tema polnud veel algust teinud . 
11	NA	 Mahutasin ennast tema kõrvale . 
12	NA	" "" Oleks võinud öelda , et tuleb peale minna . "" "
13	NA	" "" Meil on kombeks , et ei ütle . "
13	NA	" Ära pahanda , sa ju sobid . "" "
13	NA	 Veelkord vaatas ta mulle otsa ja keegi oleks nagu tulise ora läbi näo ajanud . 
13	NA	 Ma olen kohtunud kahe sellise naisega . 
13	NA	 Üks oli Lufthansa stjuuardess , kes mulle veini sülle valas ja siis kummargil , lahtise särgikaelusega mind kuivatas ja teine Aalborgi muusikakooli klvaveriõpetaja , minust ainult seitse aastat vanem . 
13	NA	 Käisin kuu aega sadamas laadimas , siis julgesin eratunde paluda . 
13	NA	 Peale esimest korda ta raha enam ei võtnud . 
13	NA	 Loomulikult saad selle kõige ka endast saksiga välja puhuda ; öeldakse , et kõige paremad tükid tulevadki just siis , kui kedagi endast välja ajad . 
13	NA	 Aga see moment , kui ta ütles , et sobin , olin kindel , et seda endast küll välja ei puhu . 
13	NA	 Võimalus ju tekkis ka kohe . 
13	NA	 Kobisime uuesti lavale , mehed irvitasid , et eks näis , mida sa nüüd teed . 
13	NA	 Lohutasin ennast sellega , et minu ämber oleks eelkõige nende jama . 
13	NA	" Ega siis Peder Poulseni nime kavalehel "" The Ipanema Grooversi "" seas veel polnud . "
13	NA	 Ühesõnaga , oleks ma teadnud , et tegu on selliste jõhkarditega , võinuks nad oma fusioniga kukele sõita . 
13	NA	 Lone tuli kohe mikrofoni juurde , võttis selle pihkude vahele , ütles , et lugu pühendatud Jesperi mälestusele ja jäi ootama . 
13	NA	 Rahvas hõiskas . 
13	NA	 Nagu keegi oleks kõrva sosistanud , et nüüd pidi midagi suurt tulema . 
14	NA	 Ja siis pani Lars klahvide taga sellisse passaadi , et publik kohe vait jäi . 
14	NA	 Kõlas rõvedalt küll , sest idee järgi oli see vasekvinteti algus aga tema lükkas ju hammond-oreliga . 
14	NA	 Jens inises flöödiga kaasa , Thomas tormas esimeste taktidega kohe kaasa ja oleks ma teadnud , mis lugu tuleb , saanuks saksiga asja kolm korda võimsamaks teha . 
14	NA	 Ära tundsin alles siis , kui Søren bassiga seda kuulsat tada-tada-tadat hakkas panema . 
14	NA	" Et siis Pastoriuse "" Come On , Come Over "" . "
14	NA	 Üsna masohhistlik on seda ilma vaseta teha , aga fusion , noh . 
14	NA	 Siis võib . 
14	NA	 Ega mul Lone silmapilgutust vaja läinudki , et koos vokaaliga sisse tulla . 
14	NA	 Lugu ma ju teadsin . 
14	NA	 Esimene refrään oli meie etteaste , Søren väga ei pingutanud , kuigi see lugu rohkem bassile võimu annab . 
14	NA	 Lone oli võimas ! 
14	NA	 Originaalis on ju mehe laul , aga minu saks ja tema sopran läksid nii hästi kokku , et ise ka imestasin . 
14	NA	 Selles jazzi võlu ongi , et kui külgetõmme olemas , siis muusika elab . 
14	NA	 Kahele meeshäälele tehtud asja andis Lone üksi nii usutavalt ära , et isegi minul sipelgad mööda selga jooksid . 
14	NA	 Teist refrääni nad aga ei lõpetanudki , klahvisoolo asemel jäi nagu auk . 
14	NA	 Ju siis minu soolokoht . 
15	NA	 Alles hiljem tuli meelde , et ma paari takti võrra hiljaks jäin tuli sellest , et võimendusest käis äkiline staatikasurin läbi . 
15	NA	 Ehmatas ära , elekter lõi isegi sõrmedesse . 
15	NA	 Trummid andsid tempo ette ja Lars toetas harmooniga . 
15	NA	 Esimene asi , mis pähe tuli oli muidugi bassi tada-tada-tada . 
15	NA	 Sealt ma alustasingi . 
15	NA	 Vaatasin Lonet ja puhusin . 
15	NA	 Tuli küll lendlemine . 
15	NA	 Helid tõusid nii sügavalt ja ausalt . 
15	NA	 Kuidagi sa tabad ära , et nüüd on improvisatsioonil hing sees , pane silmad kinni ja lenda kaasa . 
15	NA	 Kui on antud , siis ta tuleb . 
15	NA	 Kui õpid pilli aga sädet ei ole , mängid kõik noodist perfektselt ära aga rahvas õhku ahmima ei hakka . 
15	NA	 Läksin nii hoogu , et kui silmad-kõrvad lahti tegin ... 
15	NA	 Noh , midagi oli muutunud . 
15	NA	 Publik oli endiselt sillas , ootas hetke , mil soolo peale plaksutada saab , ent orkestriga oli veider . 
15	NA	 Thomas tagus edasi , flööt oli muidugi vakka , bass mängis tuimalt oma rida . 
15	NA	 Klahvid lõid ähmast ja algelist harmooniat . 
15	NA	 Soolo lõpuks pidanuks nad siduja osa endale võtma ja vokaali uuesti sisse juhatama . 
15	NA	 Lone , kes vokaal oligi ... Lone vaatas mind vihaselt ja kuigi kõrtsis oli palav , ei saanud see ainult higi olla , mis ta näo märjaks tegi . 
15	NA	 Pisarad muidugi . 
15	NA	 Et ma siis lõpetasin soolo ja jäin ootama , mis edasi . 
15	NA	" Aplaus oli vinge , "" Come on'i "" laulis Lone ära , mingi vana Astrudi asja kohe otsa , portugali keeles isegi . "
15	NA	 Minule aga soolo jaoks ruumi ei jäetud , kuigi see vist pidigi see kolmas olema . 
15	NA	 Astrudi tehti kuidagi tuimalt ja noodist , Søren sai bassiga ühe hot'i panna . 
15	NA	 Seegi oli otsekui plaadi pealt maha kirjutatud . 
15	NA	 Ega rahvas saanud midagi aru , mina olin aga tige , et mis siis lahti on . 
15	NA	 No ehk lasin veidi pikemalt kui vaja oli , ent kuradi hästi kukkus välja ju . 
16	NA	 Kui lõpetasime , tuli välja , et Alabama neegrionud tulevad kohe peale bluusi andma ja meiega on selleks korraks asi õhtul . 
16	NA	 Ronisime oma vana lauda tagasi , rahvas patsutas ja hõikas . 
16	NA	 Minu bänd aga tige ja norus . 
16	NA	" Kui lauda saime , nägin selgelt , et Lone nutab , pööras minust ära ja Lars käratas : "" Kust sa lindid said , ah ? "" "
17	NA	 Ma ei mõistnud midagi öelda . 
17	NA	" Kehitasin õlgu , et mis siis nüüd on aga Lars pani edasi : "" Said tüdruku nutma , on nüüd hea meel , jah ? "" "
18	NA	" "" Kaval oled , "" mökitas Thomas sekka , "" alatu oli see . "" "
19	NA	" "" Lone laulis jumalikult , mis teile ei meeldi , "" käratasin ja võtsin ka esimese õllelonksu . "
19	NA	 Ega palju maha ei jahutanud . 
19	NA	 Søren oli oma muheda ilme kuhugi ära kaotanud , imes endassesulgunult sigaretti . 
19	NA	 Jens ei teinud üldse välja ja Lone nuttis . 
19	NA	 Ja nii nad ei öelnudki , milles asi , lõid käega , tellisid õlut . 
19	NA	 Fusion on fusion , ega sellistega suurt midagi peale hakka . 
19	NA	 Thomas ja Lars läksid kõige varem minema , käsikäes muide ja Lars urises , et ma nädala pärast Amageril proovis oleksin ning oma lollused jätaksin . 
19	NA	 Søren hankis kuskilt võluriliigutusega musta kaabu — muidugi sobis väga — kergitas siis seda , soovis head jätku — musketär , nagu ta oli . 
19	NA	 Jens pidi siis Lonele kavaleri mängima . 
19	NA	 Mina sain aru küll , et teised seda ei mõelnud — ju nad teadsid , et kui solist ohakas on , ei kleebi keegi külge . 
19	NA	 Jens näis arvavat , et ta suudab siin midagi ära teha , pani tüdrukule käe õlale ja vaatas uhkelt minu poole . 
19	NA	 Lone ei teinud väljagi , mossitas oma klaasi kohal kuni flööt pidi õlle pärast tualetis ära käima . 
20	NA	" "" Mis siis valesti läks , "" küsisin . "
20	NA	 Röökisin õieti , sest Alabama tahtis kõlareid puruks raiuda . 
21	NA	" "" Ole vait , raisk , "" hüüdis Lone vastu . "
21	NA	 Aga vaatas mulle ikkagi otsa . 
21	NA	 Tahtis tige olla , kuid silmad polnud . 
22	NA	" "" Kuule , meil tuli ju hiiglama hästi välja , sobime , noh , "" proovisin veel korra . "
23	NA	 Ta ei tahtnud midagi öelda , Jens tilkus ka tagasi . 
23	NA	 Liiga segaseks läks kõik see asi , rahvas taarus ringi , mingid ameerika turistid ronisid süüdimatult meie lauda bluusi nautima . 
23	NA	 Jõin õlle sõõmuga lõpuni , tõusin ja tõmbasin Lone püsti , endale väga lähedale . 
23	NA	" "" Ära palun vihka mind , tüdruk ! "" hüüdsin talle läbi Alabama-kammi kõrva . "
23	NA	" "" Ma ei tea , mis teid tigedaks tegi , aga mina seda nii ei mõelnud . "
23	NA	 Räägime homme ? 
23	NA	 Järvede ääres , Triangli pool otsas , kell üks . 
23	NA	" Sobib sulle ? "" "
24	NA	" Ma ju teadsin , et tema tundis ka seda tõmmet , juba "" Come On "" laulust saati , et viha on ainult tema enda jaoks , mingi kummalise süü allasurumiseks . "
24	NA	" Nüüd pani ta käe minu õlale , raputas juukseid ja ütles : "" Ülehomme . "
24	NA	 Aga nüüd mine ära . 
24	NA	" Palun ! "" "
25	NA	 Need fusioni-vennad on kõik friigid . *** 
26	NA	 Üks mobiiltelefon oli roheline , teine must , nahkrihmaga ümber peene piha . 
26	NA	 Seljas kandis helesinist liibuvat bodit nagu sportlased . 
26	NA	 Muidusörkijad järvede ääres ju eriti riietusele tähelepanu ei pööra , seal joostakse kõhte väiksemaks , õieti vist näidatakse kui palju see jooksmine ise korda läheb . 
26	NA	 Ta ei olnud sportlane aga treenitud kehaga küll . 
26	NA	 Suu hakkas kohe vett jooksma . 
26	NA	 Nõtke , graatsiline , leebe , bodi õrnalt võimendas seda , mis all . 
26	NA	 Mingeid riideid küll ei olnud . 
26	NA	 Mustad pikad juuksed tagant valge lehviga kokku seatud . 
27	NA	" "" Sina oled Peder ? "" "
27	NA	 Oli terve ringi järvele peale teinud aga isegi ei hingeldanud . 
27	NA	 Olin vaadanud halle luigepoegi , ei näinud , kuidas ta lähenes . 
27	NA	 Võpatasin . 
27	NA	" Tuul tuli järve poolt ja tõi kerget ihu ja higilõhna segatult "" Poisoniga "" . "
27	NA	 Aktsenti ei olnud , kui siis ainult Kopenhaageni oma . 
27	NA	 Keha raseeritud , nahk sile , pehme ja soe , helekollakas . 
28	NA	" "" Olen . "
28	NA	" Hiina või Jaapan ? "" "
29	NA	" "" Vietnam . "
29	NA	" On oluline või ? "" "
30	NA	" "" Ega ei ole . "
30	NA	 Ma ei tee kunagi vahet lihtsalt . 
30	NA	" Kuigi pidi lihtne olema . "" "
31	NA	 Ta naeris . 
31	NA	" "" Hiinlased on ümmargused ja neil on pilusilmad . "
31	NA	 Japsid on ülbed . 
31	NA	" Vitenamlased on kõige ilusamad . "" "
32	NA	" "" Ma näen . "" "
32	NA	 Nägin küll . 
32	NA	 Ta tegi nüüd lõdvestusliigutusi , niimoodi sundimatult puusaringe . 
32	NA	 Käed tahtsid saksofoni haarata . 
33	NA	" "" Lone helistas , et ta ei saa tulla . "
33	NA	 Ma jooksen siin iga päev , elan lähedal Østerbrol , kohe Parkeni vastas . 
33	NA	" Et ma sulle ütleksin , et pole mõtet oodata . "" "
34	NA	" "" Kumba peale ta helistas ? "" "
35	NA	" "" Rohelise . "
35	NA	" See on privaat , ainult väga headele tuttavatele , tahad numbrit ? "" "
36	NA	 Number oli 20 65 65 41 ja omaniku nimi , nagu üle tee välikohvikus selgus Len . 
36	NA	 Aga kõik kutsuvad Lenaks . 
36	NA	" Lena õpib Kuninglikus balletikoolis , saab stipendiumit ja armastab jazzi , "" Tuborgi "" alkoholivaba õlut ( väike klaas peale jooksmist , pidi aitama lihaseid lõdvestada ) , maasikajäätist ja ütleb modellipakumistele alati ära , sest aega ei ole . "
36	NA	 Poissi ka ei ole . 
36	NA	 Mina — et Peder ja kutsutakse Pederiks , ei õpi enam muusikakoolis ja psühholoogiakursus tüütas ka ära , raha saab juhuslikult , et armastab valgeid veine , loomaliha ja ei ütle mingitele pakkumistele kunagi ära , sest raha ei ole . 
36	NA	 Tüdrukut ka ei ole . 
36	NA	" Kui päike paistab , on "" Terrassen "" alati rahvast täis ja laud kahele luksus . "
36	NA	 Mis tähendas , et ta istus ligemale ja põlved puudutasid minu omi ja mina istusin siis veel ligemale . 
36	NA	 Ma ütlesin , et selline kollakas nahk sobib helesinisega imehästi . 
36	NA	 Nagu Rootsi lipp , naeris tema ja lisas , et seda kollakat nahka tuleb kohe pesta , et ei kannata kaua peale jooksu higine olla . 
36	NA	 Seal Østerbro korteris siis pesimegi . 
37	NA	 Ma ei tea , kas laadisin endast välja Lonet või Lenat või mõlemat — vannitoas , põrandal ja siis voodis . 
37	NA	 Korter oli kahetoaline ja täiesti isikupäratu , rohkem nagu hotellituba — lakooniline , funktsionaalne , lihtne . 
37	NA	 Kätte all laulis niiske nahk , ma kuulsin ( ma kuulen siis alati muusikat ) pentatoonikat ja Addinselli . 
37	NA	 Fusion . 
37	NA	 Too must telefoni tegi ka paar korda häält , Wagnerit muide , aga Lena ei saanud vastata . 
37	NA	 Ega tal endal midagi vaja olnudki , pakkus ja andis , mina võtsin . 
37	NA	 Ahnelt ja kaua , seni kuni muusikat enam ei tulnud . 
37	NA	 Sõime nuudleid krevettidega , Lena lülitas musta üldse välja . 
37	NA	 Rääkisin midagi kojuminekust aga tegi teed — väge heledat , ent kanget , mingist hieroglüüfidega pakist , millist ainult eripoest saab , jõime piaalidest . 
37	NA	 Ega ta riidesse vahepeal pannudki , sest teadis , millist mõju tee avaldab . 
37	NA	 Paljust rääkida ka ei olnud . 
37	NA	 Vahepeal . 
37	NA	 Neid kordi ikka kogunes . 
37	NA	 Koju sõitsin hommikul esimese rongiga , ta ütles , et helista ja mina , et kindlasti . 
37	NA	 Terve tee mõtlesin , et kas tunnen ka midagi . 
37	NA	" Lone numbrit mul ei olnud , kogu ülejäänud nädala puhusin saksofoni , üritasin "" Come On "" soolot korrata , sest sellepärast nad vihaseks saidki ju . "
37	NA	 Ei tulnud . 
37	NA	 Pentatoonika tükkis sekka . 
37	NA	 Fusion . 
37	NA	 Kui ma Lonet mingi muusikaga seostasin , siis oli see Pastorius . 
37	NA	 Lena kohta tulid segased harmooniad oriendist ja Addinsellist , mis pole ei see- ei-teine . 
37	NA	 Lone ju ise laulis , andis midagi enda seest , tegi , oli kõiges väga sees . 
37	NA	 Lena ... Lena teadis , mida teha , mida mul vaja , tegi ka vist paremini kui keegi teine . 
37	NA	 Aga see polnud see . 
38	NA	 Öö enne Amageri jõudis kõik kohale . 
38	NA	 Musta telefoni kohta vist ka . 
38	NA	" Mängisin pilves öötaeva poole "" Moonlight Serenade'i "" . "
38	NA	 Oh Lone , Lone ... 
39	NA	" Proovi tegid nad "" kuivalt "" , ilma solistita . "
39	NA	 Lars ütles et nad oli mu käitumist arutanud ja leidnud , et võib andeks anda küll . 
39	NA	 Ega's mina pidanud teadma , kuidas nemad asja võtavad . 
39	NA	 Aga et ikkagi kust ma lindid sain ? 
39	NA	" Kas "" Kanalen Records "" lekitas ? "
39	NA	 Nemad ise olnud peale Jesperi surma kõik hävitanud — mis plaadile ei jõudnud , oli toores ja Jesperile poleks see meeldinud . 
39	NA	 Mul kihvatas küll , et mis jama see on , ent lasin siis kogu loo endale ära rääkida . 
40	NA	 Jesper Damsgaard oli olnud saksimängija , toosama , kelle mina välja vahetasin . 
40	NA	 Hukkus kaks kuud tagasi , läks Jyllandil paadiga sõitma ega tulnudki enam tagasi , laine oli tugev olnud , ju ta mere põhja jäigi . 
40	NA	 Tühja kirstuga kodukohas Borrises maeti . 
40	NA	" Enne Jesperi surma olid nad demolindi teinud ja "" Kanalenile "" saatnud . "
40	NA	" "" Come On "" oli lõpulugu , kõige parem , mis neil iial välja tulnud . "
40	NA	 Jesperi soolo võrratu , puhus sisse kaks päeva enne uppumist . 
40	NA	 Ja siis palusid firmal kõik unustada , sest Jesperile poleks meeldinud , kui tema soolo kõrvalt sisse miksitud . 
40	NA	 Põhja pidanuks niikuinii uuesti tegema ju . 
40	NA	 Ja siis tulen mina . 
40	NA	 Kuulan demo pealt Jesperi ära ja puhun täpselt sedasama . 
40	NA	" Ja Jesper oligi olnud algne "" The Ipanema Grooversi "" isa , fusioni ideoloog , advokaat , prohvet . "
40	NA	 Hea küll , ma ei teadnut , et Lone ja Jesper magasid koos ja oleks kuu pärast abiellunud . 
41	NA	 Ma siis ütlesin , et Jesperist ja demolindist pole elu sees kuulnud , et mängisin nii nagu kuulsin , mis tuli see tuli . 
41	NA	 Ju siis inspiratsioon ( Lone , aga seda ma ei öelnud ) on sama , tunnetus ja tajud . 
41	NA	 Peaksin ju sobima , kui Jesperiga samast veregrupist olen . 
41	NA	 Nad tegid näo , et usuvad . 
41	NA	 Et käitusin lollisti ja nüüd ei julge üles tunnistada . 
41	NA	 Saksi koha pealt aga sobin täpselt ja siis jäägu see asi pealegi sinnapaika . 
41	NA	 Fusioonitasime terve õhtu . 
41	NA	 Miks solisti pole ? 
41	NA	 Ehk järgmine kord , vastasid nad , tüdrukul raske aeg . 
41	NA	 Aga telefoninumbri ikka sain . 
41	NA	 Kirjutasin nad kodus üksteise kõrvale telefoni alla ja hakkasin mõtlema . 
41	NA	 Peale jäi see , et Lonel peaks demo alles olema . 
41	NA	 Hea ettekääne ka . 
41	NA	 Lena oli samuti üle läinud ja vaevalt Lone seda kauemaks arvestanud oli . 
41	NA	 Ja ma polnud teda juba üle nädala näinud . *** 
42	NA	 See oli vapustav . 
43	NA	 Noh , mõnikord sa lihtsalt ju tunned mõneks romansiks erakordselt valmis olevat...ja oled nõus võtma ükskõik mida . 
43	NA	 Ja kõik sündmused nagu juhiks mingi afääri poole . 
44	NA	 Aga see oli midagi täiesti erinevat . 
44	NA	 Ma ei tea siiamaani , kas olin selleks päriselt valmis . 
45	NA	" Keegi on öelnud , et naisterahvastel on see "" esimesest pilgust "" palju sügavam ja tugevam , lööb jalust maha ja suretab muu välja . "
45	NA	 Mehed otsivad Sharon Stone'i , kiimlevad selle järele , mis arhetüübile vastab ja mida nad ajakirjades näinud . 
45	NA	 Loll jutt , muidugi . 
45	NA	 Seal oma Vesterbro kööktoas ta mind ootas , elektri oli välja lülitanud , küünlad süüdanud ja ahjus rostbiifi teinud . 
45	NA	 Ju ta mingile romantikale mõtles , aga ära oodata ei kannatanud , sest rostbiifi sõime alles hommikul . 
45	NA	 Pool veini jõudsime küll öösel ära juua . 
45	NA	 Mitte et seda väga vaja oleks olnud , kuid küünlad ju põlesid . 
45	NA	" Ma tulin rattaga , kondoomid rebisin valveapteegist kaasa — see , kes niimodi "" Come On , Come Over "" laulab ei kasuta tablette . "
45	NA	 Nagu Lena , näiteks . 
45	NA	 Kondoomid jagasid rostbiifi saatust , ainult selle vahega , et neid ei läinud hommikul ka tarvis . 
45	NA	 Muusika sai sellest muidugi ehedam — kuulsin oma soolot , nüüd oli ta siin ja olemas , isegi rütm tuli kaasa , just siis kui jälle ta väikesi rindu suudlesin . 
45	NA	 Iga sessioon algas niimoodi . 
45	NA	 Tulid Jaco omas rüüges lüürikas , Oscar pehme muigega klaveril nukrutsedes , mingil hetkel mõtiskles Astrud Brasiilia kuumades lainetes , Benny Goodman ja Miles Davis , kuulsin neid kõiki . 
45	NA	 Aga üle kõige...üle kõige tulid saksi hääled igavikust , kus on muidu külm ja vaikne . 
46	NA	 Ja väga märg . 
47	NA	 Fusion . 
48	NA	 Nad uhasid mu üle ja mina andsin sellest niipalju kui suutsin Lonele . 
48	NA	 Ta ei avanud silmi ja muidugi , oh muidugi , igal kirgastumishetkel , mille kokkulugemise koiduvalgus segamini ajas , kutsus ta mind Jeppeks . 
49	NA	" "" Me ei saa koos bändis mängida , "" teatas ta mulle hommikul . "
49	NA	 Lõikas liha ja valas veini . 
49	NA	" "" Ma ei saa seda enam...uuesti teha . "
49	NA	" See kõik on liiga valus . "" "
50	NA	" "" Ei olnud ju . "
50	NA	" Sul on seda vaja . "" "
51	NA	" "" Valus on . "
51	NA	" Ikkagi on valus , "" ja ta istus väikese söögilaua taha , vaatas isutult rostbiifi . "
51	NA	 Ja siis jälle mind . 
52	NA	" "" Tead , ma ei võtnud musta mobiili numbrit , "" ütlesin . "
53	NA	" "" Sinule piisaks rohelisestki . "" "
54	NA	" "" Special arrangement ? "" "
55	NA	" "" Jah . "
55	NA	" Ma lootsin ... "" "
56	NA	" "" Ma tean , mida sa lootsid . "
56	NA	 Muide , ei töödanud , ehkki nädala aitas välja . 
56	NA	 Aga siis tulid sa tagasi . 
56	NA	 Ei must ega roheline mobiil pole minu jaoks . 
56	NA	" Musta jaoks pole rahagi . "" "
57	NA	" "" Balletikooli stipid on väikesed , "" märkis ta kahetsevalt . "
57	NA	" "" Aga ega ma sellepärast ... "" "
58	NA	 Tõusin püsti , läksin Lone juurde ja enne kui mu käed teda puudutada jõudsid , oli tüdruk mu süles , põimis jalad ümber piha . 
58	NA	 Ja püüdis mitte otsa vaadata . 
58	NA	" "" Armas , "" sositasin , "" armas , mind ei huvita palju ta selle musta pealt lisa teenib . "
58	NA	 Ma tean , miks sa üritasid , kuid ainus , mida praegu tunnen on piin . 
58	NA	" Et miks sa pidid ... "" "
59	NA	" "" Ma tahtsin , et sul üle läheks . "
59	NA	" Et kõik oleks meelepete , illusioon . "" "
59	NA	 Suudlused lämmatasid vaidluse . 
59	NA	" "" Kallis , kallis , kallis . "
59	NA	 Kust sa tulid ? 
59	NA	" Miks ? "" "
60	NA	" "" Kas sa tundsid siis armukadedust ? "
60	NA	" Kui mina ja Lena ... "" "
61	NA	 Muidugi ta noogutas . 
61	NA	" "" Ma nägin , kuulsin sinus teda , mõistad ? "" "
62	NA	" "" Ja ainult ? "" "
63	NA	" "" Ei , mitte . "
63	NA	" Mingi tõmme on ju , selline seletamatu . "" "
63	NA	 Jah , oli küll . 
63	NA	 Ta läks pesema , vaatasin korteris ringi . 
63	NA	 Riiulil , plaatide vahel oli raamitud mehe pilt . 
63	NA	 Selline tumedate juustega , karmi ilmega , mehine , jõuline . 
63	NA	 Jesper ilmselt . 
63	NA	 Seisin ja jõllitasin teda . 
63	NA	 Et mina temaga sarnaneks ? 
63	NA	 No way ! 
63	NA	" "" Sa oled surnud , said aru , "" pomisesin . "
63	NA	 Ma arvan , et see foto on Lone korteris siiamaani alles . 
64	NA	 Millalgi läksin ma ära , sest minu jaoks oli ka kõike ja korraga liiga palju . 
64	NA	 Tema , Lone , tundis ennast rohkem süüdi kui mina . 
64	NA	 Mis kuradi pärast ei saa naised võtta asju nii nagu nad on ? 
64	NA	 Miks ta pidi helistama oma prostituudist sõbrannale ja paluma mind maha rahustada ? 
64	NA	 Rumal lootus , et ma ennast Lenaga maha laadin kuniks tema Jesperit leinab . 
64	NA	 Et äkki ongi hetkeline kiindumus ? 
64	NA	 Ei olnud ju ja ta pidi seda teadma . 
64	NA	 Aga ikkagi piinas ennast , et kas tunneb armukadedust . 
64	NA	 Noh , tundis ju ... 
64	NA	 Vähemalt oli ta proovinud mulle anda valiku südame ja kire vahel . 
64	NA	 Lena oli ju ainult ihu — hell , õrn , oskuslik , kaasatulev , andev — aga ikkagi ainult ihu . 
64	NA	 Lone oli seda minu jaoks palunud , nii ta vähemalt arvas . 
64	NA	 Arvas ja kahetses nüüd . 
65	NA	 Ent bändi suhtes oli tal õigus . 
65	NA	 Ma ei tea kuidas seal temal ja Jesperil õnnestus , võibolla ei hakanud kohe algusest peale , niimoodi tasapisi kasvas...siis saab muusikat teha küll . 
65	NA	 Aga meie puhul oli ainus lootus , et üle jääb või rööpasse vajub . 
65	NA	 Ta oli küll minu muusa , ent niimoodi proovides olla , teha seda , mis oluline kogu bändile , mitte ainult meile kahele ? 
65	NA	 Lona ootab sisimas , et ma Jesperi kombel puhuksin ... 
65	NA	 Muusikat ja seda uppunud neurasteenikut saab meie vahele liiga palju , liiga palju fusioni . 
66	NA	 Otsustasin , et järgmisesse proovi ei lähe . 
66	NA	 Eks siis vaata , mis edasi saab . 
66	NA	 Istusin kodus , mängisin pilli , mõtlesin . 
66	NA	 Lonet ei otsinud , sest tema pidi ka mõtlema . 
66	NA	 Tõmbas , muidugi tõmbas tema juurde . 
66	NA	 Vahel hakkas isegi valus . 
66	NA	 Ajasin kokku hunnikus plaate ja kuulasin kõike , mida fusioniks peetud . 
66	NA	" Panin arvuti käima ja lükkasin "" Google'isse "" Jesper Damsgaard . "
66	NA	 Tuli artikkel mingist Norwichi online ajakirjast . 
66	NA	" "" It's about being yourself in different styles , "" kirjutas mu armastatu surnud armastatu . "
66	NA	" "" In different music , in everything different world can offer . "
66	NA	 Mixing , combining , searching , looking for a new forms and for a content of Meaning of Life . 
66	NA	 Looking for a new life itself afterall . 
66	NA	 I am not playing fusion to earn money or to find glory . 
66	NA	 I do it for I need to know what's out there . 
66	NA	 And now I know that there is a lot more I ever dared to imagine . 
66	NA	 Not only I know , now I remember ! 
66	NA	" I remember the worlds gone into history long ago , the times and the lands that can be touched and perceived only through music . "" "
66	NA	 Nii et ta oli siis lüürik ja unistaja ka kõike peale muud . 
66	NA	 Võibolla veidi haige ka . 
66	NA	 Ja kui sinna lisada see karm ilme , siis sellised ju naistele meeldivadki . 
66	NA	" "" You are fucking dead , buddy ! "" pomisesin ja panin arvuti kinni . "
66	NA	" Läks paadiga ujuma ( "" laine oli olnud tugev "" ) ja ei tulnudki enam tagasi ? "
66	NA	 Armastab ja on armastatud sellise naise poolt nagu Lone . 
66	NA	 Läheb üksi ujuma ja upub ära . 
66	NA	 Geniaalne muusik , bändil plaadilootused . 
66	NA	 Ja tema võtab kätte ja upub ära ? 
66	NA	 See julm , karm , tahtejõuline nägu , see saksofonisoolo ... 
66	NA	 Mida Lone temaga tegi ? 
66	NA	 Miks ? 
66	NA	 Musta numbrit polnud , ent see oli ju kundedele , mulle pidi rohelisestki piisama . 
66	NA	 20 65 65 41. 
66	NA	 Kutsus aga ei võtnud vastu . 
66	NA	 Kui Lena jookseb , on mobiil tal vööl . 
66	NA	 Proovisin tunni pärast uuesti . 
66	NA	 Ta hingeldas õrnalt . 
66	NA	" "" Jah , Lena kuuleb . "" "
67	NA	" "" Läks ta juba ära ? "" küsisin . "
68	NA	 Vaikus . 
68	NA	" Siis — "" Peder ? "" "
69	NA	" "" Tema . "
69	NA	" Oled nüüd üksi ? "" "
70	NA	" "" Jah . "
70	NA	" Sa siis tead ? "" "
71	NA	" "" Jagasin ära . "
71	NA	" Tead , ma tahaks ... "" "
72	NA	" "" Mina ei tahaks . "
72	NA	 Mitte et sa mulle ei meeldiks aga...saa aru , Lone pole mulle juba nädal aega helistanud . 
72	NA	" Tead , see oli vist kõik vale , mis me tegime . "" "
73	NA	" "" Aga me tegime . "
73	NA	" Ja ma tahan sinu käest midagi küsida . "" "
74	NA	" "" Lone kohta ? "" "
75	NA	" "" Ei . "
75	NA	" Jesperi kohta . "" "
76	NA	 Ta mõtles järele . 
76	NA	" "" Miks ? "
76	NA	" Miks sa Lone käest ei küsi ? "" "
77	NA	" "" Sina küsiksid ? "" "
78	NA	" "" Ta on surnud , Peder . "
78	NA	" Ja sel kõigel pole enam mõtet ... "" "
79	NA	" "" Näiteks "" Svanes "" . "
79	NA	 Tunni pärast . 
79	NA	 Ja palun pane midagi pikka ja katvat selga , eksole ? 
79	NA	" Mitte et sa mulle ei meeldiks , ent Lone pole mulle ka juba nädal aega helistanud . "" "
80	NA	 Ta tuligi pikkades lohmakates mustades pükstes ja kaelani ürbis . 
80	NA	 Mitte et see palju aidanud oleks , ma ju teadsin ja mäletasin nii hästi , mis seal all on . 
80	NA	 Ta ei olnud ennast värvinud ka , nagu enne jooksmistki ja seegi tõi liiga palju meelde . 
80	NA	" "" Ma ei taha Lonest rääkida , "" ütles ta kohe . "
80	NA	" "" Ja sinuga ma ei maga ka enam . "" "
81	NA	" "" Mul oleks ka hea meel , kui me ilma hakkama saaksime . "
81	NA	" Kes Jesper oli ? "" "
82	NA	 Ta rääkis . 
82	NA	 Niipalju kui teadis ja sai . 
82	NA	 Et meie kohtumine kiiremini ümber saaks . 
82	NA	 Kõigepealt — ta polnud Jesperiga maganud ja seepärast ei tundnud teda päriselt . 
82	NA	 Aga Lonega tekkis neil asi pika peale . 
82	NA	 Kuidagi said aru , et on kohale jõudnud . 
82	NA	 Jesper oli huvitav inimene , tundis kõige vastu huvi , tahtis palju lugeda , suvaliste inimestega rääkida — ükskõik millest . 
82	NA	 Ta uuris elu , arvas Lena . 
82	NA	 Muusikat pidas Jesper üheks osaks inimeste võimetest , nii ta oligi öelnud . 
82	NA	 Et enne ei tea , mis inimene ta on , kui ei õpi endast muusikas välja andmast kõike , mis seal sees võib olla . 
82	NA	 Muusika on looduses olemas ja ta tuleb inimesse , muusika mängimine on vaid maailma tunnetamine . 
82	NA	 Millest tal puudu oli , küsisin . 
82	NA	" Lena meenutas ja ütles siis : "" Ükskord ta ütles , et ta on laps ja muud midagi . "
82	NA	 Lena ei saanud sellest aru aga mina küll . 
82	NA	 Istusime kuskil , nemad jõid veini ja vaidlesime elu üle . 
82	NA	 Jesper rääkis , et iga inimene on ainult laps , tulnud oma vanematest ja selleks jääbki kuni hetkeni , mil saab ise vanemaks . 
82	NA	 Lapsevanemaks . 
82	NA	 Et see siis pidigi olema elus pöördepunkt . 
82	NA	 Kui ta muutub elu saajast , võtjast elu andjaks . 
82	NA	 Ja enne seda — selles lapse elus — polegi võimalik millestki aru saada . 
82	NA	" Lapse muusika on võtja muusika , vanema oma andja . "" "
83	NA	" "" Ja Lone ? "" "
84	NA	" "" Ta laulab , tahab laulda . "
84	NA	" See on tema jaoks praegu peamine . "" "
85	NA	" "" Et sa siis arvad ka ... "" "
86	NA	" "" Midagi ma ei arva . "
86	NA	 Jesper on surnud ja vahet pole . 
86	NA	" Miks ta sulle nii oluline on ? "" "
87	NA	" "" Meid tõmbab raske jõuga , kuid Lone näeb minus Jesperit . "
87	NA	 Ta on kogu aeg kuskil siin , meie vahel , kõrval ümber . 
87	NA	" Ma tahan , et see nii ei oleks . "" "
88	NA	" "" Siis unusta ta ära , ära mõtle temast , ära küsi minu käest . "
88	NA	" Las tema vaim saab rahu . "" "
89	NA	 Ma saatsin Lena koju , jalutasime pikalt mööda Østerbrogadet , ta hoidis mul käest ja nihkus õrnalt keha vastu . 
89	NA	 Lena keha oli ka riiete all ikka nii soe ja hõõgav . 
89	NA	 See oli mõistuse kirg , mis mind painas . 
89	NA	 Me suudlesime pikalt lävel aga see ei tähendanud midagi . 
89	NA	 Ega seegi , et ta keel varmalt mu suhu lipsas ja vallatusi tegi . 
89	NA	 Lena lihtsalt ei osanud enam ammu teistmoodi suudelda . 
90	NA	 Sel ööl ma oksendasin . 
91	NA	 Verd . *** 
92	NA	 Jäin haigeks , sonisin , oli palavik , neelasin mingeid suvalisi tablette , mis juhuslikult kokku kuhjunud ja mida värisevail käsi vannitoakapist kahmasin . 
92	NA	 Uimades viirastusid Lone , Lena , Jens , Lars , kõik segunes külma ja kisendavasse ookeani , saksofon mängis , tahtis kõrvad lõhata . 
92	NA	 Vist helistasin kellelegi , aga mida rääkisin , ei mäleta . 
92	NA	 Ka mulle helistati , ükskord isegi Lone ja ma karjusin , et ta toru ära paneks . 
92	NA	 Püsti olla ei saanud , lamades vähkresin , visklesin — tean seda muhkudest ja verevalumitest , sest kukkusin paar korda põrandale . 
93	NA	 Minust voolas verd , minu oma verd . 
93	NA	 Seda immitses kõrvadest , suust , ninast , küünte alt , segunes uriiniga neil harvadel kordadel , mil ma tualetti jõudsin . 
93	NA	 Jõllitasin poti kohal seistes peeglist oma nägu — läppunud ja loppis , kannatavat nägu . 
93	NA	 Ja hingasin peeglile . 
93	NA	 Minu hingeõhk oli tulikuum , klaas kattus silmapilkselt uduga . 
93	NA	 Mäletan , et tõstsin käe ja kirjutasin peeglile ühe nime . 
93	NA	 Läbi udu ma ei näinud seda hästi , teadsin , et klaas sai veriseks ja nimi oli Christian . 
94	NA	 Ühel selgushetkel sain muusika mängima , kuulasin mingit Thielemansi igavat kontsertsalvestust . 
94	NA	 Mitte et see oleks aidanud aga ma lihtsalt polnud siis enam nii üksi . 
94	NA	 Või kahekesi . 
94	NA	 Mis oleks üldse aidanud ? 
94	NA	 Tabletid ega süstid igatahes mitte . 
94	NA	 Niipalju sain ma sisemusest lõhkuvate saksofoni helida tagant aru . 
94	NA	 Ma jõin . 
94	NA	 Palju ja kõike , mida oli — piima , õlut , toonikut , heeringamarinaadi , vett kraanist . 
94	NA	 Jõin ja verine vesi voolas minust välja köögipõrandale . 
94	NA	 Ma jõin terve päeva , sest mäletan seinakella lööke teisest toast . 
94	NA	 Kell oli vanaisa pärandus ja ta käis üleskeeratult täpselt kolm päeva . 
94	NA	 Vesi tõi selgust , mõistsin , et kolm päeva pole ma midagi söönud ainult põdenud ja nüüd joonud . 
94	NA	 Vett , vedelikku ! 
94	NA	 Hingeldasin nagu kala kuival . 
94	NA	 Roomasin vannituppa , lasin jääkülma vett ääreni täis , rebisin riideid seljast . 
94	NA	 Verised ja katkikäristatud nartsud libisesid põrandale kui ennast vette lasin . 
94	NA	 Vesi värvus aeglaselt roosaks , ent tundsin vist ajutist kergendust , kaotasin teadvuse . 
94	NA	 Kui mind niimoodi leitakse , arvatakse , et olen endal veenid läbi lõiganud . 
94	NA	 Küll nad võivad alles pead murda , kui ühtegi haava ei leia , küll nad võivad imestada , naerda , naerda , naerda ... 
94	NA	 Miks , Jesper ? 
94	NA	 Miks vesi , meri ookean ? 
94	NA	 Terav nuga ja soe vann , räägitakse , et pidi olema kõige kergem . 
94	NA	 Ah kes räägib ? 
94	NA	 Surnud vist või need , kes endale võtnud õiguse nende eest kõneleda ; need , kes teavad , et miks keegi midagi tegi , kuidas suri , millele siis mõtles . 
94	NA	 Miks ookean , Jesper ? 
94	NA	 Jõudsid sa üldse ookeanini ? 
94	NA	 Või pole sel enam tähtsust kui kallas ei paista , sa ei teagi kummal pool ta on , saad olla oma mõtetega täiesti üksi , ümberringi on ainult lõpmata vesi . 
94	NA	 Ja sina oled nii üksi , pole ei süüa ega juua , elu on kaugel , seal silmapiiri taga . 
94	NA	 Kõik , keda kunagi oled armastanud ja kes sind armastanud . 
94	NA	 Nüüd lasevad nad sul otsustada . 
94	NA	 Sa ei saa teha ei õiget ega valet otsust , sest neid pole olemas . 
94	NA	 Siin — lõpmatul veel . 
94	NA	 On ainult paat , kus pole produkte ega kompassi , lähenev öö ja sinu valu . 
94	NA	 Võibolla sa ei otsustagi , sa ainult tahad proovida . 
94	NA	 Miks meri , Jesper ? 
95	NA	 Fusion . 
95	NA	 Igavene , lõputa ja ainuke . 
95	NA	 Vesi ei kao kunagi . 
95	NA	 Sajab , voolab , kannab mälestusi , näeb kõike , aurustub . 
95	NA	 Sajab uuesti ja nüüd on ta targem , sest on korra seal juba olnud , teab ja mäletab . 
95	NA	 Seguneb , hoiab endas kõiki vikerkaare värve , annab elu . 
95	NA	 Ja võib ka võtta ? 
95	NA	 Jah , võib ka võtta . 
95	NA	 Tead , siin all on nii vaikne . 
95	NA	 Aga kõik on olemas , sa ei teagi kui palju siin on . 
95	NA	 Vees . 
95	NA	 Tule nüüd ! 
95	NA	 Ma olen valmis , ma olen peaaegu väljas . 
96	NA	 Ma pidin olema roninud vannist välja , roomanud trepist alla . 
96	NA	 Alasti , märg ja pooleldi teadvusetu . 
96	NA	 Sest ei mäleta midagi . 
96	NA	 Ordrupi idaosast polegi mereni nii palju . 
96	NA	 Võibolla mind nähti , keegi pidi nägema , miks muidu mind nii kiiresti leiti . 
96	NA	 Haiglasse viimist ma ei mäleta , ei arste , ei politseid . 
96	NA	 Aga mäletan valgusvihku , mis vee all , mu silmade kõrgusel nagu võrgust vabadusse lastud kala sünkjasse pimedusse kadus . 
96	NA	 Ja kergendust , et olen vaba , et ta on tagasi välja pääsenud . 
96	NA	 Helendus siugles kiiresti , lahustus vees : Thank you , thank you very much and sorry . 
97	NA	 You are fucking dead , buddy , fucking dead ! *** 
98	NA	 Len Bah Mingh . 
98	NA	 Lena . 
98	NA	 Kas ma tunnen sellenimelist ? 
98	NA	 Jah , tunnen , muidugi tunnen , ta on Kuningliku balletikooli üliõpilane ja vabast ajast ajast prostituut . 
98	NA	 Ei , siiski mitte , prostituut kõlab labaselt , ta ise ei nimetaks ennast niimoodi . 
98	NA	 Ehk geisha või hetäär on õigem , ta võib anda armastust , teate , luua illusiooni . 
98	NA	 Nad ei teadnud , neid ei huvitanud , nad kehitasid õlgu . 
98	NA	 Vähemalt oli ilmunud keegi , kes teab , kes ma olen , kus ma elan , keegi ainuke , kes hädaabi kuulutuse peale Gentofte haiglasse oli ilmunud , mind foto järgi ära tundnud . 
98	NA	 Keegi kes oli lubanud minu eest vastutada . 
98	NA	 Kahe tunni pärast ootab ta teid all . 
98	NA	 Ta kinnitas , et te olete tõesti , kes te ütlesite ennast olevat . 
98	NA	 Aitäh , doktor , ma lasen tal ennast suurima rõõmuga ära viia , ma olen temaga maganud , ta ihu on nii pehme , soe ja sile , ta oskab tuharaid liigutada niimoodi , et unustad kõik muu maailmas , teate , doktor ? 
98	NA	 Psühholoog öeldi siis ühe tegelase ametinimetuseks , kui ma viimast haigla suppi sõin , jah ta oli varem ka minu ümber keerelnud , midagi seletanud , rääkinud , küsinud . 
98	NA	 Ma ei taha temaga rääkida , mul ei ole vaja sellist abi , ma ei tahtnud ennast tappa . 
98	NA	 Jah , saage ükskord aru , mina — Peder Poulsen — ei tahtnud ennast 18. juuli öösel Klampenborgi rannas ära uputada . 
98	NA	 Minul ei ole probleeme , mina tahan elada ja armastada , tahan mängida saksofoni ja lasta ennast Lenal võimalikult kiiresti ära viia . 
98	NA	 Sinna Østerbro kahetoalisse isikupäratusse korterisse , kus ta võtab oma kundesid vastu . 
99	NA	 Sõitsime taksoga . 
99	NA	 Lena oli ostnud mulle teksased , aluspüksid , halli T-särgi ja meremehekingad . 
99	NA	 Neid ma jalga ei pannud . 
99	NA	 Riided olid parajad , sest ta ju tundis minu keha . 
99	NA	 Iga kuradima sentimeetrit . 
99	NA	 Ja mina tema oma ka , kui ta taksos end minu vastu surus ja nuttis . 
99	NA	 Musta mobiili tal kaasas ei olnud . 
100	NA	 Ma ei näinud ega kuulnud seda ka Lena kodus , kuhu olid tekkinud lilled . 
100	NA	 Mitte sellised mida mehed — need keskealised , pisut lodevad , prillidega , edukad , asised — oleks oma kinnimakstud sõbrannale toonud . 
100	NA	 Ei , lilled olid sellised , mida Lena ostaks samadest poodidest , kust seda heledat ja kanget teed , mida ma jõin kolm piaali järjest . 
100	NA	 Lilled olid võõrad , ent korraldatud . 
100	NA	 Nad tähendasid ja rääkisid midagi ; ja see rahustas . 
100	NA	 Nagu teegi . 
100	NA	 Siis tõmbas ta mult särgi seljast , tõmbas püksid jalast , riietas ka ennast lahti , aeglaselt aga mitte peibutavalt — niimoodi asjalikult ja tõsiselt . 
100	NA	 Vaatasin ta õõnsat armast kõhtu , pikka kaela , nukrat nägu , kumeraid voolituid rindu , kaarjaid reisi , siledaid sääri . 
100	NA	 Aga ainult viivuks , sest ta läks kohe voodisse ja venitas aeglaselt lina peale . 
100	NA	 Võtsin ta kaissu , hingasin Lena lõhna , surusin ta tugevalt enda vastu . 
100	NA	 Ta silitas mu pead , ei rääkinud ikka midagi , suudles laubale . 
100	NA	 Rahu , kergendus , soojus , õrnus , lähedus ja rõõm . 
100	NA	 Lebasime niimoodi senikaua kui ta silmad kinni vajusid ja ta magama jäi . 
100	NA	 Akna taga vuhasid autod mööda Østerbrogadet , mida aeg edasi seda rohkem , sest täna oli reede . 
100	NA	 Viies päev nädalast , mida ma ei mäletanud . 
100	NA	 Viimane mõte enne uinumist oli , et Lena oli lubanud , et minuga ta enam ei maga aga just seda ta praegu ju tegi . 
101	NA	 Uni teadis , mida mul vaja — pikka , lõputut pimedat sügavust . 
101	NA	 Milles igal hetkel teadsin , et Lena oli mu kõrval . 
102	NA	 Ärkasin muusika peale . 
102	NA	 Mingi tuttav viis , labastatud klassika . 
102	NA	 Straussi valss , roheline mobiil . 
102	NA	 Lena seisis hommikumantlis voodi kõrval , juuksed õlgadele rippu , köögist tulid küüslaugubageti lõhnad . 
102	NA	 Ta kuulas ja vastas napisõnaliselt — jah , ei , jah , on küll , ei saa praegu , magab . 
102	NA	 Pani siis telefoni kinni , viskas tugitooli , vaatas mulle otsa . 
103	NA	" "" Lone ? "" küsisin . "
103	NA	 Ta noogutas . 
103	NA	 Ja läks kööki tagasi . 
103	NA	" Hiljem hommikusöögi juures — kooreta keedetud munad , bagetid , singiviilud , kohvi — "" See ei olnud ju enesetapp ? "
103	NA	 Mitte et ma teaksin , miks valged mehed ennast tapavad , meil nii ei tehta . 
103	NA	 Kui just tegu pole mingi kavala triki või ohverdusega . 
103	NA	" Aga sa ei läinud ju ennast uputama , eks ? "" "
104	NA	" "" Ma ei taha sellest rääkida . "" "
105	NA	" "" Aga sa pead ! "" "
105	NA	 Lena hääl oli peaaegu et karm . 
105	NA	" "" Üks on hulluksminemise äärel , räägib enesetapust ; teine tõmmatakse poolsurnuna veest välja aga ei taha sellest rääkida . "" "
106	NA	" "" Lena ? "
106	NA	" Lena rääkis enesetapust ? "" "
107	NA	" "" Peale seda kui sa ta kuradile saatsid , kui tema peale karjusid . "
107	NA	" Ta ju armastab sind ! "" "
108	NA	 Olin nõrk , ent pea selge , väljapuhanud . 
108	NA	" "" Jesperit , "" vastasin . "
108	NA	" "" Ta armastas Jesperit minus . "" "
109	NA	" "" Jäta ükskord see jama . "" "
110	NA	" "" Ma juba jätsin ta . Øresundi . "
110	NA	" Lasin tal minna , oma mädaneva keha juurde , igavesse fusioni . "" "
111	NA	" "" Peder , kallis , kui sa ei ... "" "
112	NA	" Panin kohvikruusi lauale , võtsin Lena käed pihkude vahele : "" Lone ootas last , eks ? "
112	NA	 Jesperilt ? 
112	NA	 Ja tegi abordi . 
112	NA	 Salaja . 
112	NA	 Ent sina ju teadsid . 
112	NA	 Sinu eest ta ei saanud seda varjata . 
112	NA	" Oli see poiss ? "" "
113	NA	 Ta ei vastanud kohe . 
113	NA	 Silitas mu käsi , ohkas . 
113	NA	" "" Nii vara ei saa veel öelda . "
113	NA	" Aga Jesper tahtis poissi . "" "
114	NA	" "" Tal oli nimigi juba valmis — Christian . "
114	NA	 Jesper sai elu võtjast elu andjaks , hakkas kuulma uut muusikat . 
114	NA	 Ja Lone tappis selle , sest temale oli kõige tähtsam laulmine . 
114	NA	 Ta polnud veel valmis . 
114	NA	" Fusioniks . "" "
115	NA	 Lena nuttis , pisarad tilkusid kohvisse , jätsid sinna väikesed lainetused . 
115	NA	" "" Ta ju ootab nüüd ka last . "
115	NA	 Sinult ... 
115	NA	 Aga sina , sina karjusid ta peale telefonis . 
115	NA	" Ta mõtles , et nüüd on kõik vastupidi , et sina ei taha last . "" "
116	NA	 Ma ei öelnud talle , et ei tahtnudki . 
116	NA	 Et Jesper tahtis . 
116	NA	 Läbi minu , oma naiselt , oma last , oma Christiani . 
116	NA	 Ma ei tea siiani , kuidas ta mind leidis , kuidas ta teadis , et meid tõmbab Lonega , ei tea , kas olime me varem maailmas maha märgitud kui kaks teineteise jaoks loodut või oli see enesetapja vaim , kes selle ära korraldas . 
116	NA	" Ma ei tea , millal ta minusse tuli , kas enne või pärast soolot "" Drop Innis "" , millal teostas oma lõpliku fusioni elu ja surma vahel , võttes surnuna seda , mille kadumist elus ei suutnud taluda . "
116	NA	 Ka surmas . 
116	NA	 Sel pärastlõunal kirjutasin Lonele kirja . 
116	NA	 Kirjutasin nagu asi on , et armastan teda aga ei ole tema lapse isa . 
116	NA	 Võibolla oli ta sellest isegi aru saanud , võibolla tahtis isegi uskuda . 
116	NA	 Oma aadressi ma ei andnud , sest ei teadnud seda . 
116	NA	 Rääkisin Lenale , mida kavatsen teha ja kutsusin teda kaasa . 
116	NA	 Ta ütles , et lahkus Vietnamist nelja aastaselt ja pole tahtnud sinna kunagi tagasi minna . 
116	NA	 Aga teda ei olnudki nii raske nõusse saada — paberid ajasime korda kuuga . 
116	NA	 Abiorganisatsioonidesse on alati inimesi vaja , eriti neid , kes keelt oskavad . 
117	NA	 Ma elan nüüd Hanois . 
117	NA	 Leping on kahe aasta peale , Lena on siin minuga . 
117	NA	 Ta töötab kontoris , projektikoordinaatorina . 
117	NA	 Mina teen nii paljut , et raske öeldagi , mida täpselt . 
117	NA	" Õhtuti mängin "" Hiltonis "" svingiorkestris saksofoni . "
117	NA	 Kolmkümmend kaks päeva elasime Lenaga ühes üüritud korteris ja magasime eraldi voodites . 
117	NA	 Ei suudelnud , ei kallistanud . 
117	NA	 Kolmekümne kolmas öö oli meie jaoks väga eriline . 
117	NA	 Teine kord ju tegelikult , aga esimene siiras . 
118	NA	 Lena oli samuti päevi lugenud . 
119	NA	 Lonelt tuli Lenale kiri . 
119	NA	 Fotoga . 
119	NA	 Poisi nimeks oligi Christian saanud . 
119	NA	 Ma tundsin ära need kulmukaared , karmi ilme ja sünge pilgu . 
119	NA	 Minu päris laps tuleb ilmselt veelgi vähem minu nägu , pilukate silmadega ja kollaka nahaga . 
119	NA	 Aga ta on minu oma . 
119	NA	 Ja naise , kes õpetas mulle , et armastust ei saa vahetada kire vastu . 
120	NA	 Muide , me poleks Lenaga iialgi kohtunud , kui Jesper poleks ennast ära uputanud . 
120	NA	 Need fusionivennad on ikka täielikud friigid . 
