par_nr	head	sentence
1	 Me eilsete päevade hetked 	 Me eilsete päevade hetked 
2	NA	 Marek Simpson 
3	NA	 Kui sünged mustad pilved viimaks pea kohalt viimase , õhtuhämaruses veel vaid vaevumärgatava helesinise riba koolnuks õgisid ning esimesed rasked veepiisad kiirustades maa poole sööstsid , leidis Vladimir end ikka veel nõutult endises kohas jalalt- jalale tammumas . 
4	NA	 Kuidas ma küll seda maja varem märganud pole , küsis ta eneselt juba kes teab mitmendat korda . 
4	NA	 Selline pisike ning armas majakökats pisut pudeneva krohvinaha ning veidi luitunud välisilmega , toetumas sundimatult oma ajaloost läbiimbunud keskaegsete naabrite najale . 
4	NA	 Ehk liiga silmatorkamatu osake pikast majaderivist , kui tükk mosaiigist , mida silm tervikust seni eraldada pole suutnud ? 
4	NA	 Uus see maja igatahes olla ei saanud , kindlasti mitte . 
5	NA	 Ometi olen siin tänaval kindlasti jalutanud sadu kordi , arutas Vladimir , valges ja pimedas , süngelt mõtteisevajunult ning helgeil hetkedel avatud silmil ümbritsevas vaid kaunist nähes ja otsides . 
5	NA	 Käinud arvatavasti sest kui maa alt välja kasvanud majast mööda inimsagina tipptunnil ja öises vaikuses , mil sammud kõledailt müüridelt vastu kajavad . 
5	NA	 Või polegi ma sellele tänavale üldse varem sattunud , kõhkles ta ebakindlalt , ent leidis selle võimaluse raskesti usutava olevat . 
6	NA	 Ilmselt pole lihtsalt märganud , ilmselt nii ... 
7	NA	 Peaks nüüd minema , mõtles Vladimir ebakindlalt , peaks minema koju ja kuivad riided selga vahetama , külm on juba , sügis , nüüd ei saa enam niimoodi vihma käes jalutada , nagu veel alles hiljuti , kui soojad taevased pisarad tänavailt tolmu ning inimeste nägudelt väsimust maha pesid . 
7	NA	 Veel pisut ja tuleb talv ning lumi , mis katab maa ning külmutab kõigi üksikute südamed tundetuks jäämassiks . 
7	NA	 Jah , peab minema . 
7	NA	 Peab . 
7	NA	 Koju . 
7	NA	 Kui vaid seda ... 
8	NA	 Ta astus paar ebalevat sammu , ent pöördus siis ümber , justkui inimene , kes on sisimas pärast pikka kõhklemist lõpliku , kõigutamatu otsuse vastu võtnud , ja sammus kindlal sammul end salapärasel moel ilmutanud hoone poole . 
8	NA	 Jäi siis seisma . 
8	NA	 Kuulatas . 
9	NA	 Miski oleks kui kutsunud , enese poole tõmmanud , tajus ta tärkava imestusega . 
9	NA	 Ei , siiski oli see kindlasti vaid tundunud — selline kaunis ja imevaikne lauluviis , kui inglihäälne tuulekellakõla , mis tajutavuse õhukesel piiril helises , enese poole meelitas , köitis . 
9	NA	 Nii tuttav viis , et hingel hakkab lihtsalt valus , et sellele helinale nime ei suuda anda , nii tuttav , kusagil palju kordi kuuldud , mällu sööbinud ... 
9	NA	 Veider , veider , millised mõtted küll vahest pähe tikuvad ... 
10	NA	 Vladimir seisis nüüd päris majakese ees . 
10	NA	 Selle uksel ilutses pisike silt — AVATUD . 
10	NA	 Vaid kuus musta tähte valgel paberilehel , ei midagi muud . 
10	NA	 Hoone akende ees olid tumedad kardinad , mis selle sisemust uudishimulike pilkude eest kiivalt varjasid . 
11	NA	 Ilmselt kauplus , arutas Vladimir endamisi , kuigi peale eemalt märkamatu sildi polnud sel arvamusel millestki kinni hakata . 
11	NA	 Ja kuidas küll kliendid sellise hästimaskeeritud poe üles peaksid leidma ? 
11	NA	 Ainult juhuslikult , nii nagu ta ise . 
11	NA	 Ärile selline varjatus kindlasti kasuks ei tule . 
12	NA	 Külm on . 
12	NA	 Peaks koju minema . 
12	NA	 Koju . 
12	NA	 Sellesse nelja seina vahele surutud üksinduse kambrisse , kus mitte ... 
13	NA	 Käsi tõusis ise lingile ja vajutas selle alla ning mõte seda teha , oh ei , isegi mitte nii — mõte seda võimalust kaaluda , sündis alles siis , kui uks pehmelt , hääletult avanes ning Vladimiril ei jäänud üle muud , kui sisse astuda . 
13	NA	 Ta pea kohal tilises õrnalt uksekella õrn tervitus . 
14	NA	 Ikkagi kauplus , leidis ta hetk hiljem kergendust tundes nipsasjakesi — pisikesed portselanist kujukesed ; aja , unustuse ning tolmu poolt puretud raamatud ja maalid ning veel palju-palju selliseid hinge mõistetamatut turvatunnet tekitavaid kadunud eilse järele lõhnavaid mälestusi — täiskuhjatud riiuleid nähes . 
14	NA	 Vabalt oleks võinud ka kellegi halva naljaga tegemist olla — paned sellise sildi möödaminnes suvalisele uksele ja keegi kergeusklik elab pärast üsna piinliku olukorra üle . 
14	NA	 Inimesi on igasuguseid . 
14	NA	 Naljad on erinevad . 
15	NA	 Kogu selle pudikaubanduse paraadi keskel seisis silma järgi ehk kuuekümnene taevasiniste silmade ning nukralt sõbraliku naeratusega lühikest kasvu meesterahvas , kes sisenejale tuttavlikult noogutas . 
16	NA	 Vahest on nii , et sa kohtad inimest , kes jätab sulle kohe esimesest hetkest sedavõrd hea mulje , et sa hiljem seda meenutades taolisele veendumusele mingit seletust leida ei suuda . 
16	NA	 Justkui oleksid sa kohtunud vana sõbraga , keda aastaid näinud pole , sest tunned sa end sellise inimese seltsis nii harjumatult turvaliselt , et vägisi tikuvad pähe mõtted , et see ei saa olla juhus , et te olete siiski juba kunagi kohtunud ning kohe-kohe meenub sulle nimi , mille sa aastatetaguse elustunud ilmutusega kokku suudad viia . 
16	NA	 Ja siis on juba eneselgi naljakas , et kohe meelde ei tulnud . 
16	NA	 Ja saab öelda , et vanaks hakkame jääma , nii vanaks , et ei tunne enam sõprugi ära ... 
17	NA	" "" Kas me ... "" alustas Vladimir siniste silmade pilku eksides ebalevalt ja jäi siis õigeid sõnu otsides kõhklema . "
18	NA	" "" Ei , kahjuks mitte , "" ütles võõras kui vabandades õlgu kehitades . "
18	NA	" "" Aga inimestega juhtub seda tihti , uskuge mind . "" "
19	NA	" "" Jah , muidugi , "" poetas Vladimir mokaotsast , teades , et peaks justkui ebamugavust tundma , ent adudes , et ebamugavust pole sisimas kübetki . "
19	NA	 Ainult et kuidagi kahju oli ses asjas ja just nüüd eksida . 
19	NA	 Kohe päris tõsiselt kahju . 
20	NA	" "" Sellele vaatamata olete mu tagasihoidlikus kaupluses teretulnud , "" sõnas poeomanik oma valdustele käeviibutusega ringi peale tehes . "
20	NA	" "" Otsite ehk midagi kindlat või soovite lihtsalt ringi vaadata ? "
20	NA	" Olen igati teie käsutuses , härra , kui soovite , et ma teile oma tolmuses panipaigas pisikese eksursi teen . "" "
21	NA	" "" Ei , ei , "" kiirustas Vladimir vabandama . "
21	NA	" "" Eks ma vaatan lihtsalt ringi . "
21	NA	" Ma ei tahaks teile liigset tüli teha . "" "
22	NA	" "" Tüli ? "
22	NA	" Uskuge mind , armas härra , see oleks mulle puhas rõõm . "" "
23	NA	 Ta mõtleb seda tõsiselt , mõtles Vladimir hämmeldusega oma segastest tunnetest ainsa kindla niidiotsa leides . 
23	NA	 Täiesti siiralt . 
23	NA	 Ilma grammigi võltsita . 
24	NA	" "" Ma astusin tegelikult üsna juhuslikult sisse , "" tunnistas ta . "
24	NA	" "" Läksin lihtsalt mööda ja äkki nägin teie poodi ja mõtlesin , et veider , et ma pole seda kunagi varem märganud ja tahtsin juba minema hakata , ent siis tundus mulle , et ... "" "
24	NA	 Vladimir takerdus . 
25	NA	" "" Jah , "" julgustas poodnik viisakalt noogutades . "
26	NA	" "" Rumal iseenesest muidugi , ent mulle tundus , justkui kuuleks ma poest kostuvat vaikset muusikat . "
26	NA	 See meenutas mulle midagi aga ma ei tea ... 
26	NA	" Ilmselt seepärast ma astusingi sisse , ma arvan ... "" "
27	NA	 Rumal on niimoodi lobiseda , tajus Vladimir nüüd tujutult . 
28	NA	 Ta vastaskõneleja jälgis teda endiselt mõistvalt ning heatahtlikult , ent miski ta ilmes oli nüüd muutunud . 
28	NA	 Ei , ei , mitte halvas mõttes , mitte nii , nagu vaadatakse tavaliselt sentimentaalset lollpead , kes tuleb oma pikalt vaka all hoitud sõnaohtrust juhututtava ees välja plahvatama . 
28	NA	 Lihtsalt poodniku pilgus oli hetkeks märgata halvasti varjatud üllatust ning viivuks , kui enese üle kontrolli kaotades , jäi ta Vladimirit sedavõrd tähelepanelikult silmitsema , nagu oleks tema näost mõnele oma ootamatule mõttele kinnitust otsinud . 
28	NA	 Otsinud vastust pikaleveninud ootusele , mis sisimas sedavõrd kaua elanud ning roostet kogunud on , et selle täitumist enam tegelikult ei usugi , oled väsinud uskumast Ja Vladimir oleks võinud vanduda , et poodnik siiski tundis ta ära , teisiti poleks ta osanud tolle pärani avanevate silmade selgust seletada . 
29	NA	" "" Muusikat . "" "
29	NA	 sõnas vanahärra vaikselt , millegi vaid ta enesele teadaoleva üle mõtiskledes , ning see kõlas millegipärast enam nentimise , kui küsimusena . 
29	NA	 Ja vaatas ta nüüd juba kuhugi kaugele , Vladimirist mööda , läbi oma tolmuselt hubase poekese seinte ning läbi linna ja selle tänavate , sinna , kus arvatavasti just praegu päike väsinult mäsleva mere rüppe vajus ning kajakad nukralt häälitsedes sureva päeva viimaste eluhetkedega hüvasti jätsid . 
30	NA	" "" Jah ... rumalus , muidugi ... rumalus ... "
30	NA	" Kukkusin siin nüüd lobisema ... "" "
31	NA	 Peab minema , mõtles Vladimir heitunult ning ilmselt reetis miski ta kehakeeles lahkumisemõtteid , sest seni liikumatult paigal seisnud poodnik võpatas end mõtetest lahti . 
32	NA	" "" Oodake palun hetke , "" sõnas ta poekese tagumises nurgas kõrguvate riiulite poole tõtates üle õla . "
32	NA	" "" Ma arvan , et mul on siiski teie jaoks midagi . "" "
32	NA	 Ta kiirustas , justkui võiks ootaja põgeneda , ent ta kärmetest liigutustes joonistus välja aeg-ajalt jõudu koguv kõhklus , mida ta pead raputades ning veelgi agaramalt otsima asudes alla suruda katsus . 
33	NA	 Vladimir jälgis vaikides , kuidas hallipäine poodnik hoogsalt kogu seina katvaid sahtleid avades neisse pilgu heitis , siis Vladimirit silmadega kaalus ning midagi pettunult pomises , et sahtel jälle kinni lükata ja järgmise kallale asuda . 
33	NA	 Tegelikult kestis seda otsimist juba mitu minutit , ent Vladimir ei tundnud end sedamoodi , nagu tahaks lahkuda , polnud äraminekusoovi ärevust . 
33	NA	 Sees oli hoopis selline rahulik veendumus , et võiks oodata ka terve õhtu . 
33	NA	 Lihtsalt oli selline tunne . 
33	NA	 Hea tunne . 
34	NA	 Siis mühatas vanamees rahulolevalt ja naasis kannatliku ootaja juurde . 
34	NA	 Poodniku käes oli väike must karbike , pisut ehk liiga suur , et mahutada sõrmust , ent samas liialt pisike , et sellesse mahuks ka midagi palju suuremat . 
35	NA	" "" Ma arvan , et see on teile , "" sõnas poeomanik kuidagi vaikselt , enam mitte kõheldes , ent ka ilma erilise innuta . "
35	NA	 Ta hoidis oma leidu kui kaaludes käes , kui veelkord juureldes , kas seda ikka tasub üle anda . 
35	NA	 Üldsegi mitte nii , nagu hoitakse kinni esemest , millest on kahju loobuda . 
35	NA	 Pigem oli ta kehahoiakus sarnast kõhklust , mida tunneb isa oma pojale puunoole voolimiseks nuga ulatades . 
36	NA	 Vladimir ootas vaikides . 
36	NA	 Oleks tahtnud küsida , ent millegipärast ei tundunud see õige olevat . 
36	NA	 Parem oli lihtsalt ära oodata . 
36	NA	 Lasta olukorral ise lahenduseni kulgeda . 
37	NA	" "" Ma arvan , et see on teile , "" kordas vanamees mõttessevajunult ja naeratas Vladimiri sõnatut küsimust tabades kurvalt . "
37	NA	" "" Näete isegi , et ma olen kahevahel , kas ma ikka peaksin teile selle andma . "
37	NA	" Tegelikult pole mul muidugi kõhklusteks õigust , sest see ese ... ses karbis sisalduv kuulub tegelikult teile , Vladimir . "" "
38	NA	 Ma ei ütelnud talle oma nime , nentis Vladimir kuidagi kiretult . 
38	NA	 Ei tundunud see avastus hetkel millegipärast lihtsalt üldsegi oluline olevat . 
39	NA	" "" Miks te siis kõhklete ? "" küsis ta karbilt pilku tõstes . "
40	NA	 Poodniku sinisilmade sügav vaade puuris uurivalt ta kasvavat segadust . 
41	NA	" "" Vaadake , mu sõber , vahest on nii , et ... asjad , mida me kaotame , millega meil side katkeb , lahkuksid me juurest kui omal soovil , omaenese tahtest . "
41	NA	" Sellistel puhkudel selgub hiljem tihti , et kaotades oleme me leidnud hoopis midagi enamat , oleme läbi selle kaotuse võitnud . "" "
42	NA	 Ta vaikis , et lasta külalisel end leida , mõtteid koguda . 
43	NA	" "" Elus on olukordi , kus asjad , mille me oleme , ei , mitte unustanud , mitte igaveseks kaotanud , vaid eilsesse jätnud , uute meenutuste alla matnud , "" Poodnikule ei jäänud märkamata Vladimiri võpatus nende sõnade juures , veelgi enam , ta oleks kui seda oodanud , isegi lootnud . "
43	NA	" "" Need meenutused , mida me oleme taas ja taas läbi elanud ning vaheldumisi neist valu ja rõõmu tundnud , need eilsete päevade varjud tuleks jätta sinna , kuhu nad kuuluvad — minevikku . "
43	NA	" Olete minuga nõus ? "" "
44	NA	" "" Ei , "" kuulis Vladimir end ütlevat . "
44	NA	 Trotsi ja viha laine , mis tal seejuures üle pea lõi , ehmatas teda ennastki — juba ammu polnud ta midagi sellist tundud - , tegelikult vaid teda ennast , sest ta vastaskõneleja reageeris sellele tundepuhangule juba tuttava mõistva naeratusega . 
45	NA	" "" Hästi , "" ütles ta siis ja ulatas Vladimirile karbikese . "
45	NA	 See oli kerge ning sametise pinnaga . 
45	NA	 Ja nii ootamatult soe , et Vladimir oleks eseme peaaegu maha pillanud . 
46	NA	" "" Kõige parem oleks , kui te avaksite selle oma kodus , "" soovitas vanamees ning hüüatas Vladimiri põuetasku poole tõusvat kätt märgates kiiresti : "" Ei , ei , te ei võlgne mulle midagi . "
46	NA	 Nagu ma juba ütlesin , kuulub see ese täie õigusega teile . 
46	NA	 Ja minge nüüd juba . 
46	NA	 Kiirustage koju , mu sõber . 
46	NA	 Ja karta pole vaja . 
46	NA	 Karta pole midagi . 
46	NA	" Mis iganes ka ei juhtuks . "" "
47	NA	 Kui Vladimir , hinges segadus , end taas külma kevadvihma vallas leidis seisvat , kuulis ta taas juba tuttavat imevaikset inglilaulu . 
47	NA	 Seekord ei tekitanud too imeline muusika temas enam sama tugevaid tundeid , kui esimesel korral , ent näis sedapuhku tulevat enam mitte salapärasest kauplusest , vaid taskussesurutud mustas karbikesest . 
47	NA	 Kui ta kingituse oma avastuse kontrollimiseks kõrva vastu surus , olid imekaunid helid aga juba vaikusesse lahustunud , nagu poleks neid kunagi olemas olnudki . 
48	NA	 Kui keegi oleks Vladimirilt küsinud , miks ta ostis tagasi oma vana korteri , tolle eneses nii valusaid mälestusi kandva elamise karbi , siis poleks ta osanud küsijale midagi mõistlikku kosta . 
48	NA	 Ja polnudki seda tõttöelda keegi küsimaski , sest eluaseme vahepeal ostnud perekond ei tundud teda ning oli turuhinnast märgatavalt kõrgema hinna eest valmis oma äsjasoetatud kinnisvarast ilma suuremate kõhklusteta ning küsimusi esitamata loobuma . 
48	NA	 Kõik Vladimiri sõbrad ning endised peretuttavad olid aga rasketel aegadel silmapiirilt kadunud ja neid polnud ta näinud juba aastaid . 
49	NA	 Oli isegi omamoodi veider , et kunagised koduseinad ei toonud enesega kohe kaasa talumatult valusat mälestuste tulva . 
49	NA	 Eks siin oli ka kõvasti remonti tehtud ja olemist ümber kujundatud ning see aitas olnut tuimestada . 
49	NA	 Ja nii jäigi esialgu peaaegu ainsaks sidemeks minevikuga allasurumatu südamepekslemine , mis tabas Vladimirit iga kord , kui ta koduust avamas oli — kui mingis hämaras ajusopis ikka veel elav meenutus ajast , mil ses korteris alati keegi tema saabumist oodanud oli . 
49	NA	 Ning kuigi Vladimir teadis , et nüüd võtavad ta tuleku vastu vaid kõle tühjus ja vaikus , tõmbus ta süda selle üksinduseseinaga kokku põrkudes alati valust kokku . 
50	NA	 Viimastel nädalatel olid mälestused siiski Vladimiri taas üles otsinud . 
50	NA	 Vaevalt , et see ainult vanasse elupaika naasmisest tulenes , sest siin oli ta elanud juba aastajagu päevi . 
50	NA	 Mälestused elasid lihtsalt oma , salajast ning inimmõistuse jaoks tabamatut elu , viibides mõne aja kusagil kättesaamatutes unustusesügavustes ja tõusid siis , kui elu keerdkäike tehes halbadel aegadel hingerahu põlvili surus , taas esile , et muserdatud hinges armistuda jõudnud haavad lahti rebida ja jälle ükskõikselt oma teed minna . 
51	NA	 Vladimir istus küünarnukkidele toetudes köögilaua taga , millel auras teetass ning ootas avamist must karbike . 
51	NA	 Oli väga vaikne ja ainsaks kuuldavaks heliks oli aknalauale põrkuvate vihmapiiskade jõudu koguv ja siis taas rahunev kui sissepäästmist anuv koputus . 
52	NA	 Milline tuimus küll hinges on , mõtles Vladimir , milline väsimus , selline ränkraske jõuetus , et isegi nutta ei suuda . 
52	NA	 Viimasel ajal oli ta taas hakanud mõtlema enesetapule , kuigi seegi mõte oli vaid võimetu ning tuim soovivare , sest eneselt elu võtta , teadis ta , ei suudaks ta kunagi . 
52	NA	 Nii jäigi vaid üle unetutel öödel jumalat paluda , et talumatu olemise piin ometi kiiremini lõppeks . 
52	NA	 Ent jumal ei vastanud ta palvetel . 
52	NA	 Jumal ei lihtsalt kuulnud teda , polnud kuulnud ka siis , kui siin korteris hõljus veel värske surmahõng . 
53	NA	 Ehk oli ta sellesse leinast läbiimbunud korterissegi tagasi pöördunud seletamatus lootuses , et siin aastaid tagasi alguse saanud surmakeeris ta kasvõi poolkogemata enesega kaasa veab , oli Vladimir rasketel hetkedel enesest tõde välja kraapida üritanud . 
54	NA	 Sõõm kuuma , rinna alla põletava jälje jätvat teed tõi Vladimiri korraks süngeist mõtetest välja . 
54	NA	 Ta hingas sügavalt sisse ja avas laual kannatlikult oma aega oodanud karbikese . 
55	NA	 Karp oli tühi . 
55	NA	 See oli nii ootamatu avastus , et Vladimir ei tundnud esmapilgul isegi pettumust . 
55	NA	 Hinges oli tühjus ja karbis oli tühjus . 
55	NA	 Kaks tühjust olid lihtsalt kokku saanud . 
56	NA	 Ent kui Vladimir valmistus laua tagant tõusma , täitis seni vaid vihmalaulust häiritud toavaikuse juba tuttavaks muutunud lauluviis , mis aina valjenedes pisikese köögi kõige varjatumadki nurgad vallutas , ta hellitavate lainevoogudega ümbritses ja Vladimir tundis , et ei suudaks enam püsti tõusta ka siis , kui ta seda väga sooviks , sest keha haaras magus , uinutav rammestus , mis leebelt enesega kaasa kiskus , ent hirmu ei olnud , ei olnud kübetki , sest aus poodnik , kellesse ta tõesti siiralt uskus , oli lubanud , et karta pole vaja ja teda kätel kiigutavad inglid sosistasid talle , et kõik on hästi ja hirmuks pole põhjust ja oli väga hea , imeliselt hea ning ta vajus aina sügavamale sellesse kaunidusse , kuni sulgunud silmad said taas nägema ja ... 
57	NA	 ... poleks kunagi arvanud , et üks inimene võib üldse nii pisike olla . 
57	NA	 Nagu nukk . 
57	NA	 Nagu sooja teki sisse mässitud , rahutult hingav ning ettevaatlikult , pisut hirmunultki selle uue maailma lõhnu ja värve uudistav nukk . 
57	NA	 Minu laps . 
57	NA	 Minu poeg . 
58	NA	" Ta hoiab imikut süles nii ettevaatlikult ja kartlikult , et mööda koridori ruttav haiglaõde naeratab ja ütleb : "" Julgemalt , isa , julgemalt , ega ta katki ei lähe . "
58	NA	" Ja ärge värsket ema liiga kauaks üksi jätke , eks ? "" "
58	NA	 Ja ta naeratab vastu ning see naeratus on nii kerge tulema , sest just nüüd on ta maailma kõige õnnelikum inimene ... 
59	NA	 ... ei , see ei tohi veel kaduda , see õnnis hetk , see sõnulseletamatult reaalne taaskohtumine , see kindlus ja rahu , mis aegamisi kaugeneb , et anda teed ... 
60	NA	 ... istub pimedas toanurgas , käed tugevalt ümber põlvede põimitud ja nutab . 
61	NA	 Ta heidab kiire pilgu Annale , kes julgustavalt , ent samal ajal murelikult , noogutab , ning istub poisi kõrvale . 
61	NA	 Võtab ta õlgade ümbert kinni . 
62	NA	 Poiss rahuneb aegamisi . 
62	NA	 Toetab oma pisaraist märja põse isa õla vastu . 
63	NA	" "" Sina jääd ka ju kunagi vanaks , eks ju ? "" "
64	NA	 Nii täiskasvanulik on see hääl , nii valu täis ja meeleheitel , ent samas nii vapper ... 
65	NA	" "" Jah . "" "
66	NA	" "" Ja sured ükskord ära ? "" "
67	NA	 Kui raske on selliseid asju rääkida . 
67	NA	 Kuidas küll ei tahaks seda öelda . 
67	NA	 Kuidas küll tahaks valetada või välja naerda , juttu mujale juhtida , pisikese lapse muret pisendada . 
67	NA	 Ei , ei saa , ei tohi , pole õigust . 
67	NA	 Sellistes asjades ei tohi valetada . 
67	NA	 Sellistes asjades peab olema aus , ükskõik , kui raske see ka mõlemale poleks . 
68	NA	" "" Jah , nii on see seatud . "" "
69	NA	 Valus võpatus . 
69	NA	 Võitlus silma tungivate pisaratega . 
69	NA	 Raske . 
70	NA	" "" Ja siis maetakse sind mulla alla , eks ? "
70	NA	" Ja sa oled päriselt surnud ja ma ei näe sind enam mitte kunagi ? "" "
71	NA	 Oh jumal , kui raske . 
71	NA	 Ja ei muretse see pisike , rikkumatu hing ju mitte enese pärast ... 
72	NA	" "" Kui ma saan suureks , siis teen ma sellise rohu , et mitte ükski inimene maailmas ei jää kunagi haigeks ja ei sure ära . "
72	NA	 Sest surma ei peaks üldse olemas olema . 
72	NA	 See on nii vale . 
72	NA	" Täiesti vale . "" "
73	NA	" "" Jah ... "
74	NA	 ... ja jälle kaob mälupilt , ent lõikavat kaotusehirmu enam ei ole , sest kohe ... 
75	NA	 ... lapsed mängivad veepiiril . 
75	NA	 Noorem poiss üritab vanemat liivalossi ehitamisel aidata , ent välja kukub see nii , nagu taolistel puhkudel ikka välja kukkuma kipub ja ta on juba valmis poolnaljatamisi tahtmatult lossiseintele varingut ette valmistavat abimeest korrale kutsudes luuravat õnnetust ennetama , kui Anna õrnalt ta juukseid sasides teda suudleb ning keelusõnad surevad enne , kui jõudsid sündida . 
76	NA	" "" Ära tee . "
76	NA	" Lapsed näevad , "" sõnab ta kulmu kortsutades , suutmata samas naeratust tagasi hoida . "
77	NA	" "" Las vaatavad , "" vastab Anna ja suudleb teda veel korra . "
77	NA	" "" On ses siis midagi halba , kui lapsed näevad , et nende isa ja ema teineteist armastavad ? "" "
78	NA	" "" Ei , ses pole kindlasti midagi halba , "" ütleb ta ja vastab suudlusele . "
79	NA	 Päike kiirgab soojalt . 
79	NA	 Liiv õhkab kuumust . 
79	NA	 Vesi suisa kutsub oma mängleva jahedusega . 
80	NA	" "" Hea on , "" ütleb ta end välja sirutades . "
81	NA	" "" Jah , "" nõustub Anna . "
81	NA	" "" Nii hea , et tahaks , et see päev ei lõppeks mitte kunagi . "
81	NA	 Tahaks , et alati oleks nii . 
81	NA	" Tahaks , et see ei lõppekski . "" "
82	NA	 Naine vaatab talle otsa , naeratus on nüüd kuhugi kadunud , ilme peaaegu tõsine . 
83	NA	" "" Tead , luba mulle midagi , eks ? "" "
84	NA	" "" Luban , "" vastab ta laisalt , mõtetega mujal olles . "
84	NA	 Ettevaatamatult . 
85	NA	" "" Ei , päriselt . "
85	NA	 Ma mõtlen seda tõsiselt . 
85	NA	" See on minu jaoks tähtis . "" "
86	NA	 Ta vaatab uurivalt naist . 
86	NA	 Tõsine , isegi pisikesed murekortsud olid kulmude vahele tekkinud . 
86	NA	 Sellised ohutud ja väga armsad . 
87	NA	" "" Luba , et me jääme alatiseks kokku , eks ? "
87	NA	 Et me ei jäta teineteist kunagi , et kumbki meist ei lahku . 
87	NA	" Lubad ? "" "
88	NA	 Väga tõsine pilk . 
88	NA	 Usaldav . 
88	NA	 Ootav . 
88	NA	 Uuriv . 
89	NA	" "" Jah , ma luban , "" ütleb ta siis ja teab , et mõtleb seda tõsiselt , sest usub praegu kindlalt , kogu südamest , et mitte miski siin ilmas ei suuda neid lahutada . "
89	NA	 Mitte miski . 
89	NA	 Iial ... 
90	NA	 ... ja veel ja veel ja veel , lugematuid kordi , nii et tahaks selle kõige sisse uppuda ja ta upubki , sest end silmini purju juua , ja ta joobki , neid imelisi mälestusi ahnelt enesesse ahmida ja ta ahmibki ja veel ja veel ja veel ... 
91	NA	 Vladimiri äratasid nägemustest ta palgeilt lauale langevad õnnepisarad . 
91	NA	 Ja siis oleks kohe tahtnud karjuda , kogu jõuga nende imeliste ilmutuste külge klammerduda , et kiirelt silme eest olematusesse hajuv kaunis hetk jääks veel kasvõi viivuks , kasvõi üheks nõrgaks hingetõmbeks . 
91	NA	 Kõik oma veel allesjäänud eluaastad oleks ta praegu selle eest ohverdanud , sedavõrd tõeline oli olnud kogetu , sedavõrd päris . 
92	NA	 Nii raske on tõusta , nii neetult raske ... 
93	NA	 Vladimir ei mäletanud , kuidas ta oli vanalinna kitsasse tänavasse peitunud pisikese majakeseni jõudnud . 
93	NA	 Tuikudes , valjult nuuksudes ja silmist pisaraid pühkides oli ta hiliste möödakäijate hirmunud pilkude poolt saadetuna silmist pimedana edasi rühkinud , kuni kiirustamisest väsinud jalad ta ise mööda paduvihma poolt poriseks mülkaks muudetud hämaraid linnatänavaid kohale olid toonud . 
93	NA	 Hingeldades vajus ta viimaseid jõuriismeid kokku võttes poekese ukse vastu , mis ta külalislahkelt avanedes lahkelt sisse päästis . 
94	NA	 Nukralt naeratav poodnik seisis , nagu oleks ta Vladimirit kogu selle aja kannatlikult oodanud , keset oma riiulitele laialipillatud varandust . 
95	NA	" "" Rääkige mulle , "" ütles ta sõbralikult . "
95	NA	" "" Lihtsalt rääkige , see aitab . "" "
96	NA	 Ja siis voolas Vladimirist takistamatu joana välja kõik see , mis hinges kapseldununa juba ammu vabanemist anunud oli . 
96	NA	 Ta rääkis oma armastatud naisest ja kahest südamele kallist lapsest , kes olid olnud talle kõik ja kõiges , rääkis üheskoos veedetud ajast ning uskumatust õnnest , mis näis kestvat igavesti . 
96	NA	 Vladimir karjus enesest välja tolle koletu päeva , mil ta oli koju jõudes politseinike ning tuletõrjujate segasummast läbi murdes eest leidnud tühjakspõlenud korteri ja põrandal lebava Anna söestunud laiba ning nähtut uskumast keeldudes , needusi röökides ja märjal põrandal libastuses tule poolt kui imekombel puutumata jäänud riidekapist leidnud kaks elutut lapsekeha , kes ka surmas vennalikult , kõige selle ilma kurja ja ebaõiglase eest teineteist kaitsta üritades üksteisest kõvasti kinni hoidsid . 
97	NA	 Vladimir lasi enesest välja uurijate poolt ta enese meeleheitlikul nõudmisel viimaks välja öeldud karmi tõe — Annat oli enne tapmist jõhkralt vägistatud , piinatud , ent ta elas veel ilmselt , kui tundmatuks jäänudki koletised , jah , koletised , sest teisiti ei saa selliseid inimesi nimetada , korteri bensiiniga üle valasid , oli elanud veel mõnda aega , et elust tühjaks voolavana , valu ja jõuetuse poolt purustatuna põrandal lebades kuulda seinakappi lukustatud laste aegamisi vaibuvaid appikarjeid , kuni tuli ja suits viimaks kõigile kolmele halastasid ning nende eluküünlad kustutasid . 
98	NA	 Kolm kui vastu tahtmist käest visatud mulla alla mattuvat kirstu , paljude lohutamatute lohutavad õlelepatsutused ja siis üksindus ja üksindus ja üksindus ning kui painajaudusse uppunud märkamatult teineteise järel roomavad päevad täis enesesüüdistusi , viha , valu ja viljatut eitamist . 
98	NA	 Oli aeg , kus ta oli üritanud hingevalu viinaga ravida , ent tulu polnud sest tõusnud , sest valu vaid süvenes ning hing mädanes aina hullemini . 
99	NA	 Päästev tuimus tuli äkki ning ootamatult pärast seda , kui Vladimir oli mitmeid päevi kodust kordagi väljumata ning silmatäitki magamata nagu puuris vabaduse järele kõdunev metsloom masinlikult nurgast nurka sammunud , et juba ta igapäevaseks varjuks saanud hingekraapivat ahastust pisutki alla suruda , sest harjuda sellise jäleda kaaslasega ei saanud . 
99	NA	 Ühel hetkel murdus temas lihtsalt miski ning kadusid nii valu , ahastus kui ka enesesüüdistused , kadus kõik ning selle asemele tuli ükskõikne , päästev ja õnnis tühjus . 
100	NA	 Kui poleks olnud tähelepanelikke naabreid , oleks see tuimus ilmselt ka Vladimiri elamise taagast vabastanud , ent naabrid olid ja mõistsid ja panid tähele ning läbi kurnatuseune hiljem häguselt vaid löökide all ragiseva uksepiida kaeblemist mäletav Vladimir turgutati haiglas üles , kuigi ta elamast väsinud südant tuli korduvalt taas tuksuma ehmatada ning tohtrid pidasid surma piiril edasi-tagasi pendeldanud mehe naasmist elavate ilma pisikeseks imeks . 
101	NA	 Pärast haiglat tuli Vladimiril taas elama õppida ja ajapikku sai ta sellega ka hakkama . 
101	NA	 Tegelikult polegi inimesel igapäevaseks kulgemiseks palju vaja ning kui automaatpiloot oma ülesannetega hakkama saab , jõuavad päevad enamasti kenasti õhtusse ning hommikud ei jää saabumata . 
101	NA	 Loomulikult oli paremaid ja halvemaid aegu , ent kellel neid poleks . 
101	NA	 Kuigi , jah , viimasel ajal oli halvemaid aegu taas palju tihedamini ette tulnud . 
102	NA	 Kui Vladimir oli pihtimuse lõpetanud , seisis ta pikalt vaikides , selg vastu seina toetatud ja vaatas oma värisevaid käsi . 
102	NA	 Justkui oleks kaugelt teekonnalt koju jõudnud , mõtles ta oma tundeid kaaludes . 
102	NA	 Elus tunne oli tagasi tulnud . 
102	NA	 Hea oli taas valu tunda . 
103	NA	" "" Mis see oli , "" küsis ta viimaks tasakesi , peaaegu sosinal . "
104	NA	" "" Teie enese mälestused , mu sõber , "" vastas poodnik . "
105	NA	" "" Jah , "" nõustus Vladimir ja ei küsinud enamat . "
106	NA	" "" Aitäh , "" ütles ta siis . "
107	NA	 Vanamees raputas aeglaselt pead . 
108	NA	" "" Teil pole vaja mind tänada . "
108	NA	 Minult ei saanud te midagi peale ühe väärtusetu ja tühja karbi . 
108	NA	 Kõik , mis loeb , kõik , mis tegelikult tähendust omab , on teil alati enesega kaasas olnud . 
108	NA	 Uskuge mind , miski siin ilmas ei kao , ei sure täielikult , kuni on neid , kes mäletavad . 
108	NA	 Neid , kes mälestusi elus hoiavad ja neid kalliks peavad . 
108	NA	" Neid , kes pole otsustanud unustada . "" "
109	NA	" "" Ent ometi ... miks ... mille eest ... "" "
109	NA	 Käed tõmbasid rusikasse . 
110	NA	 Vanamees astus Vladimiri poole , pani talle käe õlale . 
111	NA	" "" See on elu — vahest väga jõhker ja mõistmatu ja nii ebaõiglane , ent see on elu . "
111	NA	 Meie elu , soovime me seda või mitte . 
111	NA	 Ja isegi rasketel hetkedel ei ole meil õigust alla anda . 
111	NA	 Kasvõi nende nimel , keda enam ei ole . 
111	NA	 Ennekõike nende nimel . 
111	NA	 Teisiti ei tohi . 
111	NA	 Ei saa . 
111	NA	 Pole õigust alla anda , sest siis pole sa enam inimene . 
111	NA	 Oled rämps . 
111	NA	" Oled kõdu . "" "
112	NA	" "" Aga kui enam ei jaksa , kui lihtsalt pole enam jõudu edasi minna ? "
112	NA	 Kui kõik , mis midagi loeb , on jäänud seljataha ? 
112	NA	 Milleks siis enam võidelda ? 
112	NA	" Kelle või mille nimel ? "" "
113	NA	 Poodnik ohkas ning oli ses ohkes nii palju tuttavat valu ja meeleheidet , et Vladimir tundis , kui oleksid nad sel hetkel tolle imelise inimesega üks ja üheks said sel viivul nii nende meenutused kui kaotused ja olid need kõige hingerebivamate peensusteni sarnased . 
113	NA	 Ja oli ses viivus nii palju äratundmist ja alles oma aega ootavat mõistmist , et praegu veel ei olnud jõudu seda tunnistada , oli adumist , et ükski inimene ei saaks ja ei tohikski kogu ses avastuses peituvat tõde ühe sõõmuga tajuda , sest liialt suur oli too silme eest läbi vilksatanud mõistmine , liialt suur ühe väikese ja väeti inimolevuse jaoks , et tilluke tõeseeme kohe tärgata suudaks . 
114	NA	" "" Vahest olen ma mõtelnud , et ehk on nad kõik kusagil alles , need inimesed , keda me kunagi armastanud , kalliks pidanud oleme , Vladimir . "
114	NA	 Ma ei tea seda . 
114	NA	 Keegi ei tea . 
114	NA	 Aga kui see tõepoolest nii on , ja ma tahaksin sellesse kogu südamest uskuda , siis jäävad nad tegelikult alati meiega , sellistena , nagu me neid mäletame , sellistena nagu nad olid ning meie mälestused headest aegadest , me eilsete päevade hetkedest , on sillaks , mis elavate ja siit ilmast lahkunute maailmu ühendavad . 
114	NA	" Pole just palju asju , millesse siin ilmas enam uskuda tasuks , kas te ei leia ? "" "
115	NA	 Vladimir vaikis . 
115	NA	 Käed ei värisenud enam . 
115	NA	 Käed polnud enam rusikas . 
116	NA	" "" Inimvõimuses pole surnuid äratada , me ei suuda olnut oma soovi järgi ümber voolida , ent ma olen oma pika elu jooksul jõudnud arusaamiseni , et kui siin ilmas on olemas kasvõi kübeke õiglust , ja seda peab olema , sest muidu oleks elu tõepoolest väljakannatamatu , siis antakse mõnedele meie hulgast , väga vähestele ja imeharva , siiski võimalus pisut olemise kulgu muuta . "
116	NA	 Minna oma meenutustes tagasi . 
116	NA	 Minna tagasi sellesse eilsesse , mida sa juba päästmatult kadunuks oled pidanud . 
116	NA	 Aidata . 
116	NA	 Toetada . 
116	NA	 Äratada . 
116	NA	" Kas te mõistate mind ? "" "
117	NA	" "" Ma väga tahaks . "
117	NA	" Ma tõesti väga tahaks . "" "
118	NA	" "" Uskuge mind , see on väga hea algus . "" "
119	NA	 Vanamees võttis Vladimiril õlgadest kinni , vaatas sügavalt silma . 
120	NA	" "" Minge nüüd koju , "" Õrnalt ja hoolitsevalt , justkui lapsele . "
120	NA	 Julgustavalt . 
121	NA	 Vladimir noogutas kõhklevalt , siis veel , juba julgemini , kindlamini , astus ukseni , langetas käe lingile , pöördus veelkord aeglaselt , mõtteisse vajunult ümber . 
122	NA	" "" Kui ma homme ... kas .. ? "" "
122	NA	 Sõnad ei tulnud välja . 
122	NA	 Ega polnud tegelikult vajadustki . 
123	NA	 Poodnik ei vastanud . 
123	NA	 Ta vaid seisis , käsi hüvastijätuks tõstetud ning oli ses hetkes sellist soojust ja headust , et Vladimir mõtles , et las siis olla , las jääda pealegi , sest just nii ja just sellisena soovis ta seda imelist inimest mäletama jääda . 
123	NA	 Nii ei öelnud ta enam sõnagi ja lahkus hüvasti jätmata . 
124	NA	 Salamisi jõudu kogunud kutse sai Vladimirist lõplikult võitu mõned päevad hiljem . 
124	NA	 Olles vanalinnas terve pärastlõuna ringi jalutanud , oli ta viimaks sunnitud enesele tunnistama , et ei suuda leida ei end talle ilmutanud poekest ega isegi tänavat , kus see asus . 
124	NA	 Ja polnudki see avastus tema jaoks suur üllatus , sest toda teadmist oli ta tegelikult eneses kandnud alates hetkest , mil ta hüvastijätusõnu lausumata mõttes poodnikuga jumalaga oli jätnud . 
125	NA	 Pigem enese rahustuseks , kui lootuses midagi ka tegelikult saavutada , tüütas ta küsimustega tänavatel ringi jalutavaid möödujaid , kes aga ta segaste päringute peale midagi asjalikku kosta ei osanud ning vaatasid imestunult järele tollele veidrale võõrale , kel juustes juba omajagu halli , suul alatine nukker naeratus ning kelle sinisilmade sügav ja rahulik pilk jättis teda kohanutele mälestusena kaasa kes teab millest võrsunud veendumuse , et nad kohtasid inimest , kes on pikalt ja raskelt teekonnalt elutarkuse poolest rikkana koju tagasi jõudnud ning saanud sel viisil teadma üht lihtsat ja olulist tõde , millega vaid väheseid meist õnnistatud on . 
