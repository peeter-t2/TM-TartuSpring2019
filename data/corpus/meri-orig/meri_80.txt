Lugupeetavad auhinnalised, armsad sõbrad! Riik ja rahvas elavad oma igapäevast elu erineval viisil ja meie tehtud tegude summa ongi Eesti Vabariik. See on muidugi elementaarne tõde, kuid teie töö selles muuseumis annab meile võimaluse hoida oma pilk sellel arenemisteel. Ja saada sellest uut tuge. Austatud Enda Kallas, Ain Raal ja Kadi Salu! Teie töö eesti rahvapärimuse talletamisel on just selliseks toeks kogu rahva eneseteadvusele. Rahvaluulet kõige laiemas mõttes hinnates ja austades süvendame arusaamist, et elu, mis liigub ainult ühesuunaliselt, peab oma väärtushinnangutes haarama mineviku tarkust, kogemust, keeleleidlikkust ja viisikäände. Kõigis uuenemiskeeristes peame seda põlistuuma ikka tundma ja tunnetama. Selles on kestvuse tagatis. Ja see on teie töö, mille eest pälvite tunnustuse. Soovin teile õnne rahvaluulepreemia ja Eesti Vabariigi 82. sünnipäeva puhul!