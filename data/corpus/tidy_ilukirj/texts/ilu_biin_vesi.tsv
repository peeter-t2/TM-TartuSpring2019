par_nr	head	sentence
1	 KUNINGVESI 	 KUNINGVESI 
2	NA	 ROMAAN 
3	NA	 Üheksakümnendate algupoolel oli mul ilmunud kaks raamatut , esimene 79. kevadel ja teine 93-l . 
3	NA	" Nende neljateistkümne aasta sisse mahtus "" lõplik'' pettumine kirjandusmaailmast , milles minusugune kaasalöömist võimalikuks ei pidanud , siis spontaanselt sündinud lühiromaan ja sellega koos avastus , et võin uutes oludes tõepoolest teha seda , mida ma alati teha olen tahtnud — kirjutada ausat , poliitiliselt angažeerimata psühholoogilist proosat . "
3	NA	 Seda ma ka teha kavatsesin , ja ühes kitsamas vesturingis tegin kokkuvõtte : ma pole ennast müünud . 
3	NA	 Ja mida ma siis nii kaotasin ? 
3	NA	 Kui palju ma ikka raamatuid kirjutanud oleksin ? 
3	NA	 Ütleme — kakskümmend . 
3	NA	 Noh , ja nüüd kirjutan kümme ! 
4	NA	 Tundsin tookord seda sõnastades , et olen välja andnud riskantse veksli . 
5	NA	" 99. aasta suvel , kui mul oli kuues raamat kirjastamisel ja seitsmendasse kuuluva kahe romaani käsikirjadki juba olemas , kui ma olin alustanud "" Kuningvee "" esimese peatükiga ja tundnud , et vajan peale mitut järjepanu kirjutatud romaani siiski pisukest lõõgastumist , sai mulle ühe väikese ebameeldiva seikluse käigus selgeks , et mu kaheksas ja kõik sellele järgnevad raamatud võivad ka kirjutamata jääda . "
5	NA	 Kogu selle sügistalve ja järgnenud aastavahetuse ning pikkamisi kevadesse kalduva aja olin ma võimetu jätkama pikaks kujuneda tõotavat tööd , mille valmimiseks saatus mulle mingitki garantiid ei pakkunud . 
6	NA	 Selle seikluse järg viis mind Tallinna Kiirabihaigla koronaarkirurgia osakonda konsultatsioonidele , kus mu seisukorra kriitilisus halastamatu selgusega ilmsiks tuli . 
7	NA	 Mu heaks haldjaks osutus südamearst proua Sirje Sulling , tänu kellele ma jõudsin siiski järjekorra nihkumise lõpuni oodata . 
8	NA	 Et ootamise pinget leevendada , hakkasin käesolevat raamatut edasi kirjutama ja jõudsin just stseenini , kus petetud abikaasa on oma kauni naise väga ihaldusväärsed tuharad tuliseks teinud , kui tuli töö katki jätta ja minna . 
9	NA	 Kirurgid Toomas Andres Sulling ja Raivo Annus ning koos teiega kõik teised operatsioonil osalenud , kardiokirurgilise postoperatiivse osakonna nimetuks või mu äraoleku ajal nägematagi jäänud inimesed ja kogu kardiovaskulaarkirurgilise osakonna pere , kes te mulle oma talendi , professionaalsuse , abistavate käte ja lihtsa inimliku headusega mu maailma tagasi andsite ! 
9	NA	 See raamat on Teile . 
9	NA	 Olgu see väikeseks proovipalaks sellest , mulle kaotsi minema kippunud kõiksusest . 
10	NA	 Aarne Biin 
11	NA	 P.s. Vastavalt härra Toomas Sullingu selgesõnaliselt väljendatud soovile on eelnevas välditud tiitleid , mille toreduse kaotsiminekust mul siiralt kahju on . 
12	NA	 A. B. 
13	NA	 Sügisõhtul , kui väljas uitas tuul ja vihmahood akendel krabisesid , sellel leinahõngulisel nukral tunnil raius ta väikest sõjakirvest meenutava hakknoaga küpsenud liha . 
13	NA	 Sea küljetükk oli terve pealelõuna kaminalakke müüritud konksus rippudes söetulle siniselt süttivaid rasvapisaraid tilgutanud . 
13	NA	 Pealt pruunistunud , seest punakas liha , millel jämedad soolaterad aegamisi sulasid . 
13	NA	 Ta ei suutnud isu taltsutada ja haukas suutäie , pures seda ja hammustas jämedateralist musta leiba peale , kallas hirvejala kujulisse pokaali punast veini . 
14	NA	" "" Tule sööma ! "" "
15	NA	 Ta teadis , kui stiilne see kõik on — hallikirjute sassis salkudega vanamees , kelle tõmmu näo kurde muudab sügavamaks kaldu langev , sügavaid varje jättev kaminatule valgus , see linata , paksu sooniliseks pestud plaadiga laud ja spartalikult lihtne eine . 
15	NA	 Ja selle juurde end keerutav ja vanamehe pilgule meeldida püüdev tumedapäine naine . 
15	NA	 Esmalt söömast keeldunud , lubades vaid saju vaheaja ära oodata , tuli ta nüüd laua juurde ja ulatatud ribitükki kätte võtmata hammustas sealt ning saatis mehele seejuures kõneka pilgu . 
15	NA	" Täpne tsitaat "" Viimsest reliikviast "" , mõtles mees , imestades endamisi , et naine seda õiges seoses kasutada mõistab . "
15	NA	 Sa oled mind taltsutanud — tähendas see nii filmis , kui ka antud juhul . 
15	NA	 Ja mees märkis endas ära huumorisädeme . 
15	NA	 Kõiges kokku oli tubli annus teatraalsust , ebaehtsust . 
16	NA	 Kui sa juba kord tunnetad olukorra stiilsust , siis tähendab see vaid ühte — sa ei ela selles hetkes , vaid jälgid toimuvat kõrvalt , oled kahestunud . 
16	NA	 Teades seda , ei osanud ta aga välja mõelda , mil viisil saaks ta olla hetkel ehtsam ja vahetum . 
16	NA	 Ja see polnudki üldse oluline . 
17	NA	 Ta oli trepist alla läinud , astunud töökotta , ette nautides õhtut , kui tema lihakäntsakas küpseks on saanud . 
17	NA	 Oli kõletuuline ja sajune sügispäev ja ta vajas soojust , head kõhutäit ning kaminatuld . 
17	NA	 Kõik see näis talle kindlustatud olevat , ja seal oli Mirjam talle lehe ulatanud , küünega artiklile osutanud . 
17	NA	 Ta oli püstijalu selle läbi lugenud , vihmamärgade laikudega , niiskuse järgi lõhnavalt karedalt paberilt . 
17	NA	 Siis oli ta lehe tagasi andnud , vaadanud ilmetul pilgul — ta teadis seda , sest nägi end sellest hetkest saadik otsekui ekraanilt , ja sõna lausumata oli ta hakanud vanu , ebaühtlase kõrgusega paeastmeid pidi üles tagasi minema . 
17	NA	 Pea juba laeavasse kerkimas , oli ta näinud , kuidas naine töökitli seljast võttis , omi kastanpruune lokke kohendas ja talle järgnes . 
17	NA	 Ja tundes , et võltsib , oli ta seda märkamata jättes elukorrusele tõusnud ning lasknud Mirjamil , kui see üles ja klaasesikust tema eluruumi jõudnud , end hetke jooksul kohmetuna tunda , sest mees seisis asjalikult kamina juures ja torkis praevardaga küpsevat liha ega teinud naist märkamagi . 
18	NA	 Olukord tegi talle kohatut nalja . 
18	NA	 Naine arvab , et on oma tunni ära oodanud , ja mees uurib teda küsival pilgul — oli asja ka või ? 
18	NA	 Ja selleks , et olukord asjakohaseks saaks , oli ta kaminaorgi käest pannud ja astunud aseme juurde ning sinna räntsatanud . 
18	NA	 Ta oli küsinud endalt — kas Mirjam tõepoolest tuleb ja istub selle pööraselt luksuslikuna näiva nahkpolstriga , lamamispaiga servale ja kaevab käe ta salkudesse . 
18	NA	 Mõistagi vajas temaski peituv hellitatud olevus just nimelt sedasorti lohutust , ta peanahk hakkas seda puudutust oodates koguni kihelema . 
18	NA	 Kuid samal ajal irvitas mõistuse korrusel kükitav halastamatu skeptik selle soovi üle . 
18	NA	 Nimelt nii end ju maha müüaksegi ! 
18	NA	 Ja ta oli , käsi kukla alla seades , igapäevaselt ükskõikses toonis öelnud — võtku naine istet . 
18	NA	 Ega tal kroonu jalad ole ! 
19	NA	 Hetke kõhelnud , oli vanamehest vähemalt kakskümmend aastat noorem naine hoopis ruumis ringi rändama hakanud . 
19	NA	 See lamekaarvõlvide alune veskilagi , mille mees mõne aastaga stiilseks eraklaks oli kujundanud , näis toda kaunis lihtsat hinge huvitavat . 
19	NA	 Ta vaatas huuli torutades maale ja graafikat , uudistas raamatukappide rivi klaasidetaguseid ... köiteid Ta ümises uskumatult . 
19	NA	 Siis avastas ta kirjutuslaua ees tepitud nahkpolstriga leentooli , imetles seda . 
19	NA	 Ta teadvat , see on televiisoritool ! 
19	NA	" Ja siis äkki täis suurimat imestust : "" Jestas , aga sul polegi telkut ! "" "
20	NA	" "" Seebikasti ! "" urahtas mees . "
21	NA	" "" Kuidas sa siis sedasi elad ? "" "
22	NA	 Mõtte , et Mirjam võiks talle oma vana teleka tuua , tõrjus mees otsustavalt . 
22	NA	 Ta ei hakanud seletama , ütles vaid , et eelistab ilma hakkama saada . 
22	NA	 Ja selleks ajaks oli olukorra lumm juba hajuma hakanud . 
22	NA	 Ta oli end asemelt üles vinnanud ning liha küpsemast ära võtnud . 
23	NA	 Nüüd valas ta ka Mirjamile hirvejala kujulisse rohekast klaasist pokaali punast veini ning lahjendas seda veega . 
23	NA	 Tegemata väljagi lähedust pakkuvast vihjest , oli ta ribi koos lihakäntsakaga naise ette taldrikule asetanud . 
23	NA	 Ta mäletas , mida Saint-Exuperie ütleb taltsutamise kohta . 
23	NA	 Tema ei tahtnud üldsegi võtta endale vastutust selle taltsutamist ihaleva olevuse pärast . 
24	NA	 Nad polnud mingid noored romantikud . 
24	NA	 Mõlemad olid abielus olnud . 
24	NA	 Mees oli seaduse järgi praegugi abielus , kuigi elas juba mõnda aastat naisest lahus . 
24	NA	 Teades , mis on lohutuse hind , vaatas ta kainel pilgul suures ruumis ringi . 
24	NA	 Kõik see , mida ta aastate pikku enda ümber loonud oli ... 
24	NA	 Ta teadis — on valida , kas üksi ja ise endaga toime tulla ... või reeta kogu see habras illusioon , mis talle meenutas , et on olemas veel midagi peale maise heaolu . 
24	NA	 Midagi pole olemas teadis ta suurepäraselt , mitte midagi ! 
24	NA	 Me lihtsalt liigume oma unistuste poole või kaugeneme neist . 
24	NA	 Ja ongi kõik ! 
25	NA	 Ta ei jaksavat uskuda , lausus naine usalduslikkusest soojalt kahiseval häälel . — Et mida ? — Kõike , seda elamist , seda õhtusööki ... 
25	NA	 Nii ju ei elata ! 
26	NA	 Mees andis öeldul ajas pikkamisi hajuda , enne kui sõnas — ka nii elatakse , vähemalt tema elab , ja mis erilist selles siis olevat ? 
27	NA	 Ta oli sunnitud seletama — ta on tahtnud alati sedasi elada et võiks , millal vaid mõte tuleb , võtta pähe turgatanud raamatu , otsida täpset tsitaati , lugeda üle mõnd eriti meelde jäänud lõiku või süüvida maali , vaadata , kuidas kunstnik ikkagi on valgusega töötanud Ei , see on natuke pikk seletada , aga valguseta poleks ju midagi . 
27	NA	 See , kuidas meister asju on kujutanud , näitab tema nägemise eripära . 
27	NA	 Maal on alati teatavas mõttes abstraktsioon , käsitlus sellest , mida silmad on näinud , mitte nähtu ise . 
27	NA	 Nagu kõik muugi . 
27	NA	 Kirjaniku sõna ei ole ju ka ometi identne elunähtustega , vaid tinglik kokkulepe neid selle abil aimatavana esitada ... 
28	NA	 Mees vakatas , ja kuna ta ei tahtnud näidata , et oli taibanud jutuajamise mõttetust , maskeeris oma vaikimist isuka söömisega , samal ajal kui väljas aina hämardus ja oli juba aeg tuli süüdata . 
28	NA	 Otsustanud romantilist meeleolu enam mitte süvendada , jättis ta paksu küünlavahasse mattunud pronkslühtri rahule , klõpsatas lülitit , ning kõrgele võlvialusesse hämarusse peitunud metallkuplis elektripirn saatis lauale ümmarguse valguslaigu , kogu muu ruum uppus aga veel sügavamasse hämarusse . 
29	NA	 Korraga ilmus klaasvaheseina taga pimedusest kolmnurkne tükk hilisõhtust sajutaevast . 
29	NA	 Keegi sisenes raskest uksest endisele veskilaele , ja mees tundis siluetist ära või pigem küll aimas , kes on tulija . 
29	NA	 Ta läks ja avas hämaruses käsikaudu vaheust otsivale külalisele , laskis tuppa sajumärjas nahkkuues ja tuulest ning rõskusest sasitud juustega naise . 
29	NA	 Nüüd hakkas see olukord talle juba võllanalja tegema . 
30	NA	 Tiiu marssis sisse nagu võidukas kindral alistunud linna . 
30	NA	 Ta hele , reibas hääl kõlas nagu eskadroni kornet . 
30	NA	 Ta ei tahtvat õhtuidülli segada , aga siin ta nüüd olevat . 
30	NA	 Ja tutvustamisel Mirjamile — ah et kunstnik ? 
30	NA	 Kõik kunstid selged , mis ? 
30	NA	 Ja selle juures peaaegu südamlik hammastepaljastus ... 
31	NA	 Mirjam ütles , et hakkab nüüd minema , et ongi sobimatult kauaks istuma jäänud . 
31	NA	 Ja peagi olid abikaasad kahekesi , hetke jooksul tinases vaikuses , kuni Tiiu selle katkestas . 
32	NA	" "" No tee ometi valgust ! "
32	NA	" Ma tahan näha missuguseks sa selle koopa oled vuntsinud ! "" "
33	NA	 Meest pani taas imestama naise intuitsioon . 
33	NA	 Ta oli olnud valmis õhu puhtaks lööma , oli sõjakas ja võidus ette kindel olnud . 
33	NA	 Ja äkki oli ta häälestatus muutunud . 
33	NA	 Ära aimanud , et täna ei õnnestu tal abikaasat provotseerida , et mees ei kavatsegi end süüdlasena tunda , oli matroon otsustanud järgmisele ringile minna . 
34	NA	 Kui siis kogu ruum elektrivalgusest kiiskas , marssis Tiiu sellele tiiru peale , uuris hindavalt kolmekümnendate aastate mööblit , mida üksikute unikaalsete esemetega täiendatud , vidutas silmi maalide ees , noogutas graafika peale ja pöördus järsult korteriperemehe poole . 
34	NA	" "" See maksab päris korraliku kopika , see kõik kokku , mis ? "
34	NA	 Annad sa endale aru , et me oleme ikka veel seaduslikus abielus . 
34	NA	" Pool sellest kuulub täie õigusega mulle , ah ? "" "
35	NA	 See oli huumor , Tiiu arusaam naljast . 
35	NA	 Mees teadis , et proua ei kõhkle hetkegi , kui tal tõepoolest järjekordne rahahäda kaelas on , kätt tema vara järele sirutamast , aga praegu ta tegi lihtsalt nalja , näitas võimalikku jõupositsiooni , et siis kohe järele anda . 
36	NA	" "" Laadna , sellest ei ela ega sure . "
36	NA	 Haudu siin oma mune nii palju kui kulub ! 
36	NA	 Aga litse ma siin ei salli . 
36	NA	" Muide , ta on sul ju päris noorukene veel . "" "
37	NA	 Tiiu tahtis näha , millega tema teinepool siin oma aega täidab , ja mees viis ta trepist alla töökotta . 
37	NA	 Naine vaatas vaid pealiskaudselt kõikvõimalikke pusse , mille valmistamisest tema plehku pannud abikaasa end nüüd elatas . 
37	NA	 See rämps ei huvitanud teda . 
37	NA	 Siis uuris ta pooleli olevat ehete seeriat . 
37	NA	 Kuulas vaid viivu seletusi , et need graveeringud , et Mirjam just neid teebki , et siin on joonised , eskiisid ... 
38	NA	" "" No laula , laula ! "" resümeeris ta . "
38	NA	 Polnud mõtet temaga vaielda . 
39	NA	" "" Jääd sa ööseks ? "" päris mees . "
39	NA	 Naine saatis kiire , sädeleva pilgu . 
39	NA	 Teda oli teolt tabatud . 
39	NA	 Kord ometi pidi tema asuma kaitsepositsioonile . 
40	NA	" "" Kas sa tahad , et jään ? "" "
41	NA	 Mees kehitas napilt õlgu . 
41	NA	 Millal on tema tahtmisega arvestatud ! 
42	NA	 Kui nad siis teine teisel pool söögilauda istusid , kui Tiiu oli hirvejala kujulise pokaali eemale lükanud ( pese puhtaks , tema ei joo igasugustega ühest klaasist ) , kui temagi jaoks oli raiutud kondiga lihatükk ja ta seda oma ühtlaste , kadestamisväärselt tervete hammastega pures , nautis mees ruumi siginenud tuulevaikuse meeleolu , hetkelist puhkust selle energiast lõhkeva inimesega , kes oleks pidanud mõjuma masendavalt , kuid kokkuvõttes oli vaid veidi väsitav . 
42	NA	 Meest sidus temaga miljon ühist mälestust , kogu elatud elu , alates sellest hetkest , kui paari-kolmeaastane Veski-Tiiu oli siinsamas ukse ees tammil kurjustava pilguga jälginud neid , koolipoisse , kes võistlesid , kui lähedale paisusilmale oma uisupoognatega tulla julgevad . 
42	NA	 Hetkeks meenus see täie selgusega . 
42	NA	 Lumehelbeid udendav videvik , klobisevad uisud , mis voolust õhukeseks kulutatud , tasa nagisevasse jäässe pragudevõrku muljuvad , ohtlikult mustendav vesi , mis üle luukide kaardudes äkki valgeks vahumölluks muutub ... 
42	NA	 Sellest oli nii tohutu aeg mööda läinud . 
42	NA	 Terve pool sajandit ! 
42	NA	 See oli olnud veel õndsa isakese päevil , taipas mees ja korraks puudutas teda tolle aja äng . 
42	NA	 Ja samas ka heldimus . 
42	NA	 Ta silitas põgusalt peoga laual lebavat käsivart , mille prinkus oli peagi asendumas lõtvuse ja kortsudega , mis oli aga ikka veel seesama käsi . 
42	NA	 Ning naise näkku ilmus viivuks soojus , seesmine naeratus . 
43	NA	 Taibanud , et saatus on lisanud tema igatsetud kõhutäiele lihale ja veinile veel ka seadusliku lembuse , tajus hallikirju sasipäine mees äkki peaaegu heldimust . 
43	NA	 Kuigi ka see oli nõrkus , mis teda tema eluviisist lahutada ähvardas . 
43	NA	 Ja ta küsis hetkelise selguse mõjul — kas ta ikka tõesti tahab siin ja just nii elada ? 
43	NA	 Või on see kõik lihtsalt üks mäng , ehk isegi kiusuajamine naisega , kellest ta muidu võitu pole saanud ? 
43	NA	 Või mis see kõik kokku üldse on ? 
43	NA	 Ta ei teadnud . 
44	NA	 *** 
45	NA	 Liialt vana ja ükskõikne , et asjade olemuse üle juurelda , lamas ta seejärel avasilmi pimedust vahtides ja kuulas tuttavaid hääli . 
45	NA	 Endiselt robises sadu vastu klaase ja kaugemalt oli kuulda puude kohinat . 
45	NA	 Lõpmatult mühises vesi üle paisuluukide . 
45	NA	 Seda heli oli ta lakanud isegi teadlikult kuulmast . 
45	NA	 Ja läbi massiivsete paeseinte ja lagede võis aimata ratta pöörlemist . 
45	NA	 Loodusjõud tegid oma tööd , radiaatoreist imbus soojust ja katusekivid juhtisid taevase vee ära , laskmata sel magajatele kaela sadada . 
45	NA	 Siinsamas kõrval hingas keegi tuttavas rütmis , ja see oli antud helide keskel küll täiesti harjumuspäratu . 
46	NA	 Mehis Seppmeister asetas käsivarre pea alla — kindel märk sellest , et uni on tükiks ajaks läinud . 
46	NA	 Ta otsustas siiski asja üle järele mõelda . 
46	NA	 Tõepoolest , ta oli ju alles paari nädala eest oma maastikuautoga linna sõitnud , nautinud ennast selles stiilselt koledas kastikujulises masinas , lohmaka tolmumantli krae üles tõstetud ja päikeseprillid ninal . 
46	NA	 Muud käigud tehtud , oli ta valinud varitsuspositsiooni sellel tänavanurgal , millest Tiiu ei saanud lõunale minnes kuidagi möödumata jätta — kui ta ikka oli oma kontoris . 
46	NA	 Aga Mehise asjad olid aetud ja tal oli aega , millest polnud kahju . 
46	NA	 Mees tahtis ennast naisele näidata . 
46	NA	 Lõpuks oli ta saavutanud selle , mida ihkas , sõltumatuse ja võimaluse teha just seda , mis meeldis . 
47	NA	 Ei tohi ülbeks minna ! 
48	NA	 Nahkkuues ja kuklasse krunni keeraud halliseguste blondide juustega naine oligi ilmunud kiirustaval kõnnil , auto võtmeid ümber sõrme keerutades , ja Mehis oli teda signaalitörtsuga kutsunud . 
48	NA	 Veidi silmi pilutanud , oli naine tulnud , pärinud säraval õeluseilmel , mis kaitseliitlast mees mängib . 
48	NA	 Loomulikult oligi tegu armeedžiibiga , aga selline asi nagu stiil ei pidanuks eriti mahtuma Tiiu arusaamadesse . 
48	NA	 Mood , seda küll , aga mitte stiil ! 
49	NA	 Ta oli lasknud end sõidule võtta , oli küll nina kirtsutades öelnud , et see sõnnikuvanker raputab sooled sõlme , kuid näha oli , et mehe välised edutunnused talle siiski imponeerisid . 
49	NA	 Nad olid koos tõusnud neid kitsaid , armetuid betoonastmeid mööda kolmandale korrusele ja korterisse sisenedes oli Mehis endalt küsinud , kuidas sai see paik talle kunagi koduks olla ? 
50	NA	 See polnud igatahes elu ja ammugi mitte abielu . 
50	NA	 See oli külg-külje kõrval vegeteerimine naisega , kes oli alati kuhugi kiirustamas ja millegi pakilisega kimpus . 
51	NA	 Kas tema , veskierak ja pussimeister , oli tulnud , et tõesti eputada selle naise ees , kellele ta terve tohutu ühise aja jooksul hetkegi korda läinud ei olnud ? 
52	NA	 Nagu äsja , olid nad ka seal linnakorteris äkki sülelusse langenud , olid armatsenud pööraselt , eale sobimatu kirega , ja seejärel oli naine kiiruga mune ja sinki praadinud , müslile jogurti kallanud ... 
52	NA	 Ja lahkudes oli vaid napilt soostunud , et küll ta kunagi ka sinna sõidab , et ikkagi lapsepõlvekodu ... 
53	NA	 Mehis oli ligi seitse aastat vanem , ja nii polnud tal selle veskiplika suhtes tekkinud võõristusbarjääri , mis eraldas teda kõikidest kooliõdedest . 
53	NA	 Selle jäiga apartheidi põhjus peitus siinsamas üle tee asunud lastekodus , aga selle allikate jälile polnud koolipoiss kunagi jõudnud . 
53	NA	 Alepõllu koolini oli siit paar kilomeetrit , ja selle maa kõndisid kasvandikud maha kolonnis , mis koosnes selgelt kahest tihedast grupist — poisid ühes summas , tüdrukud teises . 
53	NA	 Koolis oli mõeldamatu , et õpetaja oleks suutnud mõne poisi ükskõik mis ähvardusel tüdrukuga ühte pinki istuma sundida . 
53	NA	 Enamgi veel . 
53	NA	 Isegi tüdrukute pingiritta omaette pinki istumine ei tulnud vabatahtlikult kõne allagi . 
53	NA	 Valitses lausa põletav vaen , mis ka külalaste hulka üle kandus . 
53	NA	 Õhtuti kooli internaadis see küll häbelikult hajus , sündis aga iga koolipäeva hommikul uuesti . 
54	NA	 Tiiu Erma oli nii palju noorem , et nad koos koolis ei käinud . 
54	NA	 See , et poiss ta olemasolu üldse teadis , oli omajagu juhuslik . 
54	NA	 Pinginaaber elas siinsamas , kõrvalmajas , ja nii see hiiresabapatsidega plika ta teadvusse kuidagi sigines . 
54	NA	 Aga kuuekümne neljandal või viiendal , kui temal siinse paigaga kõik sidemed juba katkenud olid , oli ta tüdrukuga kord koos rongis sõitma juhtunud , ja Tiiu oli igasuguse kõhkluseta tulnud juttu puhuma . 
54	NA	 Oli siis terashall , bordoopunase randiga tehnikatudengi müts see ahvatlus , või proovis neiuhakatis oma võluvust iga tuttava meesolevuse peal ? 
54	NA	 Viisteist , nagu ta siis oli , aga silmatorkavalt küps , heleblond , sädelev , lihtsalt patuselt meelas ... 
54	NA	 Mehis ei olnud algul suutnud ära arvata , kes see edvistav neiunähvits selline üldse on , kes teda koduselt sinatas , talle külje alla puges . 
54	NA	 Ja Tiiu oli naernud ning käskinud meenutada . 
54	NA	 Mõttes läbi lapanud kõik kunagised peotuttavad ja klassikaaslaste nooremad sõsarad , oli poiss ausalt tunnistanud , et ei tea . 
54	NA	 Ja tüdruk , ülimalt rahul , et sai endast ikkagi kolmandiku vanema meesolevuse kimbatusse ja piinlikku hämmeldusse ajada , oli end lõpuks tutvustanud . 
54	NA	 Tiiu Erma ... 
54	NA	 Missugune Erma ? 
54	NA	 Eelkooliealine põnn , kes oli vaevu meeles , ja mees tundis äkki mingit süüd , et vaata , teine mäletab sind , ütleb , et olid nii kihvt poiss ja kõigist teistest teistmoodi , ja tema ei mäletagi , pole osanud aimata ... 
55	NA	 Kehra jaamas maha läinud , oli tüdruk läbi klaasi märku andnud , et Mehis akna avaks . 
55	NA	 Veel oli ta kurisevat ja nurruvat häält kuulda lasknud ning kui rong juba liikus , selle kõrval kõndides poissi suudelnud , riivanud kiirustamisi ja oskamatult huultega Mehise suunurka . 
55	NA	 Saanud pidama viimasel perrooninukal ning seal hüvastijätukätt pea kohal lehvitanud , sööbis ta mehe meelde nagu sümbol , nagu viiulivõti , niisama täiuslik oma vormis . 
56	NA	 Mehis oli uskunud , et meeldib tüdrukule , ja see oli täitnud teda palava pingega . 
56	NA	 Umbes samamoodi võiks arvata küülik , et meeldib anakondale ... 
57	NA	 Tegelikult oli tänane Mehis Seppmeister ammuilma lakanud kedagi süüdistamast . 
57	NA	 Nagu hunt pole süüdi , et ta lambaid murrab , nagu rästik pole süüdi , et hiirt salvab ... 
57	NA	 Igaüks täidab vaid talle antud osa , nagu see kord raamatus kirja on pandud ... 
57	NA	 Oleks vaid aru seda õigel ajal mõista ! 
58	NA	 Naine norsatas ja keeras külge . 
58	NA	 Ja nagu lehekülge pööranud , süüvis mees möödunud õhtupooliku meeleollu . 
58	NA	 Süütunne muljus äkki täie raskusega hinge . 
59	NA	 *** 
60	NA	 See oli alanud ühel maipäeval . 
61	NA	 Kõigepealt oli see lihtne , puhas õnnetunne . 
61	NA	 Ta ärkas oma maailma , tajus enda ümber kodu , seda mugavust ja ilu , mida ta kaua kogunud ja loonud oli . 
61	NA	 Ja ta pilgule avanes läbi klaasseina ja avatud välisukse kaunis vaade kevadisele paisjärvele , mida taamal raamisid vanad , suured puud . 
61	NA	 Nende lehekroonid olid alles hiirekõrvul , heledad ja igal liigil isevärvi . 
61	NA	 Ja kõige kohal valgust laotav taevas oma lõputus puhtuses . 
62	NA	 Koputus kordus ja mees taipas nüüd , et just selle peale ta ärganud oligi . 
62	NA	 See kostis siitsamast , võlvlaega ruumi esikust eraldavalt vaheseinaklaasilt ja nüüd alles leidis pilk naise , kes päris ta lähedal esiku poolel seisis , jäädes välisuksest paistva heleda maastiku kõrval varju . 
63	NA	 Ennast lõunauinakul magama unustanud mees ajas tasa torisedes jalad alla , avas ja viipas naise ruumi astuma . 
63	NA	 Ta oli seda tumedapäist noorikut kohanud siinsamas , teisel pool silda tillukeses postkontoris , kui ta sealt helistamas käis . 
63	NA	 Nad olid vahest mõne sõna vahetanud , jõudmata siiski ületada seda piiri , mis neid siin , vaikses maakohas oleks lubanud tuttavateks pidada . 
63	NA	 Nad teietasid nimelt , ja selles ümbruses teietati üksnes võhivõõraid . 
64	NA	 Esmalt edasi astumast kõhklev , ületas tulija ilmselt nii sisemise kui välise rajajoone , tegi sammu üle läve ja uudistas nüüd avalikult ruumi , mida ta mingi aja jooksul siinsamas läbi klaasi juba teha oli võinud . 
64	NA	" Ta suu läks prunti ja silmad suurenesid imestusest ning ta häälitses : "" T-ssa Juudas ! "" "
65	NA	 Vanamees ( kindlasti külalise silmis ja seetõttu ka nii ennast tundev ) märkis endas ära teatava lõbususe . 
65	NA	 Temal ei käinud siin enamasti selliseid , kes nii siiralt ja kohmakalt oma imestust avaldanud oleksid . 
66	NA	 Jah , ta tuleb kohe alla ! 
66	NA	 Ta juhatas tulnuka viipega väljuma veskiesisele ja , taibates küll , et see näib peaaegu väljaviskamisena , lükkas suure , raske välisukse kinni . 
66	NA	 Teisiti polnud see võimalik . 
66	NA	 Tema pidi ukse taha jäävast luugist trepile minema , laskuma seda mööda töötuppa . 
66	NA	 Turistidele giidi mängiv naine toogu oma uudishimulikud sinna väljast , maja teise korruse ukse juurde viivat teed mööda . 
66	NA	 Veskimaja oli nimelt ehitatud maakaldele vastu tammi väliskülge . 
66	NA	 Suur uks , mille ta äsja sulges , tõi otse katusekorrusele , kunagisele veskilaele ja räästas algas maa kõrguselt . 
66	NA	 Poolkelpkatus ümbritses nagu müts lamekaarvõlvidega pööningukorrust . 
66	NA	 Teisele korrusele sai niisiis paisu välisküljelt laskuvat teed pidi ja esimesele pääses jõe poolt , mööda veeäärset rada . 
66	NA	 Seal olid ruumid vaid poole hoone põhja ulatuses , ülejäänu jäi juba maa sisse . 
66	NA	 Kobamisi hämaruses liikuv mees tajus taas seda pelgusele sarnanevat vastumeelsust . 
66	NA	 Niisama paratamatu , kui järgnev ka oli , oli turistide vastuvõtt alati ka kerge eneseületamine . 
66	NA	 Ainus ebameeldivus , kui täpne olla , ta erakuelus . 
67	NA	 Tusane ja halvasti kammitud halliseguste juustega mees , töökittel seljas , viipas vaid uksel ja taganes hoone sügavusse . 
68	NA	 Jah , ta on pussimeister , nagu sildilt lugeda võidi . 
68	NA	 Ta ei seletanud õieti midagi . 
68	NA	 Juba oli ta gaasikraani avanud , süütas ääsil tule ja lülitas ventilaatori sisse . 
68	NA	 Juba oli tal teraslatt otsapidi siniselt huugavasse lõõma pistetud , juba tõmbas ta kaltsuga alasilt tagi maha ja võttis käsihaamri . 
68	NA	 Nii seda keskmise suurusega vasarat nimetatakse , sellist , millega sepp ise rauda taob , kui tal pealelööjat käepärast ei ole . 
68	NA	 Peaaegu õlgvalge helenduseni kuumutatud latiots alasile ja kohe hakkas see löökide all peenenema ja venima . 
68	NA	 Ta teadis , et vaatajad ei taipa praegu mitte midagi . 
68	NA	 Noa tera peaks olema õhuke ja lapik , aga see , mida tema tagus hakkas üha enam koonilist orki meenutama . 
68	NA	 Teise kuumutamisega võttis ta ette latiosa peeneks taotud otsast mõni sentimeeter kõrgemal , ja see sai tõepoolest järjest rohkem noakujuliseks . 
68	NA	 Tagumisviis , kus pussi alustatakse roost , tundus talle endalegi pentsik , kui ta selle kord oli kasutusele võtnud , aga see võimaldas peaaegu kogu töö pihte kasutamata ära teha , ja igaüks , kes vähegi sepatööd proovinud , taipab , milline hõlp sellest tuleneb . 
69	NA	 Pealtvaatajad olid vait jäänud ja mees otse tundis nende teravnevat tähelepanu . 
69	NA	 Nad olid aru saanud , mis sellest punaselt hõõguvast rauatükist löökide all vormub . 
69	NA	 See on üks lummavamaid vaatepilte , kui näed , kuidas kalk , alistumatu teras iga löögiga järjest enam ja enam sulle tuttavat eset meenutama hakkab . 
70	NA	 Tera üldkuju välja tagunud , asetas meister alasisilma meisli , tõstis sepise sellele ja lüües ettevaatlikult haamripõhjaga tera ülemisele küljele , raius valminud töö lati küljest peaaegu lahti , hoidudes siiski metalli lausa läbi löömast , et vasara laupa tera otsas mitte vigastada . 
70	NA	 Siis asetas ta valmiva pussitera alasile , surus vasara selle peale ja murrutas lati lõplikult lahti . 
70	NA	 Veel üks soojakord , ja nüüd juba pihte appi võttes sepistas meister välja tera profiili . 
70	NA	 Õieti oleks seda tulnud teha lihtimishaamri abil . 
70	NA	 Nimelt on metalli silumiseks sepal selline lameda laubaga ja neljatahulise pinniga vasar , mis asetatakse sepistatavale esemele ja lastakse abilisel kahekäevasaraga sellele peale lüüa . 
70	NA	 Aga tal ei olnud pealelööjat ja nii pidi ta ise väga täpselt lööki doseerides vormima pussitera ristlõike rombi kujuliseks . 
70	NA	 Ta tõstis siniseks tõmbunud eseme pihtide vahel üles ja päris — kas see tuletab midagi meelde ? 
70	NA	 Õige , see ei ole veel puss , aga sellest näib saavat puss ! 
71	NA	 Tal õnnestus peaaegu alati märkamatult vahetada kuum , äsja sepistatud tera ääsi serval vedeleva jahtunud tera vastu , mis nägi välja väga sarnane , ilma et oleks pidanud midagi seletama . 
71	NA	 Sõnalausumata sulges ta gaasi ja läks käia juurde . 
71	NA	 Sädemeid pilduv ja kriiskav käiamistöö pole ammugi nii huvitav vaadata . 
71	NA	 Seepärast piirdus ta vaid kõige üldisema kuju andmisega . 
71	NA	 Hele , ja nüüd juba tõesti päris nuga meenutav teratoorik lendas kõlinaga sahtlisse ja mees asetas lauale valmis pussi . 
71	NA	 See tekitas ahhetuse nagu alati ! 
71	NA	 Esmalt tagitunud teraslatt , siis töödeldav sepis , võrdlemisi robustne käiatud tera , ja äkki kõrgläikeni poleeritud , sinetuseni ihutud põletavterav noakaunitar oma terase ja puidu viimistletud vormiühtsuses . 
72	NA	 Nagu alati , leidus keegi mees , kes tahtis tera katsuda , kes vestis paar laastu lepahalust ja ümises imestunult ning tunnustavalt . 
72	NA	 Meister asetas lauale ka tupe , lasi mehi hetke sööta neelata ja nimetas hinna . 
72	NA	 Esimene noaproovija otsis kiirustades rahakoti ... 
72	NA	 Nüüd siis oligi see täpsust nõudev hetk , kui pidi laskma viivu kadedusel kasvada , enne kui sahtlist lauale puistata terve galerii erinevaid pusse . 
72	NA	 Isegi see ilmselt intelligentide seltskond , kes eriti ei peaks vajama ega ka hinnata oskama ilusaid terariistu , hakkas summutatult sumisema . 
72	NA	 Ja nagu kõik muudki , võtsid tuld ka need naised , kui meister teatava viivituse järel välja kraamis väiksemad ilunoad . 
72	NA	 Need polnud muide algselt tema toodangust , vaid ta kasutas laialt müügil olevat plastmasspea ja -tupega valmistoodangut , muutis vaid tera kuju ja tegi korralikud pead-tuped . 
72	NA	 See-eest olid nad veel säravamad , kui tema enda toodang , ja ausalt öelda ka paremast materjalist . 
72	NA	 Mitte nii absoluutsed lõikama , kuid püsisid kord teritatuna kauem vahedad . 
72	NA	 Aga nagu naiste puhul ikka , ei otsustanud mitte tehnilised omadused , vaid ilu . 
72	NA	 Eriti meeldisid muidugi mitte vööle riputatavad , vaid ketiga kaelas kantavad suveniirpussid . 
72	NA	 Nii et poole tunni pärast , kui seltskond töötoast välja valgus , kes oma ostu lihtsalt peos keerutades , kes ukse taha selleks otstarbeks kuhjatud oksahunnikust proovimiseks toigast otsides , võis meister end rikkana tundes laualt siniseid pabereid pakki korjata . 
72	NA	 Ta oli kuu või paari jao elatisega kindlustatud . 
73	NA	 Üks ei olnud lahkunud , ja see oli toosama tõmmu naine , kes turistid tema juurde juhatanud oli . 
73	NA	 Salanaeratus suul , keerutas ta käes ühte neist nugadest , mis ta sookaaslasi imetlushüüdeid kuuldavale laskma olid sundinud . 
73	NA	 Märganud , et mees tema poole pöördus , asetas ta noa kiiresti töölauale . 
73	NA	 Jah , ilus küll , aga tema jaoks siiski liiga ... 
74	NA	 Meister neelatas . 
74	NA	 Ausalt öelda oli ta pikkade üksildaste kuudega rääkimisest kaunis võõrdunud , ta ei tahtnud hästi tooni tabada . 
74	NA	 Ta lihtsalt võttis noa ja ulatas naisele . 
74	NA	 See sobib kleidi kaelaavasse ! 
75	NA	 Kaks ja poolsada krooni on igatahes märkimisväärne kink , ja selle vastuvõtmine pani giidi kõhklema , kuid mees sulges lühida käeviipega jutuajamise . 
75	NA	 Järgmisel korral on tee tuttav ! 
76	NA	 Veel üks polnud lahkunud . 
76	NA	 See , umbes tema enda vanune , täiesti hallide pikkade juustega ja kaunilt kannatliku ning targa ilmega , nooruslikult riietatud mees seisis ääsi varjus ja ootas ilmselt naise lahkumist . 
76	NA	 Mehis oli juba enne kõhelnud , jätnud otsepilguga vaatamata , et ei peaks ära tundma , kuid nüüd ikkagi tundis , oli sunnitud . 
76	NA	 Seda rahvusvaheliselt tuntud nägu oleks ta ka siis tundnud , kui nende vahel poleks kauges nooruses olnud midagi sigineva sõpruse sarnast , millest Mehise tagasihoidlikkuse tõttu kunagi asja ei saanud . 
76	NA	 Teine ulatas terekäe , ja kontrollinud , et ta pihu liiga must pole , võttis meister selle vastu . 
76	NA	 Jah , tema tegeleb nüüd sellega ... 
76	NA	 Ei , ei kirjuta juba ammuilma enam ... 
76	NA	 Ja pääsemaks piinlikust seletamisest , avas ta ühe alumistest sahtlitest ning asetas lauale veel ühe pussi . 
77	NA	 Seni oli ta esitanud igat liiki rahvusvaheliselt tuntud terariistasorte , küll pikka skaudinuga , millel saehammastik seljas , küll Soome moodi suuri ja väikeseid universaalpusse , küll saablit meenutava kitsa , kaarduva teraga fileerimisnuge , küll ümara terapuguga nahastamispusse . 
77	NA	 See siin oli midagi viimastest otsingutest . 
77	NA	 Üpris lihtne joonis — peaaegu sümmeetriliselt noa otsa poole koonduvad selja- ja terajoon , ristlõikelt ellipsikujuline , sirge , taha poole jämenev puust pea , ilustamata parknahast , tupsude ja punutisteta tupp ... 
77	NA	 Ainult et see kõik oli kuidagi kuratlikult stiilne ja funktsionaalne . 
77	NA	 See oli Eesti talupussi täiuseni viimistletud eksemplar . 
77	NA	 Koguni tera poleering ! 
77	NA	 Ta oli kaua katsetanud , kuni leidis viisi , kuidas seda teha . 
77	NA	 Tuli tera peegliks poleerida ja anda siis sellele kahe nulliga abrasiivpaberi abil kindla suunaga , väga ühtlane peenrihveldus , ning siis uuesti poleerida , nii et nuga on küll ülimalt viimistletud , kuid jätab teatava kareduse mulje ... 
78	NA	 See peaks meeldima ! 
79	NA	 Mehis teadis hästi , milline talukultuuri tundja ta viimane külaline on . 
79	NA	 Ta nautis seda süvenevat imetlusnaeratust , kuni teine lõpuks noa lauale asetas . 
79	NA	 Ei , tänan , see on tõepoolest ilus asi , aga ta mõistab meistri suhet sellesse ja ta ei saa seda vastu võtta , ei osta , aga ammugi mitte lasta endale kinkida . 
80	NA	 Mehis lahutas lühidalt käsi ja viipas sisetrepile . 
80	NA	 Sel juhul pakub ta tassi kohvi ... või teed , või piima , või mõdu ... 
80	NA	 Ja-jaa , tal on mõdu täiesti olemas ! 
81	NA	 Nad mõlemad olid viisakusest ja vastastikusest lugupidamisest kaunis kohmakad ja sõnaahtrad . 
81	NA	 Ometi lasi külaline end teisele korrusele juhtida ja seisis kuklasse aetud päi keset veskilage ning uudistas tükk aega interjööri . 
82	NA	" "" Ja minul mitte kuidagi ei õnnestu ! "" "
82	NA	 Kui palju kordi ta olevat proovinud eraklat sisustada , aga ei , see vallutatakse jälle ära . 
82	NA	 Sellest tehakse omade kohtumispaik , kuhu vaid väga valitutel on õnn kutset saada ... kuni see on jälle üldrahvalik palagan . 
83	NA	 Pikalt polnud aega , ülejäänud seltskond juba koondus bussi juurde ja Mehis oli sunnitud mõdukruusi poolikuna tagasi võtma . 
84	NA	" "" Ma tean küll , see on salakaval asi ! "" vabandas professor Bakony . "
84	NA	 Ja kinnitas , et jätab meelde . 
84	NA	 Kui vahest tõesti tahtmist on omaette olla ... 
84	NA	 Ta ei luba , aga seda võib juhtuda . 
84	NA	 Siin on midagi nii silmale kui hingele . 
85	NA	 Kui ta siis töökotta tagasi läks , kummaliselt häiritud oma üksindusest väljaraputatuses ja samas sügavalt rahul , et oli saanud mõne sõna vahetada ühega , kellest ta alati lugu pidanud oli ... 
85	NA	 Professor Jüri Bakony , ikka veel nooruslikult sale , ikka niisama tagasihoidlik ja lihtne ja naeratav . 
85	NA	 Professor , doktor , auliige ja saadik ja mis ta kõik kokku on , eakaaslane ... 
86	NA	 Neis mõtteis kinni , leidis ta lävelt kaks mundrikandjat . 
86	NA	 Oleks vist pidanud mõtlema — ohvitseri , kuid midagi Mehis Seppmeistri sisimas tõrkus . 
86	NA	 Olemata mundriasjanduses kuigi kodus , ei osanud ta öelda , milles nende riietus Nõukogude Aremee ohvitseride omast erines , kui nööbid , õlakutärnid ja kokard välja arvata . 
86	NA	 Üks oli sooja ilma kohaselt frentšis , teine kandis khakivärvi vihmamantlit . 
86	NA	 Aga kõik see , mis jäi mundri sisse , lausa karjus tsivilistidest . 
86	NA	 Vanem meestest , kapteniõlakutega ja plastmassist prilliraamidega tüse jõmm , kellel lotendavad kaelavoldid kraele vajusid , oli seda remonditöökoja meistri ja ühiskondliku liiklusinspektori tüüpi tähtsust täis tegelane , kes oma uue rolli soliidsusest ülimalt teadlik olles seda loomulikuna esitada ei suuda . 
86	NA	 Noorem , tervisest punetav vanemleitnant oleks ehk okupatsiooniarmee komandöri isegi välja andnud , mitte aga mõne tsiviliseeritud riigi ohvitseri , kes ta olla tahtis . 
86	NA	 Nad trügisid sisse ja pärisid kohmakalt — kas on tõsi , et majaperemees teeb terariistu . 
87	NA	 Mehis Seppmeister oli suuri vaevu õppinud andma inimestele võimalust ennast ise avada , mitte neid enneaegselt lahterdama . 
87	NA	 Ta nihutas lauale jäänud pussi meeste poole ja tundis seesmist lõbu , kuidas härrade ootused pettumusega asendusid . 
87	NA	 See oli midagi nii labaselt igapäevast ! 
87	NA	 Asi , mille Mehise viimane külaline hetkepealt oli ära hinnanud — stilisatsioon maarahvale igiomase vormiga tarbeesemest , mille iga detail , kas või lihtne vaskvõru pea lukuks , on saanud täiuseni täpse , harmoonilise ja otstarbeka kuju ... 
87	NA	 Mundrimehed vaid nohisesid , mida nad Mehise arust just pididki tegema , kui nad olid need , kelledena paistsid . 
87	NA	 Ta korjas oma parima noa ära ja asetas lauale kolmekümne sentimeetrise teraga skaudipussi , mis oli peaaegu totter oma lainja terakuju , saehammastiku ja korgiavajahambaga . 
87	NA	 Leidus neid , kes niisuguseid tahtsid ja ta tegi selliseid ning küsis ränka hinda . 
87	NA	 Ja see noort tääki meenutav ese igatahes kutsus ohvitserides esile rahulolumuheluse . 
88	NA	 Meestel oli konkreetne mure . 
88	NA	 Nende malevapealik minevat pensionile . 
88	NA	 Sinna on küll veel ligi pool aastat aega ... 
88	NA	 Nad tahaksid talle aurelva kinkida ... 
89	NA	 Niisiis kaitseliitlased ! 
89	NA	 Sellest ka see tsivilisti ja ohvitseri segu ! 
90	NA	 Nad seletasid — see peaks olema vähke pikem , ilusepis ja mõõga moodi ... 
90	NA	 Tuli välja , et nad pidasid silmas kortikut . 
91	NA	 Tegu olevat inimesega , kes kogu elu on pühendanud Eesti vabaduse eest võitlemisele . 
91	NA	 Küllap oli juubilar poliitvangina kinni istunud , järeldas Mehis Seppmeister , sest metsavennaks oli mees ilmselt liiga noor . 
91	NA	 Kuidas selline inimene omale majoritärnid õlakule oli muretsenud , ei hakanud ta uurima . 
91	NA	 See polnud tema asi . 
91	NA	 Aga tema alluvad omas täispuhutuses tegid Mehise irooniliseks , ja nii ta siis küsis , milleks kortik ? 
91	NA	 Kortik on mereväes kasutusel olnud mõõga aseaine , mida hiljem kandmismugavuse pärast ka teiste väeliikide paraadmundritele lisati . 
91	NA	 Armeeohvitseri aurelv on saabel ! 
92	NA	 Seda muidugi , seda küll ! 
92	NA	 Aga saabel on kallis ja keeruline valmistada ja üldse ... 
93	NA	 Meister oli hoos . 
93	NA	 Pealtnäha enesesse süüvinud pomiseja , filosofeeris ta — kullatud , graveeringutega aumõõk oleks ikka mehe vääriline ! 
94	NA	 Küllap too poliitvangist major on oma alluvatega üht mesti ! 
94	NA	 Mehisel polnud midagi Kaitseliidu vastu . 
94	NA	 Ta uskus , et selles organisatsioonis leiab väljenduse rahvuse valmisolek omariikluse eest surma minna . 
94	NA	 Aga selle esindajad olid mõnigi kord rahuldamata ekstremismiiha sõjamängudes välja elavad romantikud või siis lihtsalt vanuigi oma tähtsustundele sobiva vormi leidnud poolharitud . 
94	NA	 Miks siis ei võiks üks sellistest tulevastel veteranide kokkutulekutel kullatud saabliga ringi patseerida ! 
95	NA	 Oli teinegi põhjus , miks ta seda mõtet sisendas . 
95	NA	 Ta oli tüütuseni tegelenud nugadega . 
95	NA	 Tõsi , ka kortik oleks pakkunud mõndagi ilumeelele ja vormikultuuri tunnetusele , aga saabel oli mõistagi hoopis kõvem pähkel . 
95	NA	 Isegi sellele mõtlemata tajus mees , mis katsumused tal selle töö juures ületada tuleksid . 
96	NA	 Jõuti tehniliste üksikasjadeni , ja seal ilmnes , et kumbki pool ei oma mingit ettekujutust hinnast . 
96	NA	 Seppmeister ei teadnud , kui palju vaeva tal näha tuleb ja ohvitserid ei teadnud , kust nad raha võtaksid . 
96	NA	 Selge oli vaid üks , et see asi maksab nii mõnegi tuhande . 
97	NA	 Neil olevat ebamäärane võimalus ühe auto äramüümise näol , et neile tuli varustusabi , et see abi oli pakitud džiipidesse , ja need džiibid ei ole täpse arvuna kusagil kirjas ... 
98	NA	 Pussimeister küsis irooniliselt — kas nad arvavad , et tänapäeval sellised asjad läbi lähevad ? 
98	NA	 Ja tüse , kortsus palgega kapten ütles , et keeruline ju on , aga üks selline neljarattaline seisab tema eragaraažis ja pole tõesti arvel , aga tema seda muidugi ise endale kuidagi jätta ei saa . 
98	NA	 See hakkaks silma ! 
99	NA	 Ta oleks ikkagi kohe keelduma pidanud ! 
100	NA	 *** 
101	NA	 Nii rumal ei olnud ta kevadel siiski õnneks olnud , et kahte ohvitserijõmmi paljast sõnast kuulda oleks võtnud . 
101	NA	 Ta oli öelnud — majapidamises tarvilikud pussid ja noad ei käi relvaseaduse alla ja neid võib ta teha . 
101	NA	 Aga mõõk on igasuguse jututa külmrelv ja selleks peavad nad talle ametliku paberi tooma ... ja midagi lepingu taolist on ka vaja , et ta töö lausa tühja minna ei saaks ... 
101	NA	 Aga vaevalt said need naljakad mehed kõige lubaduste pomisemisega uksest välja , kui Mehis Seppmeister tervenisti uue ülesande lõksu langes . 
101	NA	 Ta teadis ennast . 
101	NA	 Loomingulisus on isiksuse kaasasündinud omadus , millel pole peaaegu mingit tegu intellektiga . 
101	NA	 See on saatuslik sund leiutada ja katsetada , üks neist põhitõukejõududest , mis inimese kunagi loomariigist eraldasidki . 
101	NA	 Tõsi , isegi mõned linnud kasutavad vahel instrumenti , näiteks haaravad noka vahele paraja kivi , et sellega teise linnu muna koort purustada . 
101	NA	 Primaatidel on see omadus päris selgesti eristatav , kusjuures on ka selge õppimisfaas . 
101	NA	 Pisikesed pärdikud vaatavad , kuidas mamma kaikaga pähkleid purustab ja proovivad ise ka , kusjuures ema neid vale tegevuse puhul eemale tõrjub ja ette näitab ... 
101	NA	 Aga sellega asi ka piirdub . 
101	NA	 Näiteks maja ei ehita neist endale ükski , isegi mitte istumislavatsit puuharude vahele . 
102	NA	 Mehis tundis kord üht poolkirjaoskamatut lätlast , kes kõik võimaliku enda jaoks ümber leiutas . 
102	NA	 Ostis mees fotoaparaadi või kella , tõik tegi ümber ! 
102	NA	 Kuna tal eriti teadmisi ei olnud , ilmnes üldreeglina , et ümbertehtud asjad lakkasid töötamast ja tulid kõrvale heita , kuid see meistri leiutamisisu ei vähendanud . 
103	NA	 Põhimõtteliselt polnud tema targem . 
103	NA	 Ta muidugi ei hakanud ümber tegema asju , millest ta üle poleks käinud . 
103	NA	 Aga saanud endale pala mõtlemiseks , võis ta unustada kõik muu ja jäägitult , hukutava kirega sellele pühenduda . 
104	NA	 Tema alustas teadmiste kogumisega . 
104	NA	 Loomulikult oli ta elus mõndagi mõõka näinud ja ka peos hoidnud . 
104	NA	 Ta oli relvapalatis käinud ja mitmes muuseumis . 
104	NA	 Lõpuks oli mõõk ju veel hiljaaegu relvana kasutusel . 
104	NA	 Ja-jaa , veel viiekümnendate lõpus patseeris raudtee miilits ringi , plekiga üle löödud mõõgatupe ots sillutist mööda kriiksumas , kui juhtus lühike mees olema . 
104	NA	 Aga neist teadmistest on ilmselt vähe , kui tahad ise tõelise mõõga teha . 
105	NA	 Mõne aasta eest , kui Mehis ehteid valmistas , oli ta kogenud , kuidas eseme vorm tuleneb omadest loogikareeglitest , mille tundmaõppimine on edu eeldus . 
105	NA	 Ei saa lihtsalt võtta ja teha midagi meelevaldselt valmis . 
105	NA	 See jääb kohmakas ja kole , kui sa ei pane sellesse tunnet ja teadmist , milline on selle tulevane kasutus , mida ta peab väljendama , milliseid meeleolusid tekitama . 
106	NA	 Kuna ehete valmistamine nõudis väärismetallidega töötamist ja neid oli raske müüa , tellima ei tulnud tundmatu meistri käest aga keegi , mees loobus . 
106	NA	 Terariistade juurde sattus ta pooljuhuslikult , esialgu tegi vaid enda tarbeks , millele uus naabrimees peale juhtus ja valmivat pussi ära kauplema hakkas . 
106	NA	 Siis oli selle enam-vähem õnnestunud välimus tõesti suurel määral juhuslik olnud . 
106	NA	 Aga vähegi süvenenumal lähenemisel ilmnes , et ka selles vallas kehtivad vormiloogika reeglid , mis ühest küljest toetusid ilumeelele ja teisest kasutusotstarbele . 
106	NA	 Ja jälle selgus , et otstarbetut ilu polegi olemas . 
107	NA	 Milline on mõõga otstarve ja milline mõõk on ilus ? 
107	NA	 Eelkõige oli just see vaja endale selgeks teha . 
107	NA	 Ja seda ta siis oma raamatutest uuris ja selle kallal mõtiskles , kuni järjekordse turistide voori ajal oma lauasahtli tühjendas , saamata kõigi ostusoove rahuldada . 
107	NA	 Jumal paraku , ei sa ju nälga jääda mingi hullu majori juubeli pärast ! 
108	NA	 Miks saabel ? 
108	NA	 Miks mitte kühikmõõk ? 
108	NA	 Ta tagus alasil pussiteri , käias , viilis ja poleeris , karastas neid veresoola lahuses , ta valas neile pronksist või alumiiniumist pealukkusid , ta õmbles dekoratiivnahast tuppesid , huultevahe täis erinevat värvi naharibade otsi ... 
108	NA	 Ja kogu aja keerles mõte mõõkade ümber . 
108	NA	 Loomulikult oli kaheteraline sirge kühikmõõk olnud lapsepõlves tema jaoks kõigi mõõkade eeskuju ja ideaal , sest sellised olid joonistatud Vesse ja Lembitu ja Meelise kätte , see oli rahvusromantikute arust ehtne Eesti mõõk ... 
108	NA	 Kuigi pärit olid need Lääne-Euroopast , kohapeal tehti paremal juhul käepidemeid . 
108	NA	 Nüüdseks polnud ei rahvusromantikast ega kühikmõõga ihalemisest Mehis Seppmeistri meeles ammuilma midagi alles . 
108	NA	 Ta oli näinud nooruses palju filme , kus romantilised kangelased — Scaramouche'd ja Zorrod ja krahv Monte Cristod oma õilsaid aktsioone mõõga abil täide viisid . 
108	NA	 Ja eranditult olid neil pihus kitsateralised saablid . 
108	NA	 Saabel on kõver mõõk , ratsaväelase mõõk , ohvitseri teenistusmõõk , elegantne ese , mille kaunitar Gérard Philipe'le hommikul aknast järele ulatab ... 
109	NA	 Mehis teadis , et mõõgatera peab olema tagasi painutatud , ainult et miks ? 
109	NA	 Sellele vastamata ei tunneta ta iialgi seda vormi , ei oska seda käsitleda . 
110	NA	 Ta uuris kirjandust . 
110	NA	 Ilmnes , et Idas võeti sirbikujuline mõõk kasutusele juba ammu enne Kristust — laiateraline ja hästi kõver , järsult tagasilõigatud teraotsaga , et torkerelvanagi kasutatav oleks . 
110	NA	 Mõõgavõitluseks see küll kõlvata ei saanud , sest ilmselt libiseks vastase mõõgatera üle otsa ja ohustaks löögi tõrjujat . 
110	NA	 Kõverus oli liiga suur . 
110	NA	 Sageli tehti nende tera otsa poole laienev , ja see oli ilmselt soovist mõõka raskemaks tegemata suurendada löögimomenti , koondades massi käepidemest võimalikult kaugemale . 
111	NA	 Meenus kunagi kuuldud legend , et ristisõdade ajal olevat kord keegi kaliif või emiir Richard Lõvisüdamele öelnud — on midagi , mida too oma kuulsa kahekäemõõgaga ei suuda pooleks raiuda , kaliif oma kerge kõvera mõõgaga aga suudab . 
111	NA	 Ennasttäis Lõvisüdamele anti õhkõhuke siidlinik , ja kuidas ka kuningas seda ei raiunud , pigem läks rätt koos teraga paku sisse , kui et järele andis . 
111	NA	 Siis näitas kaliif , kuidas see käib . 
111	NA	 Ta heitis räti lendu , tõmbas elegantse liigutusega kaarja teraga läbi õhu ... 
111	NA	 Ja kaheks lõigatud liniku pooled liuglesidki teine teisale . 
112	NA	 Üks oli selge — tera kõverus tuli kasuks , kui sellega oli vaja rohkem lõigata kui raiuda . 
112	NA	 Just nii kergendab tera pikiliikumine kas või leiva lõikamist . 
112	NA	 Ja kõveral teral on kalduvus libiseda takistuse suhtes . 
112	NA	 Samas muidugi liiga kaarjas tera vähendab päris kindlasti löögijõudu . 
112	NA	 Jõuvektor jääb takistuse suhtes terava nurga alla . 
113	NA	 Miks rapiir võib olla sirge , miks florett võib olla sirge ? 
113	NA	 Mõõgavõitluses ei tule tera kõverus ilmselt üldse kasuks . 
114	NA	 Ja siis ta äkki taipas ! 
114	NA	 Piisas sellest , et kujutleda ise end mõõgavõitlust pidamas . 
114	NA	 Kõveral mõõgal jääb terajoon käepideme pikiteljest tahapoole , seda rohkem , mida kaugemale jääb takistuse tabamispunkt . 
114	NA	 Tähendab , oma inertsiga püüab pidurduv tera pöörduda alati takistusega risti . 
114	NA	 Kõver mõõk väldib seega lapiti lööke ! 
114	NA	 Ja pealegi libiseb see takistuse suhtes pikisuunas . 
114	NA	 On ilmselt vaja palju vähem jõudu , et niisuguse relvaga vastast tõsiselt vigastada . 
115	NA	 Edasised tuletised pidid lähtuma sellest teadmisest . 
115	NA	 Oli vaja leida tera optimaalne mass ja mõõdud . 
115	NA	 Vaevalt võis olla universaalset mõõka . 
115	NA	 Kui midagi valida , siis ilmselt meile kõigile lapsepõlves filmides sügavat muljet avaldanud husaarimõõka , mis on just ehtne virtuoosse võitluskunsti instrument . 
116	NA	 Kahtlasevõitu äri see muidugi oli , pealegi kriminaalne , kuni pabereid korda ei aeta , aga nüüd , kus meister maigu suhu oli saanud , ei oleks ta enam raatsinud loobuda . 
117	NA	 *** 
118	NA	 Esimese proovitöö jaoks instrumenditerast raiskama ta muidugi ei hakanud . 
118	NA	 See oli mingi kaunis roostes latiots , võib-olla jupp vana reetalda või vankrirehvi , mille ta ääsil punaseks ajas ja sellest tera sepistama hakkas . 
118	NA	 Ja kohe ilmnes , et tema pusside tegemiseks ülisobiv , väike , gaasiga köetav ääs ei kõlba sellise pika asja kuumutamiseks sootumaks . 
118	NA	 Ei saa ju sepistada tera vaksapikkuste juppide haaval . 
118	NA	 Kõrge margiga terased ei kannata kuigi palju kuumutamistsükleid , ilma et mikromõrasid täis ei läheks . 
118	NA	 Kogu töö oli vaja ära teha paari-kolme soojakorraga , või siis tuli tera vahepeal lõõmutada , ajada üleni kuumaks ja lasta väga aeglaselt maha jahtuda . 
118	NA	 Seda sai teha ainult pikliku koldega ääsil . 
118	NA	 Nii tuli siis esmalt sellest pihta hakata , asendada gaasipliidilt laenatud põleti pika augustatud toruga ja kuhjata sellele killustikku , millest tuli läbi tungides tõelise ääsikeskkonna moodustab . 
118	NA	 Nende katsetamistega ametis , oli ta lausa ära unustanud , et väljas on suur kevad oma õitsemisaega jõudmas . 
118	NA	 Nii ta siis ühel lõunal uksest päikese kätte astunud , äkki lausa jahmus soojusest ja valgusest ja lõhnast . 
118	NA	 Isegi tema omas üksinduses ja vananemises ning kibestumises ! 
118	NA	 Ta oli end matnud kurjade mõtete kimpus terase ja tule keskkonda , alateadvuses keerlemas verise võitluse kangastused , milleta ju ometi sõjariista luua ei õnnestu ! 
118	NA	 Ta harutas põlle eest ja heitis auklikuks põletatud töökitli seljast . 
118	NA	 Noore rohu erk rohelus , lahti keerdunud kastanilehtede kortsulised mustrid ... 
118	NA	 Ja kaugelt , üle rannanõmmede tuulega kanduv ikka veel jäise mere kargus . 
119	NA	 Ta oli siin , selles ümbruses veetnud seitse lapsepõlveaastat . 
119	NA	 Mis sellest , et kuulda saanud ema siia ületoomisest , oli laps hüsteerilise krambi saanud , ette aimates neid katsumusi , mida uus kool ja keskkond tema jaoks varuks pidasid . 
119	NA	 Mis sellest , et ta selle saatuse täiel mõõdul ka kätte saanud oli . 
119	NA	 Eluaastad seitsmendast neljateistkümnendani on siiski ääretult määravad , ja siia tagasitulek oli veterani naasmine vanale sõjaväljale . 
119	NA	 Samas — ta oli selles paigas nüüd veel mitu aastat elanud , ja ta nagu polekski siin viibinud , ta oli ikka alles tulnukas ja võõras ja üksik keset kunagisi kooli- ja mängukaaslasi endisele kodupaiga ammu võõraks jäänud . 
119	NA	 Muide , ta nautis seda üksindust ! 
120	NA	 Virgalas oli kõik kokku surutud . 
120	NA	 Siin polnud ühtegi avarat vaadet . 
120	NA	 Mõis koos pargi ja paistiigi ja hoitud ning seetõttu ülekasvanud metsaga , selle alla peitunud majadega ja looklevate kitsaste teedega asus paeklindi serva lõikuvas sälkorus . 
120	NA	 Maa poolt lähenedes nägid vaid lagedaid ja laudtasaseid välju , lepikuid ja mõnd metsatukka , siis keeras tee äkki rinnakust alla , sukeldus suurte puude vahele ja tõi sellesse hämmastavalt kaunisse paika . 
120	NA	 Tema maja tagant , klindi astangust alla voolas kärestikuline jõeke läbi metsapargi , moodustas taamal veel ühe veskitiigi , kohises üle teisegi paisu ja suubus siis juba liivaste kallaste vahel rannanõmme männikuisse . 
120	NA	 Meri jäi siit mõne tühise kilomeetri kaugusele . 
120	NA	 Sügistormide aegu oli selle rasket rongimüra selgesti kuulda . 
121	NA	 Alepõllu , mis tegelikult Mehis Seppmeistri lapsepõlvekodu oli , jäi siit kahe kilomeetri kaugusele edelasse , ja seal polnud looduse ilust märkigi . 
121	NA	 Kõndides omas mõttes laudtasasel paeklindil kulgevat teed , meenutas mees seda augustipäeva , kui kolukoormaga veoauto nad esmakordselt sinna tõi . 
121	NA	 Oli hall ja nukker . 
121	NA	 Lepad seisid nagu tardunud , oodates vihma , mille lõhna oli juba tunda . 
121	NA	 Ääretu tasandik , peamiselt vaid karjamaavõsastikud . 
121	NA	 Kuusehekkide taha peituvad hallid talumajad . 
121	NA	 Ja ookerkollane , väikeseruuduliste akendega risttahukas — Alepõllu 7-klassiline kool . 
121	NA	 Vald oli valinud selle maja asukohaks kõige troostitumalt paesema maalapi otse tee veeres . 
121	NA	 Maja taha jäi õppe-katseaed ja selle taha mingi lepatukk taamalt paistva kuusikuga . 
121	NA	 Teel oli sild , mis tõi üle oja või magistraalkraavi . 
121	NA	 Kust tuli see vesi , mis sundis seda siin loodis tasandikul üldse kuhugi voolama ? 
121	NA	 Lapsele näis toona , et on sattunud maailmalõppu , kuhu tal on määratud igaveseks ajaks jäädagi . 
122	NA	 Ega siinne ümbrus just ilmekamaks muutunud küll ei olnud . 
122	NA	 Tookord , kolhoosikorra algaastal , kui väljad olid veel põllulappideks jagatud ja piinliku hoolega tee servani üles haritud , oli paik isegi hulga tsiviliseeritum tundunud . 
122	NA	 Nüüd sammus mees keset suurelt osalt söötis maid . 
122	NA	 Mullune kõrge kuluhein kollendas tokerdunud tortidena . 
122	NA	 Pole kurvemat pilti , kui mahajäetud majad . 
122	NA	 Nende tühjad aknaaugud ja küüru vajuvad katused . 
122	NA	 Ja sellest veelgi masendavam on mahajäetud maa . 
123	NA	 Virgala pargist lähtuva suurte pärnade allee otsas , kust uus tee kagusse suundus , lõigates mõisasüdame liiklusest välja , tuli jalgrattal mingi vanamees vastu . 
123	NA	 Äkki nagu komistades rattalt maha karanud , see hall , jämeda kaelaga sasipäine jõmikas teretas . 
123	NA	 Ja Mehise näkku valgus naer . 
123	NA	 Kuidas see võimalik oli , et kaks inimest , kes vähemalt nelikümmend aastat teine-teist näinud ei olnud , nii hetkepealt taaskohtumise õhinasse läksid , kuidas nad üldse teise ära tundsid ? 
123	NA	 Isegi mõned vanad naljad tulid meelde . 
123	NA	 Aga kuiva , parkunud ja lõhenenud nahaga käsi tundus küll sootumaks võõras . 
123	NA	 Nad vahetasid lauset kümmekond , Ando teadvat , et Mehis nüüd veskis elab ... 
123	NA	 Tema ise — kus ta siis veel peaks elama , kui omas kodus ! 
124	NA	 Enne , kui jutt päriselt otsa oleks saanud , ronis teine jälle oma krägiseva voki selga . 
124	NA	 ( Kunagi oli ta flanelllapiga oma Riga nikeldatud velgi poleerinud , meenus Mehisele . ) 
124	NA	 Ebamäärane lubadus külla minna ei kohustanud loomulikult millekski ... 
124	NA	 Ta oli lapsepõlve kõige lähemast sõbrast siiski üht-teist kuulnud . 
124	NA	 Naisest ammuilma lahus ja sealt korterist ka ära , tagasi omas majakeses ... 
124	NA	 Kolm korda kinni istunud , kõva joodik , samuti nagu ta ise kuuekümnele lähenemas . 
124	NA	 Ja selles meeleolus selged motiivid tuhandest poisteseiklusest , nii heast kui halvast , sõprusest ja vaenust ja kaklustest ja millest kõigest ! 
124	NA	 Minevik oli talle pihta saanud veel enne , kui Alepõllu risttahuka kujuline koolimajakast nägemispiirile ilmuda jõudiski . 
125	NA	 Vastu päikest naeratades oli Ando äsja vasaku silma kinni pannud , meenus äkki , ja silme ette kerkis see ümarik tedretähniline püstninaga poisinägu , selle kaval naeratus ja rahutu , fantaseerimisele kalduv jutuvada . 
125	NA	 Suurustav toon oli sinna ilmunud kaunis varakult , kümnenda eluaasta paiku . 
125	NA	 Ta oli Mehist aina alahinnanud , temast küll kavalusega , küll jõuga üle olnud , saamata vist lõpuni aru , et teist poissi kammitses mitte niivõrd kasvatus ja vitsahirm , kui eeskujuks võetud arusaamad , mis teda lõpuks kogu elu olid takistanud edukas , see tähendab teiste suhtes hoolimatu olemast . 
126	NA	 Lõpuks siis see luitunud majalobudik . 
126	NA	 Laudadega kinni löödud aknad ja uksed , roostetanud plekk-katus ... 
126	NA	 Jah , floksipeenraid ja pojengipõõsaid siin ees poleks nagu kunagi olnudki ! 
126	NA	 Ja laste melu , millest siin alati oli kaikunud maja ise ja ümbruskondki , oli ammuilma hajunud kõigi nelja tuule suunas . 
127	NA	 Tagaküljelt leidis ta lahimurtud laudadega , irvakil akna . 
127	NA	 Ta katsus , ja raam andis liikuma , ta kiikas sisse , jah , see oli saaliaken ja otse selle taga seisis vana klaveriskelett , kaas üles tõstetud ja läbiroostetanud keeled korratu sasina turritamas . 
128	NA	 Suutmata kiusatust maha suruda , astus ta vundamendiserval talla raskusest laiali pudenevale veelauale ning ronis tasa torisedes majja . 
129	NA	 Mehis Seppmeistrit võidi küll inimpelglikuks pidada , kuid tema üksindusse tõmbumine oli pigem tüdimuse ja põlguse kui hirmu väljendus . 
129	NA	 Siin , selles väheldases ruumis ta nüüd seisis ja elas läbi tõelise hirmu kauget mälestust . 
129	NA	 See oli nagu mingi nõiaveski , see tihedaks keerlevaks karuselliks pressitud jalutajate ratas . 
129	NA	 Viiekesi reas , õlg õla kõrval , pool sammu eesliikujaist , tagatulijad pool sammu järel . 
129	NA	 Aina ringi ja ringi selles sajale lapsele lootusetult kitsas ruumis . 
129	NA	 Kaks noort naist , kaardikepid peos , seda summa vaos hoidmas . 
129	NA	 Kurdistav , vaenutsev melu , millest kogu maja kajas , peaaegu lakkamatu tõuklemine , müksimine , varjatud , kiired löögid , hammaste näitamine , vaenulikud huiked ... 
129	NA	 Mehis oli koolimajas üles kasvanud , ta oli oma esimest koolipäeva rahulikul meelel oodanud . 
129	NA	 Aga see oli üks teine , normaalne kool olnud . 
129	NA	 Nüüd järsku oli ta keset õelusest keevat keskkonda , millist ta poleks osanud uneski ette näha . 
129	NA	 Tal polnud siin kohta , tedagi tõugati , temagi peale karjuti . 
129	NA	 Hirm täitis lapse hinge , kuni ta hingamine katkendlikuks luksumiseks muutus ja ta nutma hakkas , suutmata enam kuidagi rahuneda . 
130	NA	 Loomulikult oli sellest ruumist mäletada nii paljut muudki , mis enam kunagi polnud sedavõrd masendav ja kabuhirmu tekitav . 
130	NA	 Siit oli mäletada mõnda väikest triumfigi , kas või seda suvepäeva siin lõhnavate noorte kaskedega ehitud majas , kui talle parima lõpetajana esimesena tunnistus kätte anti . 
131	NA	 Mees ei osanud end enam kuidagi selleks hirmunud jõnglaseks tagasi mõelda . 
131	NA	 See oli keegi teine olnud ... 
131	NA	 Ja samas ta muidugi teadis ülihästi , et poleks praegu kindlasti selline erak , kui seda kõike poleks olnud , seda vaenu ja toorust , seda kollektiivset õnnetust , mida endast kujutas tollane lastekodulaste keskkond . 
132	NA	 Ta vaatas aknast välja . 
132	NA	 Kunagise katseaia suureks kasvanud ja metsistunud õunapuud keset paksult rohtunud sööti roosatasid paotuvatest õitest . 
132	NA	 Kas keegi veel korjab neid õunu ? 
133	NA	 Koolisaali teist serva läbiv koridor juhatas maja sügavusse , klassidesse ja trepikodadesse ja kunagisse koduks olnud korterisse . 
133	NA	 Hoone polnudki lootusetult halvas seisukorras . 
133	NA	 Siin ei haisenudki nii väga ja ka tolmu oli napilt . 
133	NA	 Oleks küll võinud edasi rännata , aga mees ronis aknast välja ja seda enda taga sulgedes võdistas õlgu . 
133	NA	 Liiga hilja ei tohi tagasi tulla , teadis ta . 
133	NA	 See tapab ! 
134	NA	 Lepikut maja taga ei olnud enam . 
134	NA	 Oja kallas oli kogu nähtavuspiiris lage . 
134	NA	 Ja ka Wiegandi maja ei olnud enam silla kõrval . 
135	NA	 Naljakas naer tuli talle näkku . 
135	NA	 Vana sepp , pisike sitikmust vanamees , musta lokkis täishabemega , musta mütsi ja mustade riietega . 
135	NA	 See must oli nimelt tahm . 
135	NA	 Sõnakestki kellegagi eales vahetamata elas see erak pehastunud majaurkas , haris lepikuveeres oma aiamaalappi ja hulkus üksi võsa vahel . 
136	NA	 Kord oli nende lambi jalg lahti murdunud . 
136	NA	 Neil oli nimelt selline messingpuguga õlilamp , mis seisis torukujulisel jalal . 
136	NA	 See toru oli joodisest lahti tulnud ja ema läks Wiegandilt abi otsima . 
136	NA	 Tagasi jõudnud , naeris ta tasa , südamest , kuni pojale loo ära jutustas . 
136	NA	 Uks olnud lahti ja sees koldetuli . 
136	NA	 Õpetajanna astus kobamisi edasi ja märkas alles siis , et vanamees istub , püksid rebedil pliidi ees ja määrib rasvaga kõhtu . 
136	NA	 Kas see valutas tal ? 
136	NA	 Või mis ? 
137	NA	 Haisud ei jäänud isegi meelde . 
137	NA	 Muud muljed summutasid selle taju . 
137	NA	 Tahmast süsimustas ruumis oli vaid pliit ja laud ja järi . 
137	NA	 Kõik muu oli maast-laeni rauakolu täis tuubitud . 
138	NA	 End kogunud , seletas vabandav naisõpetaja oma tuleku põhjuse . 
138	NA	 Silpigi lausumata oli vanamees lampi uurinud , siis kusagilt jootekolvi välja koukinud , selle koldes kuumaks ajanud , oli puhastanud ja kraapinud lambipõhja ja siis sellele hapet määrinud ning sisiseva kolviga joodise voolama pannud , oli lambi ja jala ühte liitnud ja tagasi andnud , ilma et ta kas või nohisenudki oleks . 
138	NA	 Ja ema pärimise peale , palju ta töö eest võlgu on , vaid kaht sõrme näidanud . 
138	NA	 Kaks rubla , tollal liitri piima ja leivapätsi raha , mis ongi just sellise töö hind , mõtles Mehis nüüd . 
139	NA	 Isegi vundamenti ei olnud enam . 
139	NA	 Täiesti tasane karjamaaserv . 
139	NA	 Kes veel mäletab seda kummalist erakut ? 
140	NA	 Pead vangutades asus Mehis tagasiteele . 
140	NA	 Mida temagi muud on , kui ka üks naljakas vana erak ! 
141	NA	 *** 
142	NA	 Liikuma hakata oli kerge olnud , aga iga sammuga , mis ta sestpeale tegi , kasvas tunne , et ta läheb vales suunas , et tal jäi midagi tegemata . 
142	NA	 Mis asja on tal sinna Virgalasse ? 
142	NA	 Siin see mahajäetud paik avara taevakaare all keset tühje , lagedaid välju , nii võõras ja vaenulik , kui see kogu siinelatud aastate jooksul ka tundunud oli , oligi olnud ta ainus kodu , teadis mees nüüd . 
142	NA	 Ja seda kodu ei olnud enam , sest maja oli maha jäetud , ümbruskonna talud lammutatud . 
142	NA	 Välja teises servas , soise võpsiku ääres paistis ühe väikese maja katus . 
142	NA	 Seal on siis Ando ... 
142	NA	 See veel puuduks , et ta sinna läheb ! 
142	NA	 Ja Andot enda poole veskisse soovis ta muidugi veel vähem . 
142	NA	 Mitte , et ta teise kriminaalset minevikku peljanud oleks ... 
142	NA	 Ta ei tahtnud olla jälle see jõnglane . 
142	NA	 Ja kas ta seda siiski mitte ei ole ? 
142	NA	 Äkki just selle käsutatava ja näägutatava eest ta põgenebki ? 
143	NA	 Mees vahtis , kangekaelne muie suul , maad oma jalge ees , ega märganudki , kuidas oli jõudnud tagasi Virgala mõisa viivale alleele . 
143	NA	 Ja nagu kingiks tuli seda teed mööda keegi vanamees , tõusul raskelt oma krägisevat vokki tallates ... 
143	NA	 Aga see ei olnud Ando , oli keegi sarnane , kes silmi kissitades temast mööda vaatas . 
143	NA	 Ja kui jalgrattur juba kaugele jõudnud oli ning nagu kärbes veel teest eraldus , meenus Mehis Seppmeistrile — see vanamees oli Toolse Kunn ! 
143	NA	 Klassivend . 
143	NA	 Ja see viisakaks kasvatatud inimene lausus endale nina alla õige soolase roppuse . 
144	NA	 Kaugel lagedal paelaval suurte pärnade alla sukeldunud tee keeras klindi kallakust alla . 
144	NA	 Mõisapargi hiigelpuude võrad moodustasid kuppelkatuse , mille all virvendas rohekas hämar valgus . 
144	NA	 Üks teeharu keeras paremale , tõllakuuri ja mõisahäärberi vahelt läbi pärisparki , teine laskus aga järsust kaldest alla . 
144	NA	 Vasakule jäi punaste massiivsete müüridega tallihoone , mis nüüd kõrtsina teenis , ja selle vastu mõisahäärberi kõrge ning süngeilmeline põhjasein . 
144	NA	 Millegi pärast oli see uusklassitsistlik hoone ehitatud tagaküljega klindi murrangujoonele ja selle tugimüürid ulatusid tee tasemeni . 
144	NA	 Siin oli ka väike vana uks majanduskorrusele , mis sisaldas mõisakööki , kitsaid laoruume ja süngeid ning plaanituid keldrilabürinte . 
144	NA	 Häärber algas teise korruse kõrguselt , pargipoolselt maapinnatasemelt , oli nagu istutatud siinse müüristiku kukile . 
144	NA	 Kirdenurgas ulatus sellest müürist välja kandiline paene rondeel , mis teise korruse kõrgusel täiesti sobimatuna klassitsistlikku ansamblisse häärberi seinaga liitus . 
144	NA	 Või liitus hoopis märgatavalt uuem häärber torniga ? 
144	NA	 Nii näis õigem olevat . 
145	NA	 Mehis Seppmeister oli alati uskunud , et see paik omab kauget ja salapärast ajalugu . 
145	NA	 See oli jäänud meelde koduuurijast õpetaja Eliste juttudest . 
145	NA	 Aga see ajalugu vaikis . 
145	NA	 Keegi ei osanud sellest midagi eriti öelda . 
146	NA	 Nüüd , kus ta aimas , et vajub peagi ja paratamatult ise selle maakoha ajalooga ühte , muutub kahvatuhalliks kultuurikihiks neis vaestes muldades , mis on endasse imenud kõik vere , higi , hirmud , taudid , kired ja võitlused ning olnut reetmata tänast päeva kestavad , oli see aegade hingus teda aina tajutavamalt puudutama hakanud . 
146	NA	 Mis teda siduski enam olevikuga , kui ta teel vastujuhtuvat klassivendagi teretada ei mõista ? 
146	NA	 Õigem oli tõesti pugeda oma erakla müüride vahele peitu ja hakata nuge ihuma ! 
147	NA	 *** 
148	NA	 Aga sellest urgu tõmbumisest ei tulnud midagi välja sest ta silmas juba kaugelt veskipaisul , otse tema läve ees kaht meest juttu puhumas . 
148	NA	 Neist üks oli teksades ja ruudulises särgis pikk blond asteenik , selline kuivetu ja sitke nagu mõni kauboifilmi kangelane ja teine mõnusale tüsedusele kalduv ning varajase kiilaspäisuse märke näitav härrasmees . 
148	NA	 Niisiis naabrid , mõisaomanik Grönholm oli see tüse ja teisel pool paisu vanas möldrimajas elav Villu Astor , omavahel lord Astoriks kutsutud naabri-Villu teine . 
148	NA	 Ja tänulikult astus Mehis Seppmeister sammudest kõmisevale sillale ning huikas meestele midagi sõbralikult nöökavat . 
148	NA	 Seks korraks oli ta pääsenud oma mõtete umbringist , sest ei ühel ega teisel mehel olnud vähimatki pistmist selle Alepõllu ega selle Virgalaga , mis elas Mehise kujutluses ja teda vabaks ei andnud . 
149	NA	 Vesi langes üle luukide , tehes tihedat , ühtlast müra . 
149	NA	 Tulnud nähtamatu vooluna paistiigist , muutus see enne luuke roostepruuniks , läks pikiviiruliseks ja murdus äkki valgeteks loorideks ja vanikuteks , et siis jõepõhja kividelt tagasi paiskudes vooluvalli moodustada ja õide minevate toomingate vahel kaugusse rulluda . 
149	NA	 Silla prussidest käsipuudele toetudes olid need kaks temast endast märgatavalt nooremat meest siia pidama jäänud , et nautida päikest ja sinitaevast , kevadetõotust ja aega sümboliseeriva vee lõputut tõttu . 
149	NA	 Mehis käis korra majas ja naasis liitrise emailkruusiga , mille esmalt Grönholmile ulatas — märk sellest , et Villut omaks peetakse , kui professorit nagu külalist koheldakse . 
149	NA	 Villu seda märki mõistis , kas ka Grönholm , selles Mehis kahtles . 
149	NA	 Ta lootis , et ehk ei mõista , sest ega ta tahtnud seda mõnusat inimest kuidagi eemale tõrjuda . 
150	NA	 Kruusis oli mõdu , kääritatud meejook , magus ja vahutav ja nii neetult salakaval . 
150	NA	 Villu teadis seda , kui silmadega neelava rootslase kõrisõlme klõnksusid luges . 
150	NA	 Ta jõi ka ise isuga , uskudes nagu ehtne mees , et see , mis võõra tuikuma võtab , temale ometi midagi kurja ei tee . 
150	NA	 Mehis piirdus vaid paari lonksuga , sest teadis hästi , et kord alustanud , on vaja kas selle kraamiga jätkata või magama pugeda . 
150	NA	 Töömeest ei ole sinust enam selleks päevaks kindlasti . 
150	NA	 Kui lähedased poleks ka olnud tema ja lord Astori suhted , ta teadis , et töökojas ei tule naabrimees teda segama ega tüki ammuilma kutsumata elukorrusele . 
150	NA	 Grönholm seda vähem ! 
150	NA	 Nii ta siis muheles , vaadates neid kaht lihtsameelset , kes keset imeilusat kevadsuvist päeva end magusa mürgi ohvriks andsid . 
151	NA	 Kevadistele põllutöödele oli seks korraks ring peale saadud . 
151	NA	 Heinani jäi veel aega . 
151	NA	 Ühismajandite likvideerimisel oma osaku eest veoauto võtnud lord Astor oli hetkel nähtavasti jälle tegevuseta . 
151	NA	 Nii palju kui tal üldse tööd oligi , sest kehvad , talude taastamisega viivitanud külamehed ei jaksanud iga tühja asja pärast autot rentida , jõukad olid aga end ise masinatega varustanud . 
151	NA	 Nii see kuldsete kätega mees siis venitas omi päevi ja nautis ilusat sooja ilma . 
152	NA	 Grönholm oli nähtavasti järjekordse loengutsükli koduses ülikoolis maha lugenud ja siia põgenenud . 
152	NA	 Kui tal mahti oli , uuris ta oma mõisa ajalugu , maja salasoppe ja urkaid . 
152	NA	 Vahel nad arutasid seda Mehisega , kusjuures mõlemad olid veendunud , et see paeklindi murrangujoonele ehitatud mõisahäärber peab olema segu mingist vanast kindlusehitisest ja üheksateistkümnenda sajandi katsest seda klassitsismi vaimus kohendada . 
152	NA	 Nimelt ulatus laudtasane lavamaa siin jõe vasakul kaldal otse mõisaparki välja . 
152	NA	 Lagedast küljest raamis pargiala nelja meetri kõrgune , lahtiste rondeelidega kindlusemüür , mis võis ju muidugi ka stilisatsioon olla , kuigi näis selleks liiga võimas . 
152	NA	 Kaitsemüür ulatus otse paekanjonini , mis pargiala teiselt poolt raamis . 
152	NA	 Sealküljes võis omal ajal ehk ka lihtsa palktaraga piirduda , sest jõgi oli siin sügav ja kiirevooluline . 
152	NA	 Kui pais alla lasta , moodustus mitme-meetrine püstloodne kallas . 
152	NA	 Jõest lossi idapoolse otsani näis olevat olnud ka mingi müür , sest tasane pargiala kerkis mõne vaksa võrra ja moodustas veeni ulatuva sülla laiuse valli . 
152	NA	 Kirdenurgas seisis aga see eenduv paene rondeel , milles keset võimsat võlvkaarega portaali oli massiivne paraaduks . 
152	NA	 Seegi oli erakordselt kõrge ja lai , kuid portaali servade ja võlvi tipuni jäi igalt poolt umbes meeter täitemüüri . 
152	NA	 Miks see selline on , tahtis kunstiajaloolane kangesti teada . 
152	NA	 Miks vajab see klindile ehitatud loss sellist klindi jalamilt , seega mitu meetrit madalamalt sisenevat paraadust , mis kuhugi mujale ei vii , kui vaid lagunevale trepile ? 
152	NA	 Ometi on pargi poolses küljes valgete sammastega portikus , kust paraaduks viib otse mõisa esindusruumidesse . 
153	NA	 Mehis oli ise uuele naabrile neid asju näidanud ja öelnud uskuvat tolle paiga ajaloolisusse , ning värske mõisaomanik oli sellesse ideesse kiindunud . 
153	NA	 Kõigi nende mõistatustega kimpus , püüdis professor tungida baltikumi ajaloosse , õppis alam-saksa keelt ja tuhnis arhiivides ning nagu muu hulgas oli omandanud ka täiesti kasutuskõlbliku Eesti keele . 
154	NA	 Mehis jättis naabrimehed sillale üha mõnusamaks muutuvat juttu jõmisema ja viis tühja kruusi ära . 
154	NA	 Ta riivistas enda taga veski katusekorrusele viiva laia ukse ja laskus töötuppa . 
154	NA	 Aga keset lihvimistööd poetas ta korraga pussitera kõlinal sahtlisse ning süvenes mõttesse . 
155	NA	" "" Mitte Palefon , "" oli üks poiss korra öelnud , "" vaid plafoon . "" "
156	NA	 Ta oli selle eest peksa saanud . 
156	NA	 Mitte muidugi kohe ja ka mitte niivõrd peksa , kui vaid lahtise kämblaga paar litakat vastu vahtimist , kui ei mõistnud järele jätta ja edasi seletas . 
156	NA	 Ninast natuke verd ja huuled puruks , rohkem ei midagi ! 
157	NA	 Keset paisjärve oli paerünkast saar ja sellel saarel seisis kuuel sambal poolkerakujuline kuppelkatus , kullatud muna kõige tipus . 
157	NA	 See katus oli seest õõnes , krohvitud , ja taevassinisele krohvile olid maalitud kuldsed tähed . 
157	NA	 Lastekodu lapsed teadsid kindlalt , et see on Palefon . 
158	NA	 Seitsmeaastane tarkpea ei saanud suud peetud . 
158	NA	 Ema oli ju öelnud — võõrsõnadel on kalduvus käibes muunduda . 
158	NA	 Selliseid pargi kuppelpaviljone hüütakse plafoonideks , kuigi plafoon on ka kuplikujuline valgusti , mis näib oma nime saanud olevat just sellelt arhitektuuriliselt vormilt . 
159	NA	 Paras sulle , kes käsib targutada ! mõtles see mees nüüd , kuigi tollal tundus see ebaõigluse tipuna . 
159	NA	 Ta polnud tegelikult tänase päevani selgeks saanud , et kõige kiivamalt kaitseb inimkond just eksiarvamusi , ja neid , kes tõtt kuulutavad , kiputakse kas lihtsalt kusagile rõskesse ruumi aastateks luku taha panema , võis siis eriti järjekindlate lollpeade puhul tehakse neile tuli alla . 
159	NA	 Et sa ainult pari verevalumiga pääsesid , oli tõepoolest teenimatu vedamine ! 
160	NA	 See neetud Palefon oli ka praegu olemas , kuigi omal ajal lükkas sügistorm selle mädanenud sammastelt küljeli ja risu koristati hiljem ära . 
160	NA	 Paarikümne aasta eest , kui mõisa restaureeriti , ehitasid üliõpilasmalevlased selle taas üles . 
160	NA	 Seest jäi kuppel krohvimata ja keegi ei maalinud sinna kuldseid tähti . 
160	NA	 Aga eemalt vaadates oli see veepinnalt peegelduv kena kaarkuppel ikkagi täiesti olemas . 
160	NA	 Palefon ! 
161	NA	 Hinge painav rahutus näis olevat lihtsalt kevadine janu . 
161	NA	 Mees läks elukorrusele ja lasi ankrust kruusi vahutavat meejooki ning luristas seda hästi pikkamisi nagu see vahust tagasi vedelikuks muutuda jõudis . 
162	NA	 Päike oli õhtusse kaldunud ja paistis punakana kaarjast külgaknast piki ristvõlvi sisse , ujutas soojusega üle söögilaua , mille taga mees istus ja peoga juukseid sobras , sest peanahk oli sipelgaid täis läinud . 
162	NA	 Need vudisid naha all ja kulmudes . 
162	NA	 See oli käärinud mesi , teadis Mehis Seppmeister , mis need loomakesed talle kallale meelitas . 
162	NA	 Ja selleks et nii neist kui kiusavatest mälestustest pääseda , heitis ta töökitli nurka kägarasse ja väljus veskitammile . 
163	NA	 Mehi seal muidugi enam ei olnud , ja natuke aru pidanud , sammus ta üle tee ning avas irvakil seisva , rondeeli viiva mõisaukse . 
163	NA	 Vana , kuivanud okaspuidu lõhn lõi talle vastu . 
163	NA	 Kunagisest mõisa peatrepist oli järel virn puruks pekstud plangujuppe . 
163	NA	 See sama vana puu siin lõhnaski . 
163	NA	 Ja kolm tolmuste nägudega meest — Grönholm ise , lord Astor ja keegi kiitsakas intelligent , kes näis koori juhatavat , sest ta rääkis vaikse häälega ja selle juures laialt žestikuleeris . 
163	NA	 Välja lõhutud trepi taha jäävas tugimüüris oli samasugune kaarjas portaal nagu esiseinaski ja selle ava oli kinni laotud kaunis hooletult ja valimata paest täidisega , mis polnud isegi kuigivõrd mördiga seotud . 
164	NA	 Niisiis — kuhu viis siit see suletud käik ? 
164	NA	 Väljast võiks arvata , et otse paeklindi sisse . 
164	NA	 Ilma seda lahti raiumata jäävad mitu küsimust vastuseta , tegi kõhn albiinoblond mees kokkuvõtte . 
164	NA	 Grönholm tutvustas — arheoloog Jüri Mänd , härra Seppmeister on kindlasti kuulnud . 
165	NA	 Härra Seppmeister oli tõesti kuulnud , et on selline arheoloogiakorüfee , aga et ta selle mehega tutvudes ise poolpurjus peab olema ... 
165	NA	 Kuigi peagi selgus , et ka korüfee oli veidi õlitatud , igatahes näis ta niisama eksalteeritud ja eufooriline , kui teised kaks . 
165	NA	 Tema enda meejook oli nähtavasti otsa lahti teinud ja kaugele ei olnud siin tõesti vaja minna . 
165	NA	 Otse üle tee mõisa vastas oli ju mõisatallis moodne kõrts , kuhu Mehis oli Grönholmil soovitanud pika pingi lisaks panna ja selle kõrvale toobri soolvees leos olevate pajuvitstega . 
166	NA	 Kui see külakolka tobedat elegantsi taotlev kõrts maha arvata , oli kohe teises sillaotsas külapood , mille kõrvaltoas sai kohvi ja kuumi viinereid ja ka napsi , kui ilusti küsisid . 
166	NA	 Lihtsam hing võis muidugi piirduda poe hoovis kastivirnaga , saiapätsist murtavate palukestega , mida tomatikonservi kasta saab , ja loomulikult enda valikul halja või värvilisega , täpselt nii nagu tervis ja rahakott lubavad . 
166	NA	 Polnud ka muidugi võimatu , et mõisasaks pakkus ehk midagi omast toidukapist , sest küll mitte nii labane kaanija nagu ta kaasmaalastest soomlased , võttis ta siiski päris maialt ega keelanud sõpradelegi . 
167	NA	 Neli kõige muhedamas tujus meest ronisid treppi asendavat pikka ja vabisevat redelit pidi korruse jagu kõrgemale , tee poolt lugedes teisele , pargist võttes esimesele korrusele , ja siin oli tõepoolest laud kaetud . 
167	NA	 Siitsamast pargi tagant üle jõe majast käis rootslasele koduabiliseks üks keskeas naine , kes ka praegu siin teenindamas oli . 
167	NA	 Kunagistest valdajatest mõisa maha jäänud pikk presiidiumilaud oli kaetud tumerohelise siidlinaga , arvatavasti mõne vana kardinaga . 
167	NA	 Ja sellel särasid rõõmsa kontrastina valge portselan ning ruuged apelsinid . 
167	NA	 Helepunasest veinist külma prae juurde arheoloog keeldus . 
167	NA	 Ta peab veel rooli istuma ! 
167	NA	 Niisiis oli mehe olek tingitud erialasest entusiasmist . 
167	NA	 Ega ajalugu end ju iga päev nii ehedal kujul ei ava ! 
168	NA	 Ta oli huvitav jutustaja .. Pisut vaikne ja pobisev see jutt muidugi oli , aga millised teadmised ! 
169	NA	 Siit itta , Purtses on teadupärast von Taubede või ka Tuvede vasall-linnus . 
169	NA	 Milleks oli mingil vasallil sellist kindlus-ehitist tarvis ? 
169	NA	 Tollal , Liivi sõja paiku ei olnud ju veel mõisnik kogu ümbruse omanik . 
169	NA	 Nad olid lääni-isandad . 
169	NA	 Külad maksid neile vakkust ja koos istuti vakkusepidudel ja võeti end rõõmsalt purju . 
169	NA	 Saksad elasid enamasti linnades , sest peale Taani valdusest ordu kätte minekut ei lastud ilmalikke linnustes elada . 
169	NA	 Miks siis üks isand endale sellise sõjakindla linnuse ehitas ? 
169	NA	 Russowilt on teada maahärrade Kruse ja Taube reetmise lugu . 
169	NA	 Ennast vene teenistusse müünud saksad üritasid kogu hingest tõugata maad vene võimu alla . 
169	NA	 Küllap üks neist siis ehitaski selle tulevaseks asekuningalossiks mõeldud linnuse , sest arvata võib , et Tallinna neil enam teatud aja järel suurt asja ei pidanud olema . 
169	NA	 See siinne Virgala paistab olevat ka üks kindlus , ja mõeldud palju suurema väehulga jaoks , kui Purtse . 
169	NA	 Siia pargi-alale võidi vabalt mahutada tuhat või rohkem meest koos moona ja voori ja hobustega . 
169	NA	 Ja see oleks nüüd küll vaja selgeks teha ! 
169	NA	 Kui see põhimüüri portaal lahti raiuda ... 
170	NA	 Mänd suunas oma jutu peamiselt Mehisele . 
170	NA	 Küllap olid kaks ajaloolase koolitusega meest need teemad omavahel juba läbi jõudnud arutada . 
170	NA	 Ja näis , et Grönholm oli Mehise sellealastest uidudest jõudnud Männile rääkida . 
171	NA	 Villu Astor oli seda kõike vaikides kuulanud . 
171	NA	 Mehisele meeldis selle lihtsa mehe rahulik väärikus . 
171	NA	 Kui jutus oligi midagi , mis talle mõistusse ei mahtunud , jättis ta selle lihtsalt meelde . 
171	NA	 Kusagilt ei paistnud mingit alaväärsuskompleksi , mida bravuuriga varjama peaks . 
171	NA	 Nüüd ta nõustus — eks seda annab lõhkuda , vana ja kindlasti oma meeter paks müür . 
171	NA	 Nii et enne nädalat ta ei luba ... 
172	NA	 Arheoloog jättis hüvasti , tõusis siidlinaga kaetud lauast , väljus trepikotta ja ronis vabisevast redelist alla . 
172	NA	 Ja peaaegu kohe ilmus üle põrandaserva kriimu põnninägu . 
172	NA	" "" Iss , emme kutsub ! "" "
173	NA	 Lord astus akna juurde ja vaatas kardina tagant alla . 
173	NA	 Seal , mõisatalli ja häärberi vahelisel teel jalutas meelalt täidlane blond naine ja hoidis vasaku peoga parema käe randmest kinni . 
173	NA	 See parem käsi oli aga rusikasse surutud , mis pani Mehise avalikult ja Grönholmi salamisi muigama . 
173	NA	 Villu ohkas ja ronis redelist alla , jättes Mehise mõisahärraga tõtt vaatama . 
174	NA	 Valle Grönholm saagis terava noaga praekintsu küljest paberõhukese viiluka , määris sellele letšod , puistas karrit ja keeras rulli nagu sigari . 
174	NA	 Ta täitis mõlemate klaasid veiniga ja nad jõid ning sõid keskendunult . 
174	NA	 Sigines vaikus , mille rootslane pika ohkega katkestas . 
174	NA	 Ta lahkus pilttapeetidega saalist , kadus korraks kõrgest valgest nikerdustega tiibuksest kabinetti ja naasis vaasikujulise pudeliga . 
174	NA	 Mehis teadis , et teatavas heldusestaadiumis jõuab Valle ikka kalli konjakini , aga enamasti ei jaga ta seda nendega , kes asjast lugu pidada ei mõista . 
174	NA	 Tema igatahes mõistis . 
175	NA	 Pärast jalutasid nad mõisapargis . 
175	NA	 Loojuv päike saatis punaseid valgusjugasid mis puude vahelt paistiigi kohal tekkivasse uttu tungisid . 
175	NA	 Hakid lärmasid puuvõrades , kuni nende koor üksäkki vaibus . 
175	NA	 Mehed olid jõudnud keset parki seisva vanapiigademajani . 
175	NA	 See oli väike ja nukutoana kaunis juugendpalee , vaevu suurem , kui mõne tänapäeva keskmise ärimehe elumaja . 
175	NA	 Aastaid tööliste elamuna teeninud ja äärmiselt raama jäetud , oli see viimase restaureerimise käigus otsast lõpuni kvaliteetselt uuendatud . 
175	NA	 Pudenenud krohv oli maha pekstud ja seinad alt korda tehtud , raiutud välja murenev paas ja avad kinni müüritud ning taas krohvitud . 
175	NA	 Jälle olid need pinnad kahetasandilised , valge alus ja sellel roosad siuglevad reljeefornamendid . 
175	NA	 Kõrged , jäljendamatult elegantsed kaaraknad oma väikeste ruutude pitsiga seisid aga kardinateta . 
175	NA	 Juba aastaid ei osanud keegi midagi teha selle praktiliseks eluks liiga kauni luksuslossiga . 
176	NA	 Valle Grönholm , kunstiajaloo professor ja doktor ja esteet pani Mehisele käe õlale . 
176	NA	 Öelgu sõber , mida selle majaga pihta hakata ? 
176	NA	 Seda kauem tühjalt seista lasta on lihtsalt kuritegu ! 
177	NA	 Mehis oli mitu korda saanud jalutada neil parkettidel , imetleda stukkdekooris seinte ja kipskarniiside ning laerosettide täiuslikku ja lootusetult kaunist maailma . 
178	NA	 Miks ei koli Grönholm ise sinna , miks ta jändab suure tondilossiga , mis pole kaugeltki nii täiuslik ja on palju halvemas seisukorras ? 
179	NA	 Juugendpaleesse ei saa ju kolida tänapäeva kastmööblit ega ka vanu raskepäraseid nikerdustega puhveteid ja laudu . 
179	NA	 Juugendmööbel on midagi , mida ei saa ka tegelikult tellida , sest selleks ju juugend sündiski , et olla ainulaadne , olla kunstiteos , mida masinad , mida lihtsad kopeerijad korrata ei suuda . 
179	NA	 Ütle , kust võtta sellesse tühja majja juugendsisustus ... 
179	NA	 Ja veel midagi ! 
179	NA	 Juugendit siiski Soomes näiteks on , aga ütle , kus , millisel soomlasel on mõni hiliskeskaja kindlusloss ? 
179	NA	 Küse en ole pelka estetiikka ! 
180	NA	 Müügu siis maha , arvas Mehis . 
180	NA	 Saab mõisahäärberi selle rahaga korda teha . 
181	NA	 Grönholm seisis ja pilgutas silmi ning nohises päris kaua . 
181	NA	 Vaata , ega see pole üksi ihnsus nii ilusast asjast loobuda . 
181	NA	 Et tulevad ja hakkavad autodega läbi pargi voorima ja tümpsumuusikat laskma ja kakerdama purjus peaga üle nelgipeenarde ... 
181	NA	 Kust leida ostja , kes oleks küllalt taiplik , et teaks , mida ta ostab , ja et tal selle juures ka raha oleks ... 
182	NA	 Laadna — Mehis läheb nüüd magama ! 
182	NA	 Ta tõrjus sõbra pakkumise . 
182	NA	 Homme , kui oma tühjaks imetud pudelit vaatad , hakkab sul süda verd tilkuma ! 
183	NA	 Rootslasele andis isegi niiviisi öelda , ta vähemalt ei solvunud , kuigi iroonia mõistmises pole vist kogu maailmas eestlastega võrdseid . 
184	NA	 *** 
185	NA	 See tuli öösel , kui ta keset pimedust alkoholist põksuval südamel ärkas , korraga täiesti virge . 
185	NA	 Ta oli vist midagi unes näinud , kuid ei mäletanud seda . 
185	NA	 Kahvatus öövalguses kumendava võlvlae asemel nägi ta kauget mälestust . 
186	NA	 Nad olid Erma Tõnniga Kaarmanis viina ostmas , vägagi teadlikud sellest , et on kuradima kenad poisid , heleblond ja lokkis Tõnn ning sitikmust , laiade sirgete kulmudega , pisut ehk isegi ülitõsine või koguni sünge Mehis . 
186	NA	 Tema kandis TPI teklit , aga Tõnn lasi külmast ilmast hoolimata oma metalse läikega kiharaid kogu ilus särada , lõuaotsa kaunistava lohuga mehine nägu , huultel teatava hellitatuse joon . 
186	NA	 Ta kandis heledast tviidist suurte pealepandud taskutega ja vööga nn. sportlikku mantlit ning kollaseid nahkkindaid , mis ta nüüd tagumise Kaarmani poe siseruumi trepist üles mindavas osas alkoholiosakonna sabas käest kooris ja parema pöidla ning väikese sõrme vahele võttis , kus need elegantselt pendeldasid . 
187	NA	" "" See rida tervikuna , teisest vasakult kuni Zubrovkani , "" seletas ta lahkelt venelannast müüjatarile selle sama parema käe osutussõrmega näidates , ja pidi samas kordama — jah , ta soovib tõesti terve selle pudelirea , kogu nelja meetrise riiuli servast servani ja teisest veel üle poole . "
188	NA	 See oli virtuoosne sõim , mis vastuseks kuuldavale tuli . 
188	NA	 Mehis , kes esmalt vaikselt naeratades kõrvalt vaadanud oli , tõmbus tõsiseks . 
188	NA	 Ta võis küll taluda mõndagi , kuid tal oli kalduvus võõrkeelseid roppusi tõlkida ja emakeeles moodustas see niisuguse sigaduse , mille eest võiks ka tappa ! 
188	NA	 Kohe taibanud , et just need pendeldavad kollased kindad venelannat vihastasid , seda Tõnni laiamist isegi mõttes taunides , hakkas ta nüüd vaikselt marru minema ... 
189	NA	 Tõnni hellitatud , ülbe muie muutus vaid raasuke kalgimaks . 
189	NA	 Ta ootas kannatlikult sõimuvalingu lõpuni , tõrjus küünarnukiga tema tagant järjekorrast välja hõigatu tagasi . 
190	NA	" "" No-no , meid pole veel teenindatud , "" ja nõudis juhatajat . "
190	NA	 Kogu see melu oli pool poetäit rahvast kokku meelitanud ja nüüd sai Tõnn alles tõelise tähelepanu objektiks , kui suure õiendamise järel kohale ilmunud juhatajannale seletas — tema tahab tõesti terve selle riiulitäie ja teisest üle poole , ja ta ei saa aru , miks teda selle juures ebatsensuursete väljenditega alandatakse . 
190	NA	 Ta palub nüüd kõigepealt kaebuste raamatut . 
191	NA	 Tõmmu juhatajanna vidutas oma idamaiseid silmi ja kaalutles vaid mõne sekundi . 
191	NA	 See ülbe nolk oli kindlasti üks neist , kes tunnevad mõnd kaubandusministeeriumi saksa ... 
192	NA	 Miks ei anna müüja siis nõutud kaupa ? 
192	NA	 Ja kui see seletas , et temal pole aega jahtida ... tegi juhataja karmi otsuse — mida kiiremini ta alustab , seda varem saab teenindamisega toime ! 
193	NA	 Ei , ei ! 
193	NA	 Tõnn polnud nõus . 
193	NA	 Ta oleks leppinud küll , et talle vastavad pudelid kastidest välja otsitakse , aga kui ta ei saa kaebuste raamatut , siis tahab ta need soovitud pudelid tõesti riiulitelt saada . 
194	NA	 Kogu pooletunnise sõja lõpuks küsis ta veel lihtsalt kasti valget viina , kümme pudelit Gruusia konjakit ja teist kümme pudelit šampust . 
194	NA	 Poisid tassisid kogu selle lasti Raekoja platsile pargitud Pobedasse , õhevil , et alkoholi on lausa sülega . 
195	NA	 Vaevalt oleks Mehis Seppmeister sellele pulmapeole üldse muidu sattunudki , aga see oli hilissügisel , peale seda suvist rongisõitu , kus ta viieteistaastase Tiiu Erma armuliku tähelepanu osaliseks oli saanud . 
195	NA	 Nad käisid paralleelkursustel selle kunagise koolivennaga , Tõnniga , aga nad polnud just erilised sõbrad . 
196	NA	 Erma Ervin oli olnud Virgala mölder , oli kohaliku tööstuse kombinaadi poolt sinna üle viidud , kui vana Stahlfeldt Siberisse saadeti . 
196	NA	 Veski oli ammuilma riigistatud ja kunagine peremees Uuralite taga , aga selle juures magas keegi maha , et Ervin Erma oli Stahlfeldti väimees . 
196	NA	 Vesiveskite aeg oli selleks ajaks ümber saamas , sest valtsjahvatus oli kõikjal asendamas kivijahvatust , ja väikese vooluhulgaga Virgalas kippus vett kivide ning sõeltegi jaoks nappima . 
196	NA	 Asja ei lahendanud ka lisaks rakendatud vana kuumpeamootor . 
196	NA	 Elekter oli aga sel ajal sealkandis kauge unistus . 
196	NA	 Vähese tööhulga pärast oli kaalumisel veski sulgemine , samal ajal aga lausa karjus nõudlus pagaritöökoja järele , sest rannateed olid talviti umbes ja leivavedu hobustega oli tülikas ning pikaldane . 
196	NA	 Keegi ei tahtnud poest tulla külmunud leivaga . 
197	NA	 See jässakas , kõrge kiuksuva möldrihäälega ja nisublondide lokkidega veskikoll kääris käised üles — mis kunsti sellel leivateol siis nii on ! 
197	NA	 Neisse samadesse ruumidesse , kus nüüd Mehis Seppmeister pusse tegi , laoti sisse suur ahi ja muretseti taignakünad . 
197	NA	 Nii et veski , kui ta veel lihtjahvatust loksuski , oli peamiselt hoopis pagarituba . 
198	NA	 Mehisel oli väike isiklik arvamus kogu selle perekonna suhtes , sest leib , mis nende toodangust poodi jõudis seisis koos vaevu-vaevu ja sedagi tänu suurele maarjajää lisandile . 
198	NA	 Neid põletavaid kristallikamakaid tuli teinekord söömise ajal tollest kleepjast massist suhugi . 
198	NA	 Kui paljude tervise hinnaga sündisid need autod ja linnamajad ja kollased nahkkindad takkaotsa ! 
199	NA	 Ja ta oleks nüüd küll silmakirjalik , kui ei tunnistaks — see kutse Tõnni vanema venna pulma oli sõnum Tiiult , mille poiss vaevata välja luges . 
199	NA	 Ta teadis , millist mängu talle pakutakse ! 
199	NA	 Kui Ermad tahtsid Seppmeistritega mängida , siis polnud võitjas juba ette kahtlust ! 
199	NA	 Poleks olnud seda nägemisnärvidesse sööbinud kaunist kujundit Kehra perrooni otsal ... 
199	NA	 Igatahes oli asi temata otsustatud . 
200	NA	 Mees lamas kevadöises poolhämaruses oma mõttetult avaral asemel , vahtis võlvlage ja meenutas . 
201	NA	 Tõnni laiamine sai kohe otsa , kui ta auto Nõmmel kodumaja ette oli keeranud . 
201	NA	 Enam polnud mingit elegantset kinnaste kõigutamist . 
201	NA	 Ervin Erma vaatas vaheldumisi meeletukirjut pudelisegadikku pagasiruumis ja oma nooremat poega ning ainult vangutas pead . 
201	NA	 Ta oli öelnud , et võtku siis mõni pudel teistsugust napsi ka , mida neile pakkuda , kes valget ei joo ... 
202	NA	 Pobeda tagaiste tõsteti välja ja sinna vinnati õlleankur ning temale , Mehisele , anti hoida viieteistliitrine piimaplekk . 
202	NA	 Et see tervelt kohale jõuaks ! 
202	NA	 Ervin istus ise rooli ja pani Tõnni taha , ankru juurde kükitama ning sõidutas poisid Balti jaama . 
202	NA	 Kehrasse lubanud onu August vastu tulla . 
203	NA	 Mehis tundis hästi selle Tapani sõitva töölisrongi õhkkonda . 
203	NA	 Vähemalt pooled reisijaist olid igapäevased töölesõitjad . 
203	NA	 Kaardipakk võeti veel enne taskust , kui üldse jutuks tuli , kas mängitakse . 
203	NA	 Olid kindlad laudkonnad , kes pooleli partii kaardid linnas lihtsalt tasku pistsid , et õhtul pikema jututa jätkata , olid andunud õllejoojate seltskonnad , olid kurameerijad ... 
203	NA	 Ühe sõnaga — nende omavahel läbi-lõhki tuttavate elust kulges üks ja küllalt oluline osa veerevatel ratastel . 
204	NA	 Kõrge , jalgadel õlleankur oli piisavalt kõnekas märk , et nende ümber professionaalide ring koguneks . 
204	NA	 Ja peale Ülemistet nõudis juba märgatavalt roosatama löönud Tõnn ka piimaplekki . 
204	NA	 Selle kaanest oligi seni õlut joodud , kuid Mehis oli kallist sisu enda põlvede taga seni peidus hoida suutnud . 
204	NA	 Väitele , et tema on selle eest vastutama pandud , küsis Tõnn vastu , et kes siin peremees on ? 
204	NA	 See värvitu vedelik haises piiritusvabriku praagakolonni järgi . 
204	NA	 Aga õllega segatuna tegi ta töö kiiresti ja kvaliteetselt . 
204	NA	 Raasikul ilmus vagunisse juba rongi miilits . 
204	NA	 Vagun laulis parajasti nagu akadeemiline meeskoor ja tuttav võmm võeti hõisetega vastu . 
205	NA	 Mehise endagi põlved olid veidi pehmed , kui nad Kehra päästvale perroonile jõudsid . 
205	NA	 Tõnn jättis sajakilose ankru tarimise natukeseks Mehise hooleks ja käis piimaplekiga jaamahoones , enne kui nad lell Augusti veoauto juurde ilmusid . 
205	NA	 Ja Mehis püüdis suminast kõrvus välja tegemata peast arvutada , milline on vedeliku alkoholiprotsent , kui 15 liitri pealt on kaks liitrit ära joodud ja veega asendatud , kuid lõi lõpuks käega , sest ta ei teadnud algset kontsentratsiooni . 
206	NA	 Poeülikonnas end ebamugavalt tundev August muigas vaid endamisi , kui kaks tudengit oma arust kainelt ja asjalikult juttu teha püüdsid . 
206	NA	 Mõlemad löödi taha kasti , sest ilmselt poleks ühe võimed õlleankru püstihoidmiseks piisanud . 
206	NA	 Piimaplekk aga rändas kabiini . 
206	NA	 Sõita polnud õnneks palju . 
206	NA	 Keset Harjumaale nii iseloomulikku lepikute vahelist laudsiledat tasandikku oli küla ja selle küla kõige pikema maja värav oli kaarja kuuseokstest pärjaga ehitud . 
206	NA	 Köögis lõhnas jõuliselt hapukapsast ja praelihast ja jumal teab veel millest , aga Mehis väsis äkki ära . 
206	NA	 Ta päris Tõnnilt , kas siin mõnd omaette olemise paika pole ja poisid hiilisid sauna , kus August parajasti korstnast singi välja võttis . 
206	NA	 Ilmaeglaselt saagis puss pruunistunud kamarat , siis oli rasvast tilkuv viilukas leivatükil tema peos , oli õlletoop ja mingid segased jutud ning ta ärkas piinavast külmatundest , sest sauna välisuks oi ristselili ja sealt voolas kogu suitsuhõngune soojus novembriõhtusse . 
206	NA	 Keegi valgepäine jässakas mees käras nende kallal oma kilava ja kiuksuva häälega ja Tõnn jõmises midagi vabandavat oma isa kärkimise peale . 
207	NA	 Mehis Seppmeister oli selleks liiga noor ja tugev-terve , et pikalt põdeda . 
207	NA	 Ta läks sõna lausumata kaevule ja pesi silmad külma veega puhtaks , siis hingas mõne korra täie rinnaga ja astus peomaja uksest sisse . 
207	NA	 Ei olnud ju midagi lahti ! 
207	NA	 Seltskond oli alles saabunud ja polnud veel lauda istunud . 
207	NA	 Pruut oli Nõmmel õhetava ja ähmitsevana trooninud keset tema kallal kiiruga toimetavaid naisi , kel käes niidid-nõelad ja suud täis juukseklambreid . 
207	NA	 Nüüd istus ta raugena ja rahulolevana keset elutoa suurt diivanit , paremal käel mustas ülikonnas ja poovas lipsus Erma Märt , valged juuksed turris ja põsed lõkendamas ning vasemal blond neiu , kes sealt kohe püsti kargas ja Mehisele vastu ruttas . 
207	NA	 Tiiu Erma oli vahepeal kuusteist täis saanud ja keegi ei tohtinud keelata tal millisel tahes poisil kaelast kinni karata . 
207	NA	 Ta puges pikale tõmmule Mehisele kaenla alla , haaras tal ümber vöökoha ja hõõrus laupa ta rinna vastu . 
207	NA	 Ja emale , kes kulmu kortsutas , vastas ta vihase turtsatusega . 
207	NA	 No teate , eks ole ! 
208	NA	 Tunnista endale , et sa olid ikkagi väga meelitatud ! 
208	NA	 Ja olid veel enam meelitatud , kui sügaval südaööl põrandale laotatud madratsile heites äkki enda kõrvalt selle näkki leidsid ! 
209	NA	 Kahekümne kolme aastane tudeng oli kursis nii tulevaste naisinseneride kui paljude teistegi Tallinna peotüdrukute pesumajandusega . 
209	NA	 See sire ja puhtusest pisut rudisev ning jumala puutumata paradiisilind lihtsalt proovis võimalusi , sest kui poiss , edusse eriti uskumata , käel vähegi julgemaks minna lasi , sai ta otsemaid pikki näppe . 
209	NA	 Aga muidu oli piiga täis indu ja andumust ja lausa vetrus ning lainetas peo all . 
209	NA	 Ja hommikul nimetas Ervin teda väimeespojaks , ta kutsuti omapere hommikukohvilauda , kui kõik muud peaparandajad pidid ootama pika pulmalaua uuesti katmist . 
210	NA	 Polnud mingit peomeeleolu . 
210	NA	 Perenaised olid lihtsalt väsinud . 
210	NA	 Tõnn punetas nagu päevitunud põrsas ja nohises . 
210	NA	 Tal oli raske kaater . 
210	NA	 August luristas , juues kohvi haprast portselantassist , mida ta oma hiiglaslike karedate töömehekämmalde vahel hoidis ning tegi pruudi arvel kohatut nalja . 
210	NA	 Too roosatas väheke , kuid oli näha , et ta on õnneliku randumisega rahul ja kõik muu talle eriti korda ei lähe . 
210	NA	 Tal oli natuke nagu nohune , veidi tursunud nina ja ülahuul ja pigmentoosilaigud kaelal . 
210	NA	 Värske abielumees Märt oli veel enam sagris ja ta silmad punetasid . 
210	NA	 Paistis , et ta vaevu suutis lauge avatuna hoida ja peaaegu magas keset loiult vestlevaid omakseid . 
211	NA	 Kõige selle keskel Ervin Erma nagu kamakas käskivat tahet ja igasuguste meeleolude ning tunnete suhtes põlglikult üleolev . 
212	NA	 Ja nii see just jäigi — teatav piinlikkuse või süütunne ja ebamäärane ärritus , kõigiks järgnevateks selle perekonnaga ühe laua taga istumisteks , kõikideks tulevasteks aastakümneteks . 
212	NA	 Kusjuures polnud ta tänini selgust saanud , mis põhjustas ta süütunnet ja miks teda häirisid need muidu nii tavalised inimesed . 
213	NA	 Äkki oli täisselgus käes , nii et mees peaaegu voodis istuli oleks hüpanud . 
213	NA	 Saabli tera kõverus peab moodustama enam-vähem puhta osa ringjoonest , sest muidu oleks seda ju võimatu tuppe panna . 
213	NA	 Ilmselt peab tera selg olemagi ringjoone kaar ja lõikeserv laiuse vähenemise arvel teataval määral tsentripunktile lähenev . 
213	NA	 Erandi moodustab nende joonte tera tipu poolne osa , sest kui tahetakse , et mõõk oleks peale löögi- või lõikerelva ka torkerelv , tuleb leida teraselja moodustaja sirgestamise võimalus , nii et see silmale hea tunduks , kusjuures hea tundub see , mis on funktsionaalne , teadis meister . 
213	NA	 Ja selles kujutluses ideaalsest külmrelvast end kanda lastes jäi ta rahunenuna magama . 
214	NA	 *** 
215	NA	 Teel poodi kohtas Seppmeister Õie Astorit . 
215	NA	 Minna polnud kuigi kaugele , üle silla ja tammi mööda tiiginurgani , ja seal , suurte pargipuude all see punaseks värvitud laudvoodriga maja oligi . 
215	NA	 Paar korda nädalas tuli see teereis ette võtta , tuua leiba-piima ja vahest ka midagi suupärast . 
216	NA	 Oli meeletult , pillavalt päikeseline ja valgushelke pildus ka hüvakätt jääv veepind . 
216	NA	 Toomingate lõhn pani pea ringi käima . 
216	NA	 Vägisi kiskus hing lüüriliseks , isegi temal . 
216	NA	 Oli lihtsalt talumatu matta end oma töökoja hämarusse . 
217	NA	 Õiegi näis nautivat ilusat suvealgust . 
217	NA	 Ta oli väikest kasvu ja meeldivalt ümar blondiin , kes kandis nagu õrritamiseks kraeta , avara kroogitud kaelusega ja väikeste puhvvarrukatega linast pluusi , mis ta ilusatel rindadel esile tulla lasi . 
217	NA	 Üks silm kinni , vaatas ta naeratades ja pead kallutades naabrimehele vastu ja Mehis sattus segadusse , sest palja teretusega piirduda näis solvavalt hoolimatu , midagi ütlemiskõlvulist ei tulnud aga vaikima harjunud vanamehel pähe . 
218	NA	 Naine peatus keset nautivat jalutussammu , pöördus tema poole ja Mehis pigistas endast välja küsimuse — kas ka tema käis poes . 
218	NA	 See oli niigi selge , sest Õie kandis ju kilekotti toidukraamiga . 
218	NA	 Nad lobisesid mõne viivu ja Mehis päris Villu järele . 
219	NA	" "" Kuuled , lõhub ! "" "
219	NA	 Naine osutas õlanõksuga mõisa suunas ja nüüd kuulis Mehiski tuhme , raskeid löögikolksatusi , mis kandusid tammile pigem läbi maapinna kui õhust . 
220	NA	 Õie tooni ilmus alati midagi pilgest ja osatavat , kui ta Mehisega oma mehest rääkima juhtus . 
220	NA	 Nad olid tore paar , üks pikk ja sooniline , eriliselt tõsine , isegi nalja visates meheliku karmuse säilitav asteenik , teine väike ja üleni ümar nagu üksnes sfäärilistest pindadest koosnev disainiharjutus , kelle naiselik olek lausa voolas sulle vastu . 
220	NA	 Nad kaklesid peaaegu lakkamatult ja olid lausa sündsusetult teineteisesse armunud , ikka veel peale kümmet abieluaastat ja kolme last . 
220	NA	 Ja selle juures jäi Seppmeistrile täiesti mõistetamatuks see eriline toon , mida Õie näis üksnes tema suhtes kasutavat . 
220	NA	 Selles oli imetlust ja flirti ja koguni midagi soojalt usalduslikku . 
220	NA	 Oleks ta seda kasutanud üksnes Villu juureolekul , poleks see küsimusi tekitanud , aga see lõi eriti välja just siis , kui nad omavahel olema juhtusid . 
220	NA	 Seepärast Mehis siis kohmaski midagi vabanduseks ja kõndis edasi . 
221	NA	 Enne poodi minekut astus ta sisse kõrvaluksest , mis viis kohalikku pisitillukesse postkontorisse ja pangafiliaali , mille mõlema asutuse peale ainuke töötaja oli tõmmu , nooremas keskeas naine . 
221	NA	 Rahutute tumepruunide silmade pilk , millega ta tulijat vastu võttis , oli Mehisele alati raske taluda olnud . 
221	NA	 Selles oli peidus mingi leegitsev hullus . 
221	NA	 Naine ise oli nagu maha astunud Okase Brüsseli-neiu lehelt , lopsakate huultega , voogavate tumedate juustega ja herilasepihaga . 
222	NA	 Jah , muidugi sai sealt helistada , koguni selleks see telefon ju oligi ! 
222	NA	 Noorik valis ise numbri ja oodanud , kuni vastati , ulatades toru kiirustades mehele . 
223	NA	" "" Seppmeister siin , "" ütles ta tuhmilt mikrofoni . "
223	NA	 Ta tahtis vanemleitnanti ja saigi ta kuuldele . 
224	NA	" "" Jah , on meeles küll olnud . "
224	NA	" Asi võtab ehk veidi aega , aga peastaap igatahes lubas kindlasti paberid korda ajada . "" "
225	NA	 Mehis andis toru tagasi , ja selle juures jäi ta pilk pidama paberilehel , millele naine parajasti pastapliiatsiga mingeid kujundeid kribis . 
225	NA	 See paber oli üleni kaetud joonistuste ja ornamentidega , siin oli kandilisi , geomeetrilistest kujunditest koosnevaid mustreid , siin oli stiliseeritud linde ja kappavaid hobuseid . 
225	NA	 Pagan , kui andekas ! 
226	NA	 Küsimuse peale läks naine sabinasse ja korjas oma kunstitöö pilgu eest sahtlisse peitu . 
226	NA	 Ta niisama , ta pole seda ju õppinud . 
226	NA	 Lihtsalt ajaviiteks ... 
227	NA	 Sellise ajaviitega võiks leiba teenida , arvas Mehis , ja kuna naine polnud ilmselt selliseks jutuks valmis , jättis täpsustamata , mil viisil , tänas ja lahkus . 
227	NA	 Mingi ebamäärane kuid muhelema ajav uid oli talle pähe tulnud , ja tagasi oma töötoas , lõikas ta mõned lattrauajupid , lasi need käial mõlemalt küljelt tasaseks ja lihvis kruustangide vahel liivapaberiga läikima . 
227	NA	 Siis , määrinud viltkettale rohelist kroomdioksiidpastat , poleeris ta need metallitükid peegelläikeni . 
227	NA	 Edasi tuli natuke raamatuid uurida , sest keemilist söövitust oli ta oma pussidel proovinud mitu aastat tagasi ja tal oli mõndagi meelest läinud . 
227	NA	 Milline peab olema õige kattevaha retsept ? 
228	NA	 Selle mehaanilise ja üksluise tegevuse juures oli ta mõte isetahtsi uitama läinud ja ta leidis end jälle Alepõllu kooli saalist , aga mitte vana mehena sellest tolmusest ja mahajäetud majalobudikust , vaid lapsena , arvatavasti talvisel koolivaheajal , sest maja oli hiirvaikne . 
228	NA	 Päike paistis kalgilt aknasse , saades lisajõudu hangede peegelduselt . 
229	NA	 Ta oli tippkorvpallur . 
229	NA	 Kas ta ise kunagi korvpallimängu näinud oligi ? 
229	NA	 Ei vist . 
229	NA	 Ta vaimustus oli ilmselt pärit ajalehtede spordinurkadest ja teadmised korvpalliõpikust . 
229	NA	 Nagu temale omane , hankis ta teadmised ikka teoreetilistest allikatest . 
229	NA	 Ta triblas palliga , olles kord liikumissuunas näoga , kord seljaga , täiesti kättesaamatu vastase kaitsemängijatele , kelleks olid saali koridorist eraldavad postid . 
229	NA	 Nagu virtuoosne tantsija , tegi ta elegantseima pöörde , sai palli põrgatusest sõrmedele , ja lennutas hüppelt korvi , mida muide siin ei olnud , aga see ju ometi ei takistanud . 
229	NA	 Iga vise tabas . 
229	NA	 Mitte miski selles mängus polnud tõeline , ei vastased , ei pall , mis oli tavaline kooli spordivahend , seega võrkpall , kerge ja väike korvpalliks , aga seda ta siis vist ei teadnudki . 
229	NA	 Mis siis , ta mängis , nagu oli üldse harjunud enamasti üksi mängima , leiutama ise omad situatsioonid , võidud , kaotused ja dramatismi . 
229	NA	 Vähemalt ei tulnud tal kellegi nöökeid ja põlgust taluda . 
230	NA	 Ta tuli uuesti üle saali , publikuks neli portreed klaveri kohal saali otsaseinas , kaks juudivanameest , kelle suhtes poiss üsna ükskõikne oli , siis üks hälbinud Vene aadlik , kiilaspea , kikkhabe , lips veidi viltu kaelas ja siis üks Osseetia mägiröövel . 
230	NA	" Ema oli vaiksel häälel ju öelnud : "" Mägipartisan ... "
230	NA	" Mis partisani saab olla rahuajal ? "" "
231	NA	 Hämmastav , kui palju ta teadis — ema , see tähendab , sest peale selle röövli surma oli ta tasa mananud — et see sadist ja jõletis Beria ainult pukki ei saaks ! 
231	NA	 Seda too näpitsprillidega mees nimelt oligi , aga kust teadis seda keegi tagasihoidlik külakooli õpetaja tol viiekümne kolmandal ? 
232	NA	 Aga sel korvpallimängu ajal oli isake veel elus ja rahvas ei võtnud ta nime suhu , kui just avalikult teda kiitma ei pidanud . 
232	NA	 Kiitsid kõik , kelle ametikohustustesse see vähegi puutus , teiste hulgas muide ka ema , mis oli poisi jaoks sulaselge nuhtlus , sest laste hinges , selle isatuks jäänute põlvkonna hinges kutsus see mage hosianna välja valu ja vihkamise , mida kiitja poja naha peal välja elati . 
233	NA	 Niisiis — selle ülalt alla vaatava nelja vaenuliku näo pilgu kiuste lennutas poiss järjekordse palli puhtalt korvi . 
233	NA	 Tema maksis kätte nii , et võitis nende vanameeste lemmikmeeskonda . 
234	NA	 Järjekordsel pöördel haaras miski ta sussitallast . 
234	NA	 Oli see siis põrandast välja kulunud oks või naelapea , inerts viis ülakeha edasi ja kukkumisel vallandus vise , mis läks hoopis vales suunas . 
234	NA	 Pall puutus pildiraami nurka , nöör kargas konksu tagant ja lopsakate vurrudega ning silmi kissitav generalissimus hakkas raami toetavate naelapeade suhtes pöörduma . 
234	NA	 Kui aegamisi see toimus ! 
234	NA	 Portree liugles hetke koguni õhus , kukkus klaverikaanele , kusjuures klaas jäi terveks ! 
234	NA	 Aga ei , pilt lendas kõmiseva müra saatel üles ja langes põrandale ning klaas pihustus tuhandeks pärlendavaks killuks . 
234	NA	 Kogu suur tühi maja oli hetke täis seda tärisevat heli ja siis saabus vaikus . 
235	NA	 Pühaduserüvetus ! 
235	NA	 Hirm paiskus kuuma lainena üle pea . 
236	NA	 Aga vaikus kestis süvenenult aina edasi ja poisile menus , et kõige lähem hädaoht , koridori otsaukse taga elav koolitädi on pojale külla sõitnud . 
236	NA	 Kui see kukkumine ülakorralt kedagi kohe alla ei aja , siis nad lihtsalt ei kuulnud ... 
237	NA	 Kui vaikselt ja kiiresti oskab laps toimetada ! 
237	NA	 Purunenud klaasi killud kiiresti harjaga kokku ja vanasse ajalehte mähkida ! 
237	NA	 Süda nagu pisike kuulipilduja , nii et hing kippus kurku . 
237	NA	 Ikka vaikus ! 
237	NA	 Portreega klaverile püsti , kus selgub , et ei ulata pilti oma kohale panna . 
237	NA	 Noh see pole midagi ! 
237	NA	 Kõrvalklassist tool appi ja samas ripubki see kissitav vurrukandja omal kohal , nagu poleks midagi juhtunud . 
237	NA	 Otse vaadates klaasi puudumist isegi ei märka , ainult koridorist teatava nurga alt , kus teised pildid läigivad . 
238	NA	 Alles õhtul voodis meenub , et oleks tegelikult pidanud raamid ära vahetama , jätma klaasita näiteks Engelsi , kellest ühelgi hingel vist sooja ega külma poleks olnud , aga nüüd oli juba hilja . 
239	NA	 Vähe puudus , et see lugu oleks direktorile koha maksnud . 
240	NA	 Mis aeg see oli , milles me elasime ! mõtles vananev mees . 
241	NA	 Oh jaa , ta mäletas suurepäraselt seda talvepäeva , kui maanteelt keerasid koolimajja kolm võõrast meest . 
241	NA	 Ükski neist ei kandnud mundrit , aga süda aimas sellegi poolest halba . 
241	NA	 Pildi lõhkumine oli ikka veel avastamata , aga aega oli nii kaua juba mööda läinud , et selle ilmsikstulekut ta enam karta ei osanudki . 
241	NA	 Kalasabamustrilisest riidest joppi ja kalifeesid ning säärikuid kandev , tugev , silmapaistvalt elujõuline nahkmapiga asjamees näis seda seltskonda juhtivat . 
241	NA	 Teda saatsid hallipäine vurrudega vanamees , kes kandis talvemantlit ja rumm-mütsi ning pikka , kaunis kulunud tumedasse sügismantlisse ja sonimütsi riietatud suurekasvuline noormees . 
242	NA	 Kõik kolm tulid muidugi kõhklematult peauksest sisse . 
242	NA	 Seda poiss veel aknalt nägi , et siis kiiruga vahetunni tunglemise hulgast oma korteri ukse taha lipata . 
242	NA	 Uks oli lukus , seega ema oli koolis ja vahetunni tõttu muidugi õpetajate toas . 
242	NA	 Nii et tema juba oli jõudnud neid tulnukaid näha , taipas poiss . 
242	NA	 Või mida olekski aidanud lapse hoiatus ? 
243	NA	 Koolis ei põhjustanud külalised mingit märgatavat muutust . 
243	NA	 Tasane töösumin ei katkenud , ei muutnud rütmi , tähendab — keegi neist ei sekkunud koolitöösse , ei külastanud klasse , nii et tegu oli ilmselt vaid õpetajaid puudutavaga , mis pani südame seda rohkem valutama . 
244	NA	 Arvatavasti said ta tunnid peagi läbi , sest ta mäletas , et oli direktori korteris nende pojapojaga mängimas , kui seal asja arutati . 
244	NA	 Too säärikutega asjamees oli tõesti nende ülemus . 
244	NA	 Parajasti käskis ta halvasti raseeritud ja ninajuurel kokkukasvanud kulmudega pikka volakat ise see jutt ära rääkida ja selgust saada , ja kohe seejärel kutsuti ema ning nood suundusid läbi direktori korteri pioneerituppa . 
244	NA	 Hallipäine ja võrdlemisi juhmi väljanägemisega vanamees pandi juttu ajama venekeele õpetajannaga vastaskorterist ja pealik jäi ise direktori juurde . 
245	NA	 Nad mängisid põrandariidel autoga , veeretasid seda teineteisele , kaheksa aastane Mehis ja neljane Venno . 
245	NA	 Nad ei kuulanud , ei teinud väljagi , kui kaks meest pooleli jäänud juttu jätkasid . 
245	NA	 Lapse käsi vist isegi ei värisenud , kuigi süda valutas teravalt . 
245	NA	 Ta aimas liigagi hästi , millest seina taga , punase , kuldsete kirjadega malevalipu , fanfaari ja trummiga kaunistatud tühjas toas räägitakse . 
245	NA	 Pisike ja ümarik , musta kulunud ülikonda ja hatusesse valgesse särki riietatud kiilaspäine Valner oma veidi näägutava ja kõrge hääletooniga oli kuidagi väga vaikseks ja vaospeetuks muutunud . 
245	NA	 Ta saavat aru , et sellised signaalid on väga tõsine asi , et neid on vaja väga hoolikalt kontrollida . 
245	NA	 Ta ainult kahtlevat , kas informaator on ikka piisavalt informeeritud olnud , sest nii palju , kui tema teab , ja ta ometi kontrollib perioodiliselt kaadriandmeid , kui rajoonis käib ... 
246	NA	 Ega ta vist palju kaugemale ei jõudnudki , kui läbi seina ja suletud ukse naisehäält karjumas kuuldi ning kui direktor nagu nõelatult ukse lahti lõi , kajas parajasti paar heledat litakat . 
246	NA	 Ema tormas sealt tuppa , ninasõõrmed nagu paberist , niisama valged ja õhukesed , nägu lõkendav ja silmad metsikud . 
246	NA	 Ja tema järel rüsis tuppa see tumedasse karva kasvanud jõmm , üle põse vähkpunane löögijälg . 
247	NA	 Korraga oli võõras võimumees tema juures , asis nolgil rinnust kinni ja tõukas vastu seina ning pistis talle rusika nina alla , mis pani teise silmi vidutama . 
247	NA	 Lapsed löödi pioneerituppa ja kästi seal püsida ning kuidas poiss ka kõrvu ei teritanud , üle mänguauto rataste kõrina ja Venno jutuvada ei kuulnud ta suurt midagi . 
247	NA	 Alles teatava aja pärast , kui arvasid , et neid on unustatud , siirdusid poisid koolijuhataja elutuppa tagasi . 
247	NA	 Ema ei olnud enam seal . 
247	NA	 Hall vanamees kuulas ja pobises , kui nende pealik käskis tal see huligaan ja vastutustundetu nolk kiiresti bussile toimetada , et see jälle midagi kokku ei keeraks . 
247	NA	 Huligaan ise vahtis solvunud ilmel aknasse . 
247	NA	 Seal polnud midagi , üksnes lage , hangedes maa ja kauge metsapiir ning kössitavad majakatused . 
247	NA	 Üksik , muust ilmast talvega ära lõigatud maakoht . 
248	NA	 Alles mehi välja saates ütles ülemus vanamehele tasa kõrva — ärgu sellest esialgu kellelegi rääkigu ! 
248	NA	 Juhmi pilguga vanapapi noogutas mõistvalt . 
249	NA	 Ukselt tagasi pöördunud , oli kalifeedes asjamees äkki kuidagi väga muhedas meeleolus . 
249	NA	 Ta seisis akna juures ja jälgis viivu , kuidas nood kaks mööda talvist teed kaugenesid ning vilistas helitult mingit lustakat viisi . 
249	NA	 Siis ütles ta direktorile , et peab vist ise õpetajannaga veidi rääkima . 
249	NA	 Lõpuks peab ta ju tagama , et tema inimeste peale kaebusi ei esitataks . 
250	NA	 Poisid ikka muud kui mängisid , aga selle juures jõudis tema korraks ka oma korterisse lipsata , nägi esikust seda ohtlikku ja julmtugevat inimest seismas harkisjalu keset põrandat , käed selja taga kokku põimitud ja vaikselt ning sugestiivselt midagi rääkimas . 
251	NA	 Ta oli nii palju selliseid asju kogenud , et taipas kohe — selle jutu juures ei ole kõrvalistel vaja viibida , sest siis ei räägi see mees , mida ta rääkida on kavatsenud ja mida ta ei taha mingil juhul kõrvalistele kõrvadele kuuldavaks teha , olgu need kõrvad pealegi algklassilapse peas . 
252	NA	 Tagasi direktori pool , kohtas ta seal õpetaja Elistet Valneriga neljasilmajuttu ajamas . 
252	NA	 Olulisem oli vist räägitud , igatahes küsis Valner pominal , et mida me siis nüüd teeme ? 
252	NA	 Ja Eliste , see pikk ja kõhn , pisikesele paksule Valnerile igas mõttes vastandlik mees , silmade põhjas värelev rahutu naeratus ning hambaproteesid huulte vahel säramas , arvas — pakume viina ! 
252	NA	 Samas sai sellest meeste ühine otsus . 
253	NA	 Aga viinapakkumisest ei tulnud niipea midagi välja , sest seltsimees Aarelaid , nagu too võimsa rindkerega ja jämeda , kongus ninaga mees osutus olevat , sulges mõne aja pärast enda taga nende korteri ukse , kuid ei tulnud direktori juurde , vaid koputas Nadežda Petermanni uksele . 
253	NA	 Köögis seeni hakkiva , heeringat puhastava ja võileibu määriva proua Valneri tasase toimetamise ja ükskõikse ilme kontrastiks , pöördusid direktori ja õpetaja Eliste silmad aina iga hääle peale lakke , nagu ootaks mehed kas taevast ilmutust või siis lihtsalt pommi langemist . 
253	NA	 Minutid tiksusid mööda ja pedagoogidel oli aina vähem ja vähem teineteisele öelda . 
253	NA	 Poiss igatahes taipas küllaldase selgusega seda hingesid rebestavat pinget , ning siis ta lausa luksatas , nii et mehedki tema poole vaatasid ja omad pilgud ka aknast välja pöörasid . 
253	NA	 Õhtule kalduva talvetaeva all astus mööda seda ääretut tasast lagendikku kulgevat teed üksik mehekogu , kelles Mehis lausa nutule ajava hirmuga oma isa ära tundis . 
253	NA	 Miks pidi ta just täna , nädala sees siia tulema , piiritsooni , passita ja tagaotsitav , nagu ta oli ! 
253	NA	 Ta ju käis ikka vaid nädalalõputi ! 
253	NA	 Kas kodus oli jälle rabamine ? 
253	NA	 Polnud vaja poisile seletada , mis asju see meestekolmik siin ajas . 
253	NA	 Et tädi Nadja on režiimitruu inimene , teadsid kõik . 
253	NA	 Tema ei valetanud lastele , et onu Stalin on hea ja tark ja hoolitseb isiklikult ... 
253	NA	 Tema uskus seda . 
253	NA	 Muidugi ei rääkinud sellele ausale ja puhtale inimesele , kelleks see tüse ja kibestunud vanapiiga osutus , mitte üksi selle maja asukaist Mehise isa kohta tõtt , kuigi kõik seda vist teadsid . 
253	NA	 Just praegu küsitleb seltsimees Aarelaid toda lõputult jutukat naist , ta võib aknast pilgu välja pöörata ja see läikivasse musta siidi pakitud lihatünn ütleb , et näete , et sealt ta just tulebki ... 
254	NA	 Poiss ei väljendanud teda vallanud paanikat enam millegagi , kannatas ära Eliste tundliku ja hirmunud pilgu ning Valneri pahase pobina . 
254	NA	 Ta kujutles hetkeks , et lippab isale vastu ja hoiatab ... 
254	NA	 Aga ta teadis , et see oleks ju kõigile näha , ja kui siis mees majast sirgelt mööda marsib , on see ju lausa karjuv märk mustast südametunnistusest . 
255	NA	 Arvatavasti mõtlesid kaks vana pedagoogi sedasama . 
256	NA	 Siis oli Aarelaid kogu oma elusuuruses tagasi direktori esikus ja peagi istusid mehed kolmekesi köögilaua taga ning nende ees tõmbusid uduseks kolm graveeritud kristallpokaali . 
256	NA	 Ilmselt vasardas igaühe peas teadmine , et viie sammu kaugusel sellest organite ohvitserist hoiab praegu hinge kinni mees , kelle olemasolu ähvardab neist igaüht ränkade ebameeldivustega . 
256	NA	 Sellest hoolimata aeti köögis rahulikus toonis juttu ja visati natuke naljagi . 
256	NA	 Ning mõne aja pärast andis vähemalt neil kolmel pinge järele . 
256	NA	 Sellest rääkisid higile tõmbunud näod ja valjenev jutt . 
257	NA	 Üks undav mürin hakkas kiiresti kõrvus kasvama . 
257	NA	 See tuli lõuna poolt ja veeres neile kaela . 
257	NA	 Mehis teadis , et hääl kuulub ründelennukile , mis siin õppelennul on . 
257	NA	 Neid tiirutas siin iga päev . 
257	NA	 Poiss oli filmis näinud , kuidas paistab talvine maa piloodile . 
257	NA	 Ta kujutles vaevata suurteelt ära pööravat talvist teepaela , maju ja metsatukkasid . 
257	NA	 Ta teadis , et lennuki pööramiseks peab juht vajutama pedaali ja kallutama juhist . 
257	NA	 Seda ta just parajasti teeb ja surub sõrmed pardakahurite päästikutele ning suitsused trassid viskuvad lennuki ette , sööstavad kauguses ühte koondudes selle madala plekkkatusega maja poole . 
257	NA	 Samas lendab laest krohvi ja köök on täis lõhkemiste müra , suitsu ja tuld . 
257	NA	 Ning võõras võimumees vajub otseti lauale . 
258	NA	 Aga müra nende peade kohal murdus nagu pooleks , vajus järsult tooni madalamaks ja hakkas vaibuma . 
258	NA	 Surm oli peade kohalt üle vuhisenud , astumata otsustavalt nende kaitseks välja . 
259	NA	 Valner hakkas rääkima omaaegsetest kolooniatest revolutsioonijärgsel Venemaal , niinimetatud Makarenko kolooniatest . 
260	NA	 Tulnud noor mees esimest korda klassi ja öelnud — võtku need röövlilõustad teadmiseks , et tema on täppislaskur . 
260	NA	 Pedagoog tõmmanud taskust püstoli , näidanud aknast hoovi pesunööris olevat sõlme ja lasknud selle pooleks . 
260	NA	 Sellest alates temaga arvestati ! 
260	NA	 Mõne aja pärast tõi ta riietekapi alumisest sahtlist kaltsukotist väikese pruuniks töödeldud püstoli . 
260	NA	 Mauser ! 
260	NA	 Peenelt graveeritud kuldkiri kelgukattel : 
261	NA	 ???????? , ?????? ??????????? 
262	NA	 Ei , kassetti ei olevat , valetas direktor . 
262	NA	 Mehis teadis igatahes täpselt , et laetud magasin on samas sahtlis punase lõngakera põhjaks . 
262	NA	 Seda oli Venno talle näidanud nagu püstolit ennastki , aga nii kaheksane kui neljane olid neil aastail küllalt targad selliseid teadmisi mitte igaühega jagama . 
262	NA	 Aarelaid tõmbas püstoli kelgu tagasi , imeteles relva , sihtis sellega hetke midagi akna taga ja kukk klõpsatas . 
262	NA	" "" Ilus asjake ! "" "
262	NA	" Ja selle käest andnud ütles äkki otsustavas toonis : "" Eks kutsuge siis tema ka siia ! "
262	NA	" Las võtab ka tiba ehmatuse peale ! "" "
263	NA	 Täielik paus vältas oma viis sekundit , mille jooksul võrisesid ainult mänguauto rattad , ja seepeale tõusis Eliste lauast ning tuli mõne surmpika minuti pärast koos isaga tagasi . 
263	NA	 Mehed surusid sõnatult kätt ja lauale ilmus neljas klaas . 
264	NA	" "" Nüüd on nii , et selle asjaga on seks korraks lõpp , "" ütles Aarelaid . "
264	NA	" "" Seltsimees Petermann ei teadnud , et teie näol on tegu meie inimesega ... "" "
265	NA	 Oli näha , kuidas isa ebalevad silmad pungi läksid ja ta naeratus äkki kalgistus . 
265	NA	 Aarelaid aga jätkas häirimatult . 
265	NA	" "" Meie komsomoliaktivisti sobimatu käitumise pärast ma väga vabandan ja loodan , et tal pole tahtmist sellest asjast enam rääkida . "
265	NA	 Seltsimees Soo on , vabandage väljendit , nii kuradi loll , et tema juttu ei võta keegi tõsiselt . 
265	NA	" Aga te mõistate ... "" ja rääkija tõstis silmad lae poole . "
265	NA	" "" Kõike ei saa ette näha ! "" "
266	NA	 Edasi kulges jutt , nagu see viinalauas ikka kulgeb . 
266	NA	 Peale paarikordset ütlemist Aarelaiu poolt , et meil Tondil ... päris Eliste , millal mees Tondi lõpetas , ja too vastas , et loomulikult pole ta Tondit lõpetanud , või siis poleks teda praegu siin istumas ... 
267	NA	 Aga poiss ei kuulanud enam seda . 
267	NA	 Ta väsis lihtsalt ära ja vajus nagu halli kliistrisse , tuikus oma korterisse , kus nutust tursunud silmadega ema ta magama pani . 
268	NA	 Aga lugu polnud sellega veel lõppenud , sest ühtäkki oli kool täis võõraid inimesi , kes käisid tundides ja kuulasid õpilastelt nelja silma all , mida keegi õpetajaist rääkinud on ... 
269	NA	 Nimelt oli too karva kasvanud komsomol või siis hoopis hall parteiveteran märganud seda , mida kuu aja jooksul ükski oma kooli inimene märganud ei olnud . 
269	NA	 Nimelt et Stalini portreel polnud klaasi . 
270	NA	 Arvatavasti meenus emale , et kunagi talvisel vaheajal , kui poiss üksi kooliruumides viibis , oli läbi põranda mingi kukkumise mürts kostnud . 
270	NA	 Igatahes korraldati Mehisele Valneri ja ema poolt pooletunnine ristküsitlus , ja poiss eitas loomulikult , ütles et jaa , et ta tahtis klaveri kaane vahelt vaadata , kuidas löögihaamrid löövad , ja see läks tal küll käest lahti , nii et ta lausa mürtsust ära ehmatas ... 
270	NA	 Ta talus selle pisikese paksu mehe räuskamise ära . 
270	NA	 Õpilased ei tohi pilli torkida ! 
270	NA	 Lõpus kippus ta isegi nina luristama , et meest haledaks teha . 
270	NA	 Kas nad siis aru ei saa , et võtab ta pildilõhkumise omaks , siis on nad kõik koos sees ja vahel ! 
270	NA	 Kuidas võivad täiskasvanud küll nii lollid olla ! 
270	NA	 See ilmakord ei soodustanud just kristalset ausust ... 
271	NA	 Muidugi lõppes kõik suure peapesuga õpetajate nõupidamisel ja käskkirjalise noomitusega , aga kedagi ei lastud ometi lahti ega pandud ammugi kinni . 
272	NA	 Tädi Nadežda Petermann elas ju ikka veel samas majas ja rääkis puhtsüdamlikult kõigest mida teadis või arvas teadvat . 
272	NA	 Praegu ta teretas alati isa esimesena , aga kas ta seda siis veel oleks teinud , kui selgunuks , et selle nuhiks tembeldatud mehe poeg lõhub suure juhi ja õpetaja pilte ? 
273	NA	 Aga kaks suurpärast pedagoogi suvatsesid isegi sel viiekümne esimesel arvata , et igaühel peab julgust olema oma tegu tunnistada ! 
273	NA	 Veel pool sajandit hiljem näis see peaaegu uskumatu . 
274	NA	 *** 
275	NA	 Seppmeister ajas konservipurgis kattevaha sulama ja kastis poleeritud metallitükid traadi otsas sellesse , laskis ära nõrguda ja viis ääsi servale rippuma . 
275	NA	 Mõne aja pärast jalutas ta jälle üle tammi ja tahtis postkontorisse siseneda , kuid uks oli lukus . 
275	NA	 Kella vaadates avastas ta , et aeg on juba tõesti sealmaal . 
275	NA	 Ja mees tunnistas endale , et oli seda jutuajamist endale ette kujutades õhevile läinud ning tundis nüüd teatavat pettumust . 
275	NA	 Tagasi oma töökojas , tegi ta seda , mille ennist unustas — otsis terastraati , millest paar vaksa pikkust juppi lõikas ja need käial nõelteravaks lasi . 
275	NA	 Siis voolis kuivanud puutükist kaks sulepea jämedust vart , puuris otsast augud sisse ja lõi traadid neisse , et joonistamisinstrumenti mugavam peos hoida oleks . 
275	NA	 Vaadanud tühja töökoda , tunnistas ta endale , et on see igavus ja üksindus või kardab ta taas saabuvaid mälestusi , aga kauemaks ei suuda ta end siia matta . 
275	NA	 Kui kuulatada , siis võis ka siin tajuda löökide tümakaid . 
275	NA	 Ta läkski üle tee ja sisenes mõisa peauksest , mille tagant see titaanide töö kostis . 
275	NA	 Üleni valge paetolmuga määrdunud Villu Astor viskas kangi kergendunult käest ja ronis tellingutelt alla . 
275	NA	 Mehis tulevat just täpselt õigel ajal. 
276	NA	 Ta oli ehitanud endale vöökõrguse töölava vastu kinnimüüritud portaali rondeeli tagaseinas ja tänase lõhkumistöö tagajärjel oli sinna tekkinud horisontaalne süvend , millesse ta nüüd tahutud palgijupist silluse tahtis sobitada . 
276	NA	 Selleks oligi abi vaja . 
276	NA	 Mehed upitasid silluse kohale ja tagusid süvendisse , et edaspidisel müürilõhkumisel vähemalt esiseinast varingut kaela ei tuleks . 
276	NA	 Siis istusid nad vana trepi tükkide virna ja Villu pani mõnuga suitsu põlema . 
276	NA	 Annab kuradit lammutada ! 
277	NA	 Seppmeister päris oma kuivalt tõsises tögamistoonis , kas Villu ei karda , et sealt mõni kummitus välja hõljub ? 
277	NA	 Tuleb , ütleme , valgel hobusel raudrüüs luukere , omaenda pealuu vasakus kaenlas ja paremas käes piik , mille otsas ripub kaheksa kuivanud sõdalast nagu roti laibad ? 
278	NA	" "" Ära , kurat , hirmuta ! "" kähvas lord Astor natuke liigagi ägedas toonis . "
278	NA	 Esialgu polnud sealt midagi välja hõljumas , sest müür ainult kõmises tuhmilt löökide all . 
278	NA	 Seina pidi olema veel paksult . 
279	NA	 Mehis ronis redelit mööda üles ja sisenes mõisa amfilaadi . 
279	NA	 Üksteisele järgnevate saalide rida viis lossi teise otsani välja , kusjuures suur esindussaal oli sellest siinsest lugeda kolmas . 
279	NA	 Sinna tõi paraaduks mõisa pargiküljelt läbi toretseva trepihalli . 
279	NA	 Nikerdatud tammest trepp viis lossi ülakorrusele , mis oli madalam ja kodusem , mitte nii suurustav . 
279	NA	 Seal olid asunud kunagi nii sakste eluruumid kui põhjaküljele jäävad teenijaskonna toad . 
279	NA	 Mehise jaoks olid need lihtsalt hiljem omandatud platoonilised teadmised . 
279	NA	 Tema jaoks rüsis siin ruumides ikka veel halvasti riietatud , briljantrohelisega kirjuks võõbatud , tutiliselt pöetud metsikuilmeline jõmmide vägi . 
279	NA	 Uste taga või vilksamisi ka teises saaliservas viirastus lillades ja sinistes dressides plikasid . 
279	NA	 Nad liikusid kuidagi lohinal , veidi vimma hoides . 
279	NA	 Nende silmis oli mingi uimasevõitu ja mõistatuslik vaade . 
280	NA	 Kaks tumedatesse kottpükstesse ja hallikassinistesse pluusidesse riietatud väikest karupoega tulid üle toa teineteist vastamisi jalgadega togides . 
280	NA	 Nad olid ehk kaheksa-üheksa aastased , ja selle ea kontrastiks oli nende pilgus otsustav õel karmus . 
280	NA	 Ühel õnnestus teisele kontsaga vastu sääreluud virutada , see vajus kössi , ta nägu moondus kipras kämbuks nagu ahvil , hambad paljastusid ja suu avanes hääletuks valuröökeks . 
280	NA	 Poisi pruunid metsloomapilguga silmad läksid korraks kinni . 
280	NA	 Siis ta sirgus ja tõukas teist tagasikätt . 
280	NA	 Oli näha , kuidas kogu keha veel valukrambis tõmbleb . 
280	NA	 Aga samas oli lugu ka tema jaoks juba lõppenud , sest ei järgnenud üht ega teist reaktsiooni . 
280	NA	 Ta ei tahtnud oma valu kellelegi kaevata , sest teadis surmkindlalt , et kaastunnet ei ole olemas . 
280	NA	 Ja ta ei tahtnud ka tasuda , kuna oli selle maja jõuhierarhias veel liiga madalas seisuses . 
280	NA	 Või mille eest siis tasuda . 
280	NA	 Vägivald lihtsalt kuulus siia maailma . 
280	NA	 Kaheksastel jäi üle üksnes ära kannatada . 
281	NA	 Mehise seljanahal jooksid kerged judinad ja kaenlaalused läksid nägemusest higile . 
281	NA	 Need mõlemad olid ta klassivennad — Jüri Roždestvenski ja Aadu Tarum . 
281	NA	 Kui esimene oma perekonnanimele vaatamata oleks vabalt võinud eestlane olla , siis teine polnud seda nime peale vaatamata päris kindlasti . 
281	NA	 Ta kolp meenutas pärdiku oma , väike ajukolju ja märgatavalt võimsam lõuapartii , kuhu laubalt laskus madal , nõgus nina nagu trampliin . 
281	NA	 Ta pöetud pruunid juuksed olid paksud ja tordilised nagu karu kasukas . 
281	NA	 Ja ta nahk oli kollakalt tõmmu . 
281	NA	 Temas olid midagi Siberi põlisrahvastest , midagi mongoliidset , igatahes väga ürgset . 
282	NA	 See , et nime järgi eestlased siin majas sageli teiste tõugude välimusega olid , tulenes lihtsast asjaolust . 
282	NA	 Sõja jalust nagu loomapojad kokku korjatud , olid need heidikud sattunud Eesti lastekodusse , kus neile ka mingil seletamatul printsiibil nimed leiutati . 
282	NA	 Vähemalt pooled ei teadnud enda põlvnemisest mitte midagi , ega olnud neil ka lootustki seda kunagi teada saada . 
283	NA	 Suured kasvandikud olid hoopis teine materjal . 
283	NA	 Sündinud enne sõda , olid nad enamjaolt kõik kogenud kodu ja hoolitsust . 
283	NA	 Nende jaoks oli siia sattumine olnud tunnetatud tragöödia . 
283	NA	 Paljud neist mäletasid omi vanemaid ja nii mõnelgi oli ähmane lootus koju tagasi pääseda , kui kord aastad , mis isadele-emadele mõistetud , otsa lõppevad . 
283	NA	" Nad olid märgatavalt intelligentsemad , mitte nii metsistunud ja neil olid sageli "" närvid "" . "
283	NA	 Neid võis mõni tühine asi endast välja viia , nad võisid sulguda , üksi pargis hulkuda , nukrutseda ... 
283	NA	 Aga nende õnnetuse mõistmiseks oli Mehis ise siis veel liiga noor olnud . 
284	NA	 Ta leidis mõisahärra kabinetist , valgest toast valge massiivse nikerdatud mööbliga , kus kirjutuslaua nurgal seisev alabasteringel hoidis kahe ette sirutatud peo vahel valgusti kuplit nagu mingit anumat . 
285	NA	 Riiulid olid veel kaunis tühjad — või täpsemalt , imestama pani seegi , et neil siiski juba nii palju väärtkirjandust leidus . 
286	NA	 Grönholm võttis ta naeratades vastu . 
286	NA	" "" Sisaan vaan ! "" "
286	NA	 Ta olevatki liiga pikaks istuma jäänud . 
287	NA	 Mehel oli jutuisu . 
287	NA	 Ta nimelt tulnud viljakale mõttele . 
287	NA	 Ajalooallikaid sirvides jõudnud ta arusaamisele , et aadelkonna ajaloo uurimine on Eestis kaunis kehval järjel , et arhiivid polegi nagu eriti orienteerunud sellele suunale , pigem leidub baltikumi kohta materjali juba Saksas . 
287	NA	 Mida Seppmeister arvab , kas idee siia vanapiigade majja teatav uurimiskeskus luua leiaks riigipoolset toetust ? 
288	NA	 Mehis hakkas naerma . 
288	NA	 Ei . 
288	NA	 Loomulikult pole ta selliste asjadega vähematki kursis , aga ega ta eriti ei usu küll . 
288	NA	 Kas Grönholm loodaks Soome riigilt erilist mõistmist , kui ta tahaks Rootsi aadelkonna lugu Soome riigi kulul uurima hakata ? 
288	NA	 Pigem juba Rootsi toetust , eks ? 
288	NA	 Nii et siin võiks ka ehk mõne Saksa seltsi abi loota . 
289	NA	 Grönholm ei tahtnud mõista . 
289	NA	 Eestimaa ajalugu on ju mitusada aastat sulaselgelt balti aadelkonna ajalooga täiesti sõlme seotud . 
289	NA	 Ja ega ta pole ka eriti aru saanud , mis vimm soomlastel Rootsi aadelkonna vastu õieti on , tema nagu mingit põhjust ei näe ... 
290	NA	 Teema oli liiga delikaatne , et seda nii jooksujalu keeles mitte päris kodus oleva inimesega arutada . 
290	NA	 Mehis kutsus Gönholmi kaasa . 
290	NA	 Tal on midagi näidata . 
291	NA	 See , mida ta näidata tahtis , oli jõupaberisse pakitud ruutmeetri suurune ese , ja kunstiajaloolase nägu läks juba enne naerule , kui viimane kate maalilt maha sai . 
291	NA	 Nad otsisid sellele tumedaks tõmbunud pildile välisvalguse suhtes õiget paigutust , et kujutatu paremini vaadeldav oleks . 
291	NA	 Rootslane seisis seejärel kaua , hoides vasaku peoga paremat küünarnukki ja parema pöidla ning sõrmeotste vahel oma hea inimese ümarat lõuga . 
291	NA	 Mehis vaatas ise kõrvalt ja taipas alles nüüd , mida see lõuend talle meenutab . 
291	NA	 Kompositsioon tuletas ehk meelde I Maailmasõja ajal fotograafi juures tehtud pilti . 
291	NA	 Nimelt seisis raudjas hobune küljetsi ja vaatas poollangetatud päi ja pisut altkulmu kunstnikule otsa . 
291	NA	 Hobuse seljas istus sinelis ja kõrge papaahaga mees , ratsutid vasakus käes ja parem asetatud risti sülle , pihu mõõga käepidemel . 
291	NA	 Paik ise oli lage väli , taustaks mingi tuhm kivimüür või -aed , üks suurem kindluse moodi varemeis hoone ja natuke noori puid selle müüri taga . 
291	NA	 Hobune oli peaga pildi vasaku ääre poole , ja kuna poolpilves taeva mitte eriti varje andev valgus oli istuja seljatagant ning valgustas ta vasakut põske , võis oletada , et hobuse pea oli suunatud enam-vähem põhja ja kunstnik vaatas itta . 
291	NA	 Koloriit oli üldiselt kollakas , pigem kuld- kui põletatud ooker . 
291	NA	 Igatahes pärines maal rahulikust perioodist , kui tavaks on koloriidi ühtlustamiseks kõiki toone siduda neisse kõigisse üht püsitooni sulandades . 
292	NA	 Klappis küll , leidis Seppmeister taas . 
292	NA	 Ligi kaks sajandit on piisav , et pargi pärnad hiiglasteks kasvaksid . 
293	NA	 Grönholm uuris lõuendit kord prille lausa vastu pilti litsudes , kord kaugelt ja kississilmi . 
293	NA	 Üheksateistkümnenda sajandi algupool ja keegi kohalik baltlasest meister , vähetuntud tegija , leidis ta . 
293	NA	 Ta tahtis veel midagi tarka lisada , jäi siis aga Mehisele otsa vaatama . 
293	NA	 Oli selge , et teine mees midagi varjab , mingi alttõmbamine näis tal kavas olevat , ja kunstiteadlane tegi seda , mida ta sel juhul tegema oleks pidanudki , nimelt võttis oma prillid eest ja uuris maali pinda nüüd oma lühinägelike silmadega nagu teine inimene suurendusklaasi abil . 
293	NA	 Aga seda , mida ta kartis leidvat , ei olnud . 
293	NA	 Peaaegu kõik trükitehnikad jätavad klišeerastri , pildi pind koosneb punktikestest . 
293	NA	 Kõige labasema võltsingu puhul on just see esimene reetev tegur . 
294	NA	 Mehis muheles endiselt . 
294	NA	 Kaheldamatult võttis kunstiasjatundja mõttes võimalused läbi . 
294	NA	 Keegi koopiameister on võltsingu turule lasknud ? 
294	NA	 Kahtlane , sest tagaküljelt vaadates oli lõuend , millele pilt maalitud , midagi tõeliselt eelmise sajandi algupoolest , igatahes mitte kaasaegne vabrikukude . 
294	NA	 Ka maali pinda kattev pragudevõrk polnud kunstlikult tekitatud . 
294	NA	 Seda ütles pigem sisetunne , kui mingid erilised tundemärgid . 
294	NA	 Kõik oli ikkagi päris suure tõenäosusega ehtne . 
294	NA	 Kas äkki peitub võti pildil kujutatus ? 
295	NA	 Grönholm polnud just eriti kursis tsaariarmee mundri peensustega , aga sineli ja pükste värv , isegi kalevi langemisest aimatav kanga jäikus , epolettide kuju , hallist karakullist kokardiga papaaha , portupee , mõõgatupp ... 
295	NA	 Ei , midagi polnud valesti . 
295	NA	 Ta jäi silmitsema üldkompositsiooni ja pidi tunnistama , et meister polnud just teab kui kõrgest klassist . 
295	NA	 Kes lõikaks helehallis sinelis figuuri jäiga halli horisontaaliga , mis kogu rühi mõju olematuks teeb . 
295	NA	 Pealegi on see müür igav , organiseerimata pind ja selle taga need juhuslikud puud . 
295	NA	 Mingi suure kaitserajatise vare vasakul serval oli tasakaalustamata ja eimidagiütlev ... 
295	NA	 Ja äkki läksid rootslase silmad pärani . 
295	NA	" "" Onko tuo , onko tuo tosiaankin ... "" "
296	NA	 Tal oli palju küsida , aga Mehis vaid naeris . 
296	NA	 Ei , ta ei tea sellest maalist midagi rohkemat . 
296	NA	 Ta teab vaid niipalju , et see on siit lähikonnast ühelt pööningult leitud ja see on ka kõik . 
296	NA	 Tal on tunne , et ratsanik on polkovniku auastmes . 
296	NA	 Kusagilt on kõrva jäänud , et etikett lubas papaahat alates polkovnikust . 
296	NA	 Et see olevat nagu vana tava . 
296	NA	 Ja kõrgem auaste tal ka olla ei peaks saama , sest pükstel pole lampasse . 
296	NA	 Miks üks selline lopsakate vurrudega uljaspea mingi vana kindluse taustal poseerib , sõjakust täis ? 
296	NA	 Puudub veel , et hoiaks mõõka püsti käes ... 
296	NA	 Eestimaal oli juba terve sajand rahu valitsenud ja ega kohalik aadelkond vene väes teenimist vist eriti auasjaks ei pidanud . 
296	NA	 Vähemalt vähe nad nende asjadega on uhkustanud . 
296	NA	 Miks siis see välimunder ja mõõk ja ratsu ? 
296	NA	 Kui herra paruni ajalugu mäletab , siis peaks võima siia isegi puuduva aastaarvu juurde pintseldada . 
296	NA	 1812. Ütleb ehk midagi ? 
296	NA	 Jaa , siit läks see Isamaasõda mööda , aga aadelkond sai selles kaasa lüüa ja epolette teenida nii et küll aitas . 
296	NA	 Kust Barclay de Tollygi oma kuulsuse lõpuks kogus ? 
296	NA	 Võib-olla ka mõni aasta hiljem , 1813 või isegi 1814. 
296	NA	 Pole ju võimatu , et härra ka Leipzigis ära käis , enne kui raporti esitas erru laskmiseks ... 
297	NA	 Kui Valle kord juba arhiivides jahib , siis kontrolligu , ega äkki mõnele tapukikkale seda mõisakest omal ajal sõjaliste teenete eest ei kingitud . 
297	NA	 Kui äkki tuli selline uljas väejuht ja vaatas selle mahajäetud kivivare üle ... 
297	NA	 Mida sa ise teinud oleksid , enne kui mundri maha ajad ? 
298	NA	 Võib-olla Mehisele ainult näis , et humanitaarlase mahedas vaates helkis pisuke uljusesäde , aga sulaselge kollane kadedus oli seal igatahes . 
298	NA	 Neil oli ennegi omavahel naljatoonis ütlemist olnud . 
298	NA	 Grönholm oli arvanud , et need paar vana Balti kunstnike maali , mille Mehis siitkandist välja oli kaevanud , kuuluvad õigupoolest mõisa varade hulka . 
298	NA	 Ta loomulikult ei tahtnud neid muidu endale , sest tunnistas , et peale sõdade ja revolutsioonide aegse varanduste rüüstamise , võis maale ka muul viisil rahva kätte sattuda . 
298	NA	 Ta lihtsalt arvas , et temal oleks moraalne eesõigus neid osta . 
299	NA	 Sellega oli lihtne toime tulla . 
299	NA	 Mehis teatas , et ta ei müü , et tal pole raha vaja . 
299	NA	 Ja miks peaks mingi rebasenahkses mütsis talutaati kujutav maal tingimata rippuma mõisa seinal , kui see taat ise elusana kordagi üle selle maja läve astuda ei tohtinud . 
299	NA	 Veski on selleks igatahes passlikum paik ... 
299	NA	 Siin aga oli keegi tituleeritutest . 
300	NA	 Ta pani klaasid lauale , kallas kodust murakalikööri ja puistas küpsiseid vaagnale . 
300	NA	 Ja selle mõnusa hämarikku vajuva jututunni jooksul süüvis ta pikkamisi kuid sihikindlalt ühte teemasse . 
300	NA	 See teema oli — sünniloterii . 
301	NA	 Ta alustas sellest , et saatis pilgu raamatukappide suunas , kuid loobus . 
301	NA	" Ta polnud kindel , kas ta leiaks "" Loomingu Raamatukogude "" hulgast Maurice Druoni "" Zeusi mälestused "" üles ja kui ka leiaks , siis kas suudaks välja lapata tsitaadi . "
302	NA	" "" Kas see pole ime , "" püüdis ta peast tsiteerida , "" et elu suurel loteriil tuli sadade miljardite hulgast välja just meie number ! "
302	NA	" Sündida , tähendab kuuluda äravalitute hulka ! "" "
303	NA	 Grönholm noogutas viisakalt naeratades , ja Seppmeister jätkas . 
303	NA	 Niisiis , sa lõpetad oma kisa , et sind on kusagilt soojast ja turvalisest paigast hirmsate vintsutuste saatel siia külma , pimestav-valgesse ja hirmvaenulikku keskkonda toimetatud , teed oma silmad pärani ja tunnistad , et oled loteriivõidu omanik , lihtsalt oled sündinud maailma . 
303	NA	 Nagu mõne lotomasina juures , kui number numbri järel kukub , ja sinu oma on nende kombinatsioon ! 
303	NA	 Muidugi selgub varsti , et oleks võinud ka paremini minna , et sinul on neid õigeid numbreid neli või viis , aga peavõit oleks olnud kuus . 
303	NA	 Aga võib ka kehvemini minna , sul on kolm õiget ja preemia pole isegi sellele järele minemist väärt . 
303	NA	 Või hoopis kehvasti läinutel pole ühtegi õiget . 
303	NA	 Neid ei ole olemaski , või veel hullemal juhul , nad küll sünnivad , aga ei ela ajani , millal seda taipama hakkaksid . 
304	NA	 Valle hakkas kärsituks minema , sest ta ei taibanud , mis seos sellisel natuurfilosoofilisel traktaadil võiks olla tõenäoliselt tema mõisa ja vast ehk koguni mõnd ta kauget esivanemat kujutava pildiga . 
304	NA	 Ja Mehis tunnistas , et ega õiget seost olegi . 
304	NA	 Ainult niipalju , et inimestele ei meeldi kaotajaks osutuda . 
304	NA	 Kui sa pole täispanust saanud , siis pead olema rahul sellega , mis sulle juhtus , või muidu pole ju elul mõtet . 
304	NA	 Niiviisi võis see karakullmütsiga sõjajumal ehk osutuda pisiaadlikuks , kelle varandus ammu läinud ja kehvus majas , ja talle kukkus sülle võimalus oma kõvera mõõgaga prantslaste päid raiuda , kui need mahapõlenud Moskvast läbi tuisu ja huntide ja kasakate taganesid . 
304	NA	 Ja selle tasuks võis ta ehk saada kõigi poolt unustatud vana kindluse ja mõned sajad hektarid loopealsemaid ja liivsoid selles kolkas . 
304	NA	 Ja selle kõigega kaasa ka mõned sajad kohalikud maahallid matsid , tükkis vanamehetudide ja lapsepampudega . 
304	NA	 See oli siis selle mehe järelloterii täisvõit . 
305	NA	 Mõned teised aga sündisid õnnelikult kuldsetesse talutaredesse , kus jõukus ja heaolu olid silmaga näha ja käega katsuda , ja kuigi neil oli ette näidata vaid kolm õiget palli ja nad olid algusest peale mõne viiepallimehe omandiks . 
305	NA	" Ometi olid nad seni omadega rahul , kuni seesama polkovnik neid prantsuse tääkide otsa ei ajanud , ise karjudes : "" Pojad , minu järel ! "" "
306	NA	" "" Millele naaber vihjab ? "" tahtis mõisasaks teada . "
307	NA	 Mehis ei vihjanud millelegi . 
307	NA	 Need , kes kuulsusejahil üle jäid , läksid kodukülla tagasi , mõnel ehk käsi ära , teisel puujalg all , ja nad olid tehtud mehed surmatunnini , võisid uhkusega rääkida , kuidas meie neile šaramõõgadele alles näitasime ! 
307	NA	 Ja neile maksti rikkalikku pensioni , mille eest võis linnast kohvi ja sitsi tuua lasta ja isegi kõrtsis heeringa viinaklaasi kõrvale tellida , rohkem isegi kui kord aastas ! 
307	NA	 Ei tasu arvata , et nad selle suupiste juures oma polkovnikut üleliia ülistasid . 
307	NA	 Sest sõja võitsid nemad ! 
307	NA	 Täpselt nii nagu sõja võitsid polkovnikud ja lõpuks ka kindralid ja kroonitud peadega härrad veel kõige otsa . 
308	NA	 Grönholm naeris muhedalt . 
308	NA	 Ta hakkas taipama , et see paradokse armastav sünge olekuga naabrimees ajab mõnusat pada , et neid eestlasi ei tohi kunagi uskuda , kui nad väga tõsiselt räägivad , et just tõsine nägu on neil kõige suurema võllanalja puhul lausa kohustuslik . 
309	NA	 Tema , Mehis Seppmeister tõmbas muidugi sünniloteriil täispanga , sest ta ei kuulu õieti ühtegi klassi , seega pole tal mingeid kohustusi kellegi au eest väljas olla . 
309	NA	 Tema isa oli taluperemehe poeg ja Eesti ohvitser , tema vanaisa oli taluperemees ja sai selleks mõisalt vanaisa renditalu päriseks ostes , tema vanaisa isa oli renditalu peremees , kelleks sai , kui mõisa rehepapina oli küllalt peremehe tagant kokkuvarastanud , sest temal polnud kahjuks midagi peale kahe käe kaasa võtta , kui sünnikodust maailma läks . 
309	NA	 Vanaisa isa isa oli noorelt surnud ja nii kasvas poiss sugulaste talus . 
309	NA	 See talu , mille peremeheks ta oli lootnud saada , oli koduväi käes laostunud , vanaperemees oli end meelehärmis üles poonud . 
309	NA	 Seega oli suure kasvuga maapoisil vabadus minna kõigi nelja tuule poole , sest tema isa oli küll veel mõisahärra pärisorjana sündinud , aga poiss sündis juba vaba mehena . 
309	NA	 Ainult et minna polnud ju kusagile . 
309	NA	 Tema läks mõisa teomeheks ja kasvas seal teiste hulgast esile , tõusis kaheksateistaastasena rehepapiks . 
310	NA	 Kohe esimesel ööl oli noor rehepapp kaks kulist kotti hobusele selga upitanud ja ise ka otsa roninud , aga hobune kukus selle koorma all kõhuli . 
310	NA	 Siis oli ta hobuse üles aidanud , kotid uuesti selga upitanud aga ise enam üles ei roninud , vaid viis looma kõrtsimehe rehevärava ette ja kloppis aknale . 
310	NA	 Kõrtsmik oli tunnistanud ja mõistnud . 
310	NA	 Ah noor rehepapp ! 
310	NA	 Oli väravad pulgalt päästnud ja looma sisse juhatanud , kus vili kuhugi silma alt kõrvale pandi . 
310	NA	 Rehepapp sai hakatuseks toobise pudeli , kaks soolaheeringat ja pool pätsi leiba kaasa . 
310	NA	 Ja järgmisel hommikul , kui poisi edutamisel oma toeka sõna sekka ütelnud kubjas rehelised teole oli saatnud ja vingus näol tühjas rehes ringi vahtis , oli poiss ta kõrvale viinud , pudeli ja heeringaga leivakääru ulatanud . 
311	NA	" "" Sinust saab mees ! "" oli kubjas öelnud , oli ligi poole pudelit sisse kulistanud , peoga suud pühkinud ja lisanud : "" Seda on näha ! "" "
312	NA	 Mehis vaatas silmi vidutades Vallele otsa . 
312	NA	" "" Kas sa annad endale aru , et paari sajandi eest oleksid meiesugused loteriivõitjad võinud olla väga tiheda sidemega ühendatud . "
312	NA	 Nimelt oleksin võinud mina sinu eraomand olla , sa oleksid võinud mind osta ja müüa ja mida tahes . 
312	NA	" Tappa vist poleks päris vabalt tohtinud ... "" "
312	NA	 Ta oli lapseeast alates elanud keskkonnas , kus jõhker näkkuütlemine oli pigem auks kui häbiks . 
312	NA	 See polnud tema stiil , sest ta oli saanud keskkonnaga täiesti sobimatu viisakaks kasvatatuse nagu nuhtluse kaasa . 
312	NA	 Nüüd terroriseeris ta seda siniverelist intelligenti siin sellega , et tegi ohtlikku nalja , millele teine ei osanud adekvaatselt reageerida . 
313	NA	 Aga teisest küljest , jätkas vanem mees oma monoloogi , on tema esimese põlve intelligendi järeltulija . 
313	NA	 Ta sai kogu antiigi ja piibliloo ja maateaduse ja ajaloo ja jumal teab mis kõik kaasa , ilma et ta aru oleks saanudki , et teda õpetatakse . 
313	NA	 See lihtsalt oli tema kodune keskkond . 
313	NA	 Ja muuseas — Valle peaks ju teadma , et intelligents pole miski ühiskonnaklass , et oli küll kunagi teatud irdunud osa ülemistest klassidest , aga need reetjahinged olid nõus endi hulka võtma ka kõik matsisoost tõusikud ja igat sorti võõrad , olgu või mõne prantsuse koduõpetaja , kes kusagilt kahtlasest allikast oma hariduse omandanud . 
313	NA	 Ja selle juures ei nõutud liikmekandidaatidelt muud , kui vaid ajusid pealuus . 
313	NA	 Selliste déclassé-dega on valitsevad kihid alati hädas olnud , sest need sunnikud arvavad , et nemad oskavad ise oma peaga mõelda ja selle tulemusena lähevad kätte punaseks . 
313	NA	 Tõsi küll , mitte nii punaseks , et hakkaksid päid raiuma ja varandusi rekvireerima , aga üldiselt ikkagi talumatult vabameelseks . 
313	NA	 Nimelt usuvad nad , et igaühel on õigus elada , ja kuna söömata elada ei saa , siis leiavad isegi , et igaühel on õigus ka süüa , kõik muud sigadused sinna otsa ! 
314	NA	 Niisiis , tema , pärisorjade otsene järeltulija , on kaasa saanud suure hulga mässulist vaimu ja ei mõtlegi muuseas igasugustele siniverelistele mingeid maale loovutada ! 
315	NA	 See läks juba ohtlikuks , tundis Mehis isegi ja lisas pehmenduseks — igatahes ilma põhjuseta küll mitte ! 
316	NA	 Lõpuks olid nad mõlemad päris parajad poisid ja Valle kippus koguni mingit hüplevat Rootsi rahvaviisi esitama , kui Mehis ta üle kuupaistese tee rondeeli peauksest sisse saatis . 
316	NA	 Mismoodi see parunisoost intelligent küll seda vabisevat laudredelit pidi üles saab ? 
317	NA	 *** 
318	NA	 Ta oli küsinud , kas Valle on midagi kuulnud Roseni deklaratsioonist . 
318	NA	 Ja kui ta seda kuulnud on , siis on imelik loota Eesti riigilt abi aadelkonna asjade ajamiseks . 
318	NA	 Mis deklaratsioon see on või ? 
318	NA	 Seoses ühe kohtuasjaga , nimelt Vohnja möldri Jaani peksmise looga on maanõunik von Rosen esitanud kohtuvõimudele seletuse , mille järgi olevat eestlased juba 13. sajandist pärisorjad ja kuuluvad ilma igasuguste õigusteta koos oma kinnis- ja vallasvaraga nende isandate omandi hulka . 
318	NA	 Kohtuvõimust olevat saksad ise vabatahtlikult lahti öelnud , aga kodukari õigus olevat neil piiramatu . 
318	NA	 Umbes nii , et kelle asi see on , kui ma oma hobust nüpeldan ? 
319	NA	 Kui nüüd natuke veel ajalugu vaadata , siis on teada , et Poola kuningas , kes lühikest aega ka Liivi hertsogiriiki valitses , olevat Liivi orduaadli palve peale heatahtlikult noogutanud , kui need 1561. aastal alistudes palusid muuta läänid pärusmõisateks ja kinnistada talupojad nende omandi hulka . 
319	NA	 On arvatud , et see vastutulek võib olla ka võltsing , sest miks pidi Sigismund II August alistatutele niisuguse kingi tegema ? 
319	NA	 Igatahes lõppes see vaieldav privileeg koos Poola võimuga 1582. aastal ja järgnevad valitsejad enne Peeter I seda ei kinnitanud . 
319	NA	 Põhjasõja lõpuks tegi aga Peeter neile selle meelehea Rootsi ülevõimust lahtiütlemise eest . 
320	NA	 Asjaloo eriline pikantsus seisab selles , et siin , Põhja-Eestis ei ole kunagi kehtinud Poola kuninga võim , isegi mitte nominaalselt . 
320	NA	 Seega ei saanud Sigismund kinkida midagi , mis talle ei kuulunud . 
320	NA	 Ja ka Peetri kinnitus ei peaks siis ju kehtima . 
320	NA	 Ja nende kahe , selle Roseni deklaratsiooni ja Peetri kinnituse vahe , need igiammused ajad , on teineteisest ainult mõne aasta kaugusel . 
320	NA	 Pole võimalik , et Rosen või mõni tema paberimäärija poleks seda teadnud ! 
320	NA	 Kas parun Valle Grönholm ikka veel on veendunud , et eestlased on balti aadelkonnale tänu võlgu ? 
321	NA	 Ta oli naerma hakanud ja sõbrale käega õlale laksatanud , mille talumine ilmselt tolle sinivere harjumuste hulka ei kuulunud . 
322	NA	" "" See ongi nimelt sünniloterii , "" oli ta öelnud . "
322	NA	 Ühed saavad viis palli kaasa ja teised ainult kolm . 
322	NA	 Ja neid viie palli omanikke kiputakse perioodiliselt pea jagu lühemaks tegema , sulaselgest kadedusest ja tänamatusest loomulikult ! 
323	NA	 Suus paha maitse ja süda kloppimas , lamas mees oma avaral asemel ja vahtis kuupaistega täidetud võlvidealust ruumi . 
324	NA	 Miks talle see revolutsiooniline jama kõik üldse pähe oli tulnud ? 
324	NA	 Ta polnud end kunagi tundnud solvatuna aadelkonna poolt , küll aga oli ta palju mõelnud hoopis teistsugusele mittevedamisele sünniloteriil . 
325	NA	" Ta mäletas suurepäraselt seda päikesepaistelist suvepäeva , kui laps keset tolmukübemeid tantsitavate valgusjugade soojust rõõmust oimetuna kordas : "" Ma olen kolme aastane ! "" "
325	NA	 Seda oli nii tohutult palju , ta tundis end nii suurena ja tähtsana ! 
326	NA	 Esimesed mälestused algasid tal õieti palju varasemast ajast . 
326	NA	 Ta oli olnud pooleteisene , kui sünget lilla-punaselt kumavat öötaevast vaatas ega saanud aru , miks täiskasvanud nii muretõsiselt kordavad — Tallinn põleb ! 
327	NA	 Pisut hiljem mäletas ta eredaid tulesid rippumas Tapa kohal taevas , mäletas rasket kõminat ja nägi linnast kerkimas lõhkemiskoonuseid . 
327	NA	 Üle metsade paistis see hästi koolimaja kõrgesse aknasse . 
327	NA	 Siis oli lõkendav tuli üle taeva veninud , must suitsutomu taga , ja keegi täiskasvanuist oli kuulutanud — näe , Vene lennuk põleb ! 
328	NA	 Aga neis varastes mälestustes polnud ta veel midagi hinnata osanud . 
328	NA	 Ta oli lihtsalt vaadanud ja meelde jätnud , taipamata sedagi , et on nende sündmuste tunnistaja , tema ise , vaatleja . 
329	NA	 Tol kolmese sünnipäeva hommikupoolikul oli ta igatahes juba iseennast teadvustada osanud . 
329	NA	 Ta teadis sedagi , et sõda on lõppenud , vähemalt siinmail . 
329	NA	 Isa ei olnud veel vangis , vaid liikus kodupaigus ja ilmus enamasti õhtuvidevikus . 
330	NA	 Nüüd teadis ta veel midagi . 
330	NA	" Just selsamal ajal , kui laps õnnesegasena end päikeses keerutas , oli õhus juba üks lennuk , "" Enola Gay "" küljele maalitud , major Tibbets komandöritoolis . "
330	NA	 Jäi veel mitu tundi , kui aeg igaveseks teise näo pidi saama , aga need tunnid olid sel hetkel juba tõesti loetud . 
330	NA	 B-17 ronis raskelt jõurates , nagu täislastis sõjalennukile omane , pikkamisi Vaikse ookeani taevas üha kõrgemale , aga maailm veel ei aimanudki , et on viimane muretu päev . 
330	NA	 Edaspidi pidid inimesed aina taevast vaadates südames pitsitust tundma . 
331	NA	 Lähipäevil olid lehes tilgakujulise ja sabastabilisaatoriga pommikese pildid , suur A-täht küljel , ja poiss tahtis väga teada , miks selle ühe pommi pärast küll nii palju jahvatatakse ? 
331	NA	 Pomme ju selleks pillutigi , et need linnu hävitaksid . 
331	NA	 Et üheainsaga terve suur linn koos saja tuhande inimesega maapealt koristada õnnestus , oli ju vaid tühine kvantiteedi küsimus . 
331	NA	 Loomulikult ei sõnastanud laps seda nii , küll aga peitus just selles tema hämmingu põhjus . 
331	NA	 Mõtleks , üks pomm ja sada tuhat inimest ! 
332	NA	 Nüüd takkajärgi oleks väga teada tahtnud , milline oli toona ajalehtede toon . 
332	NA	 Ameeriklased olid ju liitlased , siis veel , kuigi konflikt rippus juba õhus , nagu peagi rippus kõigi nende peade kohal aatomisurma võimalus . 
332	NA	 Nende , pommi laste hulka oli ta sündinud . 
333	NA	 Ka mäletas ta üht päevahakku koolimaja hoovil . 
333	NA	 Suur veoauto seisis seal ja kastist hüppasid maha sõdurid . 
333	NA	 Nad kandsid sellest kummalist värvi riidest mundreid , mille jaoks eesti keeles polegi oma sõna , mis pole ei pruun , ei kollane ega roheline , vaid segu neist kolmest . 
333	NA	 Neil olid lühikesed jämeda rauakattega ning raskete ketasmagasinidega automaadid . 
333	NA	 Ja kaks tagavaramagasini vööl . 
333	NA	 Sellest , kuidas need vöörihmu sikutasid oli näha , et kettad on täis laetud messingist padruneid . 
333	NA	 Poiss teadis juba , millised need padrunid on , kui rasked ja tuumakad , hoopis suuremad , kui Shmeisseri , Lugeri või FN-i padrunid . 
333	NA	 Ja kui püstoli käepidemesse lükatavas kassetis on sellised paremal juhul seitse , siis igas niisuguses kettas pidi neid olema kümme korda rohkem . 
333	NA	 Selle ülekaalu tunnistamine tegi hinge kuidagi raskeks . 
334	NA	 Kaks külameest olid siin õuel , mõlemad kohmakad ja nagu veidi unised , otsmikud kortsu kistud ja silmis ainitine tühjus . 
334	NA	 Ema rääkis nendega ja rühma kamandava ohvitseriga midagi vaheldumisi eesti ja vene keeles . 
334	NA	 Seepeale läksid mehed metsa poole , kust mõne aja pärast oli laskmist kuulda . 
335	NA	 Laps võis aimata , kuid ei teadnud veel kogu tõde . 
335	NA	 Siin , Kõrvemaa piiril , kus sood algasid otse küla tagant , oli haarangu jaoks väga halb maastik . 
335	NA	 Nimelt olid need sood veel madalad ja neid andis kuivendada , mida oligi tehtud . 
335	NA	 Saadud kultuurheinamaatükid , loodtasased nagu jalgpalliväljakud , olid lahutatud kraavistikega ristkülikuiks . 
335	NA	 Selline pajuvõssa kasvanud madalate kraavidega maastik laius äärest ääreni , minna tuli paratamatult üle täiesti lagedate tasandike , mille tagumises servas võis end varjata vaatleja , ja juhtuks tal kergekuulipilduja olema , lõppeks rühma matk keset seda rohelist lagendikku , kes ninali mulda surutud , kes tardunud silmil taevasse vahtimas . 
336	NA	 Ime veel , et naisi elavaks kilbiks metsa ei aetud ! 
336	NA	 Esimesed kätte hakanud külamehed teadsid hästi , millega riskivad , ametlikult teejuhid , nagu neile kinnitati . 
336	NA	 Enamasti kõik nad olid mõnes sõjas ju kaasa teinud . 
337	NA	 Hiljem kanti roigaste vahele pingutatud sinelil paar lamajat autole , aga neid poiss lähedalt ei näinud , sest ema tõrjus ta aknast eemale ega lubanud ka õue minna . 
337	NA	 Isa igatahes nende hulgas ei olnud , ei seekord ega ka kunagi tulevikus . 
337	NA	 Isa osutus ühtäkki hoopis vangiks , kellele ema kaks korda kuus pakki viimas käis , jättes poja neiks kaheks ööpäevaks vanavanemate hoolde , mille järel ta masendunult ja surmväsinult naasis . 
338	NA	 Vanamees muigas mõrult kuupaistes . 
338	NA	 Jooned ta suu ääres olid teravad ja sügavad . 
339	NA	 Metsavennad ei võidelnud Eesti vabaduse eest ! 
339	NA	 Nii tore on seda täna kinnitada , aga see jutt on niisama rumal nagu väide , et Läände pagenud läksid sinna võitlust jätkama . 
339	NA	 Kas nad ise tõesti uskusid , kui vast kusagil saatkonna ees protestisid ja piketeerisidki , et Eesti vabadus mingilgi määral sellest tegevusest sõltus ? 
340	NA	 Metsavennad olid režiimi enda poolt kunstlikult tekitatud probleem . 
340	NA	 Mitte ükski tsiviliseeritud riik ei karista sundkorras mobiliseerituid võõrväes olemise eest kümne aastase sunnitööga . 
340	NA	 Jah , tõsi , millalgi tuli küll amnestia , aga sellest riigist ei teadnud uskuda , kunas ta oma sõna peab , või seda sööb . 
340	NA	 Lihtsalt tuldi ja võeti otse põllult püssimeeste vahele talumees , kes polnud sõtta saanudki , ja kadus , oli aastaid ära , tuli tagasi invaliidina , saamatagi teada , mille eest teda karistati . 
340	NA	 Ime siis , et inimesed pelgasid , end kätte ei andnud , paljudel ju veregrupi tätoveeringud kaenla all ! 
340	NA	 Igatahes see teine totalitaarrežiim oli kavalam , jättis hirmtõsistele inimküttidele mõistatada , kes neist ikka olid SS-lased päriselt , kes mängult . 
340	NA	 Need võtsidki õnge , ja kestis palju aastaid ning rasket vaeva , kui probleem lõpuks aegamisi olemast lakkas . 
340	NA	 Kõrvemaast ei saadudki muidu jagu , kui see lõpuks sundkorras tühjaks tehti , inimesed sealt minema kihutati ja maa sõjaväe territooriumiks kuulutati . 
341	NA	 Sellel teisel loteriil oli tema võitjate hulgas . 
341	NA	 Kui tema põlvkond enamjaolt isadeta kasvas , need olid surnud , pagenduses või vangis , siis temal oli isa ometi olemas , ilmus juba aasta pärast tagasi ja poisile algul ei öeldudki , miks mees päevavalgel end näidata ei taha . 
341	NA	 Kuigi selline isa omamine maksis närve ! 
342	NA	 Ta mäletas neist aegadest üht suveõhtut , kui vastu videvikku äkki pilve kiskus . 
342	NA	 Äike kõmises kord kaugemal , kord lähemal ja üksikuid vihmavalinguid rabises katusele . 
342	NA	 Nagu lapsed enamasti , kartis temagi ema hirmuga kaasa , võtmata seda kuigi tõsiselt . 
342	NA	 See oli nagu õnnemäng — kas tuleb kaela või läheb mööda . 
342	NA	 Hämaruse tihenedes näisid sakilised välgud aina lähemal sähvivat . 
342	NA	 Ja siis oli see korraga käes , valdava jõuga alla kohisev vesi , lakkamatu tulemöll ja kõike mattev kõuemüra . 
343	NA	 Poiss teadis siis juba , et äike lööb ikka kõrgetesse kohtadesse ja eelistab metalli . 
343	NA	 Mis oli kõrgem ja metalsem , kui üle küla kaugele paistev koolimaja plekk-katus ! 
343	NA	 See kolises nende peade kohal rajutuulehoogudest ja ähvardas pealt minema lennata . 
343	NA	 Ja otse selle katuse all istusid nemad ja ootasid . 
344	NA	 Äike ei mõelnudki lakata . 
344	NA	 Valanud oma raevu esimese tunni jooksul välja , tõmbus ilm pisut tagasi . 
344	NA	 Paduvihm asendus tavalise raske sajuga ja katkematu äike iga mõne sekundi tagant järgnevate pikselöökidega . 
344	NA	 Ja see taktika näis viljakam olevat . 
344	NA	 Üle põldude hakkas äkki lõõmama laperdav tuli . 
344	NA	 Põles üks talu . 
344	NA	 Mõne aja pärast järgnes tulekahi teises ilmakaares ... 
345	NA	 Tüdinud oma saatust ootamast , pugesid ema-poeg riietes voodisse ja uinusid sähvatuste ning müra kiuste , et ärgata silmipimestavalt päikesepaistelisel hommikul , kui miski ei meenutanud enam öist põrgut . 
346	NA	 Alateadlikult ootasid nad nii ka karmide aegade lõppu ja sellele järgnema pidavat leebumist . 
346	NA	 Aeg aga kinkis aina ühe vapustuse teise järel . 
346	NA	 Tuli küüditamine , selle järel kolhoosid . 
346	NA	 Inimesi viidi ära . 
346	NA	 Kärkivaid asjamehi vooris päevade kaupa küla vahel . 
346	NA	 Ta mäletas seda kõike nagu eilset päeva , aga selle aja karm hingus oli vaid tühi teadmine . 
346	NA	 Tõeliselt olid need aastad olnud temale hingerahu aeg , mõistis vanamees nüüd neid mälestusi kerides . 
347	NA	 *** 
348	NA	 Avastanud ääsi suitsukummi serva küljes kaks traadi otsa riputatud vahaga kaetud terasetükki , läks nohisev ja endale nina alla pomisev meister muhedaks . 
348	NA	 Paha maitse suus ja südamekloppimine olid selleks ajaks hakanud järele andma . 
348	NA	 Ta oli vaevaliselt end üles ajanud ja torisedes hommikused toimingud teinud . 
348	NA	 Siis oli ta käsipõsakil laua taga istunud ja lihtsalt aknast välja vahtinud . 
348	NA	 Öösel , kui ta just peale pikka piinutamist lõpuks magama jäi , oli kisa ja mootorite hääl teda üles ajanud . 
348	NA	 Ta teadis vaatama minematagi , et kõrts lõpetab ja selle kogudus klaarib ukse ees viimaseid solvanguid . 
348	NA	 Aeg-ajalt löödi mõni siin lausa tema ukse all jälle oimetuks või sai tera . 
348	NA	 Pea igal öösel kaotasid kehtivuse mõlemasse tammi otsa seatud keelumärgid ja uljad kõrtsilised üritasid silla ebatasasest laudisest üle kihutades õhulennu rekordit püstitada . 
348	NA	 Mis tõug see küll siia ilma siginenud oli ? 
348	NA	 Näolatakad , kus peale juhmi ülbuse midagi muud ei kajastunud . 
348	NA	 Oli temagi noor ja ülbe olnud . 
348	NA	 See sundis järskude seisukohavõttudega ettevaatlik olema . 
348	NA	 Aga ega see jõhkrus ja laiamine talle ei meeldinud küll . 
349	NA	 Niisiis — üsna alavormis , oli ta alla töökotta koperdanud ja suure ukse hommikurõskusele ristselili teinud . 
349	NA	 Nüüd pani ta ukse jälle kinni , korjas metallitükid ja joonistusnõelad kaasa ja väljus elukorruse suurest uksest tammipealsele . 
349	NA	 Oli poolpilves , kuidagi väga sobivalt ta enda seisundiga . 
349	NA	 Aga tõotas ilusaks minna , nagu ta ka oma käigust lootis . 
350	NA	 Tõmmu naine võttis ta naeratades vastu . 
350	NA	 On selline kiire ja kaval , end samas peitev ilmeviiv , mis nagu valguse helk korraks üle näo lendab . 
351	NA	 Mehis riputas metallitükid üle leti , ja imestav ilme naise näol muutus pettumuseks . 
351	NA	 Need räpased kobakad olid täielik arusaamatus ja vaene ametnik arvas , et teda tahetakse millegi mõistetamatuga alandada . 
351	NA	 Mees oli aga ammu minetanud võime end elegantselt ja tabava selgusega väljendada . 
351	NA	 Lõpuks ta ikka sai lubaduse midagi siia pele joonistada , kuigi mehe seletus , et ta selle välja söövitab , jäi ilmselt täiesti arusaamatuks . 
351	NA	 Nii et pealelõunal , kui postkontori töö lõppes ja naine talle proovitükid ära tõi , polnud nende mõne lausega piirdunud vestluses mingit soojust . 
352	NA	 Enne kui neid söövituslahusesse riputada , uuris Mehis Seppmeister jooniseid ja mõistatas , mida naine neid tehes mõelnud võis olla . 
352	NA	 Ühel oli pardikese pilt , uljalt ujulesti lapates kõndiv , lehtornamendiga raamitud prääksnokk . 
352	NA	 Teisel istus rebane nagu kass , saba siivsalt ümber tagumiku keeratud ja kaval nina langetatud ning vildakais silmis silmakirjalik pilk . 
352	NA	 Andekad igatahes mõlemad ! 
352	NA	 Ja mõlemad tulid ka päris korralikud välja . 
352	NA	 Kui neid happelahuses söövitatud oli ja Mehis seejärel tule kohal vahal sulada lasi ning söövitusjääkide puru lihvkettal minema pühkis , pendeldasid need laste pildiraamatu tegelased tal lõbusalt traadi otsas . 
352	NA	 Mees jalutas järgmisel hommikul jälle üle silla ja riputas rauatükid sõnatult üle postkontori leti . 
352	NA	 Naine viivitas veidi silmade tõstmisega , sest kartis vist jälle millegi tüütu ja arusaamatu lunimist , vaatas siis , naer levis ta näole ja silmades süttis sära . 
352	NA	" "" Jestas ! "" "
353	NA	 Nüüd andis juba rääkida . 
353	NA	 Noorik vähemalt viitsis kuulata . 
353	NA	 Mehis seletas — milleks raisata annet pastaga paberit sodides ! 
353	NA	 Ta pakub koostööd . 
353	NA	 Nad arendavad välja väikeste ehete seeria . 
353	NA	 Neid metallitükke võib kanda rinnas , võib riputada kaela , aga kui neid teha kergetena , siis ka kõrva . 
353	NA	 Tema teeb muu , noorik joonistab ja müütab neid siin leti taga või ka suveürituste aegu müügilauaga pargis ja paisusillal . 
353	NA	 Kasum pooleks . 
353	NA	 Klapib ? 
354	NA	 Ta pidi otsustavalt vastu vaidlema — tema neid oma töökojas kindlasti müüa ei saa ! 
354	NA	 Sest siis konkureeriksid need tema pussidega . 
354	NA	 Inimene satub ilu lõksu ja tahab tingimata osta , aga ostab loomulikult ehte , mis maksab mõnikümmend krooni ja mitte mõnesajakroonise noa . 
354	NA	 Ja kui ta ise midagi vihkab , siis on see müümine , nii et tema neid välja müüma ka ei lähe . 
355	NA	 Mirjam lubas mõelda ja tulla pärast kontori sulgemist töökojast läbi , et arutada . 
355	NA	 Ja helitut vilet laskev muhe vanamees kõndis nüüd juba täies päikeses säravas kevadpäevas tagasi üle tammi ning leidis maastikuauto oma töökoja ukse ees , blond ja tervisest lõkendav vanemleitnandijõmm rooli taga tukkumas , vasak käsi pikalt ripakil aknast väljas , nagu kerjaks mees almust . 
356	NA	 See paber , oli peastaabist , pitsati ja allkirjaga ja ütles , et SEPPMEISTER , Mehiselt , edaspidi MEISTER , tellitakse ( au ) mõõk , kullatud , graveeringutega , tk. 1 , mille MEISTER kohustub üle andma hiljemalt 15.09.k.a. ja mis kiidetakse heaks TELLIJA poolt jne ... 
357	NA	 Eneses väheke muiates kirjutas mees neile paberitele alla . 
357	NA	 Nii küündimatut lepingut polnud ta varem nägema juhtunud , aga peamine oli siin kirjas — sõnaselge tellimus tõenäoliselt asendab litsentsi , mis relva valmistajal olema peaks . 
357	NA	 Ja muud apsud paistsid tema kasuks olevat . 
357	NA	" Näiteks seesama "" kiidetakse heaks TELLIJA poolt "" . "
357	NA	 See näis nagu välistavat võimaluse , et tema töö tagasi lükatakse . 
357	NA	 Väljend igatahes seda teist võimalust ette ei näe . 
357	NA	 Aga oma arvamusi oli ta ikka harjunud endale pidama . 
358	NA	 Niisiis , kui Mirjam pealelõunal tema poole ilmus , oli mehe pea täis mõõgaga seonduvaid probleeme ja tal polnud ehete valmistamiseks esialgu ühtegi viljakat ideed pakkuda . 
358	NA	 Ta tegi mõned proovitükid juurde , viimistles neid küll ringi- , küll ovaali kujulisteks , seletas natuke raami tähtsust , sest joonis metallil jääb nagu õhku rippuma , kui eseme enda serva mingi kaunistusega ei rõhutata . 
358	NA	 Näiteks müntidel on ikka kas lihtsalt kõrgem äär , mingi pärg või punutis neid piirestamas ... 
358	NA	 Ta oli õnnelik , kui naisest lõpuks lahti sai , sest kogu ta olemust oli haaranud äge relvapalavik . 
359	NA	 Suure sepise esialgseks toorikterasest väljatagumiseks vajas ta paratamatult pealelööjat , pealelööja , lord Astor oli aga kinni Grönholmi lossi vaimu vabadusse päästmisega . 
359	NA	 Ta tuikus õhtul surmväsinuna , käed küünarnukkideni klaaspaistetunud , üle tammi ja sülgas tüdinenult . 
359	NA	 Mehis ei saanud tema appivõtmisele enne järgmise nädala teist poolt mõeldagi . 
359	NA	 Nii ta siis alustas eeltöödega , mängis natuke ühe ja teise esemega , kujutles neid mõõgaks ja jõudis paari põhitõeni . 
359	NA	 Esiteks — tera pikkus pidi olema umbes kolmveerand meetrit . 
359	NA	 Sellele oli vaja lisada käepideme roo pikkus , seega siis kokku 90 sentimeetrit . 
359	NA	 Ta otsis meetri laiuse vineeritüki ja uksepaku külge naelutatud nööri appi võttes joonistas sellele tera moodustaja , ringjoone kaare . 
360	NA	 See siis oligi karkass , kuhu ta oma mõõgatera peab üles ehitama . 
360	NA	 Ta mängis selle kallal terve õhtupooliku , kuni sisetunne ütles , et asi hakkab kohast vormi võtma . 
361	NA	 Ta ühendas selja- ja terajooned kaunis hoolimatu käega , teades , et edasises töös , kui ta vormi järjest rohkem tunnetama hakkab , on aega küll lõplikku tõde otsida . 
361	NA	 Miski sisimas hoiatas , et just seal , tipu lähedal peitub relva elegantsuse saladus . 
361	NA	 Niisiis oli tal tera kontuur peaaegu paigas ja see tundus silmale üsnagi tõelisena . 
362	NA	 Mees teadis hästi , et tera külgedele tehakse alati sooned . 
362	NA	 Kühikmõõgal võivad need olla , kuid enamasti ei ole , saablil on aga tingimata . 
362	NA	 Miks ? 
363	NA	 Analoogilisi sooni täägi ja pussi teral nimetatakse vere soonteks ja väidetakse , et sealtkaudu välja voolav haava veri laseb teral kergemini kehasse tungida . 
363	NA	 Mehis ei uskunud sellest põhjendusest poolt sõnagi . 
363	NA	 Kui seatapupussil võiski sellise veristamisetööga midagi pistmist olla , siis vaevalt andis kujutleda husaari oma mõõka pikaldase jõuga vastase rinda torkamas . 
363	NA	 Juhtuksi selline olukord , siis moodustavad riided , rakmerihmad ja ribikondid igatahes palju olulisema takistuse , kui mingi teoreetiline haavast voolav veri . 
363	NA	 Samas , sepana teadis ta vaistlikult , et neid sooni on väga vaevane teha . 
363	NA	 See on vist kõige raskem taksitus kogu ta töös . 
363	NA	 Niisiis , miks relvameistrid neid siis ikkagi igal juhul tegid ? 
364	NA	 Koolitatud insenerina teadis ta loomulikult piisavalt palju nii metallide tehnoloogiast kui tugevusõpetusest . 
364	NA	 Aga peamiseks meetodiks tõe avastamisel jäi ikka ja ainult kujutlusvõime . 
365	NA	 Kui vana ta siis oli , ehk kaheksa või üheksa , igatahes päris algklasside klõmmar , kui ühel umbpimedal ja sajusel sügisööl siit nelja kilomeetri kaugusel asuvasse Anniste rahvamajja rändkino etendusele juhtus . 
365	NA	 Olevat maruvahva film . 
365	NA	" Oligi , "" Robin Hood "" . "
365	NA	 Nad vahtisid , suud ammuli , saamata õieti millestki aru , sest pilt oli vene keelde dubleeritud ja eestikeelsete kirjadega . 
365	NA	 Esiteks ei jõudnud nad siis veel selle tempoka madinapildi rütmis lugeda , teiseks aga olid need kirjad eraldi kirjakettal , mida mehaanik pidi sõrmega edasi lükkama , aga mehaanik oli purjus nagu Puka pritsimees ja subtiitrid olid sündmustest kord veerand tundi taga , siis jälle viis minutit ees . 
365	NA	 Juttu oli kuninga hirvedest , uljaspea tuli , tapetud hirv õlgadel ja viskas selle mingi vanamehe ette peolauale . 
365	NA	 Oli see nüüd siis kuningas ise või hoopis Sherwoodi šeriif , sellest aru ei saanudki , aga madinaks igatahes läks ja madinaga see pilt ka lõppes , kui mingi naisterahvaga kardinate taha kadumise läilamagus lõpustseen välja arvata . 
366	NA	 Temavanused olid kõlkunud aina lepikusse riputatud mädanenud köite ja pesunööride otsas ning kõripõhjast röökinud , sest nii oli teinud kõigis neljas seerias sõjapäevil ameeriklastelt kingiks saadud Tarzan . 
366	NA	 Nüüd oli kord võidelda , ja loomulikult pidi relvaks olema mõõk . 
367	NA	 Kõigist võimalikest mõõga aseainetest , nagu kepid , lauaservast saetud liistud ja muu selline , osutusid sobivaimaks vaarikavarred . 
367	NA	 Need olid kerged ja nendega ei saanud eriti haiget , sest liiga tugeva löögi korral nad lihtsalt murdusid . 
367	NA	 Ja neid oli palju . 
367	NA	 Õpetaja Eliste pidas kooli aia vaarikaistandused ideaalses korras . 
367	NA	 Kõik vanad varred lõigati armutult välja ja lasti kompostihunnikus kõduneda . 
367	NA	 Sealt andis valida . 
367	NA	 Ja selles võitlusviisis oli nõrgukesel , aga loomult kiirel Mehisel oma šanss silma paista . 
367	NA	 Nad avastasid peagi vehklemiskunsti põhisaladused ja rappisid ning torkisid oma vastaseid halastamatu õhinagi paar aastat ühtjärge . 
367	NA	 Sõrmed olid alailma vaarikaokkaid täis , aga see ometi midagi ei lugenud ! 
368	NA	 Niisiis , mingi kaudne kogemus oli noorusest ju olemas . 
368	NA	 Ta vähemalt aimas , mida mõõgaga teha annab , kuigi muidugi see , mida filmis näidati , oli just niisama uskumise või mitteuskumise asi , kui kõik muugi , mida valgel linal näha võis . 
368	NA	 Näiteks ei suutnud neist keegi piisava täpsusega jäljendada Tarzani kisa . 
368	NA	 See oli nagu kättesaamatu ideaal . 
368	NA	 Ja mees sai alles täiskasvanuna teada , et filmis oli tegu mitmekordse helisalvestusega . 
368	NA	 Üks kõri ei saagi sellist mitmehäälset hüüdu esile tuua . 
369	NA	 Filmis võidi ju näidata virtuoosset mõõgavõitlust , aga Lõvisüdame aegsel Inglismaal ei saanud olla kaasaegset kerget saablit . 
369	NA	 Ega ta mäletanudki , millised need selle filmi mõõgad just olid . 
369	NA	 Seda relva on palju kordi täiustatud . 
369	NA	 Viimati muudeti mõõka möödunud sajandivahetuse paiku . 
369	NA	 Tera muutus laiemaks ja soonte põhjad tasaseks . 
369	NA	 See keskosa oligi nagu plekist ja seda ümbritsesid tera esikülje ja selja võrdlemisi paksud kontuurid . 
369	NA	 Nimelt oli mõõk selleks ajaks juba kaotanud lahingurelvana tähtsuse . 
369	NA	 Polnud üldse oluline , et sellega võiks raiuda turviseid ja niita otsast päid . 
369	NA	 Pigem oli tegu valveteenistuseks vajaliku hoiatusvahendiga . 
369	NA	 Sellise kerge teraga oli mõõgavõitlus loomulikult hoopis kiirem , sellega võis ka inimese tappa , kui tabada katmata pead . 
369	NA	 Auandmisel ei väsinud käsi lootusetult kiiresti . 
369	NA	 Niisiis , see on kahekümnenda sajandi saabel . 
369	NA	 Võib-olla tõesti lõpuni arendatud vorm , aga seekord küll kõike muud kui elegantne . 
369	NA	 Husaarimõõk , kui põhirelv ei saanud selline olla . 
369	NA	 Sel pidi olema löögiinertsi . 
369	NA	 Samal ajal ei pidanudki ratsaväelase relv erilist virtuoosset vehklemiskunsti võimaldama , sest mis sa hobuse seljas ikka vehkled ! 
369	NA	 Lõvisüdame aegu , kui mõõk oli eelkõige jalaväe raierelv , pidigi ilmselt valitsema võrdlemisi robustne , raske ja pika teraga kühikmõõk . 
369	NA	 Sellega juba ei saagi vehklemiskunsti harrastada . 
369	NA	 Vehklemiseks oli loodud Itaalia rapiir . 
370	NA	 Tema käesoleva töö jaoks tuli niisiis tera mass leida kompromissina operatiivsuse ja võimsuse vahel . 
370	NA	 Jälle kujutles mees seda käes ja sisetunne ütles , et vineerile joonistatud tera on ehk natuke liiga lai , aga parem oli eksida seda pidi , sest vähemaks võtta saab alati , mitte aga juurde anda . 
371	NA	 Korraks kangastus tõepoolest ehtne tunne , kuid see oli peaaegu püüdmatu . 
371	NA	 Kui talle siia keegi sisse tungiks teda ohustama ... 
371	NA	 Millist terariista ta eelistaks ? 
372	NA	 Mehis Seppmeister oli veendumustelt humaanne inimene . 
372	NA	 Seda vürtsikam oli tõdemus , et mees-mehe vastu relvaga välja astumine isegi kujutluses tal adrenaliini verre tõi . 
372	NA	 Selles oli midagi peaaegu erootilist . 
373	NA	 Siis aga tuli üleni valge tolmuga kaetud lord Astor . 
373	NA	 Ta köhis ja pühkis silmi . 
373	NA	 See vana lubimört , raisk ! 
374	NA	 Raieava lagi oli ohtlikult logisema hakanud . 
374	NA	 Iga järgmine välja võetud kivi võis varingu kaasa tuua , ja Villu tuli teist nõuga appi kutsuma . 
374	NA	 Koos nad siis uurisid ja leiutasid , kuni toestuse viisi välja mõtlesid . 
375	NA	 Siis istusid nad planguvirnal ja Lord tegi suitsu , hoides sigaretti pöidla ja esimese sõrme vahel , varjates peoga hõõguvat suitsuotsa , nagu seda teevad sõdurid , vargad ja vangid . 
375	NA	 Äkki oli Grönholm tal siin suitsetamise ära keelanud ? 
375	NA	 Seda kinnitas ka käeviibe , millega sõber püüdis suitsupilvekest hajutada . 
376	NA	 Sellest teadmisest hakkas Mehisel ebamugav , sest tema jaoks olid nii Villu kui Valle mõlemad ühesugused semud . 
376	NA	 Nende kahe mehe omavahelise suhte tõttu tundis ta end Astori ees reetjana . 
376	NA	 Söandamata otse küsida , oli ta vaikselt veendunud , et maksab Grönholm Lordile mis ta maksab , igatahes ei sa see tasu olla vääriline niisuguse ebainimliku töö eest . 
376	NA	 Siin oleks vaja olnud kompressorit ja piikvasarat . 
376	NA	 Seegi raputav instrument sööb õhtuks käed otsast ! 
377	NA	 *** 
378	NA	 Kõige muu kõrvalt tuli tal ikka ja jälle oma pusside juurde tagasi pöörduda . 
378	NA	 Neid lihvides ja poleerides , teraroogudele lukke valades , puidust peatoorikuid tahudes ja neid hiljem jämedal käial töödeldes oli tal vabadus lasta mõtteil hulkuda , kuhu need vaid ise tahtsid minna . 
378	NA	 Ja äkki seisis ta rinnutsi vastamisi Erma Tõnniga , loengupausi tudengivägi nende ümber sagimas ja melumas . 
378	NA	 Ammuilma ei kartnud Mehis enam seda valgepäist jõmmi , kes Alepõllu päevil oma suuremat kasvu ja jõudu meelsasti su kukil lösutamiseks kasutanud oli . 
378	NA	 Tuli seljatagant , vajus sulle otsa nagu jahukott , muljus su koolipingi kitsasse vahesse ja haises selle juures nagu tõhk ning teravmeelitses mitte just kõige sädelevamal moel . 
378	NA	 Mehis oli temast juba seitsmendas klassis mööda kasvanud ega lasknud siis enam enda kallal jõudu pruukida . 
378	NA	 Ammugi siis nüüd , kus ta poole pead pikem oli . 
378	NA	 Ja ega Tõnn teda lausa ähvardanudki . 
378	NA	 Tahtis vaid teada , kes oli too brünett , kellega ta Mehist ühika ees näinud oli . 
379	NA	 Teatav üllatus , ja mitte just meeldivaim , pidi tudeng tunnistama . 
379	NA	 Sest mis ka polnud Märdi pulmas , see kõik oli olnud vaid blondi plika kapriis ja mitte midagi polnud sellele järgnenud . 
379	NA	 Mehis oli sealt pulmamajast ära tulnud , üksinda Kehrasse rongile kõmpinud . 
379	NA	 Mingeid lubadusi ei pidanud ta andma . 
379	NA	 Tal polnud veel isu ennast kellegagi tõsiselt siduda . 
379	NA	 Mis asja pidi Tõnnil olema mingi brünetiga ? 
379	NA	 Selles toonis lihtsalt poisid omavahel neist asjadest ei rääkinud . 
380	NA	 Silme ette tuli see valgetverd noormees oma ilusate , tugevate ja korrapäraste näojoontega , teatava kraadini juhmi eneseuhkusega , väljakutsuvalt nõudliku olekuga , mingi kujutlusega aastakümnete tagusest korporantlusest . 
381	NA	 Mehis oleks võinud talle seletada , et korporatsioonides olid küll duellimõõgad olemas , aga mingi vabakütina ei käitunud buršid ometi . 
381	NA	 Nende duelle reglementeerisid kindlad tavad . 
381	NA	 Ja kõik see oli üksnes stiliseeritud jäänuk vanadest saksa kommetest . 
381	NA	 Tegelikult oleks ta Tõnni väljakutse päris hea meelega vastu võtnud , sest oli koolipõlves kindlasti palju kiirem ja osavam . 
381	NA	 Nii ta teise pärimise peale , et kas tema ikka teab , kuidas auaasju lahendatakse , turtsakalt vastas — kui keegi härra Erma peaks teadma , mis on au , siis olge nii lahked ! 
381	NA	 Aeg , koht ja tingimused ... 
381	NA	 See tundus pööraselt tobe — mingi kuueteistaastase plika pärast , kes talle kusagil külge kleepis ! 
382	NA	 Löömaks neil siiski ei läinud . 
382	NA	 Selle asemel ilmus mõne aja pärast lagedale printsess isiklikult . 
382	NA	 Kõike sellega seotut mees enam ei mäletanud . 
382	NA	 Ta oli naljatades üle libisenud brünette puudutavatest küsimustest , oli vist öelnud , et igaühel pole sellega asja , oli õlgu kehitanud , kui piiga oli lubanud küüntega silmi kratsida ... 
382	NA	 Mitte temal igatahes , vaid mingil hüpoteetilisel brünetil . 
383	NA	 Neiu oli nii pagana säravalt ilus , sel kargel ja härmatisest sädeleval talvepäeval , mida Tallinnas vaid haruharva ette tuleb . 
383	NA	 Nad olid jalutanud Kadriorus ja Hundikuristiku sillal suudelnud . 
383	NA	 See igatahes ei olnud enam mingi koolilapsemusi , vaid Tiiu oli talle keele suhu ajanud ja kaksiratsi ta põlve otsas väänelnud . 
383	NA	 Ja poiss oli keset seda hingematvat ja poovat protseduuri mõttes kiiresti püüdnud tehioludele lahendust leida . 
383	NA	 Aga lahendust ei olnud . 
383	NA	 Kummalgi polnud linnas mingit privaatpinda , ei alalist ega isegi mitte sellist , mida paariks tunniks kasutada saab . 
383	NA	 Ja linnalähedaste jaamas piigat rongile pannes oli ta natuke haisvas elektrirongi tamburis pehmeks ja nõutuks muutunud tüdrukule suusoojaks lubanud , et muidugi pole tal nüüdsest mingid brünette , muidugi ... 
383	NA	 Tiiu ei uskunud seda , oli mureliku ja ühtlasi andunud olekuga . 
384	NA	 Pea kuklas ja tudengimütsi nokk taeva poole , oli kutt laialt taaruval kõnnakul läbi videvikku vajuva linna kõndinud ning vilet visistanud . 
384	NA	 Paneb ikka särama küll , kui rõõskroosa blondiinikene sind tasku on otsustanud panna ! 
385	NA	 See kõik ei takistanud tal leidmast end aeg-ajalt mõnest võõrast voodist , kuhu teinekord isegi hommikukohv toodi . 
385	NA	 Pikk , tõmmu tudeng kõlbas teatavat sorti naistele just nimelt tehniliseks armukeseks , selliseks , keda kutsutakse , kui abikaasa on komandeeringus , kui sõbranna on maale sõitnud , kui on natuke raha , et kõrtsi minna või teatripiletid . 
385	NA	 Temalt ei oodatud mingeid truudusevandeid , kuni ta ikka veel tudeng oli ja arvete maksmise ajal vaid nõutult naeratama pidi . 
386	NA	 Samas nad said Tiiuga aeg-ajalt kokku ja käisid suudlemas . 
386	NA	 Vahest istusid ka mõnes kohvikus , jäätis nina ees , ja Tiiu käitus nagu tõeline abikaasa , nõudlikult ja väljakutsuvalt . 
386	NA	 Oma plikaea kohta oli ta igatahes vägagi küpse olekuga . 
386	NA	 Poiss vaatas teda nagu meeldivat naljanumbrit . 
386	NA	 Ta ei osanud küsida endalt , mis saab suvel , kui talle diplom kätte antakse . 
386	NA	 Nii tuli talle suure üllatusena , kui tol mälestusväärsel päeval aulas kogu Ermade vahmiili kohtas . 
386	NA	 Valges kleidis Tiiu roosade roosidega oli asjakohane , aga Märt oma täislastis naisega , Erma Ervin ja raskelt õõtsuvate volüümidega ning mossis ilmega tulevane ämm olid liiast nii talle endale kui emale , kes natuke eemal seisma pidi ja ootama , kuni mölder-pagar tema poja õlga klopib ja tulevaseks eluks õpetusi jagab . 
386	NA	 Tõnn oli puudu , mõtles Mehis muigamisi . 
386	NA	 Tema aktus pidi olema nädala pärast , aga tegelikult lükkus järgmisse suvesse , sest teravdatud aumõistega buršil oli mõningaid likvideerimist vajavaid võlgu . 
387	NA	 Ühte ei lasknud Mehis neil ometi teha . 
387	NA	 Jah , tänan , aga tal on täna tõesti võimatu Nõmmele tulla ! 
387	NA	 Või perekondlikku pidu pidama ! 
387	NA	 Ta viis ema kuhugi viisakamasse söögikohta , võttis vaikselt muheledes vastu nii õnnitluse kui imestava küsimuse , mis tal Ermadega asja . 
387	NA	 Ei midagi , oli ta öelnud . 
387	NA	 Neil paistab temaga asja olema . 
387	NA	 Ta aimas ema pilgu all mingeid õpetussõnu vajamatagi , kui hukutav oli see lõks , mis nüüdsama tema taga kinni plaksatamas oli . 
387	NA	 Kui sa tead , kes oli Agamemnon , kui oled kuulnud midagi Fienze koolkonnast ja Modiglianist , on Ermad sulle sama , mis DDT kärbsele . 
387	NA	 Aga muidugi on üks diplomandist tudeng liiga ülbe ja enesekindel , et sellest ohust järeldusi teha ! 
388	NA	 Sel varasuvisel päeval siin vanade rõskete müüride vahel lihvimisklotssiga pussitera nühkides tuli talle eredalt silme ette see väheldane söökla , linadega kaetud lauad , tuttavad ettekandjad , päike akende taga keskaegsete müüride kohal ... 
388	NA	 Ja see tumedapäine naine tema vastas , tema imelised , rahustavad ja mõistvad hallid silmad , ta hääletoon , see ühtekuuluvuse tunne ja selles ema kartus kaotada poega , kes sellest päevast alates oli tegelikult temast sõltumatu . 
389	NA	 Isa oli omad asjad lõpuks korda saanud ja juba mõnda aastat ka tööl käinud . 
389	NA	 Rahalises mõttes oli neil nüüd palju kergem olukord , aga oma perekonda ei sulanud see kaua üksinda ringi ekselnud mees kunagi , vaid jäigi külaliseks . 
389	NA	 Nii polnud teda tänagi siin . 
389	NA	 Mehise diplom , oli ikkagi puhtalt ema teene . 
389	NA	 Poiss ise oleks vabalt ka töömehe teega leppinud , sest juba siis teadis ta selgelt — seda , mis teda tõeliselt tõmbas , polegi kusagilt õppida . 
390	NA	 Tal oli nüüd asjalik eriala ja tulevane töökohtki ootamas . 
390	NA	 Niisama ei lastud suurest koolist kedagi minema kõndida , vaid riiklik komisjon suunas su õpitud erialasele tööle . 
390	NA	 Ja sellest hetkest oleks ta võinud omandatud teadmised kimpu siduda ja allavett saata . 
390	NA	 Praktilises elus olid need täiesti tarbetud . 
390	NA	 Inimene , kes on küürutanud adiabaatide ja isotermide joonteparvede kohal veeauru diagrammi rägas , kes võiks tunde rääkida sünkroonmasina ankrureaktsioonist või erinevate rauasortide hüstereesisilmuse eripäradest , pidi hakkama kontori paberimäärijaks , kelle peamiseks mureks oli see , kuidas purjus brigaadi töölt nii eemal hoida , et ülemused asjast haisu ninna ei saaks . 
390	NA	 Just täpselt nii ! 
390	NA	 Kui muutusid meeste vastu õigustatult nõudlikuks , oli su ekspluatatsioonibrigaad varsti laiali , sest neid töökohti , kus ei nõutud nii ebainimlikku asja nagu töö ajal kaine olemist , oli jalaga segada . 
390	NA	 Lasid nad joomastena tööle , vastutasid oma kaelaga võimaliku surmajuhtumi puhul . 
390	NA	 Tegu oli ju kõrgepingeseadmetega . 
390	NA	 Andsid neil rahulikult juua , said karistada oma ülemuste käest . 
390	NA	 See valikugamma oligi , mida pidi tulevane meister valdama , ja jätame hüstereesid ja reaktsioonid rahulikult raamatute kaante vahele ! 
391	NA	 Selle eest tasuti kuninglikult . 
391	NA	 Ta sai ühiselamutoa ja üheksakümmend rubla kuus . 
391	NA	 Iseseisvaks eluks oli seda enam kui küllalt . 
391	NA	 See tähendab , et ega selle rahaga end eriti riidesse ei pannud ja restoranis ei söönud , aga ära kuidagi elas . 
391	NA	 Ja sellest talle piisas , kui samal ajal võis end peaaegu muidu raamatutesse matta , kui kunstinäitusi ja teatrietendusi vaadata sai , kui võis istuda sügavas keskendumises puhta paberilehe taga ja hoida pliiatsit selle kohal , nautides ette sündivat sõna . 
391	NA	 Esimest korda elus oli tal oma tuba , kus mitte keegi ei saanud teda segada . 
392	NA	 Loomulikult kostis maja läbi . 
392	NA	 Purjus riiuhääli , perekonnatülisid , laste nuttu ja tõukeratta tärinat koridoris oli enam , kui küll , aga seda võis rahulikult ignoreerida . 
393	NA	 Koputust uksele võis ju ka ignoreerida , aga selleks polnud nagu põhjust . 
393	NA	 Mitte keegi polnud talle veel siia külla tulnud , ja ta avas ukse ning seisis rinnutsi lõkendavate põskedega piigaga , kes näis õitsevat oma gladioolidega võidu . 
394	NA	 Noor insener Mehis Seppmeister mängis oivalist võõrustajat . 
394	NA	 Ta keetis emailkausis kohvi , sest kannu tal veel ei olnud . 
394	NA	 Tal oli kaks teeklaasi ja kaks külmroataldrikut , millele sai panna tüdruku toodud kohupiimapiruka . 
394	NA	" Ja tal oli kraanikausi all kapis pika kaelaga roheline pudel , milles "" Rieslingi "" nimeline kuiv vein . "
394	NA	 Gladioolidega oli raskem . 
394	NA	 Piimapudel oli nende lopsakate lillede jaoks liiga kerge ja kippus küljeli . 
394	NA	 Ta pidi selle isoleerpaelaga radiaatori ribi külge siduma . 
395	NA	 Akna taga oli varasügise kahvatusinine avar taevas ja mõned roostetanud terasportaalid juhtmekimpudega . 
395	NA	 Jõutrafode umin saatis seda idülli , kui nad esmalt kohvi ja veini jõid ja siis äkki kušetile vajusid . 
396	NA	 Senini oli suhete algataja alati Tiiu olnud , kuid siin läks asi korraga sassi . 
396	NA	 Keset kõige meeletumat rüselust , kui poisi aru juba kaunis kadunud oli , hakkas plika äkki tönnima . 
396	NA	 Ei ja ei ja eiiii ! 
397	NA	 Mõrult muigav vanamees tahtis teada , kas seegi oli strateegia ? 
397	NA	 Ta ei uskunud seda hästi , aga igatahes teenis see auga täispreemia jagu punkte välja , sest kas mees ikka oleks muidu end nii jäägitult vastutavana tundnud ? 
397	NA	 Aga nüüd , kus tal sel ja veel mõnel järgmiselgi korral plika tervena minna lasta tuli , muutus asi lõpuks peaaegu auküsimuseks . 
397	NA	 Nii et sel varatalvisel õhtul , kui radiaatoreist õhkus kodusust , kui naabrite radioola mängis õhukese vaheseina taga aina ühtsama igatsevat muusikapala , kui neil polnud laual mitte hapu riesling vaid roheline šartröös ja kui pistikupesa nende kušeti kõrval ohkas ja magusvalusalt ägas , ei kõhelnud tema küll enam hetkegi , maksku see siis , mis maksab . 
397	NA	 Ta teadis ju hästi , et süütus maksab vabaduse . 
397	NA	 Ja maksiski ! 
398	NA	 Mees tõusis töölaua taga püsti ja lennutas käsil oleva pussitera üle toa riiuli tugiposti nii mis naksus ! 
398	NA	" Siis ta ohkas , hõõrus rusikatega silmi ja ümises endale : "" Segi hakkad minema ! "" "
399	NA	 Oli täiesti võimatu jääda pikemaks siia paksude müüride vahelisse vaikusse . 
399	NA	 Hing kippus rinnakorvi purustama . 
399	NA	 Ta lukustas uksed ja astus lindude laulust sillerdavasse tuulisesse ning sooja päeva . 
400	NA	 Toomingad olid äraõitsemas ja sirelid alustasid . 
400	NA	 Oli see meeletult ilus ja valusat üksinduspiina tekitav aeg . 
400	NA	 Ta kõndis sirgelt üle tee ja läbi pargi , leidis pajupõõsaste vahelt rajaotsa , mis viis kitsale palksillale ja seda kaudu teisele jõekaldale . 
400	NA	 Siin , väljaspool parki , kuid ikka veel suure parkmetsa alal olid end puude vahelistele lagendikele peitnud mõned elumajad , mis uppusid õitsvatesse aedadesse . 
400	NA	 Siin küll ei andnud maaelu allakäik end millegagi tunda . 
400	NA	 Need olid inimeste päriskodud , mida ei jäeta maha . 
401	NA	 Jalgrada sukeldus tihedasse kuusikusse ja jõudis välja Virgalast mööda viivale maanteele ning üle selle segametsa , mida kutsuti Katkuväljaks . 
401	NA	 Mööda omal ajal palju kordi käidud ja nüüdseks juba peaaegu olematuks muutunud radasid jõudis ta Alepõllu väljade teise serva , kust põlluvaheteed mööda jäi koolini kõigest pool kilomeetrit . 
401	NA	 Vihaselt kõõritades möödus ta paremale käele metsa serva jäävast väikesest majast . 
401	NA	 Niisiis , Ando ... 
402	NA	 Mõne aja pärast seisis ta kooliaia kitsilt õitsevate vanade õunapuude all . 
402	NA	 Ta vaatas ümbrust ja püüdis endas tabada üht heli . 
403	NA	 Mees mäletas , ema oli linnast tulnud , ja ta olek oli sügavalt õnnetu . 
403	NA	 See polnud siin , see oli vanas kodus , poiss oli siis veel kuuene . 
403	NA	 Ja mingi põhjenduseta , kuidagi nagu niidetult oli ema äkki voodisse viskunud , näoli padjas nuuksunud , kuni lapse hoolitseva pärimise peale seletama pidi . 
403	NA	 Neil tuleb ära kolida , sinna põrgu taha lagedale , Alepõllule ! 
404	NA	 Kõik oli ju alati seal samas paigas olnud , kodu ja vanaisakodu ja ... ja ... 
404	NA	 Ja nii ta siis oligi äkki hingetuna läbi hüsteerilise krambi õhku õõksunud . 
404	NA	 Oli vappunud ja röökinud ja hullunud , sest kõik , mida ta üldse kujutleda oskas , oli olnud seotud selle ainsa paigaga maa peal , kus iga puu , iga kivi ... 
405	NA	 Tal oli piinlik veel tänagi sellele mõelda , sest niigi õnnetuse viimasele piirile jõudnud emale kukkus kaela veel vaata et lämbuv poeg . 
406	NA	 Haridusosakonna otsus õpetaja teise kooli üle viia tähendas sisuliselt ühe perekonna lõppu sest ennast varjav mees ei saanud ju keelutsooni kaasa tulla . 
406	NA	 Aga lapse jaoks oli see mitte perekonna vaid maailma lõpp . 
406	NA	 Nii ta vähemalt uskus . 
407	NA	 Nüüd , siin lagedas ümbruses vanade haigete õunapuude vahel seistes , mõtles mees , et nii saksa kui vene keeles on sõna väli alati militaarse maiguga . 
407	NA	 Feld ja ???? . 
407	NA	 Eesti keel proovis seda militaarsust küll üle võtta , aga see ei hakanud kõlama . 
407	NA	 Vene keeles , mille tähendusnüansse mees paremini mõistis , on seesama ???? päris kindlalt tapluse , kannatuste ja surmaga paaris . 
407	NA	 Vaevalt võis laps seda keelevarjundit tunnetada , aga siin lagetasases ümbruses näis talle alati varitsevat mingi saatuslik hädaoht . 
407	NA	 See oli esimese hetke mulje , ja see karmi tõe hingus oli siiani seda paika saatmas . 
408	NA	 Tegelikult oli see olemuselt täiesti täpne tõde . 
409	NA	 Sel neljakümne üheksanda sügisel oli just lõppenud siitkandi rahva omavaheline arveteklaarimine . 
409	NA	 Virgala mõisasüdame maad olid jagatud asunikutalude vahel kahekümnenda aasta paiku . 
409	NA	 Moonaklus andis veel tublisti tooni . 
409	NA	 Siin polnud kujunenud püsikindlat ja alalhoidlikku külaühiskonda oma sajandite taguste traditsioonidega , oma raskete reeglitega , kuidas peab inimeste hulgas elama . 
409	NA	 Suletud , sunnismaine külakeskkond ei andnud sulle ealeski andeks , kui nende tavade vastu eksisid . 
409	NA	 Aga endised moonakad seda kunsti vist ei vallanud . 
409	NA	 Miks muidu järgnes neljakümnenda punasele puhastusele neljakümne esimesel sakslaste režiimile toetuv tasumine ? 
409	NA	 Selle järel omakorda neljakümne neljandal-viiendal uus punane terror , mille vastuseks polnud enam uut riigikorda võtta , vaid käiku läksid õlgkatustesse peidetud vintpüssid . 
410	NA	 Täiskasvanu mõistis , laps ainult uudistas , miks küll koosnesid külad vaid vanaeitedest ja lapsepabulatest . 
410	NA	 Ja miks need inimesed vahtisid igat vastutulijat altkulmu nagu metsahundid . 
410	NA	 Sellesama Ando isagi oli purjuspäi püssi paugutanud . 
410	NA	 Isegi poisi ema olevat oma abikaasa eest haavatuna metsa jooksu pääsenud . 
410	NA	 Mees ise oli nende siia kolides juba kaugel teisel pool suurt Vene lagendikku . 
410	NA	 Mehis ei teadnud ega tahtnudki teada , kui palju elusid ta arvel olla võis . 
410	NA	 Küla neid võõristas ja poisil ei olnud kellegagi sõbruneda . 
410	NA	 Selle pärast ta tuligi koolimaja juurde nagu näljas metsloom ligineb inimese elupaigale ... 
411	NA	 Ta mäletas , see tedretäpiline , väikese püstninaga nägu , kus alati säras lihtsameelne kavalus ja elulust ... 
411	NA	 Ta tahtis olla juht ja eestvedaja ja vedas enamasti kolhoosi aiandisse kurgivargile või kasvuhoone klaase lõhkuma ... 
411	NA	 Tegelikult oli ta hingelt siiski päris hea poiss , ainult et sel headusel olid mõned väärtushinnangud natuke teised , kui Mehis neid endale lubada oleks saanud või tahtnud . 
411	NA	 Koos oli metsaonne ehitatud ja varesepesi rüüstatud . 
411	NA	 Külas munavargil Mehis kaasas ei käinud , kuid sõi küll tuhas küpsetatud mune , sest ei leidnud mingit võimalust äraütlemiseks . 
411	NA	 Koos oli vintpüssi kärbikust paugutatud , oli kraavipõhjas lösutatud , et kuulda , kuidas üle pea lastud kuulid niutsatavad . 
411	NA	 Ja mehele tuli silme ette üks hetk mõtlikult pilves taeva ja tasa hingava metsaga , kui ta , näinud , et Ando sihib seekord liiga madalalt , lausa kraaviperve , mille mõne kämbla paksuse mullakamara taga maoldas teine mängukaaslane , väheke atu Olev , lasu hetkel kõrvalt relvaraua üles lõi . 
411	NA	 Samas sihtis kärbik temale rinda ja Ando parem käsi tegi lukuga nii harjunud liigutuse , kergitas käepideme üles , tõmbas selle enda poole , mille juures suitsev padrunikest metalse kiljatusega kõrvale lendas , lükkas ette ja selle juures oli näha , kuidas padrunit rauda tõukav lukk raskemalt liigub . 
411	NA	 Käepideme alla vajutamine nõudis pingutust , sest see vinnastab vedru . 
412	NA	 Pigem arakene , kui mingi kangelane , oli Mehis enda pluusi lahti nööpinud . 
412	NA	 No proovi ! 
412	NA	 Proovi , kuradi siga ! 
413	NA	 Palav hoog käis üle vanamehe turja , sest ühe hetke oli Ando silmis tõde , teadmine , et miski ei takista tal esimest sõrme kõverdamast ... 
413	NA	 See niitkael , see Idu , kes ei tohtinud suud lahti teha , ilma et riskiks peksa saada , keda tema oli armu pärast kampa võtma nõustunud , astub avalikult välja ! 
413	NA	 Sõrm oligi värahtanud , päästiku vabakäigu ulatuses liikunud , ja sellel viimasel millimeetril peatunud . 
413	NA	 Ta oli kõrvale pöördudes pomisenud , et eks me veel näe ... 
413	NA	 Kärbiku rihmaga üle õla visanud , pöördus Ando ära ning hakkas minema . 
413	NA	 Ja kraavist välja karanud Olev oli seda kõike ammulisui pealt vaadanud . 
414	NA	 Midagi hullemat polnud saatusel loodetavasti enam varuks mälu kolikambreist esile kraamida ... 
414	NA	 Vanamees kehitas õlgu ja pomises midagi segast . 
414	NA	 Ta ju teadis , see hull mõte astuda paljakäsi välja relvastatud poisikese vastu viisil , mille eest oleks igal juhul pidanud karistada saama , ei olnud mingis mõttes tema isikliku vapruse ilming . 
414	NA	 Lihtsalt Tondi sõjakool ja üks kuue jämeda sambaga maja Tartus vormisid inimesi selles suunas , et mõnel hetkel pidid nad käituma arutult . 
414	NA	 Mehis oli selle hulluse endale sisse söönud koos paljude muude tõekspidamistega , millele ta mingeid arukaid põhjendusi leida ei osanud , kui välja arvata see tühine asi , et kogu õhtumaa maailmavaate väärtuslikum osa ei saaks nendeta olemas olla . 
415	NA	 Jalaga aiamulda vagu vedav ja pead vangutav vanamees teadis praegu , ja küllap teadis ka poiss , kes selle tembuga hakkama sai , mis Andol meeles oli mõlkunud . 
415	NA	 See kummitas tal aina kõige taga . 
415	NA	 See oli isa . 
415	NA	 See oli teadmine , et mees oli tapja , ja suutmata midagi mõistlikku mõelda , oli ta aina kusagil teadvuse piiril valmis proovima , mis siis ikkagi on keelust üleastumine . 
415	NA	 Tema , Mehise , kraavis lamades tulistas Ando alati paraja varuga üle . 
415	NA	 See oli iseenesest selge . 
415	NA	 Aga Olev oli isata , tal oli kretiini maine , kuigi ta polnud vist muud , kui vaid omapäi jäänud põngerjas , lihtsalt väheke arengus takerdunud . 
415	NA	 Väikese riivaka korral oleks poiss suu pidanud , raskema haava puhul kindlasti korranud koos valmis mõeldud valet . 
415	NA	 Ja kui juhtub ... 
415	NA	 Noh , siis seda Idu oleks ju andnud kindlasti hirmutada , ja kes teeb pärast kindlaks , kuhu üks loll poiss külas kadus ... 
416	NA	 Muide , see lugu ei olnud küll põhjus , miks Mehis kõõrdpilgul metsaserval lösutava halli majaköksi poole vahtis . 
416	NA	 Tegelikult sidus see neid tookord hoopis tihedamini ühte . 
417	NA	 Majale lähenedes märkas ta , et lahtimurtud akna juurde viib rohus märgatav rada . 
417	NA	 Kes veel sellest majast rahu ei saa ? 
418	NA	 Radiaatoreil on pronkskraanid , aga need paistsid küll kõik alles olevat , ja ega neid niisama lihtsalt kätte saakski . 
418	NA	 Ei olnud lõhutud muudki . 
418	NA	 Klaasid olid akendel ees , vana mööbelgi enam-vähem alles . 
418	NA	 Sammud kõmasid õõnsalt ja heidutavalt . 
418	NA	 Klasside uksed avanesid , nagu vanastigi . 
418	NA	 Ükski neist polnud lukus . 
418	NA	 Koolipingid olid küll hoopis teised , kui tema ajal. 
418	NA	 Mitte ainsatki tuttavat ei tulnud ette . 
418	NA	 Polnud aniliintindi lõhna , ja ka värsket ammoniaaki mitte . 
418	NA	 Kuivkäimlate hõng oli mahajäetud majadele omane , natuke tülgastust tekitav , mitte silmi veele võttev , nagu kunagi . 
419	NA	 Niisiis , see oli ikkagi kolmandas , mitte teises klassis , taipas mees selle ruumi uksel seistes . 
419	NA	 Ta oli mõelnud , et teises , kui neid kord keset koolipäeva kartuleid võtma käsutati . 
419	NA	 Aga kohamälu tõi silme ette just selle sama klassiruumi ja nende kirju karja . 
419	NA	 Kolmandas , viiekümne esimese sügisel , üheksased . 
419	NA	 Väljas oli ladinal vihma sadanud , siis oli ennelõunal lörtsiks pööranud . 
419	NA	 Kolmkümmend pampjalga kõige oma kooliriietega ja kingadega oli rivisse käsutatud ja Virgala pargi kõrvale väljale kartuleid võtma aetud . 
419	NA	 Põllud olid valged , ainsagi mustendava laiguta . 
419	NA	 Seal aga seisid keset valget lagendikku mustunud kartulipealsed . 
419	NA	 Meetrisirkliga mõõdeti maad välja , kästi paaridesse võtta . 
419	NA	 Ja tema , kui vihatud Idu jäi üksi . 
419	NA	 Kahe hobusepaariga ringlevad kartulirootorid puistasid selle savisongermaa iga natukese aja tagant üle uute mudapallaratega , mis endast pidid kartuleid kujutama . 
419	NA	 Ta rabeles enda hingetuks , suutmata siiski teistest kaks korda nobedam olla ja sai hobusemeestelt aina sõimata , et eest ära ei jõua . 
420	NA	 Haa ! 
420	NA	 Seal oli ju Zinaida Jänes , Virgala Partisani esinaine , meenus korraga . 
420	NA	" Jõuline ja tüse nahkkuues ja kroomsäärikutes Partisani Iida , kes endale mingi pillirookepikese otsa kinnitatud nahklapatsiga vastu säärikuid plaksis , selles kliisterjas poris edasi-tagasi marssis ja räuskas : "" Kuradi kulakuvõsud , tarvis teid kõiki Siberisse saata ! "" "
421	NA	 See ei olnud isegi mitte hullemaks mõeldud , vaid täiesti ehe elamus , teadis Mehis Seppmeister ja leidis , et ta käed on ikka veel sellele mõeldes rusikas . 
422	NA	 Kas see tonn või paar kartuleid , mille külm pealegi samas põllul ära võttis , oli seda väärt , et klassitäis väikseid lapsi oma kooliriided ja jalanõud hukka ajaks , et neil käed nagu lillad tohlud külmast kortsu kisuksid ? 
422	NA	 Ja milleks see ratsapiits ? 
423	NA	 Too markantne nähtus oli siia aasta tagasi kolhoosi jalule upitama saadetud . 
423	NA	 Oma karjääri alustas ta sellega , et nuhkis välja kunagise vangilaagri loo . 
423	NA	 Nimelt olid sakslased andnud sõjavange appi taludesse põllutööle . 
423	NA	 Mis see elu ka neil olla ei võinud , kuid kaheldamatult oli see vaestele nälginud poistele parem , kui kusagil suures laagris düstroofiast ja tõbedest kõngeda . 
423	NA	 Töölooma on taludes alati ikka toidetud , millised ka muidu suhted kusagil olla ei võinud . 
424	NA	 Laagris puhkes uute tulijatega kaasa toodud tüüfus ja mitu neist vangidest suri . 
425	NA	" Zinaida Jänes laskis "" organeil "" välja selgitada nood sundomakaitse talumehed , kes olid toona vangivalvureiks . "
425	NA	 Mehed pandi tüüfusehaudu lahti kaevama . 
425	NA	 Kondid viidi Virgala parki rajatud vennashauda , maeti mürtsuva muusika ja kõlavate kõnede saatel maha , kunagised vangivalvurid kadusid aga mingi kärata külast , ja vähemalt nii kaua , kui Seppmeistrid seal kandis elasid , ei tulnud üksi enam tagasi . 
425	NA	 Olevi isa oli üks neist , meenus Mehisele . 
426	NA	 Õnnetus kutsub peksma , mõtles vanamees kibestunult , kui see tänase meenutuse valgusse seada . 
427	NA	 Niisiis , Zinaidaga ei vaieldud . 
428	NA	 Isu sai otsa siin kõlekülmas majas ringi kolamisest ja Mehis ronis välja hullult lõhnavasse ning õitsevasse , lindude laulust keevasse suvepäeva . 
428	NA	 Vahtides oma kinganinasid nagu jälgi ajav hagijas , hakkas ta mõtlikuna tagasi kõmpima , kuni korraga naerma plahvatas . 
429	NA	 Tema sai vähemalt veidi oma arveid tagasi teha . 
429	NA	 Kümme aastat hiljem siin samas Alepõllu ja Virgala mail sügisestel põllutöödel ... 
429	NA	 Neile oli lubatud seekord kindlasti palka maksta . 
429	NA	 Polnud enam see aeg , kus maa pidi orjade tööst jõukaks minema . 
430	NA	 Tema oli üks lülivanemaist , vist mingi viie nooruki kamandaja . 
430	NA	 Ta küsis , kas härrased suvatsevad teenida ? 
430	NA	 Ja ta oli dikteerinud tempot , mida vaid üheksateistkümne aastased suudavad murda , kui tahtmine tagant tõukab . 
430	NA	 Nädala möödudes olid nad tuhat rubla söögivõlgu . 
431	NA	 Ta oli saanud hinnete ja normide raamatut varemgi lapata ja näitas küünega rida vedades — kärbise tegemine on see töö , kui mees võtab hargiga vaalust ja tõstab heina puudele . 
431	NA	 Kõik muu normitakse eraldi — redelite kohalevedu ja ülespanek , keskmine kokkukandemaa , riisumine ... 
431	NA	 Liivaveol on tonn-kilomeetri tasu ainult selle eest , et laadijad koorma otsas kaasa sõidavad . 
431	NA	 Peale ja mahalaadimine on see , mis maksab . 
432	NA	 Kui neid edaspidigi sel viisil kavatsetakse palgaarvestusel petta , siis ei tee nad tänasest päevast enam mitte üht kõrt kõveraks . 
433	NA	 Verise minevikuga kolhoosidiktaatorist paks vanamoor puhus nagu pull ja käskis neil oma kondid kontorist koristada . 
433	NA	 Mingit saladust tegemata kuulutas läbirääkimistelt naasnud delegatsioon tudengiteväele — kes veel liigutab , saab vastu pead , nii et homme ei lähe saabas jalga ! 
434	NA	 Kolme päeva pärast pakkus Iida kompromissi . 
434	NA	 Tehku nad normipäev päevas , sellega saab toiduraha tasa . 
434	NA	 Noorte röövlite kari võttis teate rõõmuhõisetega vastu . 
434	NA	 Normipäev nende käes ! 
434	NA	 Vahest kulus isegi paar-kolm tundi , aga alati olid nad vähemalt lõunaks õhtul . 
434	NA	 Kõige kiiremini saadi hakkama viiekümne viie minutiga . 
434	NA	 Nahad alles auramas , astusid nad , hangud nagu püssid õlal , sõjalises õpitud rivisammu , kui Zinaida neile väljade vahel vastu juhtus . 
435	NA	" "" Maal hädasti vaja on meid , "" röökis see sulastearmee laulda . "
435	NA	" "" Noort jõudu on kõikjale tarvis . "
436	NA	 Noort jõudu ja võitlevaid südameid 
437	NA	 Maal ootavad põllud ja farmid . 
438	NA	 Kodumaa nüüd kutsub meid , 
439	NA	 Rahvas kutsub seltsimeest . 
440	NA	 Võitlusesse viib Partei 
441	NA	" Külluse ja õnne eest . "" "
442	NA	" Kaheldamatult oli Partisani Iidalegi tuttav see "" Noorte entusiastide marss . "" "
442	NA	 Näost paksult pilves , tahtis ta teada — kas nii vara juba lõunale . 
443	NA	" "" Mitte lunale , seltsimees , esimees , vaid õhtule . "
443	NA	" Normipäev on täidetud ! "" "
444	NA	 Vahest jälle rabati nagu hullud hilise õhtuni . 
444	NA	 Kui osakonnajuhataja ilusti ära rääkis , et on vaja . 
445	NA	" "" No kurat , sante on ikka aidatuid , aga ärge tulge võimuga käsutama ! "" "
446	NA	 Aasta pärast valis rahvas Iida esimehe kohalt vägisi maha , kas just ainsa partei poolt õnnistatud mõisavalitsejana tervel Eestimaal , aga esimesena kindlasti . 
446	NA	" "" Kurat pärigu ta hing põrgus ! "" mõtles Mehis Seppmeister , aga selles mõttes puudus isegi viha . "
446	NA	 Oli vaid suur resignatsioon . 
447	NA	 *** 
448	NA	 Noor , vormikas naine istus silla käsipuul ja Mehis vaatas eemalt ning mõtles tahtmatult , et näe , kui sügavale annab see pruss vajuma . 
448	NA	 Kleidi pinguli kaarjoon , mis prussi sirgjoonele kaks kämbla sügavust lohku vajutab . 
449	NA	 Mirjam oli oma tööpäeva lõpetanud ja tuli Mehisele proovitöid tooma . 
449	NA	 Esimesest pilgust oli näha , et naine on kiiresti juurde õppinud . 
449	NA	 See , mida Mehis ei pidanud esimese korraga veel vajalikuks öelda , oli talle endale silma hakanud . 
449	NA	 Nimelt on kontuurjoonis metallil kuidagi hale ja hõre . 
449	NA	 Söövitusjoon eraldub ju üldse vaid varju tõttu muust metallist . 
449	NA	 Pindade esiletoomiseks on vaja need läbi töötada . 
450	NA	 Ta ütles naisele , et see käib kähku . 
450	NA	 Kui on tahtmist näha , mis välja tuli ... 
451	NA	 Kuni ta käigust palavale nahale töökitli ajas ja värkstoas veidi korda lõi , olidki need viis minutit täis . 
451	NA	 Hapete segu oli oma töö teinud . 
451	NA	 Mehis võttis proovitükid välja , pesi neid kraani all ja sulatas vaha maha . 
451	NA	" "" Oleks vaja viinaga üle hõõruda , see väldib korrosiooni , "" seletas ta Mirjamile , kes uskumatult naeris . "
452	NA	" "" Jaa , õpetuses ei ole muidugi mitte viin , vaid lahus ühest osast veest ja ühest osast piiritusest . "
452	NA	" See erineb muidugi oluliselt viinast , eks ! "" "
453	NA	 Lihvketta alt tulid medaljonid nagu ehtsad valerahad , säravad ja toretsevad . 
453	NA	 Ja Mirjam hakkas vist isegi uskuma , et neist võib midagi tulla . 
454	NA	 Mehis seletas ? — ? see ei pea olema sugugi konstruktsiooniteras . 
454	NA	 Mõeldav on ehteid teha valgevasest , pronksist , kas või endistest Vene müntidest , mis meenutasid koostiselt uushõbedat . 
454	NA	 Neid võib üle hõbetada või kullata , neid võib ositi värviga katta või koguni emailida . 
454	NA	 Tal viirastuvat koguni silme ees mingid imeõhukesest materjalist kõrvaripatsid , kuhu kantud joonis on söövitatud nii sügavale , et paistab osaliselt läbi . 
454	NA	 Kujutlegu naine näiteks linnu siluetti , mis vastu valgust välja joonistub ... 
455	NA	 Koos arutati , kuidas pinnad paremini esile tulevad , viirutades või täppides ... 
455	NA	 Mis peab jääma puhtaks ? 
455	NA	 Kõige kõrgemad pinnad ilmselt ? 
455	NA	 Või siis need , kuhu paistab valgus ? 
455	NA	 Seda peab proovima ! 
456	NA	 Mees teadis , miks ta seda kõike teeb . 
456	NA	 See figuurikas brünett , kes hästi joonistas , tuletas mõnel hetkel meelde üht teist umbes samades eluaastates naist , kes siin poole sajandi eest koos väikese poisiga jalutanud oli , kes aeg-ajalt maalipuki parki üles seadis , püüdis lõuendil tabada vee helki ja pargipuude peegeldusi , vanade müüride nostalgilist paatinat ja kõike murendava aja hõngu . 
457	NA	 Piisas Mirjamil küll rääkima hakata , kui see heiastus purunes . 
457	NA	 Too naine oli vaikse häälega ja mõtlik , väga intelligentne ja arusaaja olnud ... 
457	NA	 Mirjami jutus näugusid ja turtsusid aina kiusakad kassid . 
457	NA	 Aga ta oli rõõmsameelsem , palju avatum ja muretum . 
457	NA	 Ja nüüd korraga , kus juttu tekkis paus , sest teemad olid seks korraks ammendatud , sai ilmsiks , et naine ei kavatsegi veel ära minna . 
457	NA	 Ta nagu ootas midagi . 
457	NA	 Mehis ei teinud väljagi . 
457	NA	 Teadagi oleks külas kihvt kiita , et Seppmeister kutsus omapoole koju ja pakkus kohvi ... 
458	NA	 Väljast , jalgrajalt hakkas puhkivat hingeldust kostma , ja Mehis teadis juba ette , kes sealt kohe nähtavale ilmub . 
458	NA	 See oli üks raskelt jalul taaruv matsakas külamammi , kes hinge kiskudes töökotta purjetas . 
458	NA	 Jälle lehmaketiga ! 
459	NA	 Terastraadijupist 8 pöörata , selle otsad läbi katkenud keti otsalülide pista ja kinni lüüa , võttis ehk minutit kolm . 
459	NA	 Aga Mehis ei andnud ketti kohe naabrinaisele tagasi . 
459	NA	 Ta tõmbas selle sirgu ja osutas lõuaga . 
459	NA	 Eks sa näe , kui kulunud on lülid ! 
459	NA	 See on homme jälle pooleks . 
459	NA	 Nagunii oli ketis juba iga kolmanda lüli asemel kaheksandikud . 
460	NA	" "" Ja kust mina sulle selle uue keti võtan ? "" tahtis Malle teada . "
460	NA	 Jah , kunagine Malle Lõo , klassiõde , nüüd nagu Starkopfi põllukivist skulptuur , mida võib julgelt avalikku parki välja panna , sest miski vägi ei jaksa seda kahjustada . 
460	NA	 Ta elas siinsamas , kohe veski taga pargi alumises servas , tal oli kari lapsi , kes kõik juba laiali , ja teist samapalju lapselapsi , kes ta seelikus rippusid ja keda ta hingeldades süles tassis . 
460	NA	 Omaaegne pirtsakas neiuhakatis . 
460	NA	 Kuhu oli küll loodus need kilogrammid kinnitada osanud , sest luustikku nende toeks kindlasti ei piisanud ? 
461	NA	" "" Ei ole sul minu jaoks küll vaja ketti välja võtta . "
461	NA	" Mina sinu lõa otsas nagunii ei püsiks ! "" haukus Mehis veidi pingutatult vastu . "
461	NA	" "" Ah et pole poes ... "
461	NA	 Kuidas vanasti öeldi ? 
461	NA	 Mis , ah ? 
461	NA	 Lehm pandi köide ! 
461	NA	 Mis nailonnööril viga on , et selle otsas köietada ei saa ? 
461	NA	 Sa ei taha ju isaelevanti köide panna , vaid ikkagi tavalist lehma ? 
461	NA	 No sõrme jämedust nailonköit ei tõmbaks elevant vist kah pooleks . 
461	NA	 Et läheb keerdu ... 
461	NA	 Too mulle see köiejupp ja vai , ma teen selle sul nii , et ei lähe keerdu , teen pöördlülid mõlemasse otsa . 
461	NA	" Ja nailonköis ei lähe ka rohkem sitaseks , kui kett , annab just niisama hästi rohus puhtaks vedada või pesta ... "" "
462	NA	 Kui Malle , kelle uut perekonnanime Mehis kuidagi meelde jätta ei suutnud , lõpuks minema oli läinud , märkas mees Mirjami tusailmet . 
462	NA	 Et nüüd on rääkida ? 
462	NA	 Mida siis nii ? 
462	NA	 Et Mirjam oli siin ... 
462	NA	 No jah , aga Malle oli ju ise ka siin , ja seda võiks ka rääkida . 
462	NA	 Mees naeris sisimas , jälgides naise kimbatust . 
462	NA	 Kuidas pidi too seletama , et Malle võis olla , kus vähegi tahes , et see ei loe midagi , aga tema on ikkagi Noh , kes siis ? küsis Mehis temalt mõttes . 
462	NA	 Oled noor ja vaba naine ... 
462	NA	 Jah , aga mina olen üksik vanamees , tuntud erak , ja oma elukorrusele ma sind ei kutsu , kui me ka hommikuni siin müüride vahel peaksime istuma ! 
462	NA	 Andis oodata , aga lõpuks ta ikka läks ! 
462	NA	 Töötoa ukse taha toov teeke tegi tammile tõustes järsu pööraku ja mees saatis silmadega , vaatas , kuidas Mirjami kaheksaid joonistavad puusad tõusul taha kaldusid ja ta sihvakad sääred kogu toreduses esile tulid . 
463	NA	 Ta polnud siiski täielikus isolatsioonis elanud . 
463	NA	 Võib-olla oli just seesama paks Malle olnud see , kes teda valgustas . 
463	NA	 Ei jõudnud aastate jooksul kuuldut sõna-sõnalt meelde jätta ! 
463	NA	 Aga ta teadis , et Mirjam Nurk oli olnud abielus ja tal oli koolieas poeg . 
463	NA	 Ta mees oli kolhoosi mehaanik olnud ja ühismajandi lakates siit minema tuhisenud . 
463	NA	 Kui veidi tagasi arvutada , siis pidid nad ju tollal päris noorukesed olema ja poisski ilmselt alles lapsi sees või roomaja . 
463	NA	 Küla pani muidugi kõik tähele ja jättis meelde . 
463	NA	 Naisel oli hiljem paar kiindumust olnud , aga vist mitte kuigi tõsist . 
463	NA	 Arvata võis , et polnud lihtsalt piisavalt vabu kavalere . 
463	NA	 Igat karvalõuga ja lakkekrantsi ei pidanud selline naine tahtmagi . 
463	NA	 Ja kõik arvestatavad olid seotud . 
463	NA	 Vaikne kohake . 
463	NA	 Ja paras igavlemine selle tagasihoidliku leti taga , kuhu taadid tulid pensioni välja võtma ja memmed lehti tellima või lastele kirja posti panema . 
463	NA	 Võõrastel polnud sinna tõesti asja . 
463	NA	 See natuke giidi tööd , mida ta kõrvalt tegi , ei andnud samuti mingeid väljavaateid , sest kena naine ära vaadata , on üks asi , aga tema pärast grupist ja bussist turist juba maha ei jää . 
464	NA	 Mehis Seppmeister uskus , et tema ei tule ometi kandidaadina arvesse . 
464	NA	 Nende vanusevahe oli üle kahekümne aasta . 
464	NA	 Nii et millega ta riskis ? 
464	NA	 Ja selle juures teadis ta hästi , et petab ennast . 
465	NA	 *** 
466	NA	 Siin võlvide all oli rahulik . 
466	NA	 Vähemalt pool meetrit paemüüri igas suunas tema ümber , ülal veel heli summutav kivikatus oma rasketest palkidest toolvärgiga , all samuti võlvidele toetuv paeplaatidest põrand , mida katsid vaibad ja karusnahad . 
466	NA	 Tee poolt piiras ruumi kõigepealt paksudest plankudest massiivne välisuks , mille ta seest kahekordse vildi ja nahaga üle oli löönud ja selle taga veel klaasitud vaheseinaga ruumist eraldatud esik . 
466	NA	 Ainsad müra suhtes kaitsetud kohad olid aknad — kaks kaarjat kummaski ristvõlvi otsas , seega itta ja läände ning üks laia lamekaare kujuline hoone põhjaseinas , kust avanes tore vaade vahutavale jõele ja äravoolukanalile , kõrgeks kasvanud okaspuupargile alumise paistiigi ümber ja rannanõmmedele , mändide kaharatele kuplitele , kuni kaugelt läbi võrade aimuva mereni . 
466	NA	 Veemüha oligi peamine heliallikas . 
466	NA	 Teiseks , ja seda peamiselt öösiti , Virgala Talli nimeline kõrts oma tümpsuva muusikaga ja lärmakate klientidega . 
466	NA	 Aga kõik see oli kauge kaja eluavaldustest , mis ei kulunudki nagu siia planeedile . 
466	NA	 Ja kui neistki tahtsid rahu saada , võisid panna peale mõne vana ja armsaks käiatud plaadi . 
466	NA	 Tal oli ka laserplaadimängija ning teatav varu selle pisikettaid , kuid peamine oli ikka vana hea LP-de pinu , millest vähekese otsimise peale leidsid alati midagi hingele . 
466	NA	 Alates Mozartist ja lõpetades Grüünbergiga . 
467	NA	 Ta lamas hilisel õhtutunnil oma laias voodis , ehavalgus võlvide alust täitmas , lasi õitseda ja plahvatada helikoski nagu virmalisi talvetaevas . 
467	NA	 Ja talle näis , et lamamisase sõuab neil tormilainetel , tõuseb ja keerleb koos nendega ja vajub meeleheite tumedatesse keeristesse . 
468	NA	 Aarelaid oli isa kaaskursant Tondilt , tuli talle pähe . 
468	NA	 Seesama kalifeedes ja mapiga julgeolekumees , kes ehmatas küll vagusi Nadja Petermanni ja vägistajast komsomolitolkuse , aga pidi vist kõhulahtisuse saama , kui direktor Valner teeneka tšekisti aurelva lagedale kraamis . 
468	NA	 Õnneks taipas mees kohe , et oleks Valner endiselt organite hingekarjas , kõnniks ta kindralipagunitega ringi ega juhataks siin väikest maakooli . 
468	NA	 Onu Joosep nimelt ei talunud teenetega veterane silmaotsaski , eriti kui need kuulusid mõne väikerahvuse hulka . 
468	NA	 Selle pärast Valnergi tegelikult nii teenistusvalmis oli . 
468	NA	 Silmus rippus temagi kaela ümber ja võis iga hetk pinguli tõmbuda . 
468	NA	 Polnud ta mingi verine tšekist , vaid lihtsalt üks küllalt karmi käega koolmeister , kes kodusõjaaastatel pätistunud põlvkonda tsiviliseerida aidanud oli . 
469	NA	 Kõiges selles oli segi raske risk ja pöörane vedamine . 
469	NA	 Aarelaid oli Tondi kursantide hulgast välja visatud mingi tühise armuloo pärast kellegi õppejõu naisega . 
469	NA	 See päästis ta omakorda pärast metsatööde lõppu Uuralites , kui kaadrimehi armutult roogiti . 
469	NA	 Sõja lõpukuudel korjas NKVD kohaliku keele oskajaid edasi teenima , ja nii sattus seegi seikleja mängu , kust polnud muud teed välja , kui vaid jalad ees . 
470	NA	 Tegelikult tuli ta siiski tagasi , sest Mehis kohtas teda viiekümne kaheksandal Balti jaama sööklas . 
470	NA	 Kaltsus ja kasimata , vabiseva peaga , lonkav inimvare , ühes jalas kamass ja teises lubjavilt , luges mees peos kopikaid . 
470	NA	 Oli nähtavasti just rongilt maha astunud . 
470	NA	 Ime küll , kui mõni neist , kes polnud küllalt ustavaks osutunud , ellu jäi , aga näed , juhtus sedagi ! 
471	NA	 Kui lihtne oli temal ja tema põlvkonnal olnud , mõtles Mehis Seppmeister . 
471	NA	 Neil polnud mingit valikut teha vaja . 
471	NA	 Nende pool selle barrikaadi ääres oli juba sünniga määratud . 
472	NA	 Eelnev põlvkond pidi suuresti ise oma valiku tegema . 
472	NA	 See oli karm ja realistlik — säilitada endas inimene või ellu jääda . 
472	NA	 Ja seetõttu pani imestama , et siiski leidus neid , kes riskisid , teades , mis on selle hind . 
472	NA	 Mis oli üks kursusekaaslane sõjakooli päevilt ? 
472	NA	 Ajal , kui miski polnud püha ... 
472	NA	 Ja ikkagi oli midagi püha , kuigi mees oli süsteemist , kus need väärtused kehtinud olid , sunniviisil välja visatud . 
473	NA	 Ema oli lasknud ühest vanast grupipildist väljasuurenduse teha ja hoidis neid kaht kursanti klaasi all , mitte küll laual , vaid toidukapis , kuivainete purkide taga . 
473	NA	 Isa ja Aarelaid tuhande üheksasaja kolmekümne esimesel aastal , kakskümmend aastat enne seda lugu Alepõllu algkoolis . 
474	NA	 Aga loomulikult ei piirdunud ohud sootuks vaid selle ühe korraga . 
474	NA	 Kõige lihtsam ja nähtavam hädaoht väntas ümbruses jalgrattal ringi , hundikoer kõrval sörkimas ja vintpüss rihmaga raamipulga külge köidetud . 
475	NA	 Seesama Virgala kauplus , mis praegugi , ka siis kahe müüjakohaga maapood , aga toona iseseisva kooperatiivi peakauplus . 
475	NA	 Paar kohalikku naist leti taga , kontoris head ülikonda kandev ja laitmatu käitumisega Leopold Meisner ärijuhiks ... 
475	NA	 Ja see sõdurikalifeesid ja suvel ka varrukateta sõdurisärki kandev Aleksander Lipa kooperatiivi direktoriks ! 
475	NA	 Laiade sarnadega , robustsete näojoontega ja määrdunud heledate lokkidega jõmikas , kes suud kinni panna ei märganud , kui sulle otsa vaatas . 
475	NA	" "" Vot ongi , ah ? "
475	NA	" Tuleb metsast , tõmbab silmanägu puhtaks ja padavai poodi , et müü aga temal suhkur ja jahu ja kõik ... "" "
475	NA	 Kust küll selline esimese järgu lollpea välja võetud oli , aga siin ta räuskas ja lubas ära saata ja käis lihavõttepühade järel solgikaste uurimas , et värvitud munakoori leida . 
475	NA	 Teda oli juba hoiatatud , ja sellest ajast vedaski ta vintpüssi kaasa . 
475	NA	 Viinavennad muigasid omavahel — Lipa tank ! 
475	NA	 Pöörab otsa sinu poole ja muud kui vajutab aga triklit ! 
475	NA	 Isegi laps sai aru , et sellisel viisil kinni mässitud relvast ei sa kallaletungi puhul küll mingit kasu olla . 
476	NA	 Isa temaga muidugi teel kohtuda ei tahtnud , sest too lollpea armastas võõraid kinni pidada ja kiirkorras üle kuulata . 
476	NA	 Polnud vist raske talle midagi usutavat kokku valetada . 
476	NA	 Aga kord juba jalgu jäänuna võisid arvestada , et järgmisel korral ta sind samalt kohalt edasi küsitleb . 
476	NA	 Ja kes oleks kõiki neid valesid jaksanud süsteemina meeles pidada ! 
477	NA	 Mehis leidis , et on ju ka palju lihtsam viis . 
477	NA	 Ta proovis selle ära . 
477	NA	 Lipa Sass väntas aegamisi tulla ja poiss astus teelt kõrvale , heitis peene pihlaka varju maha ja luuras läbi kuluheina . 
477	NA	 Kui jalgratta esiratas nähtavale tuli , nihutas ta end vakshaaval kõrvale , jäädes aina teelt vaadates puu varju , laskis mehel siis kaugeneda ja korjas Ando kiituse . 
477	NA	 Tõepoolest andekalt varjutud ! 
477	NA	 Teine kord , kui ta üksi oli , keeras Wiegandi maja nurga taha , lipsas jõekese kaldast alla ja ruttas küürakil sillani , puges selle ligasest mustendavast võlvist läbi teisele poole ja tuli lepiku vahel kaldale tagasi . 
477	NA	 Metsas , keset laigulisi varje näeb kõndijat vaid siis , kui see läbi puude paistva valguse taustale juhtub . 
477	NA	 Polnud ju mingit kunsti Lipa eest kõrvale hoida , tolle lollist koerastki hoolimata , sest kui see kallale kippus , võis paar kivi lepikusse lennutada ja peni kihutas robina peale sinna haukuma , sina aga ronisid puu otsa või kahlasid läbi kraavi . 
477	NA	 Jäljed kadusid vette ja oligi kõik . 
477	NA	 Kuidas küll ohvitserikoolitusega mees neid tarkusi ei osanud ? 
478	NA	 Alles pikkamisi hakkas poisile koitma , et on mingi väärtuste kogum , mida need inimesed ei nõustu niisama lihtsalt reetma . 
478	NA	 Mingi idee sirgeseljalisusest ja ausast otsekohesusest ... 
479	NA	 Kallid inimesed , süsteem ei teadnud midagi inimväärikusest , ja see oligi see kõige hullem , sest sundis peale standardeid , mis viisid kaugele tagasi ! 
480	NA	" Mozarti "" Reekviemi "" saatel nende mälestuste tõttu higile tõmbunud kaenlaaluseid jahutades viskas mees käed üle pea . "
480	NA	 Ehavalgus oli nihkunud juba põhjaaknasse . 
480	NA	 Seal , metsa taga oli meri , mis neile , siitkandi poistele oli vaid ilus unistus , sest piirivalve ei lubanud kedagi traataia läbikäikude ligi . 
480	NA	 Ja neil oli ilmselt õigus , kui lehtedes väideti , et kapitalistid ja imperialistid vihkavad nõukogude korda . 
480	NA	 Kõik rannad olid lõpuks betoonist kuulipildujapesi , vaatlustorne ja prožektorijaamu täis ehitatud . 
480	NA	 Egas neid meeletuid kulutusi ometi rumalast peast ei tehtud ! 
480	NA	 Nüüd , kus rohelise mütsirandiga julgeolekukomitee poisse siin enam vahti pidamas polnud ning nende aiad , radarid ja tulepesad kõik ammu unustatud , polnud kuulda , et üksi alatu diversant siia randa veel kippunud oleks . 
480	NA	 Tähendab , vihati ikkagi nõukogude korda , ja selle minemakolimise järel oli ka viha lahtunud ! 
481	NA	 Võis muiata , võis ironiseerida ... 
481	NA	 See kõik oli nagu halb unenägu , aga neil aastatel ei ajanud see kupatus küll kuidagi nalja tegema . 
481	NA	 Vaevalt oli poisile seda seletatud , aga ta teadis valikuid . 
481	NA	 Oli nõrk lootus , et läheb õnneks , et olud muutuvad . 
481	NA	 Ja see osutus lõpuks isegi tõeks , kuigi siis ei suutnud tema seda kuidagi uskuda . 
481	NA	 Vahelejäämine tähendas sisuliselt kaht võimalust . 
481	NA	 Isa oleks läinud loomulikult igal juhul sirgelt kinni . 
481	NA	 Mida emaga oleks tehtud ? 
481	NA	 Kui võetakse teda kuriteo kaasosalisena , ja kuritegu see muidugi oli , kui inimene end võimude eest varjas , siis oleks temagi saanud mõned head aastad . 
481	NA	 Poisile oleks see tähendanud sedasama Virgala lastekodu , ja see oli hullem , kui surnud olla . 
482	NA	 Teisel juhul oleks nii emale kui talle tehtud pikk tähtajata rongisõit kuhugi külma kliimaga paika . 
482	NA	 See poleks olnud surm vaid pikaldane kõngemine , teadis ta juba siis . 
482	NA	 Kuigi sealt tuldi ka lõpuks ikkagi tagasi , paljud tulid . 
483	NA	 Kuidas ta ka ei puigelnud , lõpuks oli ta ikka sunnitud meenutama seda , mille alateadvus oli püüdnud ammu olematuks kustutada . 
483	NA	 Ta mäletas üht episoodi päris kooliea algusest . 
483	NA	 Kas just esimesest klassist , aga sealtkandist küll . 
484	NA	 Alepõllul oli juba neljakümne üheksandal aastal osaliselt välja kujunenud kabinettide süsteem . 
484	NA	 Olid vähemalt kaks aineklassi — loodusloo ja maateaduse-ajaloo jaoks . 
484	NA	 Neisse olid koondatud vastavate ainete õppevahendid . 
484	NA	 See aga tingis omakorda pea igal vahetunnil klasside vahetamise . 
484	NA	 Ta mäletas — neil , põnnidel oli vaja kuhugi mujale minna , ehk vast saali kehalise kasvatuse tundi , ja ruumi tahtis sisse saada mõni kuues või seitsmes , igatahes juba suurte meeste klass . 
484	NA	 Haa , Viivi , oli see õpetaja , Veikesoo Viivi , peenikese pihaga ja hingest läbilõikava häälega blondiin , keda Mehis vingumise ja näägutamise kombe pärast hingepõhjastki ei sallinud . 
485	NA	 Kaitsmaks oma põnne suurte jõulise sissetungi eest , asetas neiu käe ukse riivis poole vastu nagu tõkkepuu . 
485	NA	 Nemad said sealt alt vabalt läbi , häälemurdesed ja piimavuntsised mehepojad pidid ootama , kunas klass tühjeneb . 
486	NA	 See oli otse Mehise silma all , kui Mihkel Roostoja , Viiviga kindlasti ühepikkune , jõuline , laiaõlgne ja väga sünge pilguga poiss silmadega seda kuldseks päevitunud saledat kätt vaatas . 
486	NA	 Ta tõstis oma parema käelaba , võttis hoogu . 
486	NA	" "" Kurat , oleks nüüd kirves ! "" ja tegi ilmeka raiumisliigutuse . "
486	NA	 See polnud isegi vihaga öeldud . 
486	NA	 Pigem juba võis selles esimesi seksuaalsuse noote tunda . 
486	NA	 Loomulikult ei puudutanudki ta õpetajanna kätt , too aga võpatas üle keha , sest žest oli ülimalt ilmekas olnud . 
487	NA	 Üks pisiepisood tuhandete sarnaste hulgast , Mehis aga oli seda endas kaasa tassinud läbi kogu elu , terve poole sajandi . 
488	NA	 Neid iseloomustas sünge ja halastamatu karmus . 
488	NA	 Elu lihtsalt nõudis neilt seda , kasvatas selliseks . 
489	NA	 Võib-olla selsamal viiekümnendal , kui tüüfuseohvreid ümber maeti ... 
489	NA	 Igatahes korraldas kool oktoobripühade puhul vennaskalmule pärgade viimise . 
489	NA	 Igast klassist üks paar poisse pärga kandma , lisaks tüdrukuid lilledega ja kooli segakoor kõige otsa , õpilast nelikümmend ehk . 
489	NA	 Koolimaja ees külmunud porisel teel rivvi käsutatud , peeti neile mingi punaleegitsev jutlus maha ja anti käsk liikuda . 
490	NA	 Tema oli Valter Kruuviga , pinginaabriga , ühega neist , kes alles hiljuti lastekodusse sattunud ja seetõttu seal tunduvalt rohkem kannatada said . 
490	NA	 Sellised polnud veel olemise lihtsaid , väga kaineid reegleid ära õppinud . 
491	NA	 Sarapuuvõrule punutud kuuseokstest pärg oli kahe pisipõnni jaoks üsna tõsine koorem . 
491	NA	 Küllap seepärast kätt kohendades või rühti muutes Valter komistaski . 
491	NA	 Saamata teist , külma eest tasku topitud kätt nii kähku vastu , kukkus ta peaga jäätunud poriklombi otsa , ta veeretas end küljele ja suu avanes valukarjeks , mida aga ei tulnud , sest seda tagasi hoidma oli ta igatahes juba õppinud . 
491	NA	 Veri valgus otsmikult üle näo . 
491	NA	 Kolonn takerdus ja keegi õpetajatest küünitas kaela , jõudmata veel taibata , et üks rongkäigust osavõtja vajab tõepoolest abi . 
491	NA	 Abi tuli aga tagant . 
491	NA	 Keegi suurtest lastekodu poistest trügis paari sammuga juurde , sirutas järsult käe Valteri mantlikrae suunas . 
491	NA	 Ainsa ropsuga oli laps jalule tõstetud , sai litaka mööda kukalt ja põlvega tagumikku . 
491	NA	 Tagasihoitud valunutust vääneldes ja taskurätti verd jooksvale oimule surudes hakkas poiss astuma . 
492	NA	 Mehise keha oli meenutusest veel täna pindu täis läinud . 
492	NA	 Ega kõike näinud mees just eriti ei arvanud , et see marrastus oleks last surmaga ähvardanud . 
492	NA	 Aga tal oli ka praegu tunne , nagu osaleks temagi julmuses , sest üksi pärga kanda käis tal üle jõu ja Valter pidi seda kõigest hoolimata ikkagi teisest servast tassima . 
492	NA	 Poisil polnud kindaid ja kuna ta mõlemad käed olid tegevuses , siis ei saanud ta taskutest abi otsida . 
492	NA	 Need käed olid Virgala parki jõudes karedalt punased . 
492	NA	 Ta nägu oli paksult verega koos , aga ta vaikis , tõmmeldes vaid aeg-ajalt õlgadest . 
493	NA	 Juba tollal mõistis Mehis , et peamine ei olegi füüsiline kannatus , vaid vaimne , lohutuse puudumine , ülekohtu talumine . 
493	NA	 Kes tahtis lastekodus elada ( loll mõte , keegi ei tahtnud ! ) pidi enesehaletsusest võitu saama . 
493	NA	 Just seda usutunnistust oligi too suur poiss oma käitumisega üles öelnud . 
494	NA	 Mehisel oli kodu . 
494	NA	 Kuidas teda ka koolis poleks nöögitud või mõnitatud , tundide lõppedes sai ta oma korterisse varjuda ja võis seal redutada kas või järgmise hommikuni . 
494	NA	 Külalapsed läksid samuti kodudesse laiali või siis internaati . 
494	NA	 Mehis mäletas muidugi hästi selle õhkkonda , ja see ei meenutanud õieti millegagi lastekodu karmust . 
494	NA	 Pigem pärinesid temagi heledamad mälestused just internaadist , kui lastekodu omi seal tooni andmas polnud . 
494	NA	 Selles samas üle tee jäävas suures mõisahoones pidi aga igaüks ise hakkama saama , sest lõpuks ei kaitse karja julmuse ja vägivalla eest ka parim pedagoog . 
494	NA	 Laste maailm jääb täiskasvanuile igaveseks suletud Seesamiks . 
495	NA	 Ühte õppis poiss aegamisi mõistma alles aastate jooksul . 
495	NA	 Kui neist mõnega sõbrunesid , mis oli iseenesest küllalt haruldane ja nõudis teiste eest varjamist , siis polnud sul ustavamat kaaslast . 
495	NA	 Inimliku läheduse vajadust polnud elu suutnud neist õieti kellestki välja peksta . 
496	NA	 Aeg-ajalt tuli ette , et üks või teine kasvandik leidis kasvatajannadest või mõnest lastekodu köögitöötajast , koristajast või pesutädist lapsendaja . 
496	NA	 See tähendab , et neid ei võetud küll enda juurde lausa elama , seda takistas vist isegi mingi sisekorra eeskiri , aga nad tohtisid kodudes käia , said vahel osaleda mõnes lihtsamas töös , vaadata pilte või lugeda raamatuid . 
496	NA	 Kõrvaltvaatajagi pidi mõistma , milline õnn see oli , kiindumus plahvatas leegiks , ja tuli ette , et kasvandik ei suutnud seda tundetulva taluda , tasus headuse eest sellega , et varastas , et hävitas midagi mõttetult , lõhkus näiteks toalille , lõikus kääridega puruks hoolitseja parema kleidi ... 
496	NA	 Nad teadsid vaistlikult , et inimlikkust pole olemas ja maksid selle reegli eirajale kätte , sundides neid suhtuma endasse nii , nagu suhtusid kõik ülejäänud . 
496	NA	 Nagu tänamatusse metslooma ... 
497	NA	 Sellisel lähedusel võis olla aga ka hoopis kurvem lõpp . 
497	NA	 Kõrvalejäetud , tegid väljavalitu elu lihtsalt põrguks , kuni see ise eemale tõmbus . 
497	NA	 Kui palju oli niisuguseid lugusid ! 
498	NA	 Ja nüüd polnud ehavalgust enam olemaski , vaid taeva helendus oli nihkunud juba hommikusse . 
498	NA	 Saabumas oli koit ning vananev mees oma üksildasel asemel vahtis iseenda ja oma lapsepõlvega tõtt , taipamata , mille eest elu teda sedasi karistab . 
499	NA	 *** 
500	NA	 Grõnholm oli korraks töökoja ukse tagusele teele ilmunud ja talle kõnekalt viibanud . 
500	NA	 Ta oli töö käest pannud ja laua koristanud , siis aga polnud enam kedagi ei teel ega tiigi kaldal . 
500	NA	 Kaks autot seisid rondeeli viiva ukse juures , sinihall Nissan , mis kuulus Grönholmile ja üks kuldmetallik põrnikas . 
500	NA	 Kas mitte too arheoloog sellisega ringi ei sõitnud ? 
501	NA	 Seal nad olidki , tolmu ja puruks lõhutud paekividega ülepuistatud esikus ja vahtisid tagaportaali raieavast sisse , mõisasaks ja too kuivetu erudiit . 
501	NA	 Koledasti marraskil sõrmenukkidega ja väsimusest ülitõsine Villu Astor , kellest samal ajal ka suure töö lõpu rahulolu õhkus , seisis samm tagapool . 
501	NA	 Lord seletas parajasti , et ta ei tihanud viimast kivikihti enne lõhkuda , kui otsese loa saab , sest tema arust põhjustab see teisel müüriküljel korraliku varingu , mida kuidagi vältida ei oska . 
501	NA	 Ja üldse , las toimuda kõik oluline asjatundjate juuresolekul . 
502	NA	 Jüri Mänd reageeris Mehise tulekule kiire pöördumisega . 
502	NA	 Ta rõõmustas silmnähtavalt veel ühe asjast huvitatu üle . 
502	NA	 Mees hõõrus kannatamatult käsi . 
502	NA	 Ja Mehis , et märkida seltskonnaga liitumist küsis — kas mõisahärra ei karda sealt oma kodu tonti vabaks lasta ? 
503	NA	 Gronholm ei saanud loomulikult aru . 
503	NA	 Omakoti tontti pidigi soomerootslase kõrvale kõlama kui elamu krunt . 
503	NA	 Kui seal müüri taga ongi mingi majaalune maalapp ... 
503	NA	 Seda nalja ei andnud isegi enne seletada , kui Mänd oma rahvusvaheliste teaduskonverentside inglise keelega appi tuli . 
503	NA	 Spirit of Virgala hall jah , soo soo , jah . 
503	NA	 Muidugi ! 
503	NA	 Grönholm mõistab küll ! 
503	NA	 Mitte tühjagi ta ei mõistnud ! 
504	NA	 Noh , las siis käia ! 
504	NA	 Villu astus raieavasse ja virutas kangiga , lõi üheainsa korra ning hüppas tagasi . 
504	NA	 Talle veeres järele paelahmakaid , kostis veerevate ja kukkuvate kivide müra ning august hakkas roomama paksu valget tolmu . 
504	NA	 Astor oli seda piisavalt sisse hingata jõudnud ja sellest viimasest annusest ta loobus , astus õue ja pani suitsu ette . 
504	NA	 Mehis järgnes ja peagi tulid ka Mänd ja Grönholm . 
504	NA	 Arheoloog läks autost akulaternat ja bengaalipadrunit tooma . 
504	NA	 Lõpuks oli ikkagi just tema see kõige läbematum , kes riskides veel mõne variseda võiva kiviga pähe saada , tolmu õhkuvasse avausse ronis . 
504	NA	 Oli näha , kuidas laterna valguskoonus selles piimjas udus eksles ja siis oli mees tagasi ning hõõrus silmi . 
504	NA	 See olevat just see päris tõeline ajalootolm , ütles ta ning lahkus rondeelist ja istus paisjärve kaldale rohu peale maha . 
504	NA	 Enne poolt tundi pole mõtet vaatama minnagi . 
504	NA	 Nagunii varem midagi näha ei ole . 
505	NA	 Ta rääkis — arhiividest ta midagi väga lootustandvat polevat leidnud . 
505	NA	 On teada , et mõis asutati siin alles tuhande seitsmesajandate keskpaiku . 
505	NA	 Või siis polevat varasemaid andmeid alles . 
505	NA	 Paigal oli enne teine nimi , mida ta ei tea . 
505	NA	 Tähendab , enne Põhjasõda polnud siinsetest suurtest mõisatest praegusel kujul mitte ühtegi . 
505	NA	 Paik laastati sõjaaastail ilmselt väga põhjalikult . 
505	NA	 Kirikuarhiividesse pole ta jõudnud nina pista , aga juba see , et siin isegi abikogudust polnud , räägib koha kõrvalisest tähtsusest . 
505	NA	 Ümbruskonna kaheksast mõisast sai pärast sõja lõppu neli suuremat , ja tundub , et need kõik on ehitatud endistesse asupaikadesse uuesti üles . 
505	NA	 Klassitsistlikud häärberid on neil kõigil pärit üheksateistkümnendast sajandist , kuigi vanu majandushooneid on säilinud varasemastki perioodist ja pole võimatu , et mõni peahoonegi on varasemast klassitsistlikuks ümber ehitatud . 
505	NA	 Milline neist neljast ärakadunud mõisast oleks võinud siin paikneda ? 
505	NA	 Bärenhoff , Koldeck , Virgaferr ja Katkofeld ? 
505	NA	 Sest siin ilmselt ikkagi mõis oli . 
505	NA	 Baltlased ehitasid mõisad alati eelistatult vesiveski rajamist võimaldavatesse paikadesse . 
506	NA	" "" Katkuvälja , "" ütles Mehis . "
506	NA	" "" Siit kilomeeter või paar lõunas on Katkuvälja mets . "" "
506	NA	 Aga samas on Virgavere nii sobiv Virgala algkujuks . 
506	NA	 Teda on see Eesti toponüümikasse hästi mitte istuv nimi algusest peale häirinud . 
507	NA	 Mänd nõustus . 
507	NA	 Loomulikult on need esimesed võimalused , mis pähe tulevad . 
507	NA	 Aga tema ei usu hästi ühtegi neist . 
507	NA	 Sel lihtsal põhjusel , et siinne alushoonestus on palju vanem . 
507	NA	 Vaadatagu kas või tõllakuuri ja talli massiivseid müüre ! 
507	NA	 Sellest peahoonest ta siinjuures üldse ei räägigi . 
507	NA	 Ja muuseas , mingit kohalikku toponüümikat pole siia mõtet sobitada , sest Virgala sai nime Virginist . 
507	NA	 Stetton Morgencroft-Virgin , šotlane oli see esimene Virgala mõisnik . 
508	NA	 Kust selline hulgus siia sai , imestas Mehis ja Mänd ütles , et nad olid ju kõik risti-põiki sugulased . 
508	NA	 See Morgencrofti-neitsi oli mingi kammernõunik või seda sorti saks Peetri juures , ja tema poeg sai siia kubermangu papa teenete eest kingiks maavalduse . 
508	NA	 Ja millegipärast pandi sellele tema teine perekonnanimi külge . 
508	NA	 Kas paigal siis õiget nime polnudki või miks ? 
508	NA	 Igatahes oli see paik Virginia Hall , vähemalt mõne aasta , kuni hakkas moonduma , sest see neitsilik omanik ei jäänud siia vist kauaks pidama . 
509	NA	 Katkofeld sobiks oivaliselt , sest seal , lõuna pool pole küll kunagi mingit suuremat asustust olnud . 
509	NA	 Ta teab seda paika . 
509	NA	 Aga ! 
509	NA	 Mänd ajas sõrme püsti . 
509	NA	 Ta kõndis siin ümberkonnas natuke ringi , ja see pargiala on olnud kunagi rikkalikult hoonestatud . 
509	NA	 Pargis on vähemalt neli suuremat maja asunud . 
509	NA	 Vanapiigade loss on ühe sellise vundamentidele ehitatud , ja ilmselt oli see mingi sakraalehitis olnud , sest täpselt itta jääb hoone otsa juurde poolkaare kujuline vundament , mis on selgelt apsiid ja läänes on nelinurk , mis võib olla lihtsalt esik , aga võib ka olla kiriku torni alus . 
510	NA	 Kust ta seda teab , ajasid nii Mehis kui Grönholm silmad suureks ? 
511	NA	 Rohu kasvu järgi . 
511	NA	 Kas härrad siis seda ei tea . 
511	NA	 Massiivne kivimüür mullas püsib kauem külm ja niiske , ühtlasi imab ta sügavamalt tahina vett . 
511	NA	 Alati on just rohu tärkamise ja põua ajal vanad müürid näha . 
511	NA	 Selline paik ei saanud olla mingi tühi Katkuvälja , sel pidi asustajate jaoks oma nimi olema . 
511	NA	 Tema arvab , et mingi Peetri või Anna või Maarja võiksid sobida . 
511	NA	 Aga neid pole siinse kandiga kusagil seostatud . 
511	NA	 Männil on oma versioon , aga enne selle laualekäimist tahab ta teada , mis on selle lahtiraiutud portaali taga . 
512	NA	 Nad kobisid püsti ja läksid vaatama . 
512	NA	 Seal , kust mõne aja eest oli immitsenud tolmu , vaatas vastu hauarõskust õhkuv pimedus . 
512	NA	 Mänd ronis pea ees üle varingurusude ja süütas laterna ning varsti hõikas ta teisi järgnema . 
513	NA	 Esialgu ei eraldanud silmad mitte midagi . 
513	NA	 Ere suvepäev oli need pimestanud . 
513	NA	 Alles mõne aja pärast hakkasid nad nägema siin-seal laternakoonuses müürinurki ja kive . 
513	NA	 Ja nägid nüüd sedagi , mida Mänd eriti rõhutada tahtis . 
513	NA	 Suletud portaaliava tagant viis mõisahoone alusesse pimedusse kivisillutisega tee . 
514	NA	 Arheoloog pomises midagi hoiatuseks ja sikutas bengaalipadruni süütenöörist . 
514	NA	 Pimestav sinine leek purskus üles ja nüüd nägid nad selgesti paeklindi varingunõlvast üles viivat kivisillutisega teed , müüre selle ümber ja ülal jämedatele taladele toetuvaid põrandaid . 
514	NA	 Käik oli kitsas , kõigest kolme sammu laiune ja viis järsult kõrgemale , kuni päris madalana risti ette jääva vundamendiserva ees lõppes . 
514	NA	 Siin oli laeni veel vähem , kui meeter . 
514	NA	 See pidi olema kusagil pargipoolse peaukse lähedal . 
514	NA	 Mõisahärra kabinet ja otsmine saal asusid niisiis selle kunagise sissesõidutee kohal . 
515	NA	 Müüride dateerimist selle mühava valguskose jooksul ette võtta ei jõudnud , aga Mänd noogutas mitu korda rahulolevalt . 
515	NA	 Ta osutas paremale käele . 
515	NA	 Seal olid mingid kinni müüritud ukseavad , üksteisest erineva käekirjaga laotud sakilised müüriosad ... 
515	NA	 Ja siis oli ümberringi pilkaselt pime , üksnes tillukesest raieavast kaugel tagapool paistis valguselaik . 
515	NA	 Mehed pöördusid ja ronisid õlgu võdistades ükshaaval selle kaudu rondeeli , mis äsjase maaaluse ruumi rõskuse järel oli koduselt kuiv ja soe . 
515	NA	 Päike väljas pani silmad valutama . 
516	NA	 Hiljem kui nad Grönholmi presiidiumilaua ääres kodusuitsetatud sinki ja jämedateralist rukkileiba sõid ning seda roosa veiniga alla loputasid , küsis Jüri Mänd lehe valget paberit ja asus joonistama ning juurde jutustama nagu onu Raivo . 
517	NA	 Niisiis , see rondeel , mis sõjalisest seisukohast on üldse natuke kahtlase väärtusega , sest väljub nurga diagonaali suunas ega võimaldaks kuigi hästi piki müüri väliskülge tulistamist , on täiesti selgelt linnuse väravatorn . 
517	NA	 Selle kõrgus pidi nähtavasti võimaldama tõsteväravate kasutamist , ja loomulikult pidi sissekippujal olema kaunis ebamugav , kui ülalt kive kaela veeretati . 
517	NA	 Põhjaküljes liitub vana tugimüür , ja seda oligi ta kohe arvanud , et see sirgestas paeklindi ümardunud nurka , nii et alla , värava poole jäi ruumi müüri siseküljele hooneid püstitada . 
517	NA	 Niisiis , tegu pidi olema ringmüürlinnusega , ja see näitab ilmselt , et see ei saanud Liivi Ordu ehitatud olla . 
517	NA	 Näiteks küll ka Liivi Ordule kuulunud Rakvere linnuse all on säilinud jäljed samuti ebakorrapärase põhiplaaniga ringmüürlinnusest , ja see oli taanlaste ajast . 
517	NA	 Konvendihoone ehitasid Ordu poisid sinna varemetele peale . 
517	NA	 Arvatavasti oli seal midagi ees , mida kasutada andis , muidu poleks nad seda nii lopergust ja mõõtkava eiravat teinud . 
517	NA	 Tähendab , asi vajab küll natuke analüüsi ja täpsustamist , aga võib kaunis kindlalt väita , et algne kavatis on pärit varemast , kui 14. sajandi keskpaik . 
517	NA	 Klassitsistlik häärber on pärit üheksateistkümnenda sajandi esimesest poolest , ja seejuures oli ta kogu aja senini imestanud , miks sellele kaunis stiilipuhtale lõunafassaadile ja põhiplaanile liitub see taanduvate müüridega tagafassaad , mis algab hoopis klindijalamilt . 
517	NA	 Ja see süngete ja arutu plaaniga keldrite süsteem . 
517	NA	 Nüüd me siis teame , et mõis rajati pooleldi säilinud vana linnuse varemetele . 
517	NA	 Rondeelist kagusse suunduv müür on selgesti maa profiili tõttu jälgitav , ja see viis jõekaldale . 
517	NA	 Arvatavasti oli sealküljes tegu muldkindlustuste ja palktaraga . 
517	NA	 Aga läänemüür , mis on ju ilmselt taastatud kindlusemüür on vana , kuigi ka see vajaks dateerimiseks veidi lahti raiumist ja analüüsi . 
517	NA	 Tõllakuur ja ait sobivad oivaliselt kirdenuga kaitsemüüridega kokku . 
517	NA	 Vaadake nende välisseinte paksust ! 
517	NA	 Jääb veel pargialale tuleva tee ja häärberi vahe . 
517	NA	 Siin ilmselt lahtikaevamisteta midagi ei taasta . 
517	NA	 Keset seda igast küljest kindlustatud maaala oli niisiis ilmselt väike kirik või kabel , kuidas soovite . 
517	NA	 Aga seal oli ka veel mingi pikk ja mitte kuigi massiivne kiviehitus , mis jäi kirikust lõunasse , jõe äärde ja mille tagasein moodustas vist osa ringmüürist . 
518	NA	 Kui selline kindlusasula ei kuulunud Ordule ega ka Taani vasallidele , sest seda ei viidata kusagil ordu ja Taani maakaubateo paberites , siis kellele see kuulus ? 
518	NA	 Vene kaupmeestel ei olnud siin omi kindlustatud tugipunkte . 
518	NA	 Selle pärast ta arvabki , et siin oli mingi kloostri moodi paik , mõne Skandinaavia mungaordu kindlusasula . 
518	NA	 Nad ehitasid ju kindluskirikuid , mis teenisid ka kaubaaitadena . 
518	NA	 Niguliste näiteks ja Haljala ... 
519	NA	 Asukoht meenutab Padiset . 
519	NA	 Jõe kaldal ja just nii kaugel merest , kuni kärestikud enam lotjasid edasi vedada ei lasknud . 
519	NA	 Ja ehitusmaterjal oli kohapealt võtta . 
519	NA	 All , rannaliivikutel pole ju kive ollagi , aga siin on meetrite kaupa paelademeid . 
519	NA	 Siinsamas , häärberi tagaportaali ees on laudtasane väljak , kus peaaegu puudub mullakiht . 
519	NA	 Kas see tõesti on paljanduv paeklint või siis hoopis põrandad ? 
520	NA	 Jääb küsida , miks pole sellest kusagil juttu . 
520	NA	 Ehk pole varasemas mainitud seostatavad selle paigaga , kuna me ei tea nime . 
520	NA	 Aga Liivi sõja aegsed sündmused on kronologiseeritud ja täpselt dateeritud . 
520	NA	 Ei ole usutav , et venelased oleksid kloostri nii maha põletanud , et sellest kusagil jälge jäänud ei ole . 
521	NA	 Niisiis , nagu alati , toob iga vastatud küsimus endaga kaasa hulga vastamata küsimusi . 
521	NA	 Et need kõik lahti harutada , kulub aastakümneid uurimistööd . 
521	NA	 Olgu Grönholm vaid nobe jätkama ! 
522	NA	 Mehis oli natuke mõelda jõudnud ja pakkus omalt poolt . 
522	NA	 Kui oletada , et Katkuvälja mets on olnud Katkuvälja mõisa mets , see tähendab mitte mõisa enda asupaik , siis äkki klapiks siia laastatud ümbrusse , kuhugi lähikonda mõni palkidest mõisahäärber . 
522	NA	 Ja kas see klooster ei võinud Liivi sõja aastatel , kui katk käis lainetena üle , just selle tõttu tühjaks jääda . 
522	NA	 Venelased võisid seda ju mingil ajal ka laagripaigana kasutada ja ära minnes lihtsalt maha põletada . 
522	NA	 Ei olnud lahingut ja iga põletamist nad päris kindlasti oma ürikutes suureks võiduks ei ülistanud . 
522	NA	 Niisiis , kui siin oli mingi püha Barbara või kelle nimeline klooster ja see katku tagajärjel tühjaks suri , miks ei võidud siis uut mõisa millalgi aastakümnete pärast kusagil lähikonnas Katkofeldiks nimetada . 
522	NA	 Siis pandi sellele Põhjasõja ajal tuli otsa ja mõne aastakümne pärast rajas see šotlane oma Viginia Halli . 
522	NA	 Aga tõenäoliselt mitte just siia . 
522	NA	 Igatahes oli see siinne müüridevahe veel üheksateistkümnenda sajandi algul varemetes . 
523	NA	 Ta pidi Männi imestuse peale rääkima maalist , ja juba kaunis jutukaks muutunud seltskond marssis üle tee veskisse seda pilti vaatama . 
523	NA	 Virgala Talli kõrgelt trepilt jälgis neid põlgust õhkuv , kergelt kõhukas ja hiiresoenguks pügatud nukilise sõnnipeaga kõrtsmik . 
524	NA	 Nemad seal punetavate raudkivimüüride vahel tegid kena raha . 
524	NA	 Aga omast arust targad inimesed sebisid nende vanade hoonete ümber ja tahtsid mingitest saladustest aru saada . 
524	NA	 Selle asemel , et paksutahulisest klaasist turbamaiguga puskarit rüübata ja ennast valge inimesena tunda . 
525	NA	 Maali ümber natuke juttu jõmisenud , pidi seltskond juba veini ja singi juurde naasma , kuid Mehis korkis lahti ühe tumepunase neljakandilise pudeli . 
526	NA	 Malle , see paksuks läinud ja vanaks jäänud Lõo oli talle lehmaköietuse komplekti eest kilumannergutäie oma abikaasa toodangut toonud . 
526	NA	 Päris korralik ja isegi tingimisi joodav puskar , leidis meister . 
526	NA	 Igatahes käis see metalli söövituse järgseks pesemiseks suurepäraselt . 
526	NA	 Aga kogus oli muidugi arutult suur . 
526	NA	 Ta oli siitsamast veskilae tolmu mattunud kultuurkihtidest kunagi leidnud vahva krobelisest punasest klaasist eseme , milles nähtavasti värnitsat hoitud . 
526	NA	 See kleepjas , pudelisse känkaraks kuivanud ollus punnis vastu igat liiki lahustitele , kuni lõpuks keeva väävelhappe ees alistus . 
526	NA	 Mees oli pudelit kuude kaupa leotanud , et haisu jääkidest vabaneda ja seesama Malle oli talle kunagi õpetanud piimanõgeseid appi võtma , mis tõepoolest iga hõngu hetkega olematuks tegid . 
526	NA	 Leotanud puskaris mõned paberitäied aktiivsütt ja tanalbiini nimelisi kinnistitablette , mis on tammekoore ekstrakt , oli mees lauda vanast alusturbakuhjast natuke pruuni prahti toonud , selle põlema sussitanud ja suhkru plekkpannil selle tule kohale asetanud . 
526	NA	 Karamellistunud suhkur tilkus läbi turbasuitsu puskari hulka ja üheainsa korraga oli kõik valmis . 
526	NA	 Jäi vaid saadud lahus läbi kohvfiltri nõrutada . 
526	NA	 Puskariõli , tammepark , turbamaitse , veidi karamelli , nagu üleküpsetatud linnastest ja kuldkollane värvus . 
526	NA	 Ta tahtis teada , kui peene maitsmismeelega ikkagi on kõik need snoobid , kes viskit taevani kiidavad . 
526	NA	 Tuli vaid mitmest pildiajakirjast kääridega tükke lõikuda , sildiks kollaaž monteerida ja see kommipaki kiletükiga üle kleepida . 
526	NA	 Loomulikult oli see mingi väga vingelt eriline vana viski sort , mille talle keegi sõber Edinburghist kaasa toonud . 
526	NA	 Selle erilises rafineerituses ei kahelnud ka Grönholm , olles loomulikult liiga viisakas , et pudelit lähemalt uurima hakkaks . 
526	NA	 Kahtlus jäi hinge , et mees oli liiga viisakas ka tõe näkku ütlemiseks , aga Mänd ja Astor leidsid , et ometi üks neist viskidest , mis lausa vastu ei hakka . 
527	NA	 Joodi kloostri terviseks , mis Vallet ilmselgelt kõrvust tõstis . 
527	NA	 Senini oli muuseas täielikult selgusetu , kuidas ikkagi on Grönholmi suguvõsa selle mõisaga seotud . 
527	NA	 Jüri Mänd lubas mõnelt , kes teenistusmõisate saatusega paremini kuris , pärida , aga alla kindrali vaevalt et muid ohvitsere eriti mäletatakse . 
527	NA	 See vajab jälle malmist tagumikku ja pikki nädalaid arhiivides . 
527	NA	 Ja Grönholmil on tuleval talvel koduses ülikoolis kaks loengutsüklit — eelimpressionistid ja Saksa ekspressionistid . 
527	NA	 Ja nende jaoks on ka vaja mõne raamatu kaane vahelt sisse piiluda . 
528	NA	 *** 
529	NA	 Grönholm ? 
529	NA	 Kooperatiivi Ats oli Gönholm ! 
529	NA	 Mehis Seppmeister oli oma voodis istukile karanud ja hõõrus nüüd karedate kämmaldega silmi . 
529	NA	 Kusagil poolune piiril oli silme ette tulnud lõdvalt rippuva kõhuga ja vormitu lillaka ninaga valgetverd vanamees . 
529	NA	 Selline roosa ketendava nahaga ja muidu täiesti värvitu , nagu põrsas . 
529	NA	 Ta oli transporditööline , sõitis kooperatiivi autoga kaasa ja laadis kaupa , võttis suhkrukoti või heeringatünni üksipäini sülle ja tassis poe trepist üles . 
529	NA	" Ta ajas laia ja kaunis viisakusetut möla , ropendas naistega ja tegi meestele silma ning ütles tähendusrikkalt "" hmm ! "" ise lõuga vastu rinda surudes nii et lott nagu pudipõll kaela kattis . "
529	NA	 Ta jõi isukalt ja igaühega ja kui vintis oli , tegi kometit , roomas näiteks heki varjus kooli lillepeenraid palistavaid murulaugupealseid varastama , haukus Lipa kallal , millal too oma tankile torni peale ehitab ... 
530	NA	 Ema oli kord öelnud — Ats on tegelikult haritud mees , ülikoolidiplomiga jurist . 
530	NA	 Ta olevat olnud piiritusekuningas , miljonär . 
530	NA	 Rannas on kahekorruseline villa , mille ta oma armukesele ehitada lasknud . 
530	NA	 Teda nimetatud ka krahviks , sest mitu küla kuulunud sisuliselt talle , on temalt võlgu võetud rahadega üles vuntsitud . 
530	NA	 Tal olnud kaks laeva , mis piiritust vedasid . 
530	NA	 Võttis Tallinnast lasti peale ja viis vabasse vette . 
530	NA	 Sealt oma randade mehed tõid paatidega maale või viisid Soome . 
531	NA	 Poiss ei saanud tookord aru , miks see Adolf Grönholm siis nüüd siin sellist lihtsameelset joodikut etendab ja ema sosistas , et muidu oleks ta juba ammu ära viidud . 
532	NA	 Kui kooperatiiv viiekümne kuuendal likvideeriti , kadus ka Ats sealtmailt , nagu Lipa ja Leopold Meisner ja Meeta ja Meeri leti tagant . 
532	NA	 Sinna ilmus keegi Koger koos naisega . 
532	NA	 Poes jäi kaupa vähemaks ja enam ei siginenud just see asi letile , millest olid nädala eest juhtunud Meisneriga rääkima . 
532	NA	 Aga rahvamees oli temagi , ja sestpeale oli teada , et poest saab pudeli kätte ka kell kaks öösel ... 
533	NA	 Kes ikkagi oli see Adolf Grönholm ? 
533	NA	 Oli see juhus , et ta kandis viimaste Virgala mõisnikega ühist perekonnanime ? 
533	NA	 Ja kust teadis ema tema lugu ? 
534	NA	 Kummaline kaalutuse tunne oli kehas . 
534	NA	 Ta oli kogu oma lapsepõlvega täielikult selle paikkonna osa olnud . 
534	NA	 Ta oli tundnud igat inimest , kes siin liikusid , igat viimast . 
534	NA	 Ja ta polnud neist vist õieti midagi teadnud . 
534	NA	 Nüüd meenus , et ema oli vaiksel häälel rääkinud õpetaja Elistele — talle näidatud täna ( see võis olla umbes aastal 1952. ) kaht sala-last . 
534	NA	 Keegi , kes ära viidud , jõudnud oma lapsed sugulaste juurde peita , ja klassijuhatajana kodusid külastades näinud ta neid lapsi . 
534	NA	 Nii palju , kui Mehis mõistis , kutsuti ta neid vaatama kuhugi majja , kus teisi lapsi ei olnud . 
534	NA	 Need olnud poiss ja tüdruk , eelkooliealised , kahvatukesed , sest päevavalges ei lastud neid õue . 
534	NA	 Arakesed , sest polnud võõraid inimesi kunagi näha tohtinud . 
534	NA	 Ühel olnud mingi portselanist pisikujuke , luik vist ja teisel väike salmik , mida ta ei nõustunud näitama . 
534	NA	 Ema jutustas seda ja nuttis vaikselt ja Eliste noogutas , noogutas ja hakkas siis saksa keeles rääkima ... 
534	NA	 Mis plaani nad pidasid , need kaks südametunnistusega inimest ajal , kui ainus reegel oli murda , reeta . 
535	NA	 See oli vaid üks kord temal neist lastest kuulda , aga ta teadis kindlalt , et need elasid kusagil Virgalas . 
535	NA	 Kus siis ? 
535	NA	 Siin oli ju kõigest mõnikümmend peret väljaspool mõisamaju . 
535	NA	 Ta oli igat neist nimepidi teadnud . 
535	NA	 Millises need seaduse kaitseta lapsed end peitsid ? 
535	NA	 Selles ümbruses , kus kõik olid kõiki reetnud ... 
535	NA	 Ja mis neist on tänaseks saanud ? 
535	NA	 Viiekümne viie ringis inimesed , tema enda põlvkond . 
536	NA	 Ema dokumentide laekas oli olnud sinise äärisega medaljon , mille valgel põhjal ilutses punane rist . 
536	NA	 Ja tal oli mingi paber , samariitlase tunnistus , kus oli sama ristisümbol ja tilluke kujutis lamajast , kelle kohale kummardub teine inimene . 
536	NA	 Ta oli pärinud ja ema oli rääkinud samariitlaste liikumisest , Rahvusvahelisest Punase Risti organisatsioonist , mille lipp on vastandvärvides Šveitsi lipp , sest sel maal oli peetud organisatsiooni asutamiskongress . 
536	NA	 Ja halastajast Samaaria mehest , kes röövlite poolt läbi pekstud võõrast teelist aitas . 
537	NA	 Laps ei tahtnud kuidagi taibata — et võõras ja las oleks kõngenud , nagu tollane tava oli , ja mingi teise rahva esindaja lihtsalt aitas , nagu omasugust ... 
538	NA	 Ema juurde tulid oma vikatihaavu või põletusi siduma kõik , olid need siis tuttavad või võhivõõrad . 
538	NA	 Polnud iialgi juttu sellest , et niisuguse abi eest ka mingit tasu oodataks . 
538	NA	 Kas see polnud siis iseenesest mõistetav ? 
539	NA	 Isegi see igavesti väänik ja kiuslik vana tšekist Valner aitas , kui palusid . 
539	NA	 Ja kord , kui poisid teelt ühe pimeda mehe valejuhatusega kooli keldrisse meelitasid ning Valner sellest teada sai , karistas ta kõiki neid karmilt , ka teda , Mehist , kes toimuvale vaikimisi tunnistajaks olema juhtus . 
539	NA	 Sest pimeda kaitseks välja astuda ta tollal tõeti poleks peksuga riskimata saanud . 
540	NA	 Uni lõplikult läinud , ronis vanamees voodist välja ja koukis ühest raamatukapi kõige alumise riiuli tagumisest reast välja paksu köite . 
541	NA	 PIONEER VALMISTUB SAAMA NÕUKOGUDE ARMEE VÕITLEJAKS . 
541	NA	 Ta teab , et Isamaa kaitsmine on nõukogude inimeste püha kohus . 
541	NA	 Pioneer karastab oma vaimu ja keha , õpib taluma matkaelu raskusi ja puudusi . 
542	NA	 Ta ei teadnudki , et oli valmistunud saama okupatsiooniarmee võitlejaks ! 
543	NA	 Kohe alamal : PIONEER ARMASTAB JA KAITSEB LOODUST . 
544	NA	 Pioneer ei lubavat kellelgi hävitada linnupesi ... 
545	NA	 Aga sama raamatu 396 leheküljel avaldati kahetsust , et Eesti on nii põhjapoolne maa , seal ei ela küllalt kahjulikke loomi nagu suslikuid ja hamstreid , eelloetletuist üksnes vesirotte , aga sellegi poolest saab ka meil kahjulike loomade hävitamisest osa võta . 
545	NA	 Näiteks metsnugis , kes on küll kangesti kaval ja ettevaatlik . 
545	NA	 Tema lõksude paigutamise paika tuleb kaua sisse sööta näiteks oravate ja lindude lihaga , enne kui detsembris püünisrauad seada . 
545	NA	 Saarma püünisrauad tuleb aga panna pika keti otsa , mis võimaldaks loomal pageda vette , kus ta kiiresti upub . 
545	NA	 Kuival maal ta ei sureks niipea ja rikuks rabelemisega väärtusliku karusnaha . 
546	NA	 Üldse oli see osa raamatust nagu salaküti õpik . 
546	NA	 Eriti kenad olid susliku urgu riputatavad õngekonksudega püünised ! 
547	NA	 Kahjulikud olid kõik loorkullid , varesed , harakad ja metsnäärid ja jumal teab , kes veel . 
548	NA	 Raamat õpetas ehitama raskekuulipilduja maketti , õppepüssi ja puust õppegranaati , kusjuures nooremate klasside jaoks oli ette nähtud kergem ja väiksem granaat . 
548	NA	 Oli ka pehme , riidest granaadi valmistamise õpetus , nähtavasti puhuks , kui sõjamängus kedagi tõepoolest visata tahetakse . 
548	NA	 Kui see liiga kerge tuleb , siis soovitati lisada selle sisusse kotike liivaga . 
549	NA	 Oli muidugi ka palju lastepärast , spordi , matka ja mängude vallast , kuigi kõike jumestas militaarne vaim . 
550	NA	 Nemad muidugi puupüsse ei ehitanud . 
550	NA	 Isegi kuulipilduja oli neil kunagi päris ehtne olemas . 
550	NA	 Kuhu see lõpuks sai ? 
550	NA	 Ja naljakas nõelu täis tunne roomas üle mehe turja . 
550	NA	 See Degtjarjovi kuuliprits peaks ju praegugi asuma Katkuvälja metsas suure kuuse ladvaharude vahel , kui puud maha pole võetud või kartulikott ja nöör läbi pole mädanenud ja relv sealt tormiga alla kukkunud . 
551	NA	 Oli sügav öötund ja ta ei saanud seda sinna otsima minna . 
551	NA	 Polnud tõenäoline , et ta puu veel üles leiaks , ammugi ei näeks ta ka kõige parema tahtmise korral , kas ladva lähedal peitub mingi komps . 
552	NA	 Nemad küll ei valmistunud Lenini-Stalini põhimõtete kaitsmiseks , ei olnud selleks kohe millalgi valmis , kuigi raporteerisid — alati valmis ! 
552	NA	 Sellest ei räägitud iialgi , aga Mehis teadis , et tema käes olnud relvad olid küll alati ( mängult ) vastupidises suunas pööratud . 
553	NA	 Ema ei teadnud sellest kõigest midagi , kuigi ta arvatavasti mõndagi oletas . 
553	NA	 Sest aeg-ajalt kostsid koolimajja ära püssilasud ja plahvatused . 
553	NA	 Aga kui poiss koju jõudis , elus ja terve , oli ta üksnes pika pilguga vaadanud . 
553	NA	 Selline oli see aeg . 
554	NA	 Mehis oli teda vananedes üha paremini mõistma hakanud . 
554	NA	 Kõige enam pani imestama see kompromiss , milleks ema valmis oli . 
554	NA	 Ta ei saanud jätta pojasse humanismi istutamata . 
554	NA	 Kindel veendumus , et igal inimesel on õigus elule , õnnele ja eneseteostusele , et eranditult kõik on sündinud võrdsetena , et inimese ülim kohus on olla kõigepealt aus ja õiglane , kuni enesereetmiseni välja ... 
554	NA	 Aga samas ta arvatavasti mõistis , et ei tohi poega täielikult oma ajast võõrutada . 
554	NA	 Ta ei keelanud lugemast patriootilist literatuuri , kus vaprad nõukogude lendurid või partisanid halastamatult hävitasid fašistlikke jätiseid ... 
555	NA	 Aeg-ajalt ema vaid muigas , ütles tasahääli — seda vabanemise tunnet on võimatu kirjeldada , kui vankad lõpuks läinud olid ja sakslased sees . 
555	NA	 Pärast muidugi nemad ka vägivallatsesid , aga nad olid selle juures vähemalt viisakad . 
556	NA	 Mehisele näis , et ta oli alati teadnud olevat oma poisivaimustuse vaid tingliku , nagu filmi , kui Kožedub põleva lennukiga sakslaste kolonni rammimas on , ja viimasel hetkel märkab , et pikeeringul on tuul leegi kustutanud ning punakotkas kõrgusse tagasi sööstab . 
557	NA	 Kelle huultel naerujooned , 
558	NA	 Kelle silmis helgib välk ? 
559	NA	 Need on vahetus komnoortel , 
560	NA	 Noorte leninlaste salk . 
561	NA	 Hoovinurgas liivakast , liivakastis liiv . 
562	NA	 Tervitab oktoobrilast liivakastis liiv . 
563	NA	 Kes selle liiva kasti viis ? 
564	NA	 Oma vanem vend . 
565	NA	 Sellepärast liiv sealt siis 
566	NA	 Tervitabki sind . 
567	NA	 Nemad laulsid : Hoovinurgas solgikast , solgikastis solk . 
567	NA	 Tervitab oktoobrilast solgi seest üks silk . 
567	NA	 Kes selle silgu solki viis ? 
567	NA	 Oma vanem vend . 
567	NA	 Sellepärast silk sealt siis tervitabki sind . 
568	NA	 Mitte millessegi polnud neil uskuda ! 
569	NA	 Praegu kõike seda jälle kerides taipas ta järjepanu õige mitut asja . 
569	NA	 Kõigepealt seda , et Tiiu ei pidanudki aru saama , mehe vihast selle režiimi vastu . 
569	NA	 Ervin Erma oli rivikõlbmatu , sest tal olid lampjalad . 
569	NA	 Ja lampjalgu sai endale muretseda võrdlemisi lihtsalt . 
569	NA	 Kui raha enam ei aidanud ja sind haiglasse pandi , arvates et seal su tallad peagi tavaliseks muutuvad , oli vaja lihtsalt kaasa võtta tikutopsi nurka peidetult näpuotsatäis mesilaste mürgipõiekesi . 
569	NA	 Lööd mesilase kärbsepiitsaga uimaseks ja lõikad kääridega ta tagumise otsa koos nõelaga ära . 
569	NA	 Ja see hoiab su tallad kaua-kaua rivikõlbmatud ! 
569	NA	 Lollid , kes ennast tappa lasid ! 
570	NA	 See rivikõlbmatu mölder oli nelja sõja-aastaga jõukaks meheks muutunud , sest ei sel ega teisel režiimil olnud mootorikütust veskite jaoks raisata . 
570	NA	 Kõik suured mootorveskid seisid ja tsaariaegsed vesiveskid ja tuulikud loksusid ööpäevad ringi jahvatada . 
570	NA	 Julge pidid olema ! 
570	NA	 Sest oli sul registreerimata jahvatist veskis , võisid kõigest ilma jääda ja ka kohtu alla minna . 
570	NA	 Sakslased olid selles asjas eriti täpsed . 
570	NA	 Nende vastavat asjamest hüüti külapeal leivakuradiks . 
570	NA	 Katsu sa sihukest pröökajat ära osta ! 
570	NA	 Aga iga asjaga saab maailmas äri teha ! 
570	NA	 Ja ebaseadusliku jahvatise pealt võeti terakene suuremat matti , kui sa teada tahad ! 
571	NA	 Virgalasse üle toomine oli aga kõige suurem vedamine , sest juba Eesti ajast kehtis tava , et leib maksis jahuga ühe hinna ja pagar elas veest , mille ta leiva sisse pani . 
571	NA	 Miks ei pidanud pagar sellest siis edasi elama , eriti kui maarjajääd oli saada ! 
572	NA	 Riigikord , kus sa mõne aastaga endale linna kahekorruselise kivimaja ostad ja auto ja maale , metsade vahele väikese loomafarmi soetad , on inimsõbralik kord . 
572	NA	 Pealegi need ajad , kus altkäemaksu andmise eest võisid kõva karistuse saada , läksid ju kiiresti mööda . 
572	NA	 Lapsed said koolitatud ja pulmad peetud . 
572	NA	 Ja endale jäi kah üht-teist üle ! 
573	NA	 Tõepoolest , kõige verisemaid aegu Tiiu ju ei mäletanudki . 
573	NA	 Tema peres polnud ealeski korda kirutud . 
573	NA	 Kuuekümnendad olid pealegi selle režiimi kõige heledamad aastad , olgu küll , et Hruštšov igal kodanikutundega inimesel iivelduse põhjustas . 
573	NA	 Aga pidid sa siis just võtma südamesse asju , mis sinusse kuidagi ei puutunud ! 
574	NA	 Nii et ikkagi oli Mehise kasvatus tegelikult vastutustundetult rumal olnud ! 
575	NA	 Nukker naer tuli peale , kui meenus see õhtu . 
575	NA	 Ta tuli töölt oma ühiselamutuppa ja leidis seal laua taga istumas ja kohvi joomas oma ema ja Tiiu . 
575	NA	 Tüdruk oligi viimasel ajal tema pool elanud . 
575	NA	 Nüüd juba seitseteist täis ja veel viimane aasta tehnikumis käia . 
575	NA	 Kaubandusökonoomika . 
575	NA	 Huvitav , kas ta mõistis seda , millise meetripuuga tulevane ämm teda mõõtis ? 
575	NA	 Vaevalt küll ! 
575	NA	 Naistel on neis küsimustes oma mõõdupulk — see võim , mida nad kõnesoleva meeskodaniku üle omavad , ja selles vallas võis tüdruk end kindlana tunda . 
576	NA	 Mehis Seppmeister küsis endalt nüüd , hilja küll , aga lõpuks ometi , kuipalju pidi Tiiu Erma oma ämmale tänulik olema , et see pojasse niipalju ausust sisse oli laadinud ? 
576	NA	 Kas sooveetlusest üksi oleks ikka piisanud , et noor , edukas ja kena mees end sel kombel õnge võtta lasi ? 
576	NA	 Sest siis ta juba teadis peamist probleemi . 
576	NA	 Ta oli muidugi marukiindunud sellesse ilusasse , meeletult kirglikku ja häbitult meelasse tüdrukusse . 
576	NA	 Aga mingi kurivaim sosistas talle , et see naisolevus on anekdoot , vaimselt täielikult tühi koht tema maailma kõrval . 
576	NA	 Ema teadis seda muidugi veel palju kindlamalt , aga temaski oli suure I-ga inimest liiaks , et pojale kõike seda seletama hakata . 
577	NA	 Nii et kes siis ikkagi keda kartma pidi ? 
577	NA	 Tiiu võidutses lõpuks ju nii , nagu barbarid ikka kultuurrahvaid alistades võidutsenud on . 
577	NA	 Ja plika oli ka lihtsameelselt kaval . 
577	NA	 Oskas õigel ajal kuulekas olla , käis teatris ja näitustel ja kontsertidel ega hakanud jonnima , kui Mehis biitlite muusikast lolli vaimustusse ei sattunud . 
578	NA	" Vanamees kustutas tule ja toppis "" Pioneerijuhi käsiraamatu "" voodiserva alla . "
578	NA	 Ta pidi mõtlema mõõgast , sest paari päeva pärast on Villu käed tagasi paistetanud ja talle võib suure haamri pihku anda . 
578	NA	 Aga mehe relvahullus oleks järsku nagu üle läinud . 
578	NA	 Suletud laugude taga kangastus hoopis kuulipilduja kuuseladvas , ja selle läheb , toob ta sealt ära , kui see alles peaks olema ! 
579	NA	 *** 
580	NA	 Lõpuks oli see päev käes . 
580	NA	 Mehis pistis teraskangi ääsitulle ja pühkis kaltsuga alasi puhtaks . 
580	NA	 Ta oli Villulegi töökitli selga otsinud ja seletas veelkord — kui tema pitshaamriga lööb , siis lööb Villu kohe suure vasaraga samasse kohta . 
580	NA	 Tema teeb kaks rütmilööki alasile ja näitab jälle pitshaamriga uue löögi kohta . 
580	NA	 Aga kui ta oma haamri lapiti alasile keerab , siis visaku Villu oma suur kuvalda maha . 
580	NA	 Sest siis enam lüüa ei tohi ! 
580	NA	 Ja vaadaku , ka , mis kallakuga ta lööb , sest nad peavad ühtaegu ka tera profiili välja taguma . 
581	NA	 Mirjam istus sel ajal töölaua taga ja joonistas suure keskendumisega medaljonide vahakihile loomi , linde ja lilli . 
581	NA	 Nüüd , kui latiots sädemeid pilduvalt õlgkollaseks oli aetud ja vasarad tööle hakkasid , oli ruum korraga täis kõminat ja helinat , sädemeid ning meeste kähisevaid hingetõmbeid . 
581	NA	 Terasetükk hakkas õhenema ja pikemaks venima , tõmbudes algul leekpunaseks , siis hallikasroosaks , et üle kahvatulilla hõõguse maha jahtuda . 
581	NA	 Viimast Mehis enam ootama ei jäänud , vaid torkas selle uuesti ääsi miilavasse kuhilasse . 
581	NA	 Ja alles siis märkas ta , et naine istub , silmad suured ja hirmunud ning suu torus . 
581	NA	 Tule ja raua ning hingelduse ja viha möll oli tal sees kõik segi pööranud , nii et ta alles mehe naeru peale ärkas ja oh issand ! öeldud sai . 
582	NA	 Tera pikkus sai kahe sepistamise korraga valmis taotud . 
582	NA	 Nüüd tuli hullem osa . 
582	NA	 Mehis oli ühe purunenud alasimeisli otsa ümaraks käianud ja asetas selle neljakandilisse silmaauku . 
582	NA	 Tuliseks aetud tera tuli sellele toetada , panna teisele poole pitshaamri pinn ja lasta Villul selle laubale peale lüüa . 
582	NA	 Kohe selgus , et on peaaegu võimatu asetada tera alumisele ümarpinnale õige kohaga , sest seda ju ei näinud . 
582	NA	 Veel võimatum oli aga panna pitshaamri pinn täpselt matriitsi kohale . 
582	NA	 Vastasel juhul aga rabas suure haamri löök sepise käest . 
582	NA	 Sooned teras oleksid pidanud olema löödud võimalikult ühesuguse sügavusega kogu tera ulatuses , sest neid nõgusaid pindu on hiljem väga tülikas viimistleda . 
582	NA	 Peale vandumist ja vahepeal isegi riidu minemist lõid nad need vaod küll terase pinda sisse , aga need olid kaunis sakilised ja igerikud . 
582	NA	 Ühtlasi ilmnes ebameeldiv tõik . 
582	NA	 Kuna tera seljale lähemal paiknevate soonte löömise ajal metall loomulikult venis , siis kiskus tera kõveraks , aga mitte nagu mõõk , vaid nagu vikat . 
582	NA	 Terajoon muutus nõgusaks . 
582	NA	 Mehis oli seda ette arvanud ja uskus teadvat , kuidas on kõige lihtsam sepis õigeks painutada . 
582	NA	 Ta tõstis kuuma tera alasisarve kohale ja lasi seljaga sellele langeda . 
582	NA	 Teinud nii korduvalt , tabamispunkti üha tera otsa poole nihutades , saigi ta joone enam-vähem vastavaks sellega , mis vineerile joonistatud . 
582	NA	 Aga ühtlasi ilmnes uus ebameeldivus . 
582	NA	 Löögipunktides olid painded natuke järsemad , kui nende vahel . 
582	NA	 Loomulikult pidi käi need asjad õigeks tegema , aga järsemad olid ka tera soonte moodustaja kõverused ja see tegi murelikuks . 
582	NA	 Lõpuks oli kogu kupatus vaja veel lamedaks lüüa , kõik kõrvalepainded välja sepistada ja seda andis teha lihtimishaamri abil . 
582	NA	 Üsna murelikul meelel pistis ta tera uuesti ääsi killustikukuhilasse ja keeras gaasi lahti ning alles õlgvalge helenduse saavutamise järel pani kinni nii gaasikraani kui ventilaatori . 
582	NA	 Las jahtub ! 
583	NA	 Instrumenditeras oli saanud oma kuus kuumutamistsüklit ja mees ei olnud üldse kindel , et see enam millekski kõlbab . 
583	NA	 Kõrge margiga teras pole tavaline raud , mida lõputult põletada võib . 
583	NA	 Isegi see läheb pärast pudedaks ja urbseks ! 
584	NA	 Higised , tahmased ja kitlid täis suitsevaid põletusauke , astusid mehed näost leemendades õue ning Villu pani suitsu ette . 
584	NA	 Kumbki ei tahtnud eriti tööst rääkida , sest esialgu ei vastanud selle tulemus kuidagi kujutlusele ilusast külmrelvast . 
585	NA	 Villu lahkumise järel Mehis küll rääkis Mirjamiga , vaatas uusi söövitatud kujutisi ja arutles , mis võiks teisiti olla . 
585	NA	 Aga ta tundis ise , et mõte on mujal . 
585	NA	 Talle ei meeldinud üldsegi teadmine , et ta oli kohe töö algul teinud esimese möönduse . 
586	NA	 Võitluse ajal saab mõõk vastase relvast aina väga kontsentreeritud lööke . 
586	NA	 Kuigi esiserva vastu saadud tabamus seal päris kindlasti hambaid põhjustab , siis see veel nii lihtsalt tera ei murra . 
586	NA	 Küll aga võib külglöök , eriti kui see juhtub tulema tera alumise kolmandiku pihta , su uhke relva armetuks köndiks muuta . 
586	NA	 Kogu sepatöökogemus hoiatas meest , et see terasesort , mida ta kasutab , on kindlasti ohtlik murduma . 
586	NA	 Eriti , kui see töötlemisel mikropragusid täis on läinud . 
586	NA	 Ja äsja oli ta endas tabanud mõttevälgatuse , et kes siis ohvitseri aumõõgaga ikka vehklemist harrastama hakkab ! 
587	NA	 Ega vast hakatagi , aga ta oleks tahtnud teha relva , mis ei vaja mingeid pehmendavaid tingimusi . 
588	NA	 Ega terase damaskimine vist olegi veel päriselt lahti mõtestatud . 
588	NA	 Kuidas need Damaskuse sepad seda ikka täpselt tegid ? 
588	NA	 Tegu on ju lihtsa süsinikterasega , aga peale töötlemist on selle pind siiru-viiru-mustriline . 
588	NA	 Mingi Jaapani rahvusmeister tagus mõõka , mäletas Mehis kusagilt filmist näinud olevat , seda kord õhukeseks sepistades ja siis lappesse keerates keemispunktil jälle paksuks tagasi paagutades . 
588	NA	 Pole just raske kujutleda , kuidas kristallstruktuurid sel viisil nagu kihilise piruka moodustavad . 
588	NA	 Noh , kui üks kahekümnenda sajandi lõpu diletant tahaks sellisel viisil tulemusi saavutada , vaevaks ta oma pealelööjad ära , olgu tal neid siis ühe Villu asemel kas või terve jagu . 
588	NA	 Alustama peaks ilmselt sellest , et ääsil loobuma gaasitulest ja võtma kasutusele väävlivaba puusöe ... 
589	NA	 Nii et ikkagi mööndused ! 
589	NA	 Mehel sai isu otsa , ja saatnud Mirjam lõpuks uksest välja , sulges ta kõik riivid ja puges mõrul meelel oma eraklasse . 
589	NA	 Käis duši all , sõi ja heitis oma asemele , et süüvida mõnda vanasse armsasse raamatusse . 
589	NA	 Talle meenus sõjakuse õpetus lapsepõlveaegses raamatus ja sellega koos ka kuulipilduja kuuse ladvas . 
590	NA	 Andoga nad selle sinna peitsid , sest olid kartnud vahelejäämist . 
590	NA	 Vene vintpüssipadrun polnud muidugi mingi eriline haruldus . 
590	NA	 Neid ikka liikus , aga kuulipilduja ketasmagasini jaoks läks neid kaunike hulk . 
590	NA	 Mehis enam ei mäletanudki , mitu just neil sinna lõpuks toppida õnnestus . 
590	NA	 Nad olid valinud omast arust ohutu paiga Alepõllust tükk maad lõuna pool , kus paeklindi järjekordne servaastang silmapiiri kõrgemale tõstis . 
590	NA	 Sinna , võsametsa servale panid nad oma kuulipritsi hargile üles ja võtsid sihikule kärbisepuu , millel heinaköitmest side nagu pea otsas . 
590	NA	 Kaugus silma järgi kakssada meetrit . 
590	NA	 Kuulid pidid jooksma kaugemal rusukaldeveerde . 
590	NA	 Ando sai loomulikult esimese proovija au endale . 
590	NA	 Oli näha , kuidas tagasi peksev relv poisi õlga põrutab . 
590	NA	 Kärbisepuu seisis muidugi rahulikult samas paigas . 
590	NA	 Kaks , kolm keskmist valangut , ja siis togis Mehis juba kannatamatult kaaslase õlga . 
590	NA	 Tema tahab ka ! 
591	NA	 Ta mäletas senini seda võigast ja põletavat tunnet , kui ta tapamasina taha maha heitis ja relvapära vastu õlga surus . 
591	NA	 Siis nii nad olidki seda teinud ! 
591	NA	 Heinatutt sihikule ja sõrmeliigutus , mis tihedate löökidena kuulmekiledele ning rangluule teadustab surmava valangu teele läkitamisest . 
592	NA	 Ta ei taibanud kohe , mida Ando tahab . 
592	NA	 Äigas jalaga vastu , kui teine midagi ta lukkus kõrva karjus ja teda järele jätma sundis . 
592	NA	 Nagu sõge , tahtis ta veel ühe valangu anda , ja siis nägi ta kaugel , lagendiku teisel serval maakalde tagant välja ilmumas veoautot inimestega . 
593	NA	 Ega neil tegelikult kuhugi eriti kiiret olnudki . 
593	NA	 Nad olid karjamaavõsa varjus , vaevalt neid märgatud oldi . 
593	NA	 Aga nad unustasid isegi padruni rauda , korjasid oma harkjala kokku ja lidusid nii et tuul kõrvus tuhises . 
593	NA	 Miks sõitis auto inimestega sel sügissuvel seal teedeta väljal , kui hein ammuilma koristatud oli ? 
593	NA	 Võib-olla tulid kärbisepuid ära viima ? 
593	NA	 Igatahes ei teinud poisid endale illusioone . 
593	NA	 Kui tagasipeksev relv mõne tema lastud kuuli liiga kõrgele läkitanud oli , siis pidid need sõitjate peade kohalt üle niutsatama . 
593	NA	 Ja seda , et kilomeetri maa pealt kuulipildujavalangut ei kuuldaks , ei püüdnudki nad end uskuma panna . 
594	NA	 Tuligi juurdlus ja piirkonnavolinik käis küla mööda kuulamas . 
594	NA	 Nad ei arvanud just kõige hullemat . 
594	NA	 Ilma mõjuva põhjuseta poleks ükski poiss neid reetnud . 
594	NA	 Aga selle relva olemasolust teadsid siiski paljud , juba oma kümmekond oli neid , kes seda näinud ja näperdanud olid . 
594	NA	 Kummalgi polnud tahtmist vahele jääda , kusjuures Mehisel oleks see eriti ohtlik olnud . 
594	NA	 Nad otsustasid selle nii ära peita , et keegi üles ei leiaks , ja kui küsitakse , siis öelda , et jah , et oli küll ja nad ei jõudnud seda lihtsalt ära tuua ja üle anda , et see kadus neil metsapeidikust kuhugi ära . 
594	NA	 Küllap mõni leidis ! 
595	NA	 Nad muretsesid ühe vana vihmamantli ja traktoristide ajutisest õlilaost pool pange solidooli . 
595	NA	 Kuulipilduja sai paksult sisse määritud ja kummimantlisse mähitud ning traadiga kinni seotud . 
595	NA	 Siis veel kartulikott otsa ja üles , kuuse ladvaharude vahele okste keskele ning takuse nööriga hoolikalt puu külge köidetud . 
596	NA	 Aasta hiljem oli see seal alles , ta käis vaatamas . 
596	NA	 Ja see pani isegi imestama , sest Andost võis uskuda ka seda , et tal tuli peale tung äri ajada ja ta mõnegi ühisomandis asja maha parseldas ning hiljem solvunult päris , et miks sa ei ütle , kui võtad . 
597	NA	 Noh , kui see värk , muidugi nüüd juba ammu kõlbmatuks roostetanuna , seal alles peaks olema , siis ta läheb ja ütleb tõepoolest Andole , et tema võttis ! 
597	NA	 Aga täna oli ka juba liiga hilja seda ekspeditsiooni alustada . 
597	NA	 Või mida pidigi vana mees isikliku kuulipildujaga tegema ? 
598	NA	 Kui nüüd järele mõelda , siis nad oleksid nagu sinna puulatva kotiriidesse mähituna peitnud ka oma poisipõlve , vähemalt tema . 
598	NA	 See oli lõpuklassi eel suvel . 
598	NA	 Sealtpeale omandas kogu elu hoopis teise ilme . 
598	NA	 Olid ka muidugi kaaluvad põhjused , neil mõlemal . 
598	NA	 Ando isa tuli tagasi , oli talle mõistetud kuus aastat ilusti ära istunud . 
598	NA	 Palju üks sarimõrvar siis ikka meeleparanduseks vajama pidi ? 
598	NA	 Poliitilistele küll anti neil aegadel kümme ja kakskümmend viis pluss viis . 
598	NA	 Et õpiksid ära , mida tohib rääkida ja mida mõelda . 
599	NA	 Alles nüüd hakkas Mehis taipama , mida tähendab kasvueas poisile isa . 
599	NA	 Ando jäi kõigest kõrvale , ja temasugune eestvedaja ja algataja muutus korraga kutsikaks , kes suure sabas sörkis , sammugi maha jäämata . 
600	NA	 Just selsamal sügissuvel kukkus Mehise isa lõpuks vahele . 
600	NA	 Jäi lihtsalt kätte , kui öine passikontroll ukse taga kolkis . 
600	NA	 See oli vanaisa juures maal . 
600	NA	 Aeg oli palju muutunud . 
600	NA	 Võimuesindajad isegi nagu vabandasid , kui selgitasid , et nüüd nad ei pääse mehe kaasa viimisest . 
601	NA	 Pool aastat marineeriti teda ajutise passiga ja solgutati ametiasutuste vahel . 
601	NA	 Ja siis , kui kõik näis lõplikult laabuvat , kui alalise passi saamiseks kõik paberid käiku antud , küsiti ühes tsipa karmimas ametkonnas , miks mees oma erialal töötada ei taha ? 
601	NA	 Neil olevat pakkuda ametkondadevälises valveteenistuses tööd , mis just sobiv ohvitseriharidusega inimesele . 
601	NA	 Lepiti kokku isegi kuupäev , millal uut öökohta vaatama minna , aga seda päeva ei tulnud kunagi . 
601	NA	 Kui ta siis kolhoosi lihttööliste hulgast lõpuks üles otsiti ja küsiti , et kuis siis nii , et miks ei läinud kokkulepitud kohale , vastas mees — ta mõelnud järele ja leidnud , et teda ei huvita see töö . 
601	NA	" Julgeolekuvolinik kergitas seepeale vasakut kulmu ja ütles : "" Või nii ? "" "
601	NA	" Ja isa vastas : "" Nii jah ! "" "
602	NA	 Mida oli poiss kõike seda kaasa elades tollal tundnud , polnud nüüd enam meeles . 
602	NA	 Aga lapsepõlv sai tal siis lõplikult läbi . 
602	NA	 Tõesti , sinna puu otsa Katkuvälja metsas oleks ta maha jätnud nagu ka kogu vastutamatuse , nii palju , kui tal seda kunagi üldse oli võimalik olnud endale lubada . 
603	NA	 *** 
604	NA	 Hiir oli küllalt kaua juustu kallal nakitseda võinud ja lõks plaksatas kinni . 
604	NA	 See oli ühel septembrikuu ööl , kui Tiiu tunnistas , et jah , et tõesti on pikalt üle läinud ja ta on üsna kindel , et asjad on sedasi . 
604	NA	 Ja see mälestus , tunne saatuslikust lõksu jäämisest ja samas kõigest üle mühavast hellusest , kogu see palav ja pakitsev hingetulv voogas taas üle vanamehe ta üksikul asemel . 
604	NA	 Oli kevadsuvine kuupaisteöö , hoopiski mitte vihma rabistav ja langevaid lehti sahistav september . 
604	NA	 Polnud kuumavat , armastust õhkuvat , meeletuid naudinguid pakkunud keha ta kõrval . 
604	NA	 Kaine , rahuliku resignatsiooniga oskas ta mõelda , et kõik oli täiesti asjalikult planeeritud ja läbi viidud . 
604	NA	 Tiiu oli piisavalt kaua temaga mänginud , et meest ainuvastutust tundma panna , enne kui oma keha talle loovutas . 
604	NA	 Aga ta polnud selle asjaga ka üldsegi liiga kaua viivitanud , sest oli ju selge , et tudengiseisustest väljunud mehel on hetkepealt hoopis teine turuvääring . 
604	NA	 Ei saanud uskuda , et paljalt noorus ja heledad kiharad teda kaua kinni peaksid . 
604	NA	 Kaks kooliaastat tuli siiski kannatada , sest eriala oli vaja ju kätte saada . 
604	NA	 Jah , arvestus töötas täpselt ja koguni viimasel momendil . 
604	NA	 Sest just selsamal ajal oli Mehis tutvunud ühel musta laega saali luuleõhtul väga vaikse ja väljapeetud olekuga ning kuidagi äärmiselt kõneka silmavaate ja suuhoiuga tüdrukuga . 
604	NA	 Lee Talur . 
605	NA	 Lee Talur oli kirjutatud ühe luuleraamatu kaanele ja Mehis polnud osanud mõeldagi , et need küpsusest pakatavad värsid on ta enda eakaaslase sulest . 
606	NA	" Nad olid "" Pegasuses "" veel kohvi joonud , tüdruk oli küsinud Mehise arvamust tõlkevaliku kohta , kus figureeris ka Uku Masingu nimi . "
606	NA	 Noor mees polnud sellisest luuletajast ealeski midagi kuulnud . 
606	NA	 Ja see oli just suurima sula kõrgaastal , kui tohtis juba peaaegu kõike , teatavate klauslitega siiski . 
606	NA	 Üht oma rahva suurimat nime näiteks ikkagi ei tohtinud . 
606	NA	 Seda neiu ka ütles . 
606	NA	 Temas oli midagi tasast ja kaalutletut , midagi maarahvale ürgomast , rahu , selgust . 
606	NA	 Ja temas oli päris pinna ligi valu ja protest maa tühjenemise , kodutunde hävimise , argielule jalgu jäämise pärast . 
607	NA	 Mehis ei küsinud endalt , kas see piiga talle ka kui naine meeldib . 
607	NA	 Tal polnud sellele mahti isegi mõelda . 
607	NA	 Teda oli vallanud peaaegu paaniline vaimustus ja juba ka ennak hirm kaotada see vastleitud sugulashing , kes näis end olevat läbi mõelnud neist peamistest kihtidest , mille kallal tema oma pead alles vaevas . 
608	NA	 Ta oli piigale mantlit selga aidates teda juhuslikult puudutanud , ja nagu elektrilöök oli ta käest läbi käinud . 
608	NA	 Nii et ta koduteel lollakalt naeratades taevasse vahtis ja tasasel pominal ikka veel vestlust jätkas . 
609	NA	 Ta uskus päris põhjendatult , et kogu ta elu oleks kujunenud hoopis teiseks , kui nädala või paari pärast poleks Tiiu selle teatega lagedale tulnud . 
610	NA	 Mehele ei valmista ju mingit raskust magada naisega , kellega ta päeval kas nääkleb , üldse jutulegi ei võta , või põlgliku üleolekuga pealiskaudselt lõõbib . 
610	NA	 See alasti , kirglikkust õhkuv keha oli pimeduse tundidel igatahes nauding , mida ta kellegi teise puhul kogenud ei olnud . 
610	NA	 Mõistagi ootab mees naiselt ka mõnda muud meeldivat . 
610	NA	 Eriti temasugune , ema kõrval kasvanud poiss . 
610	NA	 Ta oli kohanud neid , kes hellitasid , su juustes kaevusid ja soojust kaelale hingasid , oli kuulnud paljugi kiitust enda väljanägemise , vahel harva ka intelligentsuse või teravmeeluse kohta . 
610	NA	 See kõik oli meeldiv , aga selleta võis rahulikult läbi ajada . 
610	NA	 Tudengipõlve kogemused küpsemate naistega olid õpetanud leidma ka mõistmist , nagu see meestele nii pööraselt oluline on . 
610	NA	 Kui ta näiteks kaebas , et teatav õpejõud oma nõmeda poliitökonoomia ja selle lolli punase jamaga , mida ta sinna otsa jahvatab , tahab hinge välja süüa , siis ütles keskmiselt üks naine kolmest , et loomulikult on see vanamees igavene kummi ja kivistis , ja teda tuleb lihtsalt niisugusena võtta kui loodusnähtust . 
610	NA	 Ühesõnaga — see meenutas mingil määral neid suhtlemisvõimalusi , mis olid olnud emaga . 
610	NA	 Sa räägid midagi , sinu jutust saadakse aru ja võetakse osa ning sulle kas kiidetakse takka , täiendatakse omalt poolt või vaieldakse argumenteeritult vastu . 
610	NA	 Ühesõnaga — toimub sisuline suhtlemine . 
611	NA	 Oli muidugi ka paras jagu selliseid naisi , kes mingit muud teemat peale neid endid puudutava , jutukski ei võtnud . 
611	NA	 Enamasti näuguva häälega ja liibujad , alati millegi lunimisel väljas , hoidsid nad sind jõuga tagasi , kui olid juba lipsu otseks seadnud ja minna kavatsesid . 
611	NA	 Nad mossitasid ja vesistasid , ja arvatavasti helistasid kohe kiiresti järjekordsele kavalerile , kui su selg oli jõudnud tänavanurga taha kaduda . 
612	NA	 Tiiu polnud kindlasti mitte esimest tüüpi , sest nooremana ta isegi ei arvanud , et mehele midagi arukat ütlema peaks . 
612	NA	 Ja paariaastase kooselu järel teadis Mehis juba päris kindlasti , et tal polegi midagi öelda , vähemalt neis asjus , mis meest sisuliselt huvitada võiksid . 
612	NA	 Tollal polnud massikultuur veel nii selgelt eristunud kõrgkultuurist . 
612	NA	 Muusika jagunes küll kergeks ja tõsiseks , aga kerge polnud alati just kõige magedam kommerts kogu meeletu masinavärgiga selle äriks muutmisel , vaid tihti lihtsamaid aga siiski respekteeritavaid elamusi pakkuv valdkond . 
612	NA	 Biitlite buum oli täie raskusega kohale jõudnud meilegi , aga , tulnuks need neli noorukit Tallinna , vaevalt leidunuks siin kümme tuhat puberteediealist plikat , kes üksteist laiaks tallates hüsteerilise kriiskamisega ansambli teed palistanuks . 
612	NA	 Niisiis võis Tiiu vaimustust neist ja kõigest muust seesugusest ikkagi veel teatava üleoleku , aga mitte lausa põlgusega võtta . 
612	NA	 Kirjanduse teema oleks tema puhul muidugi tühi vaev olnud . 
612	NA	 Ta ei lugenud praktiliselt üldse mitte midagi . 
612	NA	 Polnudki ju midagi sellist , mis temasugusele vastuvõetav olla võinuks . 
612	NA	" Segali "" Armastuse lugu "" oli siis vist veel ilmumata . "
613	NA	 Kujutav kunst oli teema , kuhu Mehis nagunii enamasti kedagi ligi ei lasknud . 
614	NA	 Ema oli Tartus õppimise ajal Pallaslastega lävinud , oli seal ateljeedes koolitust saanud . 
614	NA	 Ta oli Pallaslane läbi-lõhki , ta ei joonistanud värvidega , ta lõi oma pildid õhust ja valgusest , ühesõnaga — maalis . 
614	NA	 Poisi eelkooliaastatel , kui maalitarbeid praktiliselt hankida võimalik polnud , ema põhiliselt küll akvarellis või tegi söejooniseid . 
614	NA	 Paberit polnud ju sada . 
614	NA	 See kollakas , hatune ja suure puitmassisisaldusega tahvelpaber , mis liikumas oli , ei kannatanudki akvarelli . 
614	NA	 Samuti talusid joonistusbloki lehed ainult kuiva pintsli tehnikat . 
614	NA	 Vähenegi ujutamine kiskus paberi lohku ja kortsu , nii et värv voolas , kuhu jumal juhatas . 
614	NA	 Aga söele sobisid need küll . 
614	NA	 Nagu aegki , olid tollased pildid enamasti rohmakalt must-valged . 
615	NA	 Hiljem tulid nii tempera kui õli , tuli lõuend ja krundid-lakid , kogu see värvide imeline maailm . 
615	NA	 Poiss kasvas armastama Rembrandti ja Leonardot , eriti aga muidugi peredvižnikuid ja loomulikult impressioniste . 
615	NA	 Kõigest sellest polnud ta ealeski kellegagi peale ema rääkida saanud , sest inimesi , kellele see korda oleks läinud , lihtsalt ei olnud tema ümber . 
615	NA	 Isegi paljas mõte Tiiuga neid asju jagada tundus naljakas . 
615	NA	 Juba mõnda aega ei õnnestunud tal tüdrukut enam näitustele meelitada . 
615	NA	 Ja peale paari lillemaali ema pintsli alt , ei olnud tal oma toa seinal midagi , sest Tiiu lihtsalt ei tahtnud . 
616	NA	 Teatriga oli lugu veidi teine . 
616	NA	 Tüdruk võttis meeleldi vastu ettepaneku mõnele komöödiale või operetile piletid osta . 
616	NA	 Vahest nõustus ta istuma ka tõsisematel etendustel . 
616	NA	" Ja mis imet — Noorsooteatri pööraselt avangardistlik , teravmeelne ja meisterlikult täpne "" 80 päevaga ümber maailma "" ajas Tiiugi vaimustusse . "
616	NA	 Kuigi pärast tuli välja , et põhjuseks , miks ta seda üldse vaatama nõustus , oli mingi osatäitjate abieluklatš . 
617	NA	 Kõigest sellest hoolimata pidas Mehis seda vahekorda õnnestunuks , sest kõike korvasid ööd . 
617	NA	 Nüüd , kus nende ööde külv oli idanema hakanud , pidid paljudki asjad muutuma . 
617	NA	 Ja , taipamata veel , milline see muutus saab olema , Mehis tajus koos lausa põletavalt valusa kiindumusega ka teravat pettumust . 
617	NA	 Mitte kunagi enam pole tal lootust lähima inimesega ühiseid mõtteid mõelda . 
618	NA	 Ta ei tunnistanud endale , kuigi kusagil aju keldrikorrusel teadis — see lähim inimene oleks pidanud olema Lee Talur . 
619	NA	 Leega ei kohtunud ta enam niipeagi , sest tüdruk oli kuhugi kaugemale õppima sõitnud , ja kui nad siis kunagi kolme aasta pärast hetkeks kokku juhtusid , süttis mehes korraks kõik uuesti , aga siis oli juba ammugi hilja . 
620	NA	 Erma Tõnn sõidutas nad oma ametiautoga Pärnu maanteele . 
620	NA	 Oli oktoobripühade eelne aeg , külmetas kergelt , hall linn oli täis punaseid loosungeid , nukker päike viirastus läbi kollaka pilvekihi . 
621	NA	 Eesti Nõukogude Sotsialistliku Vabariigi nimel ... 
621	NA	 Jutt , mida see imal mees neile peale luges kippus irvitama ajama . 
621	NA	 Mehis näris põse seestpoolt kupale , et vähegi soliidne näida . 
621	NA	 Sõlmitagu abielusid taevas ja kinnitatagu seda altari ees või sooritagu linnapea asetäitja see protseduur asjalikult ja kuivalt ! 
621	NA	 Selline diletantismist nõretav imalus oli lihtsalt tobe ! 
622	NA	 Ermad olid kogu komplektiga , Ervin , rusikasuurune lipsusõlm siidsärgi kaelaaugus , õlakas ja rinnakas ja natuke ka kõhukas , aga ikkagi kuidagi marginaalne veel hoopis kopsakamaks kosunud ja musta siidi riietatud naise kõrval . 
622	NA	 Märt , valged juuksed turris , põsed punetavad ja pungis . 
622	NA	 Mõne ainsa abieluaasta jooksul oli ta pilk veelgi tohmakamaks ja hägusemaks muutunud . 
622	NA	 Ta ehitas . 
622	NA	 Oli ühe maja juba valmis ehitanud ja maha müünud ning ehitas uut , öeldes ise , et kolmas on paras endale jätta . 
622	NA	 Naisega koos moodustasid nad nagu võitluspaari , valmis ühisel jõul murdma läbi selle vaenuliku maailma . 
622	NA	 Muu polnud oluline ega jõudnud ka täielikult nende teadvusesse . 
623	NA	 Tõnn oli lühikese ajaga kena karjääri teinud , oli toiduainete tööstuse ministeeriumis mingi väike ülemus , igatahes auto ja kabinet olid tal juba olemas . 
624	NA	 Seppmeistrid olid selles seltskonnas paratamatult külalised . 
624	NA	 Neid koheldi ülevoolava lahkusega , andes mõista , et neid sallitakse küll , ärgu nad nii tagasihoidlikud olgu . 
625	NA	 Mehis oli hommikul tund aega varastanud , töö juurest läbi lipanud , oma toa rahvaga kiiresti pudeli tühjaks rüübanud . 
625	NA	 Vaevalt sada grammi talle endale sealt jätkus , aga ta väitis naljatoonis , et muidu mõni võib imestada , kuidas ta ometi kaine peaga naise võttis . 
625	NA	 Ise ta seda just niiviisi sõnastaski , et kuidas siis ikka nii ? 
625	NA	 Aga kuidas siis veel , küsis ta endalt nüüd ? 
625	NA	 Kui ta teaks , mis on armastus , siis ta ka ütleks , kas ta võttis naise armastuse pärast ... 
626	NA	 Ja oligi kõik . 
626	NA	 Mõni tund kõrtsilauas , ja pärast taksoga koju . 
626	NA	 Tiiu oli nõus — nad ei lähe Nõmmele nende jaoks valmis seatud tuppa kõrge padjakuhila ja sulgtekiga voodisse , et hommikul enda kallal labast nalja teha lasta . 
626	NA	 Selles mõttes oli Tiiu temaga tõeti ühel meelel . 
626	NA	 Ja polnud ju võimatu , et ta oligi paariaaastase kooselu jooksul midagi ka õppinud . 
627	NA	 On poisikeselikult vastutustundetu ja silmakirjalik end kõiges üksnes ohvriks mõelda ! 
628	NA	 Vanamees ohkas ja keeras end selili , ajas käed laiali , pingutas kogu keha , pigistas sõrmi rusikasse . 
628	NA	 Milles sa siis Tiiut õieti süüdistad ? 
628	NA	 Et naine täitis oma osa ? 
628	NA	 Just seda ta tegema pidigi , ja Mehis oli alati imetlenud abikaasa sirgjoonelist julgust teha nimelt seda , mida ta teha tahtis . 
628	NA	 Sest Ega Mehis ei olnud ju mingi hiilgepartii . 
628	NA	 Liigne ausus ja nukravõitu vaimne kultuur pole ealeski kedagi läbi eluproosa kõrgetele tippudele kandnud . 
628	NA	 Seda teadis Tiiu ju vaistliku tarkusega algusest peale . 
628	NA	 Mehis oli kooliplikale lihtsalt meeldinud , see oli oma valiku teinud ja läks talle omase kõhklematusega kord võetud suunas . 
628	NA	 Ja kes siis lõpuks oli süüdi ? 
628	NA	 Tüdruk , kellel polnud kunagi võimalikki olnud õppida veidigi avaramalt mõtlema , sest peale jõukuse ahnitsemise ei sisaldanud maailm tema ümber mitte midagi muud ? 
628	NA	 Või tema ise , kes lasi end ilust ja noorusest pimestada , ei suutnud sõrmi eemal hoida ? 
628	NA	 Kuigi teadis ... 
628	NA	 Kas teadis ? 
628	NA	 Jah ja ei ! 
628	NA	 Selles eas me ju kuidagi ei usu , et elu karm argipäev kehtib ühesuguse kiretusega peale kõigi teiste ka meie enda suhtes . 
629	NA	 Üks oli selge — sinna kolm ja pool korda kolm koma kaks meetrit suurde ühiselamutuppa ei mahu nad kolmekesi kuidagi ära . 
629	NA	 Aga tema ei olnud Erma Märt , kes võis oma autojuhiameti sobitada kas mõnda mullatööfirmasse , betoonitehasesse või saeveskisse , kuidas just parajasti tema ehitusele kasulik oli . 
629	NA	 Mehis oli seotud oma võrdlemisi kitsa erialaga , ja kui ta ei tahtnud leemendada trafoõilist või immutustõrvast kleepida , siis pidi ta läbi ajama palgaga alla saja rubla kuus . 
629	NA	 Tollal olid juba kooperatiivelamud , ja need olid siis veel mõistusele haaratava hinnaga . 
629	NA	 Aga noorel perel ei jäänud ju vaba raha kusagilt üle . 
629	NA	 Oli üks võimalus , mida tema valdas , need olid elektritööde projektid individuaalehitajate ja väikeasutuste , näiteks garaažikooperatiivide tarvis , mis ei teinud just rikkaks ja nõudsid päris tublisti aega , aga teenida ikkagi sai . 
629	NA	 Ja nii ta siis istuski õhtutundidel töö juures ning vaevas silmi , selle asemel , et paberipoognale väljamõeldud lugusid kribida või filosoofiat ja psühholoogiat ahnitseda . 
630	NA	 Nad töötasid tollal ühes asutuses , ta oli värske ökonomisti ülemustele näha toonud , ja heledad lokid ning rõõmus hääl olid seal oma töö teinud . 
630	NA	 Tiiu oli kodus selle üle naernud . 
630	NA	 Oli maruvahvalt suurt , jõulist , karjäärihimulist meest matkinud , oli käsi hõõrunud ja Mehise tooli ümber käinud . 
631	NA	" "" Kui noorel daamil on tõeti , kuidas nüüd öelda , tahtmist ... ee ... kaasa lüüa meie ühises ürituses ee ... "" "
632	NA	 Mehis oli vaid hapult muianud . 
632	NA	 Ta teadis surmkindlalt , et ülem ei jäta juhust proovimata , ja seda ta ka Tiiule ütles ning sulas tolle heledast naerust . 
632	NA	 Temal polevat ju tõesti targemat teha , kui selle vana mehe madratsiks hakata , eks ! 
633	NA	 See vana mees oli tollal neljakümnene , ja ta valis oma sekretäre ainult blondide hulgast . 
634	NA	 Käib seniks küll , kui pikale puhkusele saab , oli Tiiu naernud . 
634	NA	 Sest pole ju mõtet kuhugi kaubandusorganisatsiooni minna , seal on kõva konkurents niigi . 
634	NA	 Lähed ja tuled kohe ära Nii ei võetagi sind tõsiselt ! 
635	NA	 Enne veel kui naine silmapaistvalt trullaks hakkas minema , oli ta end kollektiivi sisse söönud . 
635	NA	 Fanfaarina kõlavat häält , naeru ja kontsaplaginat oli alati koridorides kuulda . 
635	NA	 Uus sekretär näitas heldelt oma maailmaklassi jalgu , vaks kõrgemalt , kui seni võimalikuks peeti , sest minimood oli üle mitme põlvkonna nagu veeuputus inimkonda ahistama tulnud . 
636	NA	 Kõik käis Tiiu kaudu , arved ja haiguslehed , teadaanded ja kollektiivsed väljasõidud . 
636	NA	 Ja terve kari kolleege leidis iga tund vähemalt viiskümmend minutit asja sekretäri laua juurde . 
637	NA	 Mehis muigas omaette . 
637	NA	 Kui ta üldse naisi tundis , siis antud juhul võis ta kihla vedada , et pealetükkivus oli selle eksemplari puhul kõige ebaõigem taktika . 
637	NA	 Halastamatult lubav ja irooniline , pani Tiiu end maksma , nii et isegi peremees näis vahel südame järele kobavat . 
638	NA	 Nad on nii naljakad — nagu automaadid , lõkerdas noorik kodus . 
638	NA	 Vaata neile korra langetatud päi , nii alt üles ja läbi ripsmete otsa , ja juba ongi šokolaad ja lilled ja mõni küsib arglikult , et kas ei võiks kunagi kohvikusse minna ... 
639	NA	 Kes küsib ? 
639	NA	 Mehis ei kavatsenud sellisel puhul küll eriti pühitseda . 
639	NA	 Tema nooruse kampades oli valitsenud sõbra õiguse austamine . 
639	NA	 Isegi sel määral , et juhtus mõni oma-kutt sulle piigaga linna vahel vastu , ei teretatud teda kunagi esimesena . 
639	NA	 Polnud teada , kas mehe mängu sobisid just sinusugused sõbrad . 
639	NA	 Katset oma näppu sõbra meepotti toppida hinnati vastu vahtimist saamise vääriliseks . 
639	NA	 Niisiis , kes ? 
640	NA	 Noh , oli asju , mida Tiiu Seppmeister neiuna Erma ei kavatsenud üldsegi endale keelata lasta . 
640	NA	 Ja mehel jäi üle ainult loota , et noorproua omas seisundis abielurikkumisest ei hooli . 
641	NA	 Ta muutus aina kaunimaks , õitsvamaks , kuigi kõht juba käe all tuntavalt ümardus . 
641	NA	 Ja mees oli lõhkemas tunnetest selle naisekeha ja temas kasvava uue elu vastu . 
642	NA	 Tunnista ükskord , et sa oled ka pööraselt õnnelik olnud ! 
642	NA	 Õnn on tihtipeale väljakannatamatult valus . 
642	NA	 Tunnista ! 
643	NA	 *** 
644	NA	 Üksildastel öödel jõuab mõndagi mõelda , ka palju asjalikku . 
644	NA	 Hommikul ei hakanud ta proovimagi mõõgatoorikut käiata , sest teadis kindlasti selle võimatu olevat . 
644	NA	 Pikka , lamedat eset tuleb viimistleda käiaketta otspinnal . 
644	NA	 Ja kuna käi oli seina ääres , siis tera lihtsalt läheb seina vastu . 
644	NA	 Seda ei saa töödelda . 
644	NA	 Ka vanu põrandaid lõhkuma ja uusi ankrupolte betoneerima hakata ta ei tahtnud . 
644	NA	 Selle asemel tegi ta käia alusraamile pikendused ja keevitas need jalgade külge , tuues masina nii seinast eemale . 
644	NA	 See võttis peaaegu kogu ennelõuna . 
644	NA	 Siis istus ta väljas päikese kätte ja uuris tükk aega terasepist ning visistas helitut vilet . 
644	NA	 Ta teadis , miks ta viivitab . 
644	NA	 Ta polnud oma asjas millegipärast kindel ja otsis ajapikendust . 
645	NA	 Vigu oli palju . 
645	NA	 Peamine oli muidugi seotud terasoontega . 
645	NA	 Need olid sakilised ja kõverad . 
645	NA	 Kord matriitsi , kord haamripinni otsajälg sügavamal kui tarvis . 
645	NA	 Ka soonte kaugus tera kontuuridest polnud kogu aja sama . 
645	NA	 Teades ette , kui tülikas saab olema selle õigeks käiamine ta vist viivitaski . 
645	NA	 Ta oli endale vastamata jätnud küsimuse , miks neid sooni vaja on , ja just selle tõttu ta ka ei teadnud , millised need täpselt olema peavad . 
645	NA	 Sest ka niisugune vaataja , kes asja sisuliselt ei valda tunneb vaistuga ära , kas vormis on veenvust . 
645	NA	 Funktsionaalne ongi veenev . 
646	NA	 Terase pind oli üleni tuhkjas-sinine ja sügavalt krobeline , nagu iga sepis , mis liiga palju kuumutada on saanud . 
646	NA	 Ja kivikesega koputamisel andis see heli , mis mehele üldse ei meeldinud . 
646	NA	 Saeleht näiteks laulab viiulina . 
646	NA	 Kui ese vastab löögile puhta , harmoonilise kõlaga , on asjad korras . 
646	NA	 See terasetükk lausa ei kirisenud , aga midagi teravat oli ta hääles siiski . 
647	NA	 Alles peale lõunat ja lõunauinakut , kui Mirjam oma järjekordsete proovitöödega kohale purjetas ja nad nende kallal tükk aega arutlenud olid , kui ta naisele autoemailide pudelikesed käte andis — tehku prooviks värviga katmist , hiljem jõuavad kuumutada , et email kivistuks , alles pärast kõike seda lasi mees käia käima ja lähendas teratooriku pöörlevale abrasiivkettale . 
647	NA	 Ühtlane valge sädemetevihk paiskus sealt ta kätele . 
647	NA	 Selle torkimist oli hea tunda . 
647	NA	 Ainult peenestruktuuriline kõrge margiga teras annab sellise valgusekoonust meenutava sädemepilve . 
647	NA	 Ja hingevaev hakkas kiiresti kahanema , sest iga töökäiguga muutus ese ta käes üha ilusamaks ja viimistletumaks . 
647	NA	 Ei tera- ega seljaküljel olnud kuigi palju sisselööke . 
647	NA	 Sepistamisel , kui pealelööja eksib ja tabab pinda vasara lauba nurgaga , võivad tekkida kergesti sügavad lohud . 
647	NA	 Et neid välja käiata , tuleks eraldada arutult metalli , mis on sageli pealegi vormi jaoks vajalik . 
647	NA	 Villut võis pealelööjana kasutada küll . 
648	NA	 Lai oli see tera siiski ülearu . 
648	NA	 Aga esialgu ei hakanud Mehis seda kitsamaks käiama , sest üldpilt tuli sobitada soontega , ja ta ei teadnud , millised need tal lõpuks välja kukuvad . 
649	NA	 Igatahes paari tunni pärast , kui ta ise ja arvatavasti ka Mirjam käia kriiskamisest kurt oli , pani ta töö lõpuks käest ning raputas kitlilt käiapuru . 
649	NA	 Ta nägu kirvendas , sest katteta käi nagu see sellise töö puhul olla vaid saigi , paiskab suure hulga prahti ka näkku . 
649	NA	 Raputanud kaua juukseid ja pühkinud laupa , võttis mees kaitseprillid eest . 
649	NA	 Ta oleks võinud täna veel jätkata , aga ta oli jõudnud seisuni , mis tõotas uusi hingevaevu . 
649	NA	 Päris kenade selja- ja terapoolefaaside vahel jooksid need hallid sakilised sooned , mis olid pealekauba veel ka liiga kitsad . 
649	NA	 Ta pidi mõtlema . 
650	NA	 Mirjami kalade ja lindudega medaljonid olid lõbusateks puna-sini-rohelisteks muutunud . 
650	NA	 Metalli peegelpinnad ei olnud enam üksi . 
650	NA	 Meister otsis suure plekitahvli ja seadis selle ääsile mõne kõrgema rauakolakast jala otsa ning tegi tule üles . 
650	NA	 Tasane , madalaks seatud leek kuumutas pleki mõne minutiga peaaegu punaseks ja mees keeras tule maha ning ladus medaljonid sellele pannile . 
650	NA	 Sada kakskümmend kraadi kahe tunni jooksul , öeldakse . 
650	NA	 Tema ütleb , et lahusti tuleb lasta välja aurata , see ongi kogu tarkus . 
650	NA	 Värv kristalliseerub ja muutub kõvaks . 
650	NA	 Selle temperatuuri juures pool tundi ! 
651	NA	 Ta istus , toetas selja seinale ja tabas endalt naise kirsipunase , sügavuses kuidagi hullult lõõmava pilgu . 
652	NA	 Ei , ta peseb end puhtaks , sest metallipuru sööbib nahas . 
652	NA	 Ja keedab ehk ühe kohvi ? 
653	NA	 Vastust ootamata mees tõusis ja lahkus , ronis trepist üles , loopis tööriided esiku põrandale . 
653	NA	 Paljas nagu porgand , pani ta kohvimasina lurisema ja käis siis mõnuga vee all . 
653	NA	 Toppinud puhtad riided selga , sugenud oma pikad salgud kuklasse ja seal ühte punti rehitsenud , võttis ta kohvikannu , leivataldriku , lahti lõigatud vorsti ja ka pudeli punase veiniga . 
653	NA	 Lihtsam olnuks Mirjam üles kutsuda , aga seda viga oli ta otsustanud vältida . 
654	NA	 Neil oli põhjust klaase kokku lüüa , sest esimene ühistöö oli lõpuks tulemuse andnud . 
654	NA	 Valminud medaljone võis kõhklusteta müügiks pakkuda . 
654	NA	 Uks ristseliti , et emailivingu välja lasta , istusid nad puhta paberiga kaetud töölaua taga ja libistasid peost läbi neid , alles sooje iluasjakesi . 
654	NA	 Lõbusad ja täiesti omanäolised igatahes ! 
655	NA	 Punetav õhtupäike heitis uksest üle põranda avarduva valguslaigu ja väljas traadil sädisesid õhtused pääsukesed . 
655	NA	 Siis avati kuskil uks ja tümm-tümm-tümm põrkus rütm neile kõrvu . 
656	NA	 Mirjami näol süttis elevus . 
656	NA	" "" Oh ! "
656	NA	" Tahaks tantsida ! "" "
657	NA	 Tantsi , kui tahad ! 
657	NA	 See nüüd küll pidi just puudu olema ! 
657	NA	 Selle vaibakloppimise plätsu saatel karata ! 
658	NA	" Kuuldavalt ta ütles : "" Minu tantsud on tantsitud . "" "
659	NA	 *** 
660	NA	 Ta oli selle sõnastanud ja see andis talle kogu õhtuks mõtlemisainet . 
660	NA	 Nende tantsud näisid ka tantsitud olevat , kuigi Tiiu polnud veel kahekümnenegi . 
660	NA	 Aga ta oli nagu emalaev , pikkusest laiem ! 
660	NA	 Talle ennustati kaksikuid , kuigi arst seda ei kinnitanud . 
660	NA	 Keset saabuva kevade sulaveeloike ja määrdunud jääd tuli ta pikkamisi ja ettevaatlikult jalaga teed kobades kodu poole ja Mehis vaatas teda aknast . 
660	NA	 Naer kippus peale . 
660	NA	 Naine ei näinud ju jala ete ja pidi seetõttu kõndima nagu pime . 
660	NA	 Mees ootas ja muutus rahutuks . 
660	NA	 Tiiu oleks igal juhul pidanud juba trepist üleval olema , aga koridorist ei kostnud samme . 
660	NA	 Äkitsi ärevile läinud , tormas ta vaatama ja leidis Tiiu alumise trepiastme juures käsipuule toetumas , alahuul hammaste vahel ja silmad hirmust suured . 
661	NA	 Oli muidugi liialdus , kui ta pärast väitis , et tõi naise süles üles , aga talle vähemalt näis nii . 
661	NA	 Ei olnud ju midagi erakordset lahti . 
661	NA	 Tuli see , mida neil päevil oodata oligi . 
661	NA	 Ta jooksis mõne sammu kreemvalge auto kõrval ja lehvitas läbi klaaside . 
661	NA	 Siis oli ta üksi keset võõrast linna , üksi nagu hunt metsas . 
661	NA	 Ta leidis end ühiselamutoast , mis kõmises tühjusest . 
661	NA	 Ta surus käed rusikasse ja kükkis korda kakskümmend , hoidis hinge kinni , kuni füüsiline vaev teadvusse jõudis ja närvipinge pisut järele andis . 
661	NA	 Seepeale tegi ta seda , mida tegid tollal enamasti kõik tulevased isad . 
661	NA	 Tookord polnud juttugi peresünnitusest . 
661	NA	 Uks löödi ühe osapoole nina ees kinni ja ta pidi ootama , kuni asjad on lahenenud ning tal lilledega selle ukse taha minna kõlbab . 
661	NA	 Mees läks esimesse alkoholiga sööklasse ja tellis pudeli veini . 
661	NA	 Talle sigines peagi lauda mingi härrasjoodik , veidi kulunud ja natuke karva kasvanud kaelaga aga muidu täiesti respektaabel seltskonnainimene , ja nad rääkisid mingeil kõrgfilosoofilistel teemadel , mis tal juba hommikuks peast olid pühitud . 
661	NA	 Sest ärgates , suu paks ja süda kloppimas , küsis mees hallilt laelt oma pea kohal , kas ta äkki sellele kadjakale südant ei puistanud ? 
661	NA	 Aga ühtainsatki sõna Tiiust ei suutnud ta igatahes kõige muu möga hulgast meenutada . 
661	NA	 Ajanud dressi selga , koperdas ta alakorruse fuajeesse ja torkas mündi kriibitud ja roosteplekilise taksofoni pilusse . 
662	NA	 Üles tagasitulekuga läks tal aega , sest mees jäi igal kolmandal astmel seisatama ja pomises endamisi . 
662	NA	 Laupäeval , viieteistkümnendal aprillil , tuhat üheksasada kuuskümmend seitse ! 
662	NA	 Laupäeval ... 
662	NA	" "" Teile sündis poeg . "
662	NA	 Neli kilo kuussada grammi . 
662	NA	 Mitte poeg , vaid mees ! 
662	NA	" Ema tunneb ennast hästi . "" "
663	NA	 Kas ta tervisi ikka oskas saata ? 
664	NA	 Toas oli ta korraga põlvili põrandal , laup kušetile toetatud ja nuuksus nagu loll . 
664	NA	 Ta oli tõesti Tiiu pärast kartnud ! 
665	NA	 Raputanud end lahti neist mälestustest , meenutas Mehis , et ta oli ju alustanud tantsimisest . 
666	NA	 See oli omaette pikk tee olnud — higiste peopesadega nolgist eneseteadliku peolõvini . 
666	NA	 See oli terve teadus ja sport ja võitlus , kõik kokku . 
666	NA	 Kuulsuse väljad ! 
667	NA	 Sellest ajast , kui tal Tiiuga püsiv vahekord tekkis , jäi tants kõrvaliseks asjaks . 
667	NA	 Polnud ju üldse huvitav kogu aja üht ja sama naist tantsitada . 
667	NA	 Polnud erutust , soorituste rõõmu , midagi ei olnud . 
667	NA	 Pealegi Tiiu ei osanud kuigi hästi tantsida ega hoolinud ka õppimisest . 
667	NA	 Polnud selle naise tugevaim külg ennast juhtida lasta . 
667	NA	 Ta oli partneriks ka natuke liiga lühike . 
667	NA	 Ilus pikk tantsusamm jäi poolikuks , kui abikaasa varvas kogu aja talla alla kippus sattuma . 
667	NA	 Viimane pool aastat oli loomulikel põhjustel üldse vahele jäänud . 
668	NA	 Hingetulvast luriseva ninaga abielumees keetis hommikukohvi ning mannaputru ja mõtles nagu kauget noorust meenutades , et kõik see , mis alles mõne aasta eest näis moodustavat ta elusisu , oli juba tegelikult mööda . 
668	NA	 Selle asemele asusid praktilised mured . 
668	NA	 Ei teda ega Tiiut võtnud linn elamukooperatiivi nimekirja . 
668	NA	 Enne tuli olla kirjas korterisaajate järjekorras . 
668	NA	 Aga selleks pidid olema antud asustatud punktis sissekirjutatuna elanud kaheksa aastat . 
668	NA	 Ajutist sissekirjutust tudengite ühiselamusse ei loetud . 
668	NA	 Niisiis oli temal neid aastaid kaks ja pool ja Tiiul viis . 
668	NA	 Kahepeale kokkugi ei tulnud norm täis . 
668	NA	 Oli kaks põhimõttelist võimalust — leida korter eramajas või saada ametikorter . 
668	NA	 Ei üks ega teine olnud tõenäoline . 
668	NA	 Jäi kolmaski lootus — otsida töökoht väljaspool Tallinna , kus antakse ka peavari . 
668	NA	 Tema ehk oleks nõustunudki , aga Tiiu teatas kategooriliselt , et sinna peab Mehis siis küll üksi kolima . 
668	NA	 Temal on linnas igatahes kodu olemas . 
668	NA	 See oli Nõmmel ja ka Mehis oleks tinglikult ärklikorrusele ära mahtuda võinud , aga nüüd ütles tema omakorda , et sinna peab Tiiu küll üksinda kolima . 
668	NA	 Ta võis Ermasid taluda kaks korda kuus pealelõuna kohvilauas . 
669	NA	 Kui ämm vahest auruveduri häält tehes end ukse vahelt sisse pressis , oli mehel alati just siis vaja töö juurde lipata , sest seal oli kindlasti avariiolukord . 
669	NA	 Ega nad riius ei olnud ! 
670	NA	 Nüüd tuli leppida ühega kahest — kas taluda ämmaga ühe katuse all elamist või leppida sellega , et pereliikme kohta on kolm ruutmeetrit põrandapinda , millest pealegi üle poole oli mööbli all . 
671	NA	 Esialgu näis kõik täiesti võimatuna , sest vähemalt poole uneajast röövis nuttu prigisev inimpamp . 
671	NA	 Toake oli täis mähkmete haput lehka . 
671	NA	 Tiiu oli salkus ja piimane , enamasti magamatusest ja kodus passimise tüdimusest tujust ära , aga mis uudist selles kõiges olema pidi ! 
671	NA	 Nii on see ju kõigil , ja pole kuulnud , et see kedagi tapnud oleks . 
671	NA	 Seepärast tundus lausa kergendusena , kui Tiiu otsustas palgata puhkust mitte võtta ja kahe kuu pärast tööle kippus . 
671	NA	 Ta toppis poisi kotti ja marssis bussile , ämm sai oma mahajahtumata instinkte volipärast rahuldada . 
671	NA	 Õnneks polnud vahemaad pikad ja noor ema jõudis lõunatunnilgi tissitamas käia . 
671	NA	 Õhtuks oli ta küll laipväsinud , ometi aga rõõmsam ja rahulikum , kui kogu aja nelja seina vahel vahtides olnud oleks . 
672	NA	 Sel ajal lahvatas äkki lootus . 
672	NA	 Nimelt oli nende asutus otsustanud ise ka ühe kooperatiivelamu püsti panna . 
673	NA	 Tiiu asemele oli ülemus uue sekretäri võtnud , mis pani Mehise kergelt muigama , sest peremehe mossitav ilme oli talle juba nalja tegema hakanud , enne kui naise seisund üldsusele veel teatavaks saada jõudis . 
673	NA	 Uus blondiin oli märgatavalt küpsem ja väljapeetum . 
673	NA	 Tema juba naeru ei lõkerdanud ! 
673	NA	 Järsku polnud kolleegidel enam päevade kaupa sekretäri laua juurde asja . 
673	NA	 Ja keegi laskis käibele anekdoodi . 
674	NA	 Töökaupa tegema tulnud sekretärikandidaat pole rahul pakutava palgaga . 
674	NA	 Kui palju siis daam sooviks , pärib ülem ja daam vastab , et sada viiskümmend , või natuke peale . 
674	NA	 Seepeale ütleb ülemus , et mis te nüüd , mul saab peainsener sada viiskümmend . 
674	NA	 Seepeale plaksatab daam ridiküli kinni ja tõuseb . 
674	NA	 Eks magatage siis oma peainseneri edasi ! 
675	NA	 Tiiule pakuti tööd arhiivi korrastajana , ühesõnaga võimalust lihtsalt logelda , kui ta logeleja tüüp olnud oleks . 
675	NA	 Aga tema , ajanud halli töökitli selga , kaevas nädalaga välja kogu asutuse lõputuisse kappidesse ja panipaikadesse ladestunud tolmuse paberilasu . 
675	NA	 Kõik toad olid äkki nagu kolimise korratuses , ja sestpeale hakkasid rändama meeletud virnad tarbetut rämpsu hoovile konteinerisse , mille peale majandusülem juba torisema kippus . 
675	NA	 Kõigest kuu ajaga oli süsteem loodud ja asjad hakkasid kiiresti laabuma . 
675	NA	 Peagi valiti ta ametiühinguorganisaatoriks ja nii oli ta jälle keset kõige vilkamat elu ning igaühele vajalik . 
676	NA	 Elamukooperatiivi loomise koosolekul tundus igati loomulik , et just tema selle etteotsa pandi . 
677	NA	 Asju otsustasid muidugi teised . 
677	NA	" Esimese nukra üllatusena ilmnes , et need kooperatiivelamud , mille toonane sissemaks mingi seitse tuhat oli , pole siiski päris kooperatiivid , vaid "" elanike vahendeid ehitusse kaasatult rajatud korterelamud "" Selliste hind oli hoopis midagi muud , kui nende tõelisel omast taskust makstaval korteril , ja nii tekkis küsimus , kust nemad selle raha võtaksid . "
677	NA	 Alustuseks oleks vähemalt kümme tuhat tarvis läinud . 
677	NA	 Tiiule kui esimehele otsustati siiski erand teha . 
677	NA	 Nad laenasid natuke äialt juurde ja said oma neli tuhat lauale panna . 
677	NA	 Tulevik näis aga üpriski segane . 
677	NA	 Kust nad selle raha kokku küll kraabiksid ? 
678	NA	 Tiiu ei muretsenud . 
678	NA	 Jääb puudu , müüme edasi . 
678	NA	 Selle eest saab tunduvalt rohkem , kui see maksma läheb . 
678	NA	 Selle rahaga saab võlad tasa ja ka uueks ürituseks jääb üle ! 
679	NA	 See tõotas vähemalt kahte-kolme aastat võlgades siplemist , mõtles Mehis masendunult , kuid naine ainult naeris . 
680	NA	 Polnud lootustki , et tal omade harrastuste jaoks veel niipeagi aega jääks . 
680	NA	 Mitte see , et ei jõua kirjutada , et ei ole midagi kõlvulist avaldamiseks , vaid teadmine , et ta vaimne areng jääb lihtsalt kängu ! 
680	NA	 Aga niisugune see elu kord juba oli ja Tiiuga polnud sel teemal mõtet rääkida . 
680	NA	 Juhtus Mehis midagi vahest lugema , imestas naine — aga miks sa niimoodi vahid , miks sa midagi ei tee ? 
680	NA	 Ja kirjutamistest juttu tehes — aga miks sa siis ei kirjuta ? 
680	NA	 Kirjuta mõni raamat ! 
680	NA	 Kui palju selle eest makstakse , miski kolm tuhat ? 
680	NA	 No kirjuta siis ! 
681	NA	 Mismoodi oleks ta saanud seletada , et kirjaniku töö on ka üks neid , mis pisut õppimist vajab . 
681	NA	 Ja esialgu oli ta lihtsalt liiga loll , liiga harimatu ja elukogemusteta . 
681	NA	 Mida ta sellisena oleks kirjutada saanudki ? 
682	NA	 Noorte Autorite Koondisse oli tal aina harvem asja . 
682	NA	 Samuti musta laega saali . 
682	NA	 Meeletu luulevaimustus oli selleks ajaks hääbuma hakanud . 
682	NA	 Uusi nimesid tuli juure märgatavalt hõredamalt . 
682	NA	 Kuuekümnendate põlvkonnale järgnesid veel mõned hilinejad , siis paar nooremat eredat talenti ja äkki oli paus . 
682	NA	 Selle asemel hakkas tooni andma kriitika . 
682	NA	 Jõuti koguni selliste kurioosumiteni , et noored ja erudeeritud kriitikud leidsid nende harrastuse üldse olevat valitutele . 
682	NA	 Iga paberimäärijast grafomaan ei pidanudki ninaga nende vaimse nivooni küündima . 
682	NA	 Nii et kui mõnele ei meeldinud , mida targad inimesed sellest küündimatust loomingust omavahel rääkisid , siis olgu kenad ja pidagu oma harimata suumulgud kenasti kinni ! 
682	NA	 Nemad ise ei loonud , ei kirjutanud , vaid töötlesid tekste . 
682	NA	 See oli eruditsiooni küsimus , mingil intuitsioonil , inspiratsioonil ja muudel sellistel vaimsetel hälvetel polnud sellega asja . 
683	NA	 Mehis Seppmeistrit tõmbas see õhkkond üha vähem . 
684	NA	 Nüüd , järele mõeldes tundus , nagu elanuks ta neil aegadel mingis õnnetuse ootuses . 
684	NA	 Midagi saatuslikku oli nagu juhtumas , mida ta ette näha ja vältida ei osanud . 
684	NA	 Aga saatuse asemel sigines neile hoopis ootamatult auto . 
684	NA	 See oli tuttuus külm-helesinine Moskvitš , millega Tiiu ühel päeva maja ette veeres ja sellest otsustaval ilmel välja astus . 
684	NA	 Otsus oli ka ilmet väärt . 
684	NA	 Mehele keeldus ta seletamast , kust auto pärit ja kuidas ta küll raha kokku sai . 
685	NA	 Kuigi naine startis esialgu hävituslenduri stiilis — gaas peale ja pedaal lahti , oli ta täis hakkamist . 
685	NA	 Hommikul laadis ta poisi tagaistmele ja läks , ning mehele jäi üle mõelda , et sel viisil võib ta ühekorraga kaotada nii naise kui lapse . 
685	NA	 Aga midagi ei juhtunud . 
685	NA	 Õhtuks olid mõlemad tervelt kodus tagasi . 
685	NA	 Poiss juba roomas . 
685	NA	 Poiss oli kõigi sugulaste suur imetlusobjekt ja autokadedusest kalkide nägudega töökaaslastest naistegi hellitada , kui Tiiu ta mõni kord kaasa võttis . 
685	NA	 Tõsise Tõnissoni isuga , oli ta enda juba kümnekiloseks puginud . 
685	NA	 Mihkel Seppmeister , tõeline eesti mees ! 
686	NA	 Mehis pisut häbenes seda harrast kiindumust , mida ta poja vastu tundis . 
686	NA	 Oli vaja olla temaga kahekesi , siis vedeles ta voodis selili , hoidis last kahel sirgel käel enda kohal , riputas kilkavat väntsikut jalgupidi ja rääkis temaga pudikeelt . 
686	NA	 Siis ei tundunud ta isiklike huvide reetmine üldsegi kahetsusväärne . 
686	NA	 Ta ei saanud aru mõnestki tuttavast , kes valisid boheemluse , teinekord lausa nälja ja alkoholi , hülgasid armukesed või ka seaduslikud naised , kui kodune elu segama kippus . 
687	NA	 Kui temal oli valida , kas saada kellekski või kasvatada oma lapsi , siis loomulikult valis ta viimase . 
687	NA	 Järelikult polnud temas juba algusest peale suurmeest ollagi , sest superegota suureks lihtsalt ei saada . 
688	NA	 Aga siis see juhtuski . 
688	NA	 Korraga oli maja tema suhtes kuidagi reserveeritud ja vaikne . 
688	NA	 Ja Tiiu oli mures ning tige . 
688	NA	 Kodus nähvas küsijale , et ena pärimist ! 
688	NA	 Aga juba järgmisel päeval oli ülemuse kabinetis eranõupidamine , kuhu kutsuti ka Mehis . 
688	NA	 Mis siis nüüd saab ? 
689	NA	 Asi oli alanud ühest maksmata arve meeldetuletusest , mille uus blondiin Tiiu asemel ülemuse lauale viis . 
689	NA	 Ja üheainsa robinaga varises kõik kaela . 
689	NA	 Ei midagi kummalist , elamukooperatiivi arvelt oli puudu ligi viis tuhat rubla , peaaegu täpselt see raha , mis auto hinnaks oli . 
690	NA	 Mehis häbenes hiljem , et kaotas närvid ja pistis naist sõimama . 
690	NA	 Autus võttis ta hingetuks . 
690	NA	 Jah , ta sai aru küll , et autot oli vaja . 
690	NA	 Naine ei tulnud muidu lihtsalt kõigega toime , ei jõudnud . 
690	NA	 Aga see oli ju võõras raha ! 
690	NA	 Et maksab tagasi ? 
690	NA	 Huvitav küll millest ? 
690	NA	 Äialegi olid nad võlgu . 
690	NA	 Nende kooperatiivi osamaksud olid kogu aja puudulikult tasutud . 
691	NA	 Muide , see , et mees endast välja läks ja karjuma pistis , päästis naise tõenäoliselt prokuröri küüsist , sest olgu pealegi solvunud , oli ülemus siiski suur ja tugev mees ning blondiini pisarad ja kaitsetus jõhkardist abikaasa ees tegid oma töö . 
692	NA	" "" Olgu see haisukäru kadunud ! "" käratas Mehis ja marssis kabinetist välja . "
692	NA	 Ei raatsinud keelduda , kui peavalitsuse ametiühingust autoostu luba pakuti ? 
692	NA	 Mustlane ka ei raatsinud keelduda , kui hobune koplimulgus hirnus ! 
693	NA	 Ametiühingu organisaatorid , kui autode loakomisjonide korraldajad , saidki reeglina oma load ülemisest ringist , et sõltumatud olla . 
693	NA	 Aga Tiiu oli ju selles ametis alles esimest aastat . 
693	NA	 Kurat võtku , siin lõhnas veel millegi räpase järele ! 
694	NA	 Edasi läks aina kummalisemaks . 
694	NA	 Auto ei kadunud kuhugi , selle asemel kadus riiulilt Eesti Entsüklopeedia . 
694	NA	 See oli pärit ema raamaturiiulist ja pulmapäevaks temale kingitud . 
695	NA	" "" Mis sa sellega teed ? "
695	NA	" Sõnu võid ju raamatukogus vaatamas käia ! "" "
695	NA	 See põhjendus võttis mehe hingetuks . 
695	NA	 Aga valik oli ühene — Tiiu sellisena , nagu ta on , või siis ilma pojata ja üksi ! 
696	NA	 Mõni mõistatus selgus . 
696	NA	 Auto jäi alles , aga kooperatiivi osakust olid nad ilma . 
696	NA	 Naine oli nii valinud , tulemata selle pealegi , et mehega nõu pidada . 
696	NA	 Kes selle raha siis lõpuks teeninud oli ? 
696	NA	 Aga jah , muidugi oli abielusolijatel ühisvara , ja mis imet seal siis on , kui naine seda käsutab ! 
697	NA	 Keset seda närvilist ja omavaheliste riidude aega , kui Mehis puhuti juba lootust kaotama kippus , tuli Tiiu ühel õhtul võidukalt säraval ilmel ja virutas laksuga lauale ühe ametliku paberi , millelt võis lugeda suure kirjaga ORDER . 
698	NA	 Kolmetoaline korter Mustamäel . 
698	NA	 Kui aus olla , siis esimese hooga ei taibanud mees küll enam üldse mitte midagi . 
699	NA	 Mihkel oli tollal pooleteise aastane , paras paterdav naakman . 
699	NA	 Temal oli küll jumala ükspuha , kuhu ruumi ta lahti lasti . 
699	NA	 Ja mida vähem seal kolu jalus oli , seda toredam . 
699	NA	 Kolm kõmisevalt tühja tuba , võlad kaelas ja naine tööta , sest kohe selle korteri saamise järel oli Tiiu avalduse sisse visanud ja kuulutas , et ei taha eluski enam selle asutuse nime kuulda . 
700	NA	 Veel üks avastus . 
700	NA	 Mehisel olid vanad hatusest pruunist papist kaaned . 
700	NA	 Uuel riiulil kohta otsides , lõi ta need korraks lahti ja jäi juhmilt vahtima . 
700	NA	 Need mõniteistkümmend lehte , akvarelli ja söejoonist , mis tal ema töödest olid , olid sealt vahelt kadunud . 
701	NA	 Võttis mõnda aega toibumist , kuni mõistmine kohale jõudis . 
701	NA	 Helmi Seppmeistrit kollektsionäärid muidugi ostsid . 
701	NA	 Ta teadis ka , mis neist oleks tõenäoliselt saada võinud . 
701	NA	 Koos entsüklopeediaga nii poolteist kuni kaks tuhat . 
701	NA	 See oli muidugi arvestatav raha , tema ligi kahe aasta töötasu ... 
701	NA	 Aga kas see korvas kaotuse ? 
702	NA	 Tõeline löök oli veel tulemata . 
702	NA	 Kui ta seda siis kuulis , jalutas ta kaua mööda vihatud Mustamäe raagus kaskedega haljasalasid ja vahtis mornil pilgul süttivaid aknaid . 
702	NA	 Igaühe taga oli kodu , perekond ... 
702	NA	 Ainult mitte enam temal . 
702	NA	 See stiilitu mehike oma juhmi ilmega , kokkusobimatu pintsaku ja pükstega , halvasti seotud lipsuga , see pobiseja ja muganduja , kes osavalt laveeris palgasaajate ja juhtkonna vahel , kaldudes üldiselt kaitsma just viimase huve ... 
702	NA	 Huvitav , kas selle tõttu oligi tal võimalik armukesele ühe aastaga autoostu luba ja korter kinkida ? 
703	NA	 Lõpuks tuli ikkagi koju minna , kus naise vaenulik pilk teda vastu võttis . 
703	NA	 Nende ühine elu oli viimased paar kuud lausa agoonia olnud . 
703	NA	 Mees räntsatas kapi tagant välja sikutatud madratsile ja keeldus sööma minemast . 
704	NA	" "" Nälgi , kui tahad ! "" arvas seepeale abikaasa . "
705	NA	 Nüüd näis see periood lõputuna , kuigi tookord ei kestnud see vist üle paari nädala . 
705	NA	 Tema ei küsinud ja Tiiu ei rääkinud . 
705	NA	 Mihkel virises . 
705	NA	 Kummalgi polnud isu poisiga tegemist teha . 
706	NA	 Kui Tiiu vihkaval pilgul vahest tänitaski — härra ei suvatse , härra mossitab Tema oli igatahes liiga tundlik riiuõhkkonna suhtes . 
706	NA	 Ja ta ei tahtnudki midagi selgeks rääkida . 
706	NA	 Ausalt öelda — ta kartis tõtt . 
706	NA	 Ta võttis oma asjad ja sõitis hoopis koju , küsis selleks mõne päeva töölt vabaks , valetas midagi kokku . 
706	NA	 Ta oli otsustanud , et teeb esimesel võimalusel tagasi ! 
706	NA	 Ja see ju iseenesest tähendas , et ta ei pidanud lugu siiski lõppenuks , sest mis mõtet oleks muidu abielurikkumisel olnud ? 
706	NA	 Ta oli käinud ringi selle mõttega , aga ta kunagised armukesed olid ammugi silmapiirilt kadunud , töökaaslasi , kes arvatavasti asjaga kursis , ei kavatsenud ta igatahes sellesse loosse mähkida . 
706	NA	 Mingid juhuslikud vahekorrad ei tahtnud aga kuidagi õnnestuda . 
706	NA	 Talle ei meeldinud ka üksi naine . 
706	NA	 Igaühel oli midagi viga . 
706	NA	 Ning lõpuks — ta ju teadis , kuidas sellised asjad välja kukuvad . 
706	NA	 Veidi trafaretset koodi — ilus ilm , kas siin ei ole liiga palav , kui jalutaks natuke ... 
706	NA	 Siis mõningast õnnemängu , teeseldud puiklemist , rida piinlikke toiminguid , ja tühi tunne hinges , omapäi minema kõndimine . 
707	NA	 Ema ei pärinud , ema vaatas nukral pilgul ja jättis ütlemata selle , mida poeg isegi teadis tal öelda olevat — seda oligi arvata ! 
708	NA	 *** 
709	NA	 Nagu oodata oli , hüppas drelli padrunisse kinnitatud käiamukkar aina soonest välja ja kriipis töödeldud pinnad ära . 
709	NA	 Milliseid rakiseid ta ka ei ehitanud , töö ei laabunud kuidagi . 
709	NA	 Kui ta siis lõpuks puidust matriitsi meisterdas ja kruustangide vahele koos teraga kinni keeras , nii et käial enam kuhugi kõrvale põigata polnud , hakkas asi lõpuks kuidagi minema . 
709	NA	 Aga puuri pöörded olid käiamiseks aeglasevõitu ja ketas ise pisitilluke , nii et joonkiirus oli naeruväärselt väike . 
709	NA	 Sellises režiimis töö lihtsalt ei edene . 
709	NA	 Metall läheb üleni kuumaks aga ei kulu sugugi õigesse mõõtu . 
709	NA	 Küll aga kulus kõrval asuv puit ja määris käia pinda . 
709	NA	 Kõrbenud kase lõhna oli terve tuba täis . 
709	NA	 Päevatöö tulemuseks oli kolmandik ühe terapoole soont ja see soon oli liiga lai ning madal . 
709	NA	 Vahepeal lootust kaotades , siis jälle ropult vandudes ta küll jätkas , aga oleks parema meelega kõik sinnapaika jätnud . 
709	NA	 Talle oli taas hakanud kummitama kuuselatva peidetud kuulipilduja . 
709	NA	 Miks ei võiks ta selle masinavärgi restaureerida ja kirjad peale graveerida . 
709	NA	 Kinkigu oma majorile , on teisel pensionipõlves vahva naabrite kasse käristada ! 
710	NA	 Ta tundis ennast . 
710	NA	 Meeleheite olukordades tulid talle alati võllanaljad pähe . 
710	NA	 Aga tänagi ei pääsenud ta otsimisekspeditsioonile , sest Mirjam oli taas isuga medaljone töötlemas . 
710	NA	 Naine kiirustas , sest jaanipäev oli ukse all ja igaaastasel folkloorifestivalil ning sellele järgneval pargipeol oli lootust neid iluasjakesi suuremal hulgal müüa . 
710	NA	 On ju teada , et kord minema hakanud kaup läheb ühe hooga . 
711	NA	 Mehis muigas mõttes . 
711	NA	 Saab näha ! 
711	NA	 Mirjam oli just seda tüüpi naine , kes kipub võimaluse korral sohki tegema . 
711	NA	 Materjal , tehnoloogia ja moraalne tugi olid tema poolt , nagu ka idee ise . 
711	NA	 Eks näis , kui palju see pool kasumist naise käsitluses välja teeb ? 
711	NA	 Kulud ei olnud ju üle mõistuse , nii et risk polnud kuigi suur . 
711	NA	 Ei lähe koostöö , siis ta edasisest lihtsalt keeldub . 
711	NA	 Naine ei saa ju ise rauatükkigi kätte , rääkimata selle lihvimisest ja poleerimisest . 
711	NA	 Need kalad olid aga ka veel kujusse käiatud ja ruumiliseks töödeldud . 
711	NA	 Tema osa polnud tõepoolest väiksem . 
712	NA	 Ladunud lõpuks rinnaehted plekkpannile küpsema , jättis ta naise seda värvivingu sisse hingama ja läks ise välja , et korraks ka ometi värsket õhku saada . 
712	NA	 Terve pika päeva oli ta raskete vanade müüride vahel veetnud . 
712	NA	 Ometi oli aasta ilusaim aeg . 
713	NA	 Rondeeli viiv uks oli lahti ja seest kostis tööhääli . 
713	NA	 Ta läks vaatama ja leidis võõrad ehitajad Villu raiutud avausele betoneerimisraketist ehitamas . 
713	NA	 Oli näha , et Grönholm laseb sinna ukse panna , tahab mõisa minevikku eksponeerida . 
713	NA	 Samas mõõtsid ruumi kaks inseneri moodi meest ja vaidlesid millegi üle . 
713	NA	 Prahivirnale oli visatud eskiisimapp ja selle järgi näis , et kavandatakse mingit keerukamat paraadtreppi . 
714	NA	 Mõistagi ei saanud rootslastest parunisool olla kusagil kuldmüntidega täietud rahapada ega ka suurkasumeid andvaid mõisu . 
714	NA	 Aga raha neil siiski olema pidi , kui sellele igasuguse praktilise kasuta hoonele raisata jagus . 
715	NA	 Peremehe enda autot ei olnud mõisa pargiküljel . 
715	NA	 Mehis jalutas paisjärve kaldale . 
715	NA	 Kuigi suurveeaeg oli mööda , ruttas vool endiselt , kandes endas pinnasehägu . 
715	NA	 Tiigiveele laskunud pardid said mõne minuti olla , siis muutus vee rutt tammi ees juba nii hoogsaks , et neil lendutõusuga kiire oli . 
715	NA	 Lehtinud puude ladvus käis varestel ja hakkidel käbe poegade kantseldamine . 
716	NA	 Kõik oli nii , nagu viiekümne aasta eest . 
716	NA	 Polnud ainult lastekodu kasvandike käredaid hääli . 
716	NA	 Keegi ei huiganud möödajooksul , et mis sa memmekas siin vahid ! 
717	NA	 Kuid ega jõhkrus olnud siinse paiga ainus iseloomustaja . 
717	NA	 Algul see muidugi mujalt tulnud poissi vapustas nii et ta muud ei näinudki . 
717	NA	 Aga ta käis ju nendega seitse aastat koos koolis , ja ta pigem õppis neile kaasa tundma , kui vihkama . 
718	NA	 Oli sootuks üks teine , temale tollal täiesti tundmatu nähtus , mis siin pealispinna lähedal olemas oli . 
719	NA	 Esialgu mõistetamatud , enamasti süngeilmelised ja alati vaikivad , olid tüdrukud aja jooksul talle hakanud avanema . 
719	NA	 Tõsi , nende rõõmutusse ja hääletusse saladusemüüri ei küündinud neist naljalt keegi vaatama . 
719	NA	 Aga üldisesse vihkamise õhkkonda sigines pikkamisi põgusaid vaheaegu . 
719	NA	 Esialgu ilmnes see vaid koolipidudel , kui sellesama , praeguseks roostetanud traadipesaks muutunud klaveri saatel tantsiti . 
719	NA	 Midagi nad siis vist juba oskasid , valssi , polkat ... 
719	NA	 Ja puhtaisse valgeisse pioneeripluusidesse riietatud , seks puhuks võimalusi mööda kohendatud soengutega tüdrukud olid tihtipeale kenamad , kui nende taluperedest pärit klassiõed , kellel polnud enamasti suurt midagi pidulikumat selga panna ega ka õhetavaid sõbrannasid abiks ehtimisel nõu andmas . 
720	NA	 Olid ka mõned väga rangelt vaos peetud kiindumused , temal endalgi olid paar sellist , aga pilguvahetuseks need tal jäidki . 
721	NA	 Vanemates klassides siginesid juba mingid paarid , kuid lastekodu juhtkond kandis hoolt , et need karmilt lahutati , saadeti üks osapool lihtsalt minema , teise lastekodusse või kooli lõpetamata mõnda kutsekasse . 
722	NA	 Oli ka lausa eredaid , kogu kooli ja kasvatusasutust erutavaid lugusid . 
722	NA	 Üks selline oli ta enda klassikaaslastega , kuuendas vist . 
723	NA	 Mingist teisest lastekodust läkitati keset õppeaastat neile ingelblond piiga , kelle välimus järsult kõigist teistest erines . 
723	NA	 Ta alati heledate pluuside kaelaavad olid palju avaramad ja kiskusid pilku peidetud saladuste poole . 
723	NA	 Ta juuksed olid silmapaistvalt lokkis , ja naisõpetajate omavaheliste juttudega tahes-tahtmatult kursis olev Mehis sai teada , et piiga keerab ööseks juuksed sisse . 
723	NA	 Mida see tähendas , emaga koos kasvanud poiss loomulikult teadis . 
724	NA	 Mingi saladus oli selle Õilmega kaasa tulnud . 
724	NA	 Tema ei turtsunud nagu vihane kass poiste suunas , vaid vaatas tüüdatud ja andestaval pilgul , kui solvanguid nähvati või näpistati . 
725	NA	 Samas kuuendas käis tollal veel Mehisega neljandas kokku saanud Uuno . 
725	NA	 Poiss oli veidi vanem , aasta või kaks istunud . 
725	NA	 Ta oli mustapäine , juba kergelt vurrukas ja kähedalt mehise häälega . 
725	NA	 Tema polnud lastekodust , vaid rannast , metsavahiperest . 
726	NA	 Selle kuuenda suurel kevadel , kui internaat tühjaks jäänud oli , sigines Uuno ühtäkki uuesti koolimajja ja kippus seal ka ööbima . 
726	NA	 Mehisele ja mõnele tõepoolet kaugetest küladest lastele , kes internaadis terve õppeaasta viibisid , seletas ta midagi segast , et kodus on palav magad...a Oli ka tõesti juba suvealgus . 
727	NA	 Äkki puhkes pahandus . 
727	NA	 Koduste teada internaadis , kooli jaoks ammu kodus , oli Uuno viimased paar nädalat hoopis teadmata kus ööbinud . 
727	NA	 See teadmata paik oli Virgala park . 
727	NA	 Arvatavasti mitte küll jõe ja müüriga piiratud pärispark , vaid parkmets selle ümber . 
727	NA	 Seal kusagil luurati võsast välja kuuseokstest onn , kust leiti paar lastekodust kadunud tekki , mõned lõkketulel tahmunud toidunõud ... 
728	NA	 Blond Õilme kadus lastekodust . 
728	NA	 Kuhu ta saadeti , sellest ajalugu vaikis . 
728	NA	 Seitsmendasse läks Mehis ilma selle klassivennata , sest järeleksameid ei teinud poiss loomulikult ära . 
728	NA	 Koolist teda välja ei heidetud . 
728	NA	 Uimane nagu kevadine porilane , silmis raske kurbus , kõndis see loomu poolest jõhker sell pool järgmist kooliaastat , õppimata vist ainsakski tunniks , ja jäi siis vanuse tõttu pääsenuna koolist ära . 
729	NA	 Kogu see maailmasaladus eksisteeris nende ümber , oli siinses õhus ja vees , nende ujumiskohtades , mis olid rangelt eraldi , poistele ja tüdrukutele . 
729	NA	 See separatsioon polnud muide kasvatajate initsiatiivil tekkinud . 
729	NA	 Lehestiku vahelt välgatavad , omi radu käivad , alati vaikivad tüdrukud valitsesid siiski kummalisel kombel kõigi meeli , püsisid meeles , kui veest tulnud , põõsa varjus pükse kuivaks väänasid ... 
729	NA	 Ja mis kummalisim , kõik see roppus ja labasus , mis neist valdkondadest folkloorina suust suhu liikus , ei olnud vähemalt Mehise peas küll kunagi seotud tema eakaaslaste ja klassiõdedega , ka mitte tihtipeale vägagi avameelselt omi saladusi kõrvaltoas emale pihtivate noorukeste õpetajannadega , vaid mingite isemoodi olenditega üldnimetusega naised . 
730	NA	 Muhedasse meeleollu jõudnud mees läks oma töötuppa tagasi ja kohtas seal lopsakate kastanpruunide juustega ning kirsipunaselt põlevate silmadega naist , kes värvivingust nohu oli saanud ja märgatavalt tujust ära . 
731	NA	 Peremees pidi peaaegu vihastama , sest tundis vägagi hästi selliseid tujusid , mis hakkavad sulle pisitasa dikteerima , kuidas sa käituma pead , eriti millal ei tohi daami üksi jätta ja millal jälle peab ... 
731	NA	 Aga asjal oli lihtsam põhjus . 
731	NA	 Paks Malle oli käinud mingi läbijooksva piimavinkuga , mille ta siia nurka maha oli jätnud , ja nähtavasti oli ta Mirjamilt midagi selles vaimus pärinud , et kas siis nüüd ollaksegi siia sisse kirjutatud . 
732	NA	 Äsja just mõelnud ja meenutanud , rabas meest korraga uskumatu tõdemus — see vilistavalt ähkiv kasimata aam oli Malle Lõo , üks ta enda kunagine pilgukiindumus , ja veerand tundi tagasi oli ta alles olnud niisama ingelblond ja lokkis ja haldjana õhuline lehestiku vahel viirastuv nümf , nagu see patune Õilmegi . 
733	NA	 *** 
734	NA	 Tal oli vaja minna Katkuvälja metsa , aga millegipärast valis ta läände kulgeva suure maantee lagedal paeklindi serval , mida mööda sai Alepõllule . 
734	NA	 Nautides mahedat tuult , mis lõpuks ometi enam mere kargust ei kandnud , kõndis mees suure avaruse keskel . 
734	NA	 Siit nägi üle nõmmemetsade merelegi , lõunasse vaadates paistsid väljad kuni järgmise klindiastanguni kuue kilomeetri taga . 
734	NA	 Eespool algasid metsasalud ja hekkidega varjatud elamud . 
734	NA	 Seal , põlistalude kandis polnud maa veel päris tühjaks jäänud . 
734	NA	 Asunikutalude ala Virgala väljadel meenutas aga pigem mõnd preeriaasulat Ameerikast , kus kolmekümnendate tolmutormid pinnase minema kandnud , nii et elanikel viljatutest paikadest lahkuda tuli . 
735	NA	 Need paepealsepõllud siin oma saviseguse mullaga olid endiselt valmis vilja kasvatama , aga torm oli inimesed teisale paisanud . 
736	NA	 Jälle leidis ta end Alepõllu saalist , suundus aga seekord koridori pidi vasakule , sisenes trepikotta ja hakkas kulunud astmeid pidi üles sammuma . 
736	NA	 Teda valdas imelik rahutus . 
736	NA	 Lapsena alati nautinud nende astmete kõma , püüdnud neid mööda kaalukas rütmis sammuda , nagu oli kõndinud isa , asetas mees nüüd jalgu peaaegu kuuldamatult trepile . 
736	NA	 Teda häirisid tolmu jäänud jalajäljed , ja neid oli siin palju . 
736	NA	 Õpetajate korterite poolses majaotsas võidi küll kolamas käia , aga mingeid erilisi mälestusi ei pidanud enamusel ta kolikaaslaastest sellega seotud olema . 
737	NA	 Enne veel , kui ta ukseni jõudis , meenus talle selle luku võtme tüüp . 
737	NA	 Ta oleks sellise võinud oma kolude hulgast kaasa otsida . 
737	NA	 Aga lukk oli kinni keeramata ja mees astus üle läve järsku mühinal kobrutavatesse mälestustesse . 
738	NA	 Köök oli päris tühi . 
738	NA	 Roostetanud plaadiga pliit üksi ja mingeid tühje pudeleid nurgas . 
738	NA	 Elutoas olid aga pikk laud ja kulunud toolid ning seina ääres riiul See meenutas õpetajate toa sisustust , ja polnud võimatu , et see siin viimati asunud oligi . 
738	NA	 Kolm ja pool meetrit lai , ja neli pikk ruumikene , mis temale lõputu aja kogu selle maailma turvalisust oli kehastanud . 
738	NA	 See asus just saali kohal ja ta mäletas , kuidas omi mänge mängiv või juba siis nokitsemisekirele andunud laps oli tundide kaupa kuulanud läbi põranda kostvat koorilaulu . 
739	NA	 Me saeme , saeme lauda 
740	NA	 Töö aina kihab , keeb . 
741	NA	 Las terashambad laulda , 
742	NA	 See meele rõõmsaks teeb ... 
743	NA	 Või siis kaanonit : 
744	NA	 Vaata Jaaku , vaata Jaaku , 
745	NA	 uhket meest , uhkest meest ... 
746	NA	 Aga ka : Partei meid juhib , uued avarused avab ja kommunismi kõrgustele avab teed ... 
747	NA	 Nagu klaverit , oli käega läbi põranda tunda ka laulvate laste hääli . 
747	NA	 Kogu maja puitkonstruktsioon laulis kaasa . 
748	NA	 Siin , teisel korrusel polnud laudu akende ees , ja välja vaatav mees sai korraga peapöörituse mõttest , et kõik need kümned ja sajad lapsed , kes tema ajal seda maja oma häältega kaasa helisema panid , kelle mängudest kihas ka maja ümbrus , avar taevaalune siin paesel maal , et kõik see inimvägi on lahustunud kuhugi , meie aega , meie igapäevaellu , ja tema , lapsena väljatõugatu ja hilisemast elust kibestunud vana mees on kaotanud kõik need sidemed . 
748	NA	 Pole võimatu , et teda kaevad needsamad silmapaarid iga päev , kui ta ümbruskonnas liigub , et nende teadvusemaastikel on ta ikka veel peene kaelaga ja hellakene , nutmakippuv Idu , kes nüüd tundmatuseni muutununa süngevõitu üksinduses elab . 
749	NA	 Ausalt öelda , tal oli üsna ükskõik , mida temast ka mõeldaks . 
749	NA	 Aga ta pidi tunnistama , et need , keda saatus polnud kuhugi mujale paisanud , kes elasid siin sünnist saati , elasid rikkamat elu . 
749	NA	 Nemad ei saanud sedasi kõigest võõrdunud olla ! 
750	NA	 Kui kunagises kodukorteris oli mees end rahulikult tundnud , siis omal ajal niisama turvaline ja kodune trepikoda tekitas uuesti nimetu ärevuse . 
750	NA	 Nagu jälgiks keegi tema liikumist selles tühjas majas . 
750	NA	 Nii et aknaraami enda taga turbunud lengivaltsi lükanud , tundis ta soojas suves end hulga paremini . 
751	NA	 Esimene üllatus — üle välja otse Ando maja poole viivat põlluvaheteed ei olnud enam . 
751	NA	 Ega ta tahtnudki sinna minna , aga see oleks andnud mälule tugipunkti , sest kaheharuline kuusk jäi selle tee sealpoolsest otsast tunde järgi pisut paremale ja sealt võib-olla saja meetri sügavusele metsa . 
751	NA	 Ta kõndis lõuna suunas , kuni jõudis selle teeni , mida mööda ta viimati Katkuvälja kaudu tulnud oli . 
751	NA	 Välja metsapoolsel serval ta enam tõesti ei teadnud , kas on kuuse otsimiseks liiga kaugele tulnud ja peaks pöörama vasakule või siis veel natuke paremale keerama . 
751	NA	 Metsa piir oli nihkunud . 
751	NA	 Sarapuuvõsaseid karjamaid ei olnud enam . 
751	NA	 Ta seisis ja vahtis , ning äkki tuli tal tüdimus peale . 
751	NA	 Mille pärast peaks ta neid lapsepõlve jälgi veel ajama ? 
751	NA	 Oleks imede ime , kui juba siis suur palgipuu poole aastasaja järel ikka veel alles peaks olema . 
751	NA	 Veel suurem ime oleks , kui sinna otsa kunagi peidetud kuulipilduja selle ajaga alla pole kukkunud või lihtsalt minema viidud . 
751	NA	 Ka mingit lootust seda puud ära tunda ei saanud ju olla . 
751	NA	 Ta mälusilmas oli kõik täpselt tallel . 
751	NA	 Väike välu , kuusk ja selle kõrval poole meetri jagu maast välja ulatuv põllukivi . 
751	NA	 Ando oli pärast relva peitmist selle vastu kusnud ja öelnud , et milkad võiksid koera käest küsida , miks jäljed selle puu juurde pööravad . 
751	NA	 Või nuuskigu ise , saavad teada ! 
751	NA	 Tegelikult ikkagi kaks hirmunud poissi , sellest east väljas , kus relvasekelduste eest üksnes ema käest peksa võis saada . 
751	NA	 Ta mäletas isegi ilma , seda päikesepaistet , mis oli sügissuviselt veidi mahenenud peaaegu nähtamatust pilveloorist ... 
752	NA	 Huupi kõndiv vanamees vahtis teda ümbritsevat maastikku nagu jumala võhivõõrast . 
752	NA	 Ta teadis , et metsad on ammuilma läbipääsmatuiks rähmikuiks muutunud , sest enam ei karjatata nende all loomi ega tehta väludelt käsivikatiga sületäie haaval heina . 
752	NA	 Aga siin , otse paepealsetel kasvavate suurte puude all oli natuke liivast rohukamarat , salguti pähklivõsa ja see oli ka peaaegu kõik . 
752	NA	 Lepp , see metsade umbrohi sellisel pinnasel ei edenenud . 
753	NA	 Mehekõrgune sipelgapesa tuli äkki tuttav ette . 
753	NA	 Kas see peaks olema võimalik ? 
753	NA	 Ja välu hiiglasliku kuusega , mis oksi nagu käsi maa kohal laotas . 
753	NA	 Ta kükkis , ja tõepoolest oli okste all maast välja ulatuv kivi . 
754	NA	 Arvatavasti oli selles metsas vähemalt sada sellist välu , kus võis leida kuuse ja kivi . 
754	NA	 Mälestuses oli kivi rohtu kasvanud , sest kuuse oksad ei ulatunud valgust varjama . 
755	NA	 Mehis Seppmeister taganes läbi võsa metsarajale ja taipas , et just selle koha peal see rada olema pidigi , et ta oli sellele sattumist ette teadnud . 
755	NA	 Ka see oli säilinud ! 
755	NA	 Ta püüdis leida latvade vahelt vaba vaadet kuuse võra tipuosale . 
755	NA	 Ja see oli kaheharuline ! 
755	NA	 Aga seda , kas hargnemiskohas mingit eset olla võiks , ta loomulikult ei näinud . 
755	NA	 Selleks oli võra liiga tihe . 
756	NA	 Mis siis nüüd ? 
756	NA	 Kas tõesti hakata lolli mängima ja püüda üles ronida ? 
756	NA	 Ta polnud mingi teismeline jõmpsikas , vaid kuuekümnele lähenev mees . 
756	NA	 Ta keha protestis mõtte vastu turnida mööda puuoksi , kus lapselgi on raske läbipääsu leida . 
756	NA	 Ja samas kiusas teda nimetu tung , sest me lihtsalt tahame vahetevahel veenduda , et see , mida me mäletame , pole juhtunud unes või kujutluses , et me oleme oma maailmas kunagi tõepoolest elanud . 
757	NA	 Ta haaras alumistest okstest ja pistis tasa kiruma , sest tüvi oli kingataldade all sile ja samblikukihist libe ega pakkunud tuge . 
757	NA	 Suure pingutusega vinnas ta jala oksale ja tõusis sellele seisma ning vaatas alla . 
757	NA	 Juba praegu tundis ta end ebakindlalt . 
757	NA	 Kuid ta jätkas . 
757	NA	 Libistas keha aastaringi okste vahel tühikuid otsides aina korrus korruse jagu kõrgemale , kuni kusagil pooles tüves äkki väljavaate avastas . 
757	NA	 Kogu alusmets oli temast tunduvalt madalamal ja ta nägi sellest üle , nägi põldu ja põllu taga Alepõllu koolimaja , nägi kaasikut selle taga ja kaugemal sinetavat metsapiiri . 
757	NA	 Ta nägi teel sõitvat autot ja üht jalgratturit . 
757	NA	 Ja eneseiroonilise põlgusega küsis ta endalt , mida arvab see jalgrattur , kes ta ka poleks , vanamehest , kes ronib heast peast metsas kuuse otsa ? 
757	NA	 Mida on inimesel teha kuuse otsas ? 
758	NA	 Aga loomulikult ei paistnud ta siit okste vahelt kellelegi silma ja otsustas veel pisut kõrgemale turnida . 
758	NA	 Tüvi paindus ja vabises tema liigutuste taktis . 
758	NA	 Oksad olid palju peenemad , see-eest aga nii tihedad , et ta sugugi enam edasi ei saanud . 
758	NA	 End nihutades ja tüvest eemale kallutades , et väiksematest okstest üle ulatuda , nägi ta kõrvalnägemisega midagi tumedat ülalt sööstmas . 
758	NA	 Surunud end vastu tüve , sai ta jõhkra löögi õla pihta , ja kiireti seljataha vaadates nägi mingeid luitunud räbalaid laiali paisates oksi mööda alla kihutavat pikka eset . 
758	NA	 Kõlatas metalselt , ja vanamees pistis läbi hammaste vanduma . 
758	NA	 Kui vähe puudus , et seesama lapsepõlves peidetud relv oleks ta tapnud ! 
758	NA	 Tulnuks see kolakas talle pähe , siis poleks temast ilmselt enam okstest kinnihoidjat olnud ja ta vedeleks lõhutud kontidega sealsamas kivi kõrval või koguni selle otsas , kus praegu ilmselt lamas Degtjarjovi kuulprits . 
759	NA	 Kümne minuti pärast puistas ta vaiguste kätega juustest ja krae vahelt okkaprahti ning tiris siis trofee päikesevalgusse . 
760	NA	 Naljakas naer tuli ta näole . 
760	NA	 Täiesti kõdunenud kartulikoti ja vihmamantli räbalatest koorus päris ehtne kuulipilduja . 
760	NA	 Kukkumisel oli küll ketas pealt maha tulnud , aga andis tagasi panna . 
760	NA	 Riiv käis raskelt , aga mitte roostest vaid tardunud , õhukeseks ja sitkeks paakunud solidoolist . 
760	NA	 Üks hargi jalgadest oli küll küljest ära . 
760	NA	 Selle kinnitus oli tõepoolest läbi roostetanud . 
760	NA	 Ja sügavat roostet oli laiguti relval ka mujal , aga muidu oli see tapmismasin veel sellises korras , et kõlbaks kuhugi muuseumi eksponaadiks küll . 
761	NA	 Mida sellega teha ? 
761	NA	 Siit oli Virgalasse kaks kilomeetrit , tuli ületada suur tee , mööduda parkmetsas elamutest ja lõpuks rahvarohkest Virgala südamest . 
761	NA	 Ta ei saa seda riista ju kuidagi järel vedada , nagu lapsepõlves neid torusid veetud sai . 
761	NA	 Aga ka süles kanda ei saanud , sest aastakümnete tolm ja kunagine õlikiht moodustasid võika saasta . 
761	NA	 Ja seda oma kolmteist kilo kaaluvat relva kehast kaugel käes kanda on peaaegu võimatu . 
762	NA	 Mees murdis sarapuumadjaka ja sidus kuulipilduja traadiga selle külge rippuma ning võttis kandami ridvaga õlale . 
762	NA	 Ta ei saanud seda asjandust ju metsa alla maha jätta ega viitsinud ka uuesti puu otsa peita . 
762	NA	 Ta oli vana üksildane veidrik , nii et arvaku inimesed temast , kui ta kuulipritsiga keset suvist päeva ringi kolab , just seda , mis neile meeldib ! 
763	NA	 Poole tunni pärast oli ta oma töökoja ukse taga ja pani relva selle kõrvale seina najale . 
763	NA	 Kui ta tammipealse ukse kaudu sisenes ja trepist alla kobistas , ajas teda muhelema mõte , et mõni kolaja on ehk juba toru märganud ja tirib seda praegu kiiruga kuhugi jõeäärse lepavõpsikusse peitu ... 
763	NA	 Aga ei , kedagi polnud . 
763	NA	 Ta tõi kuulipilduja oma töölauale ja jäi mõttesse . 
763	NA	 Käed olid korra juba saastast mustad . 
763	NA	 Ta lahutas relva nii palju kui sai , eraldas ketta ja luku , võttis ära lae . 
763	NA	 Ja imestas selle juures aina , et miski polnud lootusetult kinni roostetanud . 
763	NA	 Seejärel tassis ta kogu selle kolu kuuri alla ja pani vanasse plekkvanni õli sisse likku . 
763	NA	 Sulgenud töökoja välisukse ja vaadanud kõõrdpilguga töölaual vedeleva mõõgatooriku poole , läks ta trepist üles elukorrusele , et end puhtaks rookida ja lõunat seadma hakata . 
763	NA	 Ta teadis küll , miks ta selle tarbetu ja tobeda seikluse ette võtnud oli . 
763	NA	 Psühholoogias nimetatakse seda asendavaks tegevuseks . 
763	NA	 Kui inimene millegi pärast ei taha , ei riski , ei suuda põhilisega tegelda , mõtleb ta endale välja asendavaid tegevusi , luues nii illusiooni , et tal pole vajalikuks lihtsalt aega . 
764	NA	 Miks tema siis ei tahtnud oma mõõka meisterdada ? 
764	NA	 Ise ta ju selle endale kaela võttis , peaaegu surus peale Kaitseliidu ohvitseridele ? 
765	NA	 Ja mõrult muiates ütles mees endale välja tõe — looming on alati eneseületamine . 
765	NA	 Kui asi muutub jõukohaseks ja igapäevaseks , pole see enam looming vaid lihtsalt töö . 
765	NA	 Just vajadus end proovile panna ja saavutada seda , mille saavutamises kindel ei olda , ongi tõukejõud , mille nimel sünnib kõik uus ja põnev . 
765	NA	 Olla pensionieale lähenemas ja ikka alles proovida ... 
765	NA	 Kas ta kahtleb siis endas ikka veel ? 
765	NA	 Või peaaegu teisisõnu — tõenäoliselt pole ta veel lausa vaimne laip . 
766	NA	 Alles hilisel pealelõunal hakkas ta kruustangide vahele keeratud mõõga kallal käiaga tujutult kõristama . 
766	NA	 Töö nõudis puist püsivust ja pakkus vähe mõttepinget . 
766	NA	 Peagi leidis ta end kodust , ema korterist diivanil vedelemas ja mornil pilgul tapeeti vahtimas . 
766	NA	 Oli hilissügis , lumetu aga külmetanud aeg . 
766	NA	 Kuhugi polnud minna , tõepoolest , kuhugi polnud tõesti minna . 
766	NA	 Sest Tallinnas , Mustamäe korteris ei olnud tal enam midagi teha . 
766	NA	 Ta ei talunud vinduvat vaenuõhkkonda . 
766	NA	 Aga sinna diivanile ja ema kaastundliku pilgu alla ei saanud ju ka lõpuks jääda . 
766	NA	 Ta istus õhtusele rongile , mõeldes tülpinult , et peab saabuma hilisel tunnil sellesse pooltühja korterisse , mis pole kodu olnud ega saagi enam selleks , ja tõenäoliselt tõlgendab see valgete juustega lits ta tulekut kui kapitulatsiooni . 
766	NA	 Oli muidugi täiesti võimatu jätkata , aga samas ei suutnud ta kujutada ette abielulahutust , kõige selle alanduse ja häbi laotamist kohtunike ette , ja mis rängim , ta ei suutnud mõelda , et peab jätma poja . 
767	NA	 Umbses pikamaarongis vaguneid mööda kolades ja kohta otsides avastas ta tühja istme . 
767	NA	 Ta küsis vastas istuvalt naiselt , see nihutas mantlisiilu unistelt silmadelt ja äkki lahvatas mõlemapoolne kohtumiserõõm . 
768	NA	 Lee ! 
769	NA	 Lee tuli õppimast , kolm aastat ära olnud . 
769	NA	 Ta oli kõhnemaks jäänud , ta juuksed olid tumedamad , silmapaistva lõikega , tal oli seljas midagi musta ja midagi krellpunast . 
769	NA	 Rouge at noir ruleti värvid . 
769	NA	 Ja Mehis mõtles kiire kõrvalepõikena , et noor daam oli ohtlikus eas , kakskümmend seitse . 
769	NA	 Ei saanud tal olla siin kedagi , kui ta õppima läks , ja vaevalt jäi tal sinnagi kedagi maha , või muidu ei tuleks ta suure pagasiga talvehakul ja üksi siia tagasi . 
769	NA	 Ta kõnekas pilk ja suuhoid olid endised . 
769	NA	 Temas oli veel enam sügavust ja hinge . 
769	NA	 Ja kunagine hingevalu maa saatuse pärast oli asendunud lausa ohtliku hoiakuga . 
769	NA	 Õige pea kooris ta oma käekotist pataka suitsupaberile tipitud masinakirjalehti . 
769	NA	 Tuhmis vagunivalguses nägi neid halvasti lugeda . 
769	NA	 Need olid Samizdati paberid . 
769	NA	 Hulk Saksa kindralstaabi telegramme 1939. septembrist , kus kooskõlastati näiteks Minski raadiojaama kasutamist Saksa pommitajate suunamisel Poola linnadele ja muud sellist , mille näitamine isegi temale polnud mehe arvates sugugi ettevaatlik . 
769	NA	 Kui ta seda ütles , käis tuksatus tüdruku suunurgas ja väikese , kuid väga kõneka pausi järel ütles Lee Talur — kedagi peab ju lõpuks ka usaldama . 
769	NA	 Ja lisas , et loomulikult ei tunne nad teineteist ju kuigivõrra , aga ühes on ta kindel — Mehis küll lurjus ei ole . 
770	NA	 Peagi oli jutuks kirjandus . 
770	NA	 Lee soostus — ei taheta enam midagi öelda . 
770	NA	 Protesti asemel on maad võtnud mugandumine . 
770	NA	 Imestati koos , kui lihtsalt kõik luhtus . 
770	NA	 Alles oli loodetud , oli vaieldud hääled kähedaks , oli leitud , et peab ju muutus tulema , et kaua siis need vanad jõhkrad ja harimatud kännud ikka veel mõtlevad ühiskonda oma käpa all hoida . 
770	NA	 Teati täpselt , et ükski formatsioon , milles pole seadumisvõimalust ja vigade parandamise süsteemi , ei saa kuigi pikalt püsida . 
770	NA	 Ajakirjanduse vabadus peab tulema . 
770	NA	 Oligi ju palju vabamaks läinud . 
770	NA	 Valimised peavad tulema , ja kui kord juba on valimised hääletamise asemel , siis ei suuda mitte miski takistada majandusmeeste pääsu võimu juurde . 
770	NA	 Tähendab , vähemalt mingisugunegi turumajandus tuleb kindlasti ... 
771	NA	 Mitte midagi ei tulnud ! 
771	NA	 Kõik pigitus veel kitisemalt kinni . 
771	NA	 Edevusest lõhkev peasekretär jaksas vaid vaevu lõugu liigutada . 
771	NA	 Majandus jah , see tuli küll , aga see oli varimajandus , totaalne meeleheasüsteem , kust kõige rammusama koore riisusid kojalaulikud . 
772	NA	 Seitsmekümnendate tudenginoorus ei olnud valmis enam barrikaadidele minema , vaid mõtles tihtilugu autost ja suvilast . 
772	NA	 Elada oskamine oli tähtsam , kui mõelda oskamine . 
773	NA	 Mehis resümeeris — see on nüüd see , mille tõttu meie , kui rahvus kaome . 
773	NA	 Oleks tervitatav , kui tuleks veel kord karedamaid aegu , et rahvas hakkaks mõtlema . 
773	NA	 Mõlemad koos olid veendunud , et rahvas tõuseb ainult siis , kui enam ilma tõesti ei saa . 
773	NA	 Aga esialgu oli lihtsalt kitsas ja ebamugav — neil , kes polnud südametunnistust maha müünud . 
774	NA	 Mida sügavamale öösse see rong end puuris , seda kummalisem tunne valdas noor abielumeest . 
774	NA	 Talle näis , et ei kõigu üksnes pikamaarongi vagun oma vedrudel , vaid kõikuma ja õõtsuma on hakanud kogu hästikorraldatud maailm ta ümber . 
774	NA	 See vahetu mõistmise taju oli nii võimas ja vangistav , et kogu ta hingevaev unus , unus isegi see , kuhu ta teel on ja mis teda ootab . 
774	NA	 Jäi vaid äratundmise juubeldus . 
775	NA	 Ei maksa midagi ilustada , suutsid ikka mõelda ka päris praktilistele asjadele ! 
776	NA	 Lee Taluril oli vaja leida Tallinnas öömaja , sest õhtul enam kodu poole edasi sõita ei saanud . 
776	NA	 Ja Balti jaama tuulisel perroonil kohvreid tarides küsis Mehis Seppmeister kaalutletud hooletusega , kas Leel on mingit konkreetset plaani , kust öömaja otsida . 
776	NA	 Sest üldtuntud tõde oli ju , et tutvuseta hotelli naljalt ei pääse . 
776	NA	 Ja kui ei ole , siis ta võib ehk proovida . 
776	NA	 Koht on kaugel , aga talutavalt viisakas , nende ametkondlik kinnine hotell Koplis . 
777	NA	" "" Sinule igal ajal ! "" irvitas sõbra hääl telefonis . "
777	NA	 Üks Tallinna elanik ei otsi ju viisakal põhjusel hilisõhtul samas linnas tuba . 
778	NA	 Taksos valdas meest vaikne pinge . 
778	NA	 Lee oli vakatanud , huultel tardunud naeratus , vaatas ta keskendunult külgaknast möödalibisevat linna . 
778	NA	 Kas ka tema närvitses ? 
779	NA	 Kui nad siis , äkki kahekesi jäänud , nelja tühja voodiga toas seisid , kui pinge nagu elektrilahendus nende vahel prigises ... 
780	NA	 Võimalus pakkus ennast ise . 
780	NA	 Tiiu ei oska teda õhtul oodata . 
780	NA	 Olekski loomulikum keskhommikuks kohale minna . 
780	NA	 Ta oli naisega , kes talle kõigist teistest erinev näis , kelle isiksust ta sügavalt hindas . 
780	NA	 Ta oli otsinud kas või mõnda labast juhuseiklust , aga siin vaatas talle vastu armastus . 
781	NA	 Ta ei teadnud , mida mõtleb Lee , sest laitmatus hoiakus polnud mitte mingit märki mehe julgustuseks . 
781	NA	 Aga ka mitte keeldumise jälgegi . 
781	NA	 Lee oli rongis kasutanud erilist , usalduslikku tooni . 
781	NA	 Kasutas ta seda ka teistega ? 
781	NA	 On ta üldse naine , kes võib minna esimesel õhtul voodisse ? 
781	NA	 Solvub ta , kui Mehis proovib ? 
782	NA	 Nii palju küsimusi ja ei ühtegi vastust , kusjuures sekundid aina langesid nagu varisevad kivid lossimüürist . 
783	NA	 Peamine polnud hirm eksida , peamine oli teadmine selle sammu pöördumatusest . 
783	NA	 Sest pärast seda pole tal enam tõepoolest poega ... ega ka Tiiut . 
783	NA	 Ja valu lahvatas korraga esile . 
784	NA	 On lihtne küsida . 
784	NA	 Sa ulatad lahkumiseks käe ja keerad peopesa ülespidi . 
784	NA	 Ta asetab oma käe sellele , sa tõmbad kergelt ... 
784	NA	 Ta kas naaldub või ei . 
784	NA	 Ainult vaevumärgatav peavangutus , ja ongi kõik küsimused otsustatud ... 
784	NA	 Aga Mehis ei saanud sellegagi hakkama . 
784	NA	 Surunud kiirustades peeni , jahedaid sõrmi , põigates pilgu eest , kiirustas ta langetatud päi koridori , välja , trammile , uskumata , et ta tõesti põgeneb . 
784	NA	 Kuid ta tegi seda . 
784	NA	 Ja hetk ei kordunud enam kunagi . 
784	NA	 Ta teadis seda juba ette . 
785	NA	 Rahuldamata iha nagu sulatina vaagnaluu põhjas , hing alles tulvil tundeid ja kõike varjutamas suur nostalgiline loobumine , sisenes ta sellest , nagu pruune kassikäpajälgi täis pläkerdatud vihatud uksest pimedasse esikusse . 
785	NA	 Ja äkki valgus talle peale tuhat väikest ja suurt märki kodust ja perekonnast . 
785	NA	 Soojus , lõhnad , käsikaudugi leitavad esemed ... 
786	NA	 Süüdanud valguse , seisis ta esikus , lahtinööbitud mantel õlgadel , ühes jalas king ja teine kuidagi uimaselt sussi kobamas , kui kuulmatuid samme tajus . 
786	NA	 Öösärgis Tiiu oli elutuppa ilmunud , seisis , käed rindade all vaheliti ja vaatas sõnatult . 
786	NA	 Üks ainus pilkude ristumine , terasekõlin , ja naine päris vaikselt aga mürgiselt — nii et härra on litsidest tagasi ? 
787	NA	 Mehis ei öelnud midagi . 
787	NA	 Ta ärkas tardumusest , tegi end koduseks ja suundus kööki süüa otsima . 
788	NA	 Tiiu järgnes , seisis uksel . 
788	NA	" "" Kas seal siis süüa ei antudki ? "" "
789	NA	 Leidnud räimekastme , murdnud leivatüki , hakkas ta sööma . 
790	NA	 Naine tahtis teada , kas mees mõtleb kunagi häält teha . 
791	NA	" "" Mida sa siis tahad ? "" päris mees . "
791	NA	 Ta oli söömise lõpetanud ja tõusnud lauast , ei pääsenud aga esikusse , sest abikaasa seisis uksel ees . 
791	NA	" "" Ma tahan magama minna . "" "
792	NA	 Magamast härra just tuleb , arvas Tiiu . 
792	NA	 Või siis ei lastud seal üldse kohe silma kinni saada ? 
793	NA	 Oleks see kõik homme hommikul toimunud ! 
793	NA	 Aga praegu hakkas mehe turjanaha all kihelema nagu jookseks seal sipelgad . 
793	NA	 Trüginud end mööda , suundus ta magamistuppa ja Tiiu tuli järele . 
793	NA	 Ta tänitas ja kasutas labast tooni . 
793	NA	 Mees mõtles korraga Leele — kui võimatu oleks olnud temalt sellist stseeni oodata ! 
794	NA	" "" Sina heidad minule ette teisi naisi ? "" "
794	NA	 Ta pöördus ähvardavalt , tundes silmamunade taga ohtlikult suurenevat survet . 
794	NA	" "" Sina , Tallinna kõige kallimalt makstud lits ! "" "
794	NA	 Ta asis naise randmest , mida see kaitsvalt näo ette seada püüdis , ta otsis löögikohta , aga ta polnud eluski suutnud ühelegi endast nõrgemale haiget teha ja vabastas käsivarre , mis ta kämbla punast jälge näitas . 
794	NA	 Tiiu hõõrus seda ja kogus end vaid hetke ning irvitas — mida ta siis tegema pidi , kui mehest ei ole meest ollagi ! 
795	NA	 Mehis loomastus äkki ja täielikult . 
795	NA	 Keeranud naise pea oma kaenlasse , vajus ta tagurpidi magamisaseme servale ja naine langes talle risti sülle . 
795	NA	 Vaba parema käega rebis ta puruuks öösärgi ning lajatas lahise pihuga vastu neid nii ihaldusväärseid , siledaid ja valgeid tuharaid . 
795	NA	 Valu labakäes ajas ta veelgi sõgedamaks . 
795	NA	 Ta peksis ja mõmises , tundes küll , kuidas väänlev Tiiu püüab läbi kampsuni ta puusa hammustada , ise valust summutatult inisedes . 
795	NA	 Ta ei mõelnud , et naine on lämbumas , sest ta nägu on riietesse surutud . 
795	NA	 Ta oleks peksnud vist lõputult , kui äkki poleks uksel seisnud unist ja ehmunud Mihklit . 
796	NA	" "" Issi ata-ata . "" "
797	NA	 Äkki maa peale prantsatanud , tõukas ta Tiiu voodile pikali ja ruttas poja juure , rääkis rahustavalt , silitas teda , viis voodisse ja kammis sõrmedega juukseid , kuni laps vagusi jäi . 
798	NA	 Magamistoas vedeles põrandariidel vappuv ja nuuksuv pamp , lõhkise särgi alt paistmas suure sinise verevalumiga tagumik . 
799	NA	 Oma punetavat ja paistes kätt , mis oli nagu täispuhutud kummikinnas , teise kaenlasse surudes , vajus mees otseti asemeriietesse ja hakkas äkki lohutult nutma . 
799	NA	 Ta nägi , kuidas Tiiu pead kergitas , kuidas ta tõusta püüdis ja valu pärast tagasi vajus ning siis põlvedel voodi juurde roomas , kuidas ta pisaratega sedasama teda karistanud kätt kattis , suudles ja silitas ja lohutusi pomises , kuni nad äkki kramplikus haardes koos olid . 
799	NA	 Mees võttis oma abikaasat esimest korda eelmänguta , jõuga ja jõhkralt , tundes erilist naudingut sellest , et Tiiul on valus , et ta pekstud istmik ei lase jalgu painutada . 
799	NA	 Ja samas tundis mees kogu olemusega , kuidas naine seda valu ja alandust ja jõhkrust himukalt endasse imeb , kuidas ta selle üle läbi pisarate naerab , kuidas ta kord süldina lõtvub ja higiseks läheb ja jõudmata lõõgastuda taas ekstaasi satub . 
800	NA	 Ta oli seda oodanud , ligi pool aastat oli ta seda oodanud , nuttis ja naeris naine läbisegi . 
801	NA	 Mehis ei tahtnud , aga naine rääkis . 
801	NA	 Ta lihtsalt pidi rääkima . 
801	NA	 See mees ei meeldinud talle üldse . 
801	NA	 Aga ta võttis kohe erilise hoiaku , mängis laitmatut härrasmeest , viis kohvikusse , kinkis lilli . 
801	NA	 Ja neil oli töö tõttu ju alatihti kokkupuutumist . 
801	NA	 Ja kui ta siis autoostu luba pakkus ... 
801	NA	 Kõigil on ju autod ! 
801	NA	 Ja ta ei nõudnud midagi , ta koguni pakkus laenu , millest naine loomulikult keeldus . 
801	NA	 Siis oli see paber korraga tema ees laual . 
801	NA	 Puhtast südamest ! 
801	NA	 Ei ole vaja isegi aitähh öelda ! 
802	NA	 Ega ta ei tahtnud raha kõrvaldada , sest selge oli , et seda ei saa varjata . 
802	NA	 Esimene inventuur toob selle ju kohe lagedale . 
802	NA	 Aga tal oli parajasti see summa vabalt käes , oli kasseerinud mõne liikme hilinenud sissemaksu . 
802	NA	 Ta oli küll kviitungid välja kirjutanud , aga jättis kassaraamatusse sissetuleku fikseerimata , sest sellist summat ei saa kassas sularahana pidada . 
802	NA	 Ta nii lootis , et saab isalt laenu . 
802	NA	 Või Tõnnilt . 
802	NA	 Aga Tõnn , va lontrus , küsis , mis loom see Tiiu voodis siis on . 
802	NA	 Igatahes mitte mees , kui ei saa ühte mossetki kinni makstud . 
802	NA	 Ja isa ütles , et tal parajasti ei ole , aga isa lihtsalt ei usalda , koonerdab ... 
803	NA	 Siis oli asi ka peavalitsuses kuulujutuna juba ees . 
803	NA	 Loomulikult ei olnud enam võlgnevust , sest Tiiu oli ju kooperatiivi osakust loobunud ja see kattis enam-vähem puudu oleva summa . 
803	NA	 Ja see mees oli nelja silma all küsinud , et mis siis nüüd saab ? 
803	NA	 Teadupärast on nad kolmekesi kümnel ruutmeetril ... 
803	NA	 Siis oli jutuks tulnud mingi külalisdelegatsiooni majutamine , mida mees oli Tiiul palunud korraldada , ja kuna naine polnud kunagi nende kinnises hotellis käinud , oli ta Tiiu autosse võtnud ja seda näitama sõitnud . 
803	NA	 Ja sõidu ajal olevat ta nagu muuseas maininud , et on ju tegelikult võimalik anda ka tublidele aktivistidele väljaspool järjekorda korteriorder , et see on ametkonna asi ega kuulu linna kompetentsi . 
803	NA	 Ja neil on parasjagu mõned korterid jagada ... 
803	NA	 Aga loomulikult on just praegu , peale seda rahaskandaali natuke keeruline seda vormistada . 
803	NA	 Siis olid nad kohal ja läksid ruume vaatama . 
804	NA	 Mingi jututa oli mees ukse lukku keeranud , ajanud pintsaku maha ja hakanud lipsu lahti sikutama ... 
805	NA	 Mehis pidi lõhkema sisepingest . 
805	NA	 Äkki oli see just samas toas , kust ta ise alles mõne tunni eest jalga lasi . 
805	NA	 Ta tundis seda meest ja tal oli kõike liigagi lihtne ette kujutada . 
805	NA	 Naise puhtsüdamlik kinnitus , et tal ei olnud üldsegi hea , et ta oli pärast end tundnud nagu viimane kalts ... 
805	NA	 See tahtis naerma ajada ! 
805	NA	 Seda nad ütlevad kõik , viimane kui üks . 
806	NA	" "" Ja see oligi kõik , ausõna ! "" "
806	NA	 Tiiu toon oli lausa anuv . 
807	NA	 Drelli hoidvates kätes leviv värin ei olnud siiski vist üksnes käiaketta vibratsioon . 
807	NA	 Kakskümmend üheksa aastat hiljem ajas see kõik teda ikka veel keema . 
807	NA	 Kui Tiiu oleks maganud mehega , sest see talle meeldis , siis saanuks Mehis sellest aru . 
807	NA	 Aga müüa end korteri eest ja siis provotseerida abikaasat , kuni see tal taguotsa siniseks peksab ! 
807	NA	 Ja ongi ärid aetud , arved ažuuris ! 
807	NA	 Aga mis sa teed , kui mõne inimese eetika on nagu korrutustabel ! 
808	NA	 Ta lülitas drelli välja ja heitis kõrvale , ohkas ja surus näo kätesse . 
808	NA	 Kuidas Tiiuga ka polnud , Mehis ei saanud neist küsimustest ikka veel rahu . 
808	NA	 Ta teadis ju ülihästi , et kõik polnud isegi tema naise puhul nii kuradi primitiivne ! 
808	NA	 Ei see , kui ta võõra mehega sängi läks ega see , kui ta läbipekstuna pisaratega segi naudingust nuuksus ja naerust väänles . 
808	NA	 Kõik oleks võinud ju lõpuks ka hästi minna , aga Tiiu selja taga oli kogu Ermade vahmiil omade arusaamadega elamisest ja küsimusega , mis looma Tiiu oma voodis ometi soendab ! 
808	NA	 Ta polnud valmis õppima , igatahes mitte Mehiselt , sest Ermad olid ju targemad . 
808	NA	 Nemad igatahes oskasid elada ! 
809	NA	 Tiiu töötas sel ajal juba ETKVL-is . 
809	NA	 Ta oli oma koha siin päikese all lõpuks leidnud . 
809	NA	 Suur kaubabaas , kust kõik defitsiitne ja ihaldatav läbi käis . 
809	NA	 Polnud mingit kahtlust , et temasugune energiakehastus end peagi jagajate ja käskijate hulka pressib . 
809	NA	 Ta oli selles kindel . 
809	NA	 Ja ta naeris — kas tead , mida tähendab ETKVL ? 
809	NA	 Elame Teiste Kulul Võimalikult Lõbusalt ! 
809	NA	 Vohh ! 
810	NA	 Kui Mehis seepeale süngestus , parastas abikaasa — aga muidugi , härral on ju südametunnistus ! 
811	NA	 Aga üldiselt oli see õnnelik , isegi pöörane aeg . 
811	NA	 Nad olid pool aastat vaenus vindunud ja märatsesid nüüd end tühjaks . 
812	NA	 Mees mäletas seda ühte ööd , teadis , et mäletab seda surmatunnilgi . 
812	NA	 Nad olid ei tea mitu korda sülelenud ja üritanud magama jääda , aga aina end uuesti ekstaasi kütnud . 
812	NA	 Lõpuks oli mees öelnud , et aitab juba küll ja käinud vannitoas ning sealt tagasi tulles end selili keeranud , hoidunud naist puudutamast . 
812	NA	 Ka Tiiu oli sõnatult vannituppa läinud . 
812	NA	 Mehis mäletas teda sealt tulemas , tänavavalguse kahvatus kumas laisalt astumas , alasti ja vannilina järele lohisemas . 
812	NA	 Ta oli lina lahti lasknud , see oli jäänud põrandale looklevana ta teed tähistama . 
812	NA	 Ja räntsatanud voodisse , oli naine end risti üle ta rinna heitnud , pea teisel küljel rippu ning tunnistanud , et ei jaksa enam , aga ta armastab seda mehekoljatit siiski nii , et lausa valus . 
812	NA	 End pisut tagasi nihutanud , põsk mehe rinnal , oli ta sõrmedega rinnakarvu sorinud ja keelega ta rinnanibu erutanud . 
812	NA	 Ohanud , keeras ta siis mehele kukla ja hakkas teise käega mehe kõhtu silitama , jõudis üha kaugemale ning tema rinnanibu kõvastumist tundev mees oli taas ekstaasi läinud . 
812	NA	 Tiiu mängis temaga , keeras põlved Mehise kaenla alla ja kerkis istuma , hellitas abikaasat kahe käega , kuni mees tumedalt oigama hakkas . 
812	NA	 Ja korraga tundis mees , et need pole enam käed , et see , mida Tiiu teeb on pöörane ja keelatud ja ometi nii meeletult hea ! 
812	NA	 Ta läks peast täiesti segi . 
812	NA	 Kergitas end , pöördus ülakehaga ja avastas , et leiab naise põlvede vahelt kuidagi väga lihtsalt tee , kuni eesmärgi eel korraks kõhkles . 
812	NA	 Teeb ta seda tõesti ? 
812	NA	 Ja see oli hoopiski mitte vastik , see tõstis ta ekstaasi pilvini , kuni korraga juukseid pidi lagedale tiriti . 
812	NA	 Metsistunud , ja hambad irvi , hingeldas Tiiu ja nõudis , mis see on , mida nad teevad ? 
812	NA	 Kas mees teab , kas mees annab endale aru , mida nad ometi teevad ! 
813	NA	 Mees muidugi teadis ja andis aru . 
813	NA	 Nagu tema puhul ikka , käis teoreetiline ettevalmistus praktikast ees . 
813	NA	" Saatuslikult kõlatul häälel ütles mees : "" See on poos 69 , "" Kamasuutra "" järgi "" Maomäng "" . "" "
814	NA	" "" Sa igavene ... "" ägas Tiiu ja virutas rusikaga vastu ta reielihast . "
814	NA	 Mehis oli oma tarkusega ära võtnud seikluse kogu võika juubelduse . 
814	NA	 Ta kummardus taas ja hammustas . 
814	NA	 Ja ta abikaasa kiirustas oma osa täitma , sest see valu paiskas ta otsemaid naudingu kõrgeimasse punkti , kust saab vaid alla prantsatada . 
814	NA	 Naise kintsud ta pead pigistamas ja kannad kukalt surumas , tundis mees , et sureb selles soojas koopas naudingu kätte , kuni äkki voodis vedeles , tühi ja kaine . 
814	NA	 Ta käsi leidis Tiiu selja ja avastas , et see tõmbleb ning võpub . 
814	NA	" Ja kui ta siis naise kohale kummardus ja päris , et miks , et tegi ta haiget , siis nuuksus too : "" Ma armastan sind nii , et enam rohkem ei talu ! "" ja neelatas mitu korda pingutatult . "
815	NA	 Nad ei jäänud seepeale veelgi magama . 
815	NA	" Tiiu päris äkki , kas see , mida nad tegid , on väga rõve ja pettus ilmselgelt , kui Mehis ütles : "" Kui me teine-teist armastame , siis ei ole see rõve , see on siis lihtsalt armastus . "" "
816	NA	 Tunne polnud lakanud . 
816	NA	 Kaks erinevat keha , üks loodud sitkeks ja kõvaks , teine vetruvaks ja anduvaks . 
816	NA	 Looduse sund kääris neis üha edasi . 
816	NA	 Veel teisel hommikul oli kõik alles ja päeva jooksul , kui hammustus end tuhmi valuna tunda andis , tundis mees , et läheb kirest lausa pööraseks . 
817	NA	 Nende õnn kestis päris tükk aega . 
817	NA	 Tiiu jäi muidugi rasedaks . 
817	NA	 Ta tagus rusikaga pihupesa ja manas — ta poleks tahtnud just praegu , kus ta tööl sisse elamas oli , kohe kuidagi pikale puhkusele jääda . 
817	NA	 Aga seda armastuses sigitatud loodet ta loovutada küll ei mõelnud . 
817	NA	 Ja nii muutus kirg aegamisi helluseks ning lähedus sai aina hellitavamaks ja mängulisemaks . 
817	NA	 Nii et vana mees mõtles nüüd — kas seda kõike ilma selle räpase korteriafäärita temale osaks saanud olekski ? 
818	NA	 *** 
819	NA	 Järgmisel hommikul viskas Mehis vaid tujutu kõõrdpilgu pooleli olevale mõõgaterale ja mühatas . 
819	NA	 Ta tõi kuuri alt õlivannist kuulipilduja tükid ja hakkas neid puhastama , kuivatama , üle vaatama . 
819	NA	 Vintraud põhjustas lõbusa ümina . 
819	NA	 Mees vaatas selle lukupoolsest otsast sisse ja nägi esmalt Virgala Talli otsasina punaseid kiviridasid , siis halo sarnast valgussõõri ja sellest tema poole suunduvaid keerdjooni . 
819	NA	 Vintsoonte ja nende vahele jäävate siledate rauapindade peegeldus oli ootamatult puhas . 
819	NA	 Padrunipesa lähedal , kus rauale mõjub otsene leek , oli peegel küll tuhmunud , aga kusagil polnud sügavaid roostejälgi . 
819	NA	 Nähtu järgi võinuks arvata , et see relv kõlbaks ka rohkemaks , kui üksnes eksponaadiks . 
819	NA	 Kaba õõnsusse jäävate pinnaosade seisukord Mehist ei huvitanud , välja paistvatel pindadel oli aga mõni sügava rooste laik , ja see tähendas , et kogu mustamiskiht tuleb maha võtta , raua pinnad taastada ja uuesti mustata . 
819	NA	 Sama kehtis ka ketasmagasini suhtes , aga kuna see laskmisel ei kuumene , siis võis seal hakkama saada ka pahtli ja mõne hea värviga . 
819	NA	 Rauaga oli lugu tõsisem . 
820	NA	 Teades väga hästi , et tegeleb tarbetu asjaga , raiskab kallist aega , hakkas ta esmalt puuripadrunisse kinnitatud terasharjaga , siis aga ka viili ja liivapaberiga detaile heledaks hõõruma . 
820	NA	 Seejärel , veidi mõelnud , otsustas ta loobuda tülikast raua pealeelektrolüüsimisest ja valis pindade taastamiseks joodispahtli . 
820	NA	 Et tina on pehme ja kriimustatav , pealegi võib see relva ülekuumenemisel sulama hakata , tuli kasutada hõbejoodist , mida tal veel paras kamakas tallel oli . 
820	NA	 Pesnud raua pesupulbrivees hoolega puhtaks , kinnitas ta selle kruustangide vahele , kuumutas keevituspitsiga , määris peale tsinkkloriidi lahust ja lähendas joodisepulga peaaegu punetavale detailile . 
820	NA	 Joodis sulas ja valgus kiiresti töödeldavat pinda mööda laiali . 
820	NA	 See käis isegi ootamatult lihtsalt , nii et ennelõunal oli tal üleni hõbedaselt läikiv ja kohati veidi lopergused vormid omandanud kuulipildujaraud , millele tuli viili abil õige kuju anda ja siis üle poleerida . 
820	NA	 Mustamiseks võinuks kasutada ka hõbejoodise enda omadust mustaks muutuda . 
820	NA	 Selleks tulnuks pinnad jodeerida , siis päikeses tumeneda lasta ja lõpuks mõne kontrastse ilmutiga töödelda ning kinnistada . 
820	NA	 Aga ka hõbe on kriimustatav , igatahes rohkem , kui tsink . 
820	NA	 Ja kulumisel kaob must värvus ning pinnad hakkavad peeglina läikima . 
820	NA	 Mehis otsustas tsinkimise ja selle keemilise mustamise kasuks . 
820	NA	 Kõik see võttis aega , ja õhtuks , kui vahele jäänud lõuna kõhus näpistusena tunda andma hakkas , polnud tal esialgu muud valmis , kui vaid siledaks töödeldud raud . 
820	NA	 Kõik muud jupid olid veel täiesti algamata . 
821	NA	 Mees andis endale aru , et nii ta nüüd küll kõige vajalikuga toime ei tule , kui terveid päevi poisikeseliku romantika peale raiskama kavatseb hakata . 
822	NA	 Pärast õhtusööki läks ta üle silla ja laskus möldrimaja seina veeres kulgevat rada pidi naabrite köögiaknani . 
822	NA	 Veskipais kohises ja vahutas otse ta selja taga . 
822	NA	" Ta koputas , ja kuulmata seest reageeringuid , astus sammu tagasi , et aknasse kaeda , kui nähtavasti tema taga tulnud Villu Astor ta kõrva ääres rahuliku häälega päris : "" Kipud mu naise juurde ehale või ? "" "
823	NA	 Muidugi oli Villu kuulipritsist vägagi huvitatud . 
823	NA	 Mehed ladusid osad laual kokku , uurisid , kuidas kogu see värk töötab ja olid hoolega ametis , kuni blond ja rõõsa koorena rammus Õie oma vanamehekadjakat sööma ajama tuli . 
824	NA	 Villul ei olevatki midagi teha ja ta tahaks hea meelega kätt proovida ! 
824	NA	 Mehis istus seepeale veel tükk aega ehavalguses silla käsipuul . 
824	NA	 Sääsed tantsisid vee kohal . 
824	NA	 Vesikasvud lainetasid kiires voolus . 
824	NA	 Mees mõlgutas . 
824	NA	 Tal oli korraga käsil kaks relva , millest ühe kohta ta teab peaaegu kõike . 
824	NA	 Töö sellegi juures nõuab mõtlemist ja katsetamist , aga ta oli tulemuses ette peaaegu kindel . 
824	NA	 Teine aga tõotab tal käes nahka minna . 
824	NA	 Ja nagu see nii tüüpiline on — tema ise pidi tegelema just selle lootusetu ja hinge vaevavaga ning võis tulemusliku töö rahulikult teisele mehele usaldada . 
825	NA	 Kusagil hingepõhjas tajus romantik temas ikka veel ideaalset külmrelva oma õiglaselt karistavas käes . 
825	NA	 Aga seda romantikut oli temas kole vähe järele jäänud . 
826	NA	 *** 
827	NA	 Mõne aja pärast tõi Valle Grönholm Mehisele foto . 
827	NA	 Mehed vaatasid seda ja muhelesid . 
827	NA	 Mõisahärra oli selle pildi napsanud Mehise töötoast , kui laual on kokkupanduna hargil seisev kuulipilduja . 
827	NA	 Aga milline kuulipilduja ! 
827	NA	 Peale tuhmi , vana puust kabaosa on kogu see relv üleni pööraselt , peeglina kirgas . 
827	NA	 See masinpüss , mis on ette nähtud salvama nagu mürkmadu , ikka kusagilt kiviraunast või rohupuhmast , olema nagu madugi viimase hetkeni nähtamatu ... 
827	NA	 Korraga on see tapmisemasin edevust täis läinud ja hõbepeegliks hakanud . 
827	NA	 Samas kõrval , kuulipritsiga mässava Villu Astori õla taga uurib Mehis mornil ilmel mõõgatera . 
827	NA	 Pildi keskmes istub süvenenult , keel põske punnitamas Mirjam oma ehete juures . 
828	NA	" "" Nagu "" Meister Echardti töötuba , "" muigas Seppmeister ja Valle soostus . "
828	NA	 Miks mitte , küllap tulevad põlvkonnad seda just nii näeksidki . 
829	NA	 Kas ta tõesti teadis , või oli teinud seda vaid intuitsioonist , et lasi oma eraklasse kaks kõrvalist , kes takistasid teda otsustava sammu astumisel , kuni aeg pole veel küps ? 
829	NA	 Ta nimelt käias ja vuntsis oma mõõka , mis talle ikka enam mingit kauget episoodi meenutama hakkas . 
829	NA	 Ja siis see lõpuks meenuski . 
830	NA	 Alepõllu pioneerituppa oli ideoloogilise kasvatustöö tõhustamiseks toodud revolutsiooni relvad — vintpüss ja mõõk . 
830	NA	 Vintpüss oli nende põlvkonnale muidugi viimase kruvini tuttav Vene kolmeliinine toigas , ja seejuures veel väga viletsas seisukorras . 
830	NA	 Nähtavasti roostest hukka läinud , oli kogu relv , nii rauaosa kui puit , kõik musta nitrovärviga üle pintseldatud . 
830	NA	 Lukk , nagu poisid kohe kindlaks tegid , ei väärinud isegi varastamist ega vahetamist . 
830	NA	 See oli kulunud ja logu . 
830	NA	 Vedru oli sootuks puudu . 
830	NA	 Ükski arukas inimene poleks söandanud sellisest risust pauku teha . 
830	NA	 Aga igaks juhuks oli püssil padrunipesasse küljelt auk puuritud , et relva kasutamine tõesti võimatu oleks . 
830	NA	 Mingit revolutsioonilist paatost see riist ei tekitanud , keskendu ja oota püha tunnet kaua tahes . 
830	NA	 Mõõk omakorda oli kaunis laia teraga ja ränkraske saabel , mida õpetaja Eliste kui kunagine Esimese Maailmasõja aegne lipnik tükk aega uuris ja vaikselt pomises , et niisugusega võidi kunagi Türgi sõjas küll päid raiuda ... 
831	NA	 Mehis mäletas , et tera paksus oli laiusega võrreldes võrdlemisi väike . 
831	NA	 Ja selle mõõga külgsooned , meenutasid neid , mis nüüd temal endal välja kukkunud olid — käia liiga suure diameetri tõttu laiad ja madalad . 
831	NA	 See tegi tera raskeks ning kuidagi rumalaks . 
831	NA	 Kui selline asi peaks saama külglöögi ? 
831	NA	 Ilmselt tabaks see massi tõttu eemalepõrkumise võimeta relva kogu oma kontsentreeritud jõus . 
831	NA	 Kas see ei purustaks tera ? 
831	NA	 Ja teisalt on selline kohmakas riist täiesti kõlbmatu kiireks , elegantseks mõõgavõitluseks . 
832	NA	 Just selle pärast muutusidki selle sajandi algul mõõgatera külgsooned peaaegu püstiste äärtega ja lameda , plekkõhukese keskosaga kanaliteks tera- ja seljaosa üsna paksude raamide keskel . 
832	NA	 Inetud küll , aga küllalt kerged ja küllalt tugevad külglöögi vastu olid need viimased sõjapidamiseks mõeldud mõõgad . 
833	NA	 Mehis tüdines seda viljatut tööd tegemast ja peitis oma ebaõnnestunud sepise lihtsalt kappi luku taha . 
833	NA	 Tal oli vaja luua elektrolüüsivann pikkade detailide tsinkimiseks ja järgmised päevad pühendaski ta sellele tööle . 
833	NA	 Pistad rauakolaka lahusesse , reguleerid voolu parajaks ja ongi kogu su töö . 
833	NA	 Väljas peeti pidu . 
833	NA	 Park kajas laulust ja muusikast , rahvariides inimparvi hulkus kõikjal ning aeg-ajalt oli jälle mõni huviline ukse taga , kes tahtis pussi osta . 
833	NA	 Mis pidu see pussita on ! 
834	NA	 Mirjam jooksis sisse , õhetav ja elevil . 
834	NA	 Ehted läksid nagu soojad saiad . 
834	NA	 Lord Astor üüris paisu lähedal kahte vesijalgratast ning kolme aerupaati . 
835	NA	 Täiesti tegutsemisvõimetu , istus vanamees oma rõskes kivikoopas , kukal seinale toetatud , meeliskles , ilma et oleks midagi eriti mõelnudki . 
836	NA	 Tema polnud eluseeski pidutseda osanud . 
836	NA	 Tudengina ja vahest hiljemgi oli ta meestega viina võtnud , kuid kunagi ennast lolliks joomata ikka õigel ajal pidama saanud . 
837	NA	 Kus ta siiski lõpliku vea sisse lasi ? 
837	NA	 Nende taasleidmisele järgnes helluse periood , kuni ühel augustikuu õhtuhakul töölt tulles mees köögi põrandalt Mihkli leidis piimapudeliga mängimas . 
837	NA	 Kogu põrand oli valgeid loike täis . 
837	NA	 Poiss seletas pärimise peale rahulikult — arstitädi viinud ema ära . 
838	NA	 Ei kirja , ei mingit teatekest . 
838	NA	 Laps jäeti laua äärde kohupiimapiruka ja piimakruusi juurde ... 
838	NA	 Endast väljas , raiskas ta tükk aega taksofoni otsimisele ja kulutas kõik kaasa võetud kahekopikalised , enne kui sünnitusmaja jälile sai . 
838	NA	" "" Sjepmjeistjer ? "
838	NA	" Podoždite ! "" "
838	NA	" Ja peale pikemat vaikust ilmus toru otsa uus hääl , kes pidulikult kuulutas : "" Just praegu sünnitas teie abikaasa tütre . "
838	NA	" Soovin teile palju õnne ! "" "
839	NA	 Mehele tundus , et ta tõuseb telefoniputka lae alla nagu õhupall , kihutab koos selle haisva plekk-kuudiga üle õhtuselt aknatulesid süütavate paneelmajade . 
839	NA	 Kodus kahmas ta poisi sülle . 
839	NA	" "" Mihkel saab omale väikese õe ! "" "
840	NA	 Lapse reaktsioon oli imelikult turtsakas . 
840	NA	 Talle oli muidugi mõne viimase kuu jooksul palju kordi lubatud mängukaaslast ja päritud , kumba ta soovib . 
840	NA	" See ümara peaga , jässakas jõnglane vaatas ilmetul pilgul oma ninaotsa ja pomises - "" Ah , persse ! "" "
841	NA	 Mehis ei pillanud last muidugi maha , ei hakanud temaga ka kurjustama . 
841	NA	 Peale sügavat , valusat solvumisviivu taipas ta , et muidugi on Mihkel liiga palju vanaema juures kasvatada olnud , ja kelle muu , kui äia repertuaari kuulusid sedasorti mehised väljendid . 
841	NA	 Ta püüdis selle kõik ühe ainsa viivu jooksul naljakaks mõelda , aga päriselt ei õnnestunud see tal kunagi . 
841	NA	 Imelik inimene , kes kolmeaastase lapse sõnu südamesse võtab ! 
842	NA	 Mees tõstis vannist kuulipilduja raua , mis äkki ei olnud enam hõbepeegel , vaid sügavalt must . 
842	NA	 See tehnoloogi vaimustust vääriv töötlus oli andnud relvaosale ta tõelise olemuse tagasi . 
842	NA	 Läbi selle toru on heli ületava kiirusega lendu läkitatud lugematu hulk messingisse peidetud tinakilde , et need kusagil lagedal väljal inimesi kohates neist nagu vahast läbi sähvataksid , muutes mõttest kiiremini saatusi , rikastades neid kannatuste , sandiks jäämise ja surmaga . 
842	NA	 Kui paljude tema põlvkonna poiste isad just selliste niutsatavate saatusesaadikute läbi igavikku olid lahkunud ! 
843	NA	 Tunne , mis teda oli palju aastaid tagasi tabanud karjamaavõpsiku servas , kui ta sellesama , aga siis lahingumoonaga laetud relva taha heitis , tuli korraks tagasi . 
843	NA	 See perversne , erootiline taju tapmise võimust , mis sul selle masinakese abil korraga käes on . 
843	NA	 Kui palju siis tookord puudu jäi ? 
843	NA	 Ando , kelle silmad olid meetri võrra kõrgemal tulistava Mehise omadest , juba nägi maakalde tagant välja ilmuvat veoautot ! 
843	NA	 Mis poolest oli sõjasurm langenule mõttekam ? 
843	NA	 Vaevalt võitleb sõdur kunagi mingi eriti sõnastatud eesmärgi nimel . 
843	NA	 Ta lihtsalt aetakse kuhugi tundmatus maastikus , kästakse liikuda järkjooksudega ... 
843	NA	 Ja keegi teine , niisama juhuslik sõdur surub samal ajal päästikule ... 
843	NA	 Tähenduse annavad sellele kunagi hiljem sõjandusloolased lahingute skeeme koostades ja eesmärke sõnastades . 
843	NA	 Kui sõdur jääb ellu , tervena või sandilt , võib ta kunagi lugeda neist sündmustest , milles ta nagu polekski ise osalenud , sest vaatepunkt on kõrgel maastiku kohal hõljuva linnu perspektiivis . 
843	NA	 Üksiku inimese surm ei ole selle vaatluse juures isegi parima tahtmise juures märgatav . 
843	NA	 Jah , kui jätta kõrvale võimalus , et selle üksiku inimese õlgadel on riidesse õmmeldud papitükkidel hästi suured tärnid . 
843	NA	 Siis ristitakse tema nimega mõni lähedane linn , ja sedagi juhul , kui ta osutus võitjate poole esindajaks . 
844	NA	 Mis temaga lahti on , et suvise pööripäeva peo ajal siin vanade müüride vahel surmariistadega jahmerdab ja süngeid mõtteid haub ? 
845	NA	 *** 
846	NA	 Kui kuulipilduja lõpuks kokku oli pandud , ilmnes täie selgusega , et puu-osa on samuti vaja uuendada . 
846	NA	 See oli täkitud ja kulunud ning isegi kohati vist veidi pehastunud . 
846	NA	 Seda ei saanud millegagi petukombel värskendada . 
846	NA	 Mehis Seppmeister läks kuuri alla pöörama ja kaevas vanade tolmuste lautükkide ja puupakkude hulgast välja ühe õunapuutüviku , mis siin küll vist kümme aastat kuivanud oli . 
846	NA	 Ta oli valmis selle kallal tööle hakkama , aga äkki sai sellest kõigest villand . 
846	NA	 Lord Astor oli puutöömehena temast igatahes hulga kõvem . 
846	NA	 Kuna aga naaber parajasti aasta suurimat äri ajas , nimelt oma paate laenutas , siis otsustas Seppmeister , et ta lihtsalt kingib endale vaba pealelõuna . 
846	NA	 Mõõka kapist luku tagant ta välja tooma ei hakanud . 
847	NA	 Miski ei köitnud . 
847	NA	 Ta ei kartnud inimesi , ta pigem võõrastas neid . 
847	NA	 Suure summa hulgas tundis ta end alati ebamugavalt . 
847	NA	 Läbi akende kostvad muusikakatked ja ajuti ka inimeste hääled ei meelitanud teda välja minema . 
847	NA	 Tõusnud elukorrusele , otsustas ta end korraliku toiduga rõõmustada ja hakkas kööginurgas toimetama . 
847	NA	 Pärast ta sõi ja pesi nõud , aga akende taga valitses ikka veel suur valgus , ikka tõi õhk hooti peohääli ja vanamees viskus selili asemele , pani käed kukla alla ja jäi meelisklema . 
848	NA	 Tuli õnnelik periood , üks paremaid . 
848	NA	 Mees mäletas pisima detailini , kui ta vihatud mossega sünnitusmajja järele läks . 
848	NA	 Mihkel oli kaasas ja käitus kuidagi isekalt ning rahutult . 
848	NA	 Teda ei saanud autosse ootama jätta , sest uste avamine oli talle juba selge . 
848	NA	 Nad seisid kahekesi ootetoas , kuni Tiiu tuli . 
848	NA	 Õde ulatas talle lapsepambu , Mehis võttis selle vastu ja sirutas teise käega abikaasale lilled . 
848	NA	 Hajameelne ning õhevil , pidi mees end sundima autot juhtima , kuni kodumaja hoovis , sellest kärust lõpuks vaba , ta tekki mähitud sooja kompsuga treppidest üles kiirustas . 
848	NA	 Loomulikult tahtis Tiiu ise esimene olla ja kergitas tekiotsa imiku näolt . 
848	NA	 Nad vaatasid sammu kauguselt ja Mehis suudles oma naist . 
848	NA	 Poiss oli juurest jalga lasknud , mis oli muidugi halb märk . 
848	NA	 Mehis ei näinud last , ta nägi küll roosatavat näolappi , suletud lauge , liikuvaid huuli , kuid talle tundus , et see pole üldsegi see , mida ta ootab . 
848	NA	 Kui Tiiu siis toast korraks ära läks , kummardus mees ja hingas sisse lapse lõhna . 
848	NA	 Ta nägi lauge värelemas , siis avanesid tumesinised silmad ja nende pilgud kohtusid . 
848	NA	 Mees ei suutnud ikka veel kõike ära vaadata . 
848	NA	 Ta teadis kindlalt — tüdruk oli väike , kaalus veidi üle kolme kilo , ta oli loomulikult sinisilmne , nagu imikud üldiselt kõik , aga see sina oli tume . 
848	NA	 Ja tal olid tumedad juuksed , mis ei ole üldse tavaline . 
848	NA	 Ta kortsutas korraks laupa ja grimassitas suud , vaatas isale otsa ja naeratas . 
848	NA	 Mees teadis küll , et see on reflektoorne ilme ega tähenda üldsegi mingeid emotsioone , aga seda oli nii hea näha ! 
849	NA	 Mis on üldse armastus ? 
849	NA	 Kas see pöörane sund end vastassoost olevusega paari heita , see lõputu , täitumatu tung , nagu neil Tiiuga . 
849	NA	 Või siis tunne , mis sidus teda emaga , mõistmise lähedus ? 
849	NA	 Või arusaamine , mis sind korraga vallutab , et oled nüüd ühe olevuse eest vastutav , et see olevus vajab ja ka väärib seda ? 
850	NA	 Ta oli elanud kaua aega tunnete vaeguses . 
850	NA	 Tiiu oli Tiiu , voodis suurepärane , muidu haaramatu , isekas , rahutu ja vahel talumatult vulgaarne . 
850	NA	 Poiss kaldus samasse suunda . 
850	NA	 Just sellel kümnel minutil kinkis mees oma hinge uuele inimesele . 
850	NA	 Vist tõesti just siis ! 
851	NA	 Tulid kõik juba korra läbi tehtud asjad , uneta ööd , mähkmelapid ja tujutsev naine , aegamisi taastuv voodisuhe , milles kaua aega polnud õiget kirge , vaid pigem vastastikkune hellus , tulid rõõmud lapse esimeste edusammude üle ja haigused ning mured . 
851	NA	 Ja paraku aina süvenev võõrdumus armukadetsevast pojast . 
851	NA	 Mihkel tahtis kõike või siis üldse mitte midagi . 
851	NA	 Mehis pakkus nii palju kui tal anda oli , aga poisile polnud see kõik . 
851	NA	 Paratamatult tuli temaga vahel pragada , kui ta tüdruku kohta põlglikult või alavääristavalt ütlema kippus . 
851	NA	 Naljakas küll , aga peale armukadeduse ja põlguse ei jagunud selle lapse hinges mitte midagi õekese jaoks . 
851	NA	 Tiiu oli ka kaunis kõlbmatu kompromisse sõlmima . 
851	NA	 Selle asemel , et leida poisile kohta selles uues suheteringis , ta pigem käratas , nõudis , käsutas . 
851	NA	 Mihklit nii kohelda oli tulutu vaev . 
851	NA	 Mehis aga tundis aina , et ta pole lapsele autoriteet . 
851	NA	 Ta aimas Ermade suhtumist temasse nüüd siis seda teed pidi avaldumas . 
851	NA	 Ja Ermade jaoks oli ta saamatu käpard . 
851	NA	 Seda ta loomulikult oligi . 
851	NA	 Peale kutsetöö ja maailmakultuuri ei vallanud ta midagi , ei osanud riiki varastada ega karjääri teha . 
851	NA	 Tõnn oli selles osas eriti salvav . 
851	NA	 Tema ise oli kolmekümnesena juba kombinaadi turustusdirektor . 
851	NA	 Tal oli kasvanud väike vats , ta kandis lipsu ja sõitis korraliku autoga . 
851	NA	 Senini poissmees , oli talle linnas siginenud kolmetoaline korter , mida kõlbas inimestele näidata . 
852	NA	 Mehis tõlkis selle väljendi enda jaoks päris kiireti lahti . 
852	NA	 Nende endi korterit ei kõlvanud inimestele näidata . 
852	NA	 Näiteks oli neil magamistoas Anne-komplekt . 
852	NA	 Aga juba üle aasta oli müügil Anne-2 . 
852	NA	 Oli teisigi , veel ihaldusväärsemaid komplekte . 
852	NA	 Tõnnil oli poissmehekorteris hirmlai nikerdatud jalgadega voodi . 
852	NA	 Nikerdused osutusid küll pressitud saepuruks , aga mis siis ! 
852	NA	 Kogu sisustus oli Bulgaariast pärit ja hääldamatu nimega . 
852	NA	 Kõige kohal aga hõljus nagu ilmutus Soome pähklipuust magamistuba , milleni neist üksi ei küündinud ja mida Mehis isegi näinud ei olnud . 
852	NA	 Mis neil kõigil vahet oli ? 
852	NA	 Mehise arvates suurt mitte midagi . 
852	NA	 Kõik see oli odav surrogaat ja laadakas . 
852	NA	 Varem veel ribiplaatidest ja spoonitud , hiljem juba saepurust ja dekoratiivpaberiga üle kleebitud hale , utilitaarne sisustus , millel puudus igasugune isikupära . 
853	NA	 Tema näiteks pidas pika sõja maha , et elutuppa kirjutuslauda saada . 
853	NA	 See lihtsalt ei pidanud seal olema , sest ühelgi klantspildil polnud elutoas midagi peale nurgadiivani , sektsioonkapi ja lauakese . 
853	NA	 Aga töökohta oli ometi vaja ja see sekskapiks ristitud ülikummut ajas mehel alati hinge täis . 
853	NA	 See laiutas seinast seina nagu loodusõnnetus , vastamata tegelikult ühelegi vajadusele , rikkudes aga ruumi tasakaalu . 
854	NA	 Selleks , et korter oleks näidatav , tuli lõpmatult pingutada , sest kõik see kolu maksis rohkem , kui tööga teenida jaksasid . 
855	NA	 Muuseas , see näitamine oligi tingimata vajalik , sest tassinud formaliini järgi haiseva monstrumi oma tuppa ja selle kuidagi sisustanud , oli kogu rõõm ka ammendatud . 
855	NA	 Alles kadestajate kiitus muutis tehtud pingutused kuidagi nagu väärtuslikeks . 
856	NA	 Vanad Ermad olid kavalamad . 
856	NA	 Nemad ei jooksnud moodsa sisustuse sabas , vaid olid omale soetatud raskete koludega rahul . 
856	NA	 Sellised olid olnud nende nooruse ihalduskorterid — tigudiivan kahe tugitooliga , kriiksuva uksega ja klaasidega raamatukapp , kilgendavate klaasripatsitega kroonlühter . 
856	NA	 Elutoas muide ei elatud . 
856	NA	 Seal vaid pühiti tolmu ja sinna kaeti laud üksnes külaliste puhul . 
856	NA	 Nemad olid oma standardi saavutanud ja kuuldavasti ostis endine mölder ja pagar kokku lauahõbedat ja kristalli , mida ta igaks juhuks välja ei pannud , vaid hoidis kastidesse pakituna keldris . 
857	NA	 Märdi pool nad üldiselt ei käinud . 
857	NA	 Mees oli sõna pidanud ja oma kolmandasse majja sisse kolinud . 
857	NA	 Ja nagu paha unenägu , oli see kolmas just täpselt samasugune kui esimesed kaks , ikka jälle katusekorrusega pugerik , kus kemps on trepimademel ja sisse käiakse hoovist , kuigi tänava poole on paraadna . 
857	NA	 Tollal juba ehitati nii täiskahekorruselisi kui ka kergeid ja valgusküllaseid ühekorruselisi , mis mõlemad on elamiseks ikkagi teatavat avarust ja õhku pakkuvad . 
857	NA	 Terassiitkrohviga ja ümmarguse nurgaga lossi pidas Märt ilmselt priiskavaks luksuseks , ühekorruseline aga oleks raisanud kahe porgandipeenra jagu rohkem tillukest krunti . 
857	NA	 Nii et valik oli igati põhjendatud . 
858	NA	 Niisiis , Mehis oli arvanud , et peale sisseelamisraskuste saabub ometi kord ka aeg päris-eluks , kus jätkub mahti millegi muu , kui vaid mammona tarbeks , aga võta näpust . 
858	NA	 Selles elus nagu peegli taguses maailmaski tuli joosta nii kiiresti kui suudad , et üksnes paigal püsida . 
858	NA	 Mõistnud , et temast ei tule kunagi see , kes ta olla tahaks , oli ta pisitasa hakanud kalduma harrastuste poole , millel polnud küljes rahvaülikooli tasemel kiibitsemist päriskultuuri serval . 
859	NA	 Aeg-ajalt jäi ta hilisemaks tööle , et töökodade võimalusi kasutades midagi nokitseda . 
859	NA	 Tema tõeline kirg — ilus käsitöö lõi uutes tingimustes välja . 
859	NA	 Kodus selleks ruumi ja ka mõistmist loomulikult ei olnud . 
859	NA	 Aga Tiiu sulas siiski , kui mees talle sünnipäevaks omavalmistatud rinnaehte kinkis . 
859	NA	 See oli hõbedast noorkuu , peale kinnitatud viinapuulehe ja marjakobaraga ning käis ketiga kaela , mis kõik oli veidi ülepingutatult toretsev ja ehk ka peaaegu labane . 
859	NA	 Selles osas ta oma naise maitset aimas . 
859	NA	 Loomulikult ei hakanud mees seletama , et tegu on elektrotehnilise hõbedaga , kus sees suur kogus vaske . 
859	NA	 Hõbe on lõpuks hõbe ! 
860	NA	 Igaüks neist läks üha rohkem oma teed . 
860	NA	 Poiss kasvas , muutus käredamaks ja rahutumaks , talle sigines üha rohkem teadmisi , mis kõik olid vankumatult kindlad ja neid , kes vastu vaidlesid kohtles ta üleolekuga . 
860	NA	 Isa ja õde loomulikult ennekõike . 
860	NA	 Siiri osutus vaikseks ja leebeks , talle oli väga tähtis , et isa aeg-ajalt ta pead silitaks ja õhtujuttu räägiks . 
860	NA	 Talle meldis käsi-käes käia , hoida suurt mehekämmalt oma kahe peoga ja aeg-ajalt põske selle vastu suruda . 
860	NA	 Tiiu küll vahest nähvas selle liidu kohta öelda , aga enamasti polnud tal niisugusteks tähelepanekuteks eriti aega . 
860	NA	 Ta oli tagasi oma Teiste Kulul Võimalikult Lõbusalt elamise kontoris , oli teel juhtkonna sekka , oli kogu oma rahutu ja ahne hingega sellesse ellu kiindunud . 
860	NA	 Vahetevahel ilmus ta alles hilja õhtul , nii et Mehis pidi lapsed koju tooma . 
860	NA	 Mõnigi kord olid naisel lõhnad juures ja jutt natuke liiga lobe . 
860	NA	 Talle sigines kord üks , kord teine luksusese , mis teatava aja pärast jälle majast kadus . 
860	NA	 Kord oli see magnetofon , siis mingi köögikombain ... 
860	NA	 Mehis ei saanud aru , mis mäng nendega toimub , ja küsimine loomulikult ei andnud midagi peale riiu . 
861	NA	 Tiiu ei talunud vähimatki kriitikat . 
861	NA	 Tal oli ometi vaja koos kolleegidega vahel pidu panna , sest kes teda muidu usaldaks ja omasuguseks peaks . 
861	NA	 Mis hullu sellest siis oli ? 
861	NA	 Ta elas mitte palgast vaid sissetulekutest , seletas ta vildaka naeruga — nagu kõik inimesed . 
861	NA	 Ja isegi paksude kulmudega peasekretär olevat kinnitanud — mis te mulle räägite , keegi ei ela palgast ! 
861	NA	 Kui me üliõpilastena öösiti vaguneid laadisime , siis tegime ikka nii — üks kast riigile , teine omale ! 
862	NA	 Inimesele , kes mõtleb vahel natukenegi asjade üle , ei mahtunud kõrvade vahele , kuidas saadi sellist ilmavaadet ometi endale lubada ? 
862	NA	 Ühiskond püsib elamiskõlblikuna seni , kuni iga tema liige on nõus kas või osast omakasust üldise kasu heaks loobuma . 
862	NA	 Tollal sõnastas Mehis ühe oma tähtsamatest sapistest sententsidest . 
862	NA	 Ta väitis — elu muutub maapeal täiesti võimatuks sel hetkel , kui viimane inimene on elamise ära õppinud . 
863	NA	 Need eladaoskajad said eksisteerida igal juhul vähemusena , parasiteerides mitteoskajate arvel . 
864	NA	" "" Ja mis sina selle pärast siis muretsed ! "
864	NA	" Kes ei oska , see ärgu kaasa mängigu ! "" arvas Mehise kaunis abikaasa seepeale . "
864	NA	 Samal ajal kärises kuub juba kõigist õmblustest . 
864	NA	 Lastele pidi piima enne kümmet ära ostma , sest kauemaks seda ei jätkunud . 
864	NA	 Emadele anti küll mingid tõendid , aga Tiiu ei saanud ju oma äritegemisi hommikul tegemata jätta . 
864	NA	 Lihasabad kestsid oma kaks tundi , ja siis said selle tükikese searibi , millest kaks kolmandikku moodustas vedel pekk ja kolmandiku kont . 
864	NA	 Oli seegi saavutus , sest juhtus , et ei saanud sedagi . 
864	NA	 Meie omad juhtivtöötajad seletasid tõsimeeli , et lihatoodete tarbimine on nii palju kasvanud , üle tervisliku toitumise normi aga meie vabariigile fonde ei eraldata . 
864	NA	 Keegi üleliiduline ajakirjanikust kuldsuu pasundas tähtsalt , et inimesed on nii laisad , ja liha on valmis toit , ainult viska pannile 
865	NA	 Kõige krooniks oli kalapäev . 
865	NA	 Neljapäeval said sööklast ainult kalatoite . 
865	NA	 Et neljapäev on nimelt õigeusu paastupäev ja traditsiooniliselt on paastu ajal liha asemel kala , ei hakanud keegi siinsele luterliku taustaga rahvale seletama . 
865	NA	 Ja rahvas ironiseeris — pole viga , viisaastaku lõpuks seatakse sisse ka karupäev , imed käppa nagu karu ! 
866	NA	 Parteiisandad arvatavasti kalapäevast kinni ei pidanud . 
866	NA	 Tiiu andmetel käis nendegi toiduaineteosakonnast läbi osa sellest defitsiidist , suitsuvorst , sink , mis kõik kindlatele aadressidele linnas laiali vedada tuli . 
866	NA	 Muuseas ka kala ! 
866	NA	 Peamiselt angerjas , aga ka suitsuservjuuga ja baltus ! 
867	NA	 Vedajad ise said ka mõne raasukese . 
867	NA	 Mitte muidugi sakste suukõrvalt , aga nad vähemalt ei pidanud muretsema , kui oleks ilmnenud , et mõni defitsiitne artikkel on letini jõudmata pooles tees hajunud . 
867	NA	 Nad elasid tõepoolest võimalikult lõbusalt . 
867	NA	 Koguni nii , et Mehis juba kannatust kaotama kippus . 
867	NA	 Iga teine-kolmas õhtu tuli proua laulu trallitades või lausa tuikudes . 
867	NA	" Ja ta tuli ju autoga , mitte enam selle potisinise mossega , vaid sirelililla "" nullkolmega "" . "
868	NA	 Neil sigines komme peo järel ükshaaval osalisi koju saata , mille käigus tehti veel igas korteris viimased tropid . 
869	NA	 See oli üks üsna hiline tund , kui nad viiekesi Seppmeistrite poole sisse sadasid , kaks meest ja kolm naist . 
869	NA	 Mehis püüdis küll vaigistada , väita , et lapsed magavad , aga proua trompetihääl kuulutas rõõmustamist . 
869	NA	" "" Rõõmu on vaja , mitte sinu moodi alailma nohiseda ! "" "
870	NA	" Esmalt joodi ära konjak , siis tahtis Tiiu "" Verist Mary-t "" pakkuda , aga selgus , et piiritus on otsas . "
870	NA	 Musta liibuvasse miniseelikusse ja avara dekolteega pluusi riietatud blondiin kallutas pudelit ja kähistas oma pootsmanihäälega — mees või asi , ei saa pudelitäit piiritustki muretsetud ! 
871	NA	 Välkkiire vihasööst käis Mehisest läbi . 
871	NA	 Pool üks öösel lärmavad need siin võõras korteris ja oma naine kukub mõnitama . 
871	NA	 Ja ta nähvas Tiiule kiire kõrvakiilu , lõi pigem sümboolselt kui valusasti . 
871	NA	 See üllatas naist ja ta kuulutas — isegi lüüa sa ei oska ! 
871	NA	 Ja Mehis andis selle peale tõsiselt , lõi kätt libistades , et oleks valus ja jätkas ka jälje . 
871	NA	" Veripunane lõõm käis üle Tiiu , ehmumine ja valu , ta tuikus korraks , sai lauanurgast kinni ja kuulutas äkki hoopis kainemal häälel : "" Pidu on läbi , hakake astuma ! "
871	NA	 Abikaasa lööb korra majja ! 
871	NA	" Noh , ei kuulnud või ! "" "
872	NA	 See oli nende mingi keskmine ülemus , Janno Saaling , Mehise kasvu kuid turjakam , hästitoidetud pulli iseka ilmega , mees , kelle nime suhtes ta juba ammu allergiline oli . 
872	NA	 Nüüd korsatas see jõmm ja nõudis õiglust . 
872	NA	" "" Kuidas sa oma naist kohtled ! "
872	NA	" Kui teised ei saa korda peetud "" Ta trügis peale ja musta raevu sattunud Mehis tahtis tal kõrvast kinni kahmata , kuid sattus peoga näkku , pöial libises suhu . "
872	NA	 Teise mehe põsk küünte vahel , rebis ta hoolimatult , telefonilaud ja esikupeegel tulid küll kaasa , aga samas oli jõmikas juba uksest väljas ja trepp tümises veerevast kehast . 
872	NA	 Ta siirdus tuppa tagasi , vaatas metsikul pilgul ülejäänuid . 
872	NA	" "" Kas lähete ise või pean kõik välja viskama ? "
872	NA	 Nad läksid ise , Janno üleriidedki krahmati kaasa . 
872	NA	" Vaid üks must , kombineed meenutavasse kleiti riietatud nõid pomises vandeseltslaslikult : "" Ilmaaegu läksid närvi ! "
872	NA	" Oleksime ise võinud kusagil ära käia ! "" "
873	NA	 Hinge valgus raske ja tume vedelik nagu masuut kaevu . 
873	NA	 Kuni ta lasteoas tüdrukut rahustas , kuni puhinal selja keeranud poisilegi õlale patsutas , püüdis ta selle ütlemise mõttest aru sada . 
873	NA	 See oli vaid ühtviisi tõlgendatav . 
873	NA	 Või siis selle mööndusega , et brünett ehk liialdas , võib-olla arvas midagi , mida ei ole . 
873	NA	 Aga üldiselt , teadis Mehis , naised neis küsimustes eriti ei eksi . 
874	NA	 Ta siirdus lõpuks magamistuppa ja leidis oma naise säraval ilmel ootamas . 
874	NA	 Mehele tuli tülgastus peale . 
874	NA	 Ta mütsatas asemele ja tõrjus enda kohale kummarduva alasti blondiini eemale . 
874	NA	" "" Tüdruk jääb mulle , "" ütles ta . "
875	NA	 Mida ka purjus naine ei teinud , ei väidelnud , ei solvunud , ei valanud pisaraid , mees keeldus rohkem kontakteerumast . 
875	NA	 Ja kui Tiiu teatas , et mine , aga last sa ei saa , ütles mees selle peale — kui ise ühest ei loobu , siis saab tema mõlemad . 
875	NA	 Ja küsis lõpuks , kas ta peab selle purjus litsi tõesti maha lööma , et ükskord ometi magada saaks . 
876	NA	 Magada ta loomulikult ei saanudki . 
876	NA	 Tiiu jäi küll vagusi ja hakkas peagi tasa norskama , tema aga vahtis lage ja neelas solvumispisaraid . 
877	NA	 Hommikuks oli solvumisest vaikne ahastus saanud . 
877	NA	 Natuke liiga lühike oli olnud tee korralikust inimesest jõhkardini . 
877	NA	 Ta jälestas füüsilist vägivalda , mida Tiiu omakorda näis puhuti lausa ootavat . 
877	NA	 Aga seda liiki tehinguist oli mehel mõõt täis . 
877	NA	 Ta uskus ikka veel , et iga inimene peab olema enese eest vastutav , käituma nii , et see vastuvõetav oleks , ilma et teda selleks peksuga sundima peaks . 
878	NA	 Oli nädalalõpp ja seega kõik pereliikmed kodus . 
878	NA	 Abikaasad sulgusid peale sööki magamistuppa ja sosistasid ning kähistasid seal tükk aega vastamisi . 
878	NA	 Tiiu väitis igas võimalikus tundevärvingus — tema ei ole milleski süüdi . 
878	NA	 Janno ajavat talle küll ligi , aga tema ei ole tõesti midagi niisugust teinud ! 
879	NA	 Mehis kuulas , silmad kaugusse pööratud ja vastas tuhmilt . 
879	NA	 Südaöösel omas kodus ei taha ta mingi sulide pealikuga kakelda , jah , just sulide , ärgu naine tulgu rääkima , sest see , mis on seadusega karistatav , ongi sulitegu ! 
879	NA	 Kas Tiiu siis polegi kuulnud , kuidas kõlab süüdistus temasuguste jaoks ? 
879	NA	" Ta tsiteeris : "" Moodustas kuritegeliku jõugu sotsialistliku omandi riisumiseks isikliku kasu saamise eesmärgil . "" "
880	NA	 Tema tahab , et lapsed kasvaksid eetilises õhkkonnas . 
880	NA	 Poisiga paistab küll asi viltu kiskuvat , aga Siirit ta jätta ei suuda . 
880	NA	 Ja et kuidas ta tüdruku saaks ? 
880	NA	 Kas Tiiu siis ei tea , mis puhul lapsed isale mõistetakse ? 
880	NA	 Kui töökaaslane tunnistab kohtus , et see blondiin tõmbab ülemustega ringi ja on iga teine õhtu kojumineku ajaks purjus ... 
880	NA	 Miks ta peaks tunnistama või ? 
880	NA	 Miks naised selliseid asju kohtus räägivad , mis ? 
880	NA	 Kui sellele töökaaslasele on lubatud , et on vaja vaid naisest vabaneda ... 
880	NA	 Taipad ? 
881	NA	 Tiiu taipas . 
881	NA	 Ta näolt otse pühiti ilu ja sinna sigines hall mure . 
881	NA	 Temale polnud vaja seletada , kuidas toimib alatus . 
881	NA	 Ta tundis seda põhjalikult . 
882	NA	 Polnud palju puudu , et Mehis oleks seda mureilmet nähes murdunud . 
882	NA	 Täiesti selge oli , et tema küll mingi hinna eest niisuguse sigadusega toime ei tuleks , aga tal oli seda võitu tõesti tarvis . 
882	NA	 See riid ei suubunud tormilisse teineteiseleidmisse , vaid sõlmiti kaine kokkulepe . 
882	NA	 Siitpeale ei mingeid töökaaslastega viinaviskamisi . 
882	NA	 Kui tõesti tuleb mõni pidu , siis on see tingimata vaja abikaasaga kooskõlastada . 
882	NA	 Ja mis puutub sellesse Jannosse , siis vaadaku naine ette ! 
882	NA	 Niisugused tüübid kasutavad väga tihti kiindunud naisi ära selleks , et puhaste kätega välja tulla . 
883	NA	 Ta oli ise selle sõja lõpus vist küll rohkem läbi pekstud . 
883	NA	 Tiiu oli pragmaatik . 
883	NA	 Talle oli risk silma ette seatud ja antud tingimused , kuidas seda vältida . 
883	NA	 Mingi musta lirva hädaoht ei saanud ju kuigi kaua väldata . 
883	NA	 Arvatavasti leiab too peagi omale mõne täku , ja ongi Mehise trump löödud . 
883	NA	 Sisuliselt ei olnud mees mitte midagi võitnud peale aja . 
883	NA	 Aga ta oli kasutanud santaaži ja füüsilist vägivalda ning tundis end määrituna . 
883	NA	 Tulevik ei paistnud üldsegi pilvitu , ja aeg pidi ikkagi vaid tema kahjuks töötama . 
884	NA	 *** 
885	NA	 Ta tundis , et hetk on küps ! 
885	NA	 Ta oli kuulipilduja lae ja õunapuupaku Villu Astorile andnud , ta oli Mirjamile peotäie medaljonide toorikuid valmistanud . 
885	NA	 Enam polnud mingit ettekäänet viivitamiseks . 
885	NA	 Ja ega ta tahtnudki otsustavat sammu enam kaugemale lükata . 
885	NA	 Ta võttis kapist oma mõõgatera ja keeras selle käepideme poolsest otsast kruustangide vahele . 
885	NA	 Siis otsis ta ühe suure roostetanud poldi ning kaalus seda käes . 
885	NA	" "" Tõmba korra pea laua alla ! "" ütles ta Mirjamile , ja kui see imestunud silmil seda lõpuks tegi , andis ta poldiga mõõdetud löögi mõõgatera alumise kolmandiku kõrgusele . "
885	NA	 Korraga oli kiviseintega ja betoonpõrandaga ruum täis vinguvaid ja klirisevid helisid . 
885	NA	 Terasetükke põrkles igas suunas ja tantsis laual ning põrandal , kuni viimaks saabus vaikus ja Mirjam hirmunud näo üle laua serva kergitas . 
885	NA	 Kruustangide lõugade vahel seisis vaid vaksa pikkune terasejupp , kõik muu oli pihustunud ainsast löögist . 
885	NA	 Mida oligi tarvis tõestada ! 
885	NA	 Mehis pühkis kogu killuprahi kokku ja võttis seepeale töökitli seljast . 
885	NA	 Oli hiline pealelõuna ja ta tahtis selle asjaga lõpule jõudmist pühitseda . 
885	NA	 Ta tõi elukorruselt külma praeliha ja lahjendatud punast veini . 
885	NA	 Naine uuris teda suuril silmil . 
885	NA	 Mitu nädalat sünge ja mures olnud mees näis korraga selginenud ja lõbus . 
885	NA	 Aga mingit pikka pidu ei tulnud . 
885	NA	 Öelnud naisele , et tahab uksed kinni panna , tõstis ta tööõhinas nooriku lihtsalt välja . 
886	NA	 Mirjam oli oma kandelauaga mitu tuhat krooni teeninud ja selle Mehisega jaganud . 
886	NA	 Paistis , et ta eriti sohki ei teinudki . 
886	NA	 Mehel endal ei jagunud loomingulist indu veel sellegi kõrvalala jaoks . 
886	NA	 Ta alles küpsetas neid ideid kusagil alateadvuses , aga aeg teostada pidi tulema kunagi sügisel . 
886	NA	 Ta läks trepist üles , käis duši all ja raseeris ennast . 
886	NA	 Ta tahtis olla puhas ja korras homse tarvis , mis nagu lahingupäeva punane koidik talle ärevalt kangastus . 
887	NA	 See oli üks torsioonvarb , pärit mingi sõiduauto esivedrustusest , mille ta teisel hommikul kuuri koluhunnikust välja kaevas . 
887	NA	 Ta tegi tule ääsile ja ajas varva punaseks ning lõi alasimeislil sellest kaks umbes kümne sentimeetri pikkust ja mehe sõrme jämedust juppi . 
887	NA	 Siis raius ta mõned jupid lattrauda ja lasi seejärel varvatükkide otsad käial ümaraiks . 
887	NA	 Nüüd keevitas ta ühe teraspulga alla kaks lattrauast tugijalga ning teisele ühe . 
887	NA	 Asetanud selle üksiku latitüki paaristükkide vahele , puuris ta kõigist kolmest augu läbi ja ühendas need poldiga . 
887	NA	 Tal olid nüüd kaks ümarterasest lõuga , mida ühendas liigend . 
887	NA	 Neid sai avada ja ka kokku suruda . 
887	NA	 Veel oli tarvis teha mõned abidetailid — jalg alasi silma tarvis ning alumisele liigendile tõkis , et haaravad lõuad servast alati just ühekauguselt oma suutäie kahmaksid ... 
888	NA	 Natuke mõelnud , ajas mees ülejäänud varva nii pikalt punaseks , kui ääs võimaldas , asetas selle alasile ja kahmas suure vasara . 
888	NA	 Mõeldud muidugi kahe käe jaoks , käis jõud sellest aga ka ühega siiski üle ja näol metsik ilme , huuled surutud veretuks kriipsusk , hakkas ta taguma terasvarba lapikuks . 
888	NA	 Ta teadis ülima täpsusega mida ta teeb . 
888	NA	 See kõik oli küpsenud tusapäevade jooksul alateadvuses , kui ta näiliselt kõrvaliste asjadega aega raiskas . 
889	NA	 Ta ei mõõtnud midagi . 
889	NA	 Kahe soojakorraga oli vajalik terapikkus välja löödud ja mees viskas varva õue rohu sisse jahtuma . 
889	NA	 Kui pulss järele andis ja piimhape enam lihastes ei särisenud , lasi ta tooriku ühe serva käial nii sirgeks , kui vähegi oskas . 
889	NA	 Nüüd pani ta oma teraslõuad alasi silma ja ajas tera uuesti punaseks . 
889	NA	 Tõstnud ülemise varvajupi üles , pistis ta lapikuks löödud teratooriku nende lõugade vahele ning äigas suure vasaraga . 
889	NA	 Seejärel võttis ta tooriku korraks välja ja uuris jälgi mõlemal küljel . 
889	NA	 Kaks pikka ja võrdse laiusega lohku , lootustandvalt sarnased , teine tera teisel küljel . 
889	NA	 Enam ta ei kahelnud . 
889	NA	 Nihutades tera lõugade vahel aina edasi , hoides sirgeks käiatud tagaserva vastu tõkist , lõi ta kogu kuumutatud osa pikkuselt sooned sisse . 
889	NA	 Veel üks kuumakord , ja see töö oli tehtud ning mees higil ja hingetu . 
890	NA	 Alles peale pikka jahtumispausi jätkas ta oma sepatööd , nüüd juba keskmise käsihaamriga , lüües tera esiserva õhukeseks ja kiilu . 
890	NA	 Metall venis muidugi mitte ainult laiusesse vaid ka pikkust pidi ja keeras tera kõveraks . 
890	NA	 Just seda kujuneva saablitera kõverjoont jälgides ta toorikut sepistaski , jättes kogu viimistluse hilisemaks käiale . 
890	NA	 Oli möödunud kõigest paar tundi , ja pikkade hingevaevamiste tulemusel kusagil tagapool sõnastatud mõtlemist sündinud teratoorik lendas valmina rohtu jahtuma . 
891	NA	 Vedruterased on üldiselt viletsad lõikama , aga mõõgaga ju ometi ei tehta puutööd ! 
891	NA	 Vaistlikult teadis meister , et need terased ei ole kalgid ja pragunemisohtlikud , et sitkus ja elastsus on nende esmaseid omadusi . 
891	NA	 Tema tulevane saabel sai kaunis paksu ja kitsa tera . 
891	NA	 Tollilaiune ja mõlemalt küljelt sügavate , sirge servaga soontega . 
891	NA	 Kokkuvõttes — see pidi saama tugev ja samas ka kerge , sellest pidi tulema romantilise kangelase elegantne relv . 
892	NA	 Käiamine oli sulaselge rõõm . 
892	NA	 Lasknud teraküljed siledaks , imetlenud veelkord soonte lootustandvalt ühtlasi süvikuid , kinnitas ta käiale kaunis kulunud ketta , ning selle väikest raadiust kasutades andis tera esiservale nõgusad faasid . 
892	NA	 Seejärel läks ta töökojast välja , käis otsustaval ja mõtlikul ilmel kiirete , lühikeste sammudega jõeäärt pidi , pilk langetatud , kuni kummardus ja ühe porise kivi üles kaevas . 
892	NA	 Ta pesi selle jões puhtaks ja tuli oma saagiga töötuppa tagasi . 
892	NA	 Siis otsis ta sahtlist täiesti uue , hästi õhukese käiaketta , kinnitas selle masinale ja hakkas väljast toodud kivi käiama . 
892	NA	 Abrasiivkäi pole loomulikult selleks mõeldud . 
892	NA	 See hakkas silmanähtavalt kuluma , ilma et kiviga midagi eriti juhtunud oleks . 
892	NA	 Andnud käiakettale ümara tööpinna , võrdles mees selle paksust mõõgatera soontega , ja see sobis täpselt , nagu tal täna üldse kõik käes edenes . 
892	NA	 Soontele sileda , viimistletud nõguspinna andmine võttis veel ehk tunnikese . 
892	NA	 Siis jäigi vaid käepideme otsast liigne varvaosa maha võtta ja roog käiata . 
893	NA	 Higine ja laipväsinud , istus mees õhtuvalguses oma värkstoa uksel ning hingas sügavalt . 
893	NA	 Selles hingamises väreles rahulolu . 
893	NA	 Ta oli takku ja kaltsu käepideme asemel ümber roo mähkinud ja tundnud kuidas käeshoitav ese otse kutsub võitlema . 
894	NA	 Palju oli veel tegemata , eriti tera tipp , mis oli tal üldse kujundamata . 
894	NA	 Ta tundis , et selle kangastuses pole miski veel päris küps , ja ta oli õpppinud mitte kiirustama , kui sisetunne käskis oodata . 
895	NA	 Kui ta siis lõpuks sammhaaval ennast trepist üles vinnas , meenus kusagilt läbi udu , et Mirjam oli töökotta ilmunud , oli vist vaadanud ja tahtnud midagi rääkida ning siis jälle kadunud . 
895	NA	 Ta oli peaaegu kindel , et polnud naisega sõnagi vahetanud . 
895	NA	 Ja õppigugi Mirjam ära , et on hetki , kus meest ei tohi segada ! 
896	NA	 Väsimusest vabisevatel jalgadel seisis ta oma dušikabiinis , ega suutnud kaua aega meenutada , et vesi oleks vaja jooksma päästa . 
897	NA	 Ta sõi , suutmata taibata , mida . 
897	NA	 Siis räntsatas ta asemele ja jäi hetkepealt mingite meenutuste või meeleoludeta sügavalt magama . 
898	NA	 *** 
899	NA	 Pärast eilset rassimist oli järgmine päev pikaldase nokitsemise ja arupidamise päralt . 
900	NA	 Vormi veenvus sünnib pisitillukestest nüanssidest . 
900	NA	 Enne , kui kõik lõplikult valmis pole , on ennatlik rõõmustada , sest vähimgi vääratus või valearvestus , ja sul tuleb hakata uut terasvarba otsima . 
900	NA	 Mees teadis , et teeb mõõgaselja ja külje liitumise pehme , ümara , selgelt väljendunud jooneta . 
900	NA	 Aga selle ülemineku pidi ta viiliga tegema , sest käi on liiga ohtlikult ablas instrument . 
900	NA	 Ja vähimgi sissetung metalli võib kõik rikkuda . 
900	NA	 Vedruteras pole aga viilimiseks sugugi tänuväärne materjal . 
900	NA	 Tänapäeval , kus peene struktuuriga , hästi lõikavad viilid enam haruldus pole , saab küll asjaga hakkama , aga see nõuab kannatlikkust , jõudu ja higi . 
900	NA	 Töödelda sai vaid väikest jupikest korraga , üksnes kämbla laiuse võrra kruustangide pakkidest kaugemalt , sest pikema õla korral hakkas teras kaasa võbelema , viil kukkus hüplema ja tegi seejuures võikalt kriiskavat häält . 
900	NA	 Aga metallitöö üks võludest ongi alpinisti efekt . 
900	NA	 Sa suundud pikaldaste pingutustega oma kauge ja näiliselt saavutamatu eesmärgi poole . 
900	NA	 Lõpp tuleb alati päris ootamatult . 
900	NA	 Korraga lihtsalt pole enam midagi teha . 
900	NA	 Ja see võidukus pole arvatavasti põrmugi tuhmim mägironijat vallanud tundest viimase sammu astumise järel . 
901	NA	 Mõtted aga hakkasid omasoodu jooksma . 
902	NA	 Küll ajutine ja lootusetu , oli tookordne võit siiski sisejuhatuseks ühele heale perioodile nende elus . 
902	NA	 Peru , nagu ta oli , vajas Tiiu ilmselt aeg-ajalt taltsutamist . 
902	NA	 Ega ta isegi ei pidanud eriti kadestusväärseks naise olukorda , kelle mees ta ümbertõmbamistest väljagi ei tee . 
902	NA	 Nüüd sigines nende vahele mõneks ajaks rahulik ja isegi leebe teineteisemõistmine . 
902	NA	 Oli kevadine aeg , neil mõlemal puhkused tulemas ja nad tegid koos plaane . 
902	NA	 Hulk aega polnud nad otse endi tarbeks raha kulutanud . 
902	NA	 Mis oleks , kui läheks Pärnusse ? 
903	NA	 Sirelid olid õde läinud ja ranna õhtud juba meeldivalt soojad , kuigi ujumiseks pakkus meri kaunis spartalikku elamust . 
903	NA	 Nad polnud enam verinoored . 
903	NA	 Tiiugi lähenes kolmekümnele . 
903	NA	 Siin , sootuks tundmatutena selles puhkajatesummas ilmnes , et naine tundis oma mehe üle uhkust . 
903	NA	 Mehis oli ju lõpuks silmapaistvat kasvu ja üsna kena mees . 
903	NA	 Tiiu käis ta kõrval , hoides kahe käega ta küünarnukki , surus end ta puusa vastu , nautides teda ennast seiravaid iharaid pilke . 
904	NA	 Oli punase päikesega õhtutund , kui nad rannahoone saali sisenesid ja elavhõbedana läikleva mere taustal meest peaaegu komistama võtvat profiili silmasid . 
904	NA	 Lee Talur ja Jüri Bakony , kahekesi neljases lauas ja viipasid Mehisele juba eemalt . 
905	NA	 Tiiu neid inimesi ju seni ei tundnud , kuid temale omase tõketeta spontaansusega oli ta mõlemaga peaaegu kohe sina peal , hoopis lihtsamalt , kui Mehis , kes neid siiski varasemast juba tundis . 
906	NA	 Peagi ilmnes — neil kahel on täna pulmad . 
906	NA	 Nad elanud juba niigi mõne aasta koos , aga otsustasid lõpuks asja vormistada . 
906	NA	 Lasid end Pärnu maanteel kokku kirjutada ja sõitsid siis Pärnu linna pulmareisile . 
907	NA	" "" Näed siis ! "" huikas Tiiu . "
907	NA	" "" Ja kus on šampus ? "" "
908	NA	 Mehis tabas mitu nüanssi ühe ja sama hetkega . 
908	NA	" Sel viivul , kui Jüri lausus : "" ... lõpuks asja vormistada , "" käis üle Lee tagasihoidlikult naerukil suunurga väike möönev viirastus . "
908	NA	 Ta ootas last , ütles see mehele , kellesse too tõik küll kuidagi puutuma poleks pidanud . 
908	NA	 Kui Tiiu bravuuritsema kukkus , ehmus Mehis korraks , sest ta tundis neid väga hästi kasvatatud ja ülimalt tagasihoidlike inimesi , kuid tolle väheldase blondiini elurõõm paistis mõlemale meeldivat . 
908	NA	 Nii siis Mehis ajaski käe üles ja viipas ettekandjat , ning peagi kihises nende ees pokaalides vahuvein . 
909	NA	 Ta on sul ju täiesti tore , ütles langetatud ripsmete alt Lee pilk . 
909	NA	 Mehis suunas silmad lauale , kus kõrvu lebasid tema pruunidesse karvadesse kasvanud lihaseline käsivars ja Lee varajasest päevitusest kuldne ranne . 
909	NA	 Ja ta märkas , kuidas ta käekarvad priginal turri läksid , kui need käed juhuslikult teineteisele lähenesid . 
909	NA	 Ka Lee jälgis seda , ja naise naeratuses , mis näis nii muutumatu , viirastus korraga eleegiline mööndus , paratamatuse tõdemine . 
909	NA	 Jah , me tõmbume teineteise poole , aga nüüd on juba lootusetult hilja ! 
910	NA	 Kas see kõik polnud mehe fantaasia , soovunelm , et seda suurepärast olevust lähedaseks mõelda ? 
910	NA	 Praegu , kus Lee oli otse siinsamas , polnud mehe hinges küll vähimatki kahtlust . 
910	NA	 Kahtlused tulid hiljem ja hajusid kohe jälle , kui ta Leed taas kohtas . 
910	NA	 Nad olid ühele lainele häälestatud raadiojaamad . 
910	NA	 Nad said oma teateid kadudeta väljendada . 
910	NA	 Polnud isegi oluline , et mingid märgatavad või olematud ilmed sinna juurde kuuluksid . 
911	NA	 Sa ei valinud mind , ütles Lee . 
911	NA	 Jah , ma tean , sa olid seotud , ja jätame , palun ! 
911	NA	 Mina olen oma valiku teinud ! 
912	NA	 Samal ajal sai Tiiu oma lihtsakoelise kuid nakatava lõbususega ka Jüri Bakony liikuma . 
913	NA	 See mees oli olnud kunagi Mehise teisik . 
913	NA	 Neid oli aina tänaval segi aetud , kõik sõbrad kinnitasid , et vähegi kaugemalt on nad äravahetamiseni sarnased . 
913	NA	 Nüüd oli see sarnasus kadumas . 
913	NA	 Näod mehistusid ja muutusid erinevaiks . 
913	NA	 Jüri lõputult kannatlik pühakuilme ja Mehise karm tõsidus olid sootusk teine teisest ooperist . 
913	NA	 Pealegi oli Jüri kiiresti halliks minema hakanud . 
913	NA	 Tema naiselikult õlgadele langevad juuksed , olid nagu hõberebase okaskarvaga talvekasukas . 
913	NA	 Mehis aga kandis juba mõnda aega laubale kammitud juukseid , mis talle peaaegu kulmudeni vajusid , näides sellisena isegi veidi ohtlik , tume ja läbitungimatu . 
914	NA	 Korraga tabas mees end mõttelt — kas see nende kunagine sarnasus ei rääkinud Lee valikus kaasa ? 
914	NA	 Kas võis tõesti olla , et temasugune absoluutselt eikeegi võis seda silmapaistvat naist mõjutada juba tollal rahvusvahelise mainega mehe kasuks otsustama , et too vaid Mehist meelde tuletas ? 
914	NA	 Pöörane , absurdne mõte , aga jumal neid asju teab ! 
915	NA	 Kohe samas sähvatas pähe , et ta ju ikkagi peaaegu üldse ei tunne Leed , ei ole kindel , kas see ilus olevus äkki meestega just nii ei mängi ? 
915	NA	 Äkki annab ta kõigile mõista , et on neist sügavalt huvitatud , ja tegelikult liigub omi , naiselikke vaiste jälgides nagu emakass mõistetamatuid radu mööda . 
916	NA	 Tiiu sai vahepeal hakkama sellega , et Jüri ta tantsima palus . 
916	NA	 Mehis muidugi ei lasknud juhust mööda ja palus Leed . 
917	NA	 Ikka vaikse enesessetõmbunud naeratuse saatel ja kuidagi nagu pisut viivitades tuli too , asetas käe Mehise õlale ja nõjatus pikkamisi kuid täie usaldusega puusa vastu . 
918	NA	 Kurat võtku , see läks liiale ! 
918	NA	 Keha , mis täiuslikult kuuletub ja mõtet aimates su kavatsusi loeb . 
918	NA	" See polnud tants , see oli alasti erootika , nii et poole loo pealt Mehis äkki jäigastus ja väga madala , karmtõsise häälega lausus : "" Kõike võib taluda , aga mitte lõputult . "
918	NA	" Saa minust aru ! "" "
918	NA	 Väike tagamõttega naeratus tuksatas Lee huulil ja ta ütles tagasiteel lauda — kui seda pooleli jäänud tantsu poleks olnud ... 
918	NA	 Kas see olekski jäänud olemata ? 
919	NA	" "" Mis nimelt ? "" küsis mees silmadega ja naine vastas : "" Kõik ! "" "
920	NA	 Mehis ei olnud suurem asi enesepiinaja . 
920	NA	 Kui nad jälle neljakesi lauas olid , tegi ta Jüriga juttu . 
920	NA	 Ta väitis , et kõik see , mida ta lugenud on , on talle tõsiselt hästi vastuvõetav olnud . 
920	NA	 Ta jagab nii tsivilisatsiooni huku perspektiivi , valu hävivate liikide pärast , loodusrahvaste ja ürgkultuuride mõistmist ... 
920	NA	 Üldse kõike , kui see , mis tema kellegi Jüri Bakony töödest arvata söandab , kuidagi oluline peaks olema . 
920	NA	 Ta ei jaga ainult paari asja . 
920	NA	 Jüri nimelt näib arvavat , et tsivilisatsiooni arengut saab kuidagi mõjutada . 
920	NA	 Sellest kõnelevad ta sagedased märkused . 
920	NA	" "" Siit lähtudes peaksime me hoopis ... "" "
920	NA	 Tema on pessimistlikum . 
920	NA	 Ta usub , et progress on juhitamatu monstrum . 
920	NA	 Kuigi me teame , kuidas fossiilsed kütused ammenduvad ja sellega koos ootab ees kliimakatastroof , ei sunni miski meid näiteks Tallinnast Pärnusse posthobustega sõitma . 
920	NA	 Tema usub , et inimkond kihutab kuristikku ja selle ajastu rusudel võrsub kunagi mõnest primitiivrahvast , mõnest kas või veel alasti metsas korilusega ametis olevast indiaanihõimust juuretis uuele epohhile . 
920	NA	 Kui vahepeal mõni teine liik , lülijalgsed või roomajad näiteks , võimule ei pääse . 
921	NA	 Mehed olid peagi sarvipidi koos ja unustasid oma kaunid kaaslannad natukeseks ära . 
921	NA	 Mehis seletas — olevat täielik totrus pidada läbirääkimisi tuumarelvakandurite üle . 
921	NA	 Olukorras , kus raketipeades on võimsust kolme tuhande kordseks surmaks kogu tsivilisatsioonile , pole mingit lootust pidada edukat tuumasõda . 
921	NA	 Kui ühel poolel õnnestukski teine nii maatasa teha , et see ka ainsat oma raketti minema lennutada ei jõuaks , siis tuleb vaid võitjale kaasa tunda . 
921	NA	 Vaenlane sureb nimelt kohe , võitja seejärel pikaldaselt piineldes , olgu radiatsioonisasaastest , olgu ilmastikukatastroofist ... 
921	NA	 Ainus võidukas strateegia oleks korjata kõik oma surmamunad ühte hunnikusse ja korraga lahti päästa . 
921	NA	 Ise saad kohe vaevast lahti , las teised vaaguvad ! 
922	NA	 Veel seletas Mehis — ega siis tuumapomm üksi ... 
922	NA	 Kui mõni kasimata diktaator võtab nõuks ja oma bakterioloogilise relva käiku laseb ... 
922	NA	 Piisab üheaegsest aktsioonist ütleme viies suures rahvusvahelises lennujaamas , Heathrows , Kannedy-nimelises , Tokyos ja nii edasi . 
922	NA	 Ja juba järgmisel päeval katab tervet maakera pandeemia . 
922	NA	 Kuuldavasti on nende katkud ja koolerad uutel , vaktsiinidele allumatutel tüvedel . 
922	NA	 Ja olekski pääsemine enamusele elusloodusest . 
922	NA	 Piisab , kui viiest miljardist jääb poole aastaga viissada miljonit , kõigest kümne kordne kahanemine , ja kõike tuleks peaaegu nullist uuesti alata , sest maailm on liiga seotud ja tervik . 
922	NA	 Sellised olekski optimistlikud prognoosid ... 
923	NA	" "" Sa rikud teiste pulmapeo ära ! "" ütles Tiiu ja Mehis vabandas . "
923	NA	 Jüri ei teinud märkamagi , tahtis samal teemal ilmselt midagi lisada , aga Lee astus vaiksel , väga taktitundelisel viisil vahele , sosistas midagi mehele kõrva , nad vabandasid ja tõusid lauast , palusid oodata . 
924	NA	 Hiljem nad lihtsalt trallisid , ja Tiiu elurõõm tõmbas need mõlemad väga sügavad inimesed kaasa . 
924	NA	 Hommiku eel istusid nad mere ääres pingil , rüüpasid kordamööda pudeli suust veini ja laulsid , ka Lee , kuigi Mehis märkas , et ta vaid teeskleb joomist , ei saa kuidagi nendega ühel viisil lõbususse uppunud olla . 
924	NA	 Ta taipas midagi , mis teda kainestas . 
924	NA	 Elada selle täiusliku olevuse kõrval , kes sind igal hetkel läbi näeb , oleks lõputu enesekontrolli piin . 
924	NA	 Sageli vulgaarne ja primitiivne , kuid särtsu täis Tiiu oli vähemalt selles mõttes palju ohutum lahendus . 
925	NA	 *** 
926	NA	 Mirjam ei tulnud mitu päeva näole , oli vist solvunud . 
926	NA	 Kui ta siis lõpuks jälle ilmus , tundis Mehis temast isegi rõõmu , sest üksi oma valmiva ja samas kogu ta hinge tervikuna endale nõudva relvaga oli tal siin umbsetes ruumides juba kuidagi kitsas hakanud . 
926	NA	 Toorsepisest valmis kujuga esemeni on isegi pikk tee , aga hoopis pikem ja kurnavam on kõrvalseisjaile aimamatu vaev terase lihvimisel ja poleerimisel . 
927	NA	 Valmis tera tuleb esmalt abrasiivpaberi abil silmale nähtamatu struktuurini lihvida . 
927	NA	 Selleks alustatakse jämeda paberiga , seejärel lihvitakse risti eelmisele number peenema struktuuriga abrasiiviga , kuni alumised jäljed kadunud on . 
927	NA	 Kohe seejärel vahetatakse paber jälle peenemaks ja jätkatakse algse suunaga , see tähendab — viimatisele töökäigule jällegi risti . 
927	NA	 Lõpuks veel peenima võimalikuga , isegi kriiditatud vildiga , kuni pind on tõesti silma jaoks täiesti sile . 
927	NA	 Alles siis määritakse viltketale kroomdioksiidpastat ja lastakse kõik peeglina läikima . 
928	NA	 Mõõgatera on pikk aga kitsas . 
928	NA	 Tema ristisuunas lihvimine on kaunis tüütu töö . 
928	NA	 Aga mida teha soontega , kus pole üldse võimalik eelnenu suhtes nurga all töödelda ? 
928	NA	 See suunamuutus on vajalik nimelt selleks , et jämedama abrasiivi jälgede kadumist paremini märgata . 
929	NA	 Soontega tegi Mehis ausalt öelda pisut sohki , kasutas nimelt puidust lihvimisklotsi asemel tihendikummist , elastset klotsi . 
929	NA	 Sedasi tungib abrasiivpaber paremini ebatasasuste põhjadesse . 
929	NA	 Ese hakkab küll läikima , kuid ei pea olema seejuures rangelt tasapinnaline . 
929	NA	 Aga soontes seda ebatasasust silm ka ei märka , sest pole ühtegi sellist väikese nurga all vaatlemise võimalust , kus peegelduse vead ilmsiks tulevad . 
929	NA	 Tema mõõk oli juba tõepoolest üsna kaugel , aga teratipu kuju oli ikka veel lõplikult valmimata . 
929	NA	 Ta oli küll tera- ja seljajooned elegantseimal viisil ühendanud , midagi aga polnud kõige juures siiski lõplikult veenev . 
930	NA	 Lasknud naisel imetleda valmivat ilurelva , nägi ta seda korraga erapooletu pilguga , ja see tundus äkki kuidagi ohutult süütu . 
930	NA	 Puudus tunne , et see riist tõepoolest võiks tappa . 
931	NA	 Mismoodi mõõk siis ikkagi tapab ? 
931	NA	 Ratsaväelase mõõk on eelkõige raierelv , mõeldud täielt kapakult korraks löömiseks , ja juba on vastane seljataha jäetud . 
931	NA	 Sellega torgata polegi tarvis . 
931	NA	 Järelikult võib ratsaväelase mõõk olla kas või kandilise teratipuga . 
931	NA	 Enamasti on need siiski ümardatud . 
931	NA	 Aga neil , suurtel kangelastel romantilistest filmidest polnud ju eriti võimalikki mõõgaga raiuda , sest nende vastased olid niisama kiired ja osavad , küll aga palju alatumad ja salakavalamad . 
931	NA	 Keset mõõgavõitlust saab enamasti torgata , mitte raiuda . 
931	NA	 Võitluseks sobiv saabel peab omama teravat tippu ! 
931	NA	 Edasine oli insenerilahendus . 
931	NA	 Missugune poleks ka tera kuju , torkejõu vektor saab lähtuda käepideme pikiteljest ja suundub sirgelt mõõga otsa poole , moodustagu see tera siis vahepeal kas või S-kuju . 
932	NA	 Mehis tõmbas joonlaua abil terasele märknõelaga kriipsu . 
932	NA	 Oli vaja maha võtta killuke seljapoolsest tipuosast , kõige laiemas kohas veidi üle poole sentimeetri . 
932	NA	 See kriips lõhkus joonte harmoonia , aga tõotas uut aktsenti . 
932	NA	 Hing tundmatu ees ärevil , lähendas ta tera käiakettale . 
932	NA	 Valge sädemetevihk , pikk kriiskav hääl . 
932	NA	 Ja äkki sädeles mehe käes õeluse omandanud , muudes joontes täiuslikult harmooniline , kuid selle juures nüüd ka halastamatu ja ablas relv . 
932	NA	 Üksainus sirge , kõigist sujuvaist üleminekutest nii kalgilt erinev nelja sentimeetri pikkune kontuur , ja oligi kõik äkki hoopis uus . 
933	NA	" "" Mis sa nüüd tegid ! "" hädaldas Mirjam . "
933	NA	" "" Seda hakka või kartma ! "" "
934	NA	 Väga hästi teades , et saavutanud midagi täiuslikku , tuleb töö kohe käest panna , või muidu rikud juba järgmisel hetkel kõik ära , sulges mees mõõga kappi luku taha . 
934	NA	 Aimates , et ta tahab seda peagi uuesti näha , tahab kogeda , et see on ikka tõepoolest nii täiuslik , ja las ta siis piinleb homseni , et saadav mulje teda uue tööpäeva eel erutaks . 
934	NA	 Ta püüdis kõik samas unustada ja pühendas end naise probleemidele . 
934	NA	 Ega see detailides nokitsemine teda eriti ei huvitanud . 
934	NA	 Nagu naised enamasti , ei liikunud ka Mirjam kord saavutatud põhivormist kuigi kaugele . 
934	NA	 Küsimus oli ikka vaid mõnes nüansis , detailis . 
935	NA	 Mees tõi oma kunstimappide riiulist mõned juugendi näidised . 
935	NA	 Ta seletas — see joonte meelas ja tundlik siuglemine , mida pole vist kunagi püütudki matemaatiliselt kirjeldada , ongi juugendi põhisõnum . 
935	NA	 Miks ka mitte figuuride vormiloogika , kõik , kogu kompositsioon on alati selles vaimus välja peetud . 
935	NA	 Nii ka need naised tolles mapis . 
935	NA	 Aga juugend on peaaegu alati paaris ornamendiga , millel pildil kujutatuga sageli muud asja pole , kui vaid mingi tunnetuslik seotus . 
936	NA	 Kas ei tasuks proovida , jätta see laste pildiraamatute kergelt kentsakas laad ja arendada natuke puhta , dekoratiivse vormi kultuuri ? 
937	NA	 Mirjam ei saanud kohe aru . 
937	NA	 Kuidas siis neil väikestel medaljonidel ... 
938	NA	 Miks peaksid need medaljonid väikesteks jäämagi ? 
938	NA	 Me ei tunneta veel uuest vormist tulenevaid võimalusi . 
938	NA	 Ja see ei ole mitte kiusamiseks mõeldud jutt . 
938	NA	 Kui veel kaks pidu on peetud ja mõnisada medaljoni maha müüdud , ilmneb peagi , et need enam ei lähe . 
938	NA	 Uudsus saab läbi . 
938	NA	 Kunstnik peab aina edasi pürgima , võis siis on ta peagi käsitööline ja haltuurategija . 
939	NA	 Loomulikult ei meeldinud kogu see lugu Mirjamile üldse . 
939	NA	 Väga pikkade sõrmedega võttis ta paar mappi koju kaasa , et neid põhjalikumalt uurida . 
939	NA	" Mehis aga tõusis helitut vilet lastes elukorrusele ja pani peale "" Sinise rapsoodia "" plaadi . "
939	NA	 Kui ta õnnelik või väga õnnetu oli , kuulas ta seda aina uuesti ja uuesti . 
939	NA	 Selles oli midagi ta hingest . 
940	NA	 *** 
941	NA	 Ta oli edukalt toime tulnud kiusatuse taltsutamisega ja jätnud alla tulemata , mõõgatera imetlemata . 
941	NA	 Ta oli hommiku ja tööpäeva alguseni vastu pidanud ja tundis nüüd sõrmedes kärsitut kihelust , aga vaevalt sai ta välisukse avada , et hommikuvärskus sisse pääseks , kui kohtas selle taga pikka , enesesse süüvinud olekuga asteenikut kuulipildujaga . 
941	NA	 Villu oli uue kaba teinud , selle mahagonpeitsiga töödelnud ja mitmekordselt lakkinud ning lihvinud . 
941	NA	 Mehed seadsid relva lauale üles ja istusid ning sihtisid sellega Virgala Talli . 
941	NA	 Astor leidis , et peaks kusagilt padruneid muretsema . 
941	NA	 Temal on täielik villand neist öistest kihutajatest . 
941	NA	 Nüüd on siia siginenud mingi ürgne punane sportauto-kolakas , millega nad aina pikendavad oma paisuselja-hüppe rekordit . 
942	NA	 Ka Mehis oli kuulnud öösiti vägevalt plärisevat ja huilgavat mootorihäält , kuid teda see eriti ei häirinud , sest temal ju polnud tee poole avanevaid aknaid . 
943	NA	 Kumbki mees ei suutnud taluda neid ülbeid ja juhme nägusid , nende sõjakust , mis igasuguse korralekutsumise katse ennakult maha surusid . 
943	NA	 Mehisel oli selleks sallimatuseks loomulikult palju rohkem põhjust , kuid ta ei rääkinud sellest Villule , muheles sõbra verejanu peale , võttis naljana . 
944	NA	 Paar korda oli ta juba alla andmas , pidi avama kapi ja näitama oma sündivat mõõka , kuid teadis , et seda muljet , vajab ta tõepoolest puhtana , ta ei taha teise arvamusi ja kommentaare . 
944	NA	 Nii saigi ta seda endale lubada alles ennelõunal , kui Lord oli lõpuks oma teed läinud . 
945	NA	 Mehis istus seepeale tükk aega liikumatult ja vahtis mornil pilgul laual lebavat kuulipildujat . 
945	NA	 Ta mäletas poisipõlvest seda võimu ja vägevuse tunnet , kui mingi laskeriista kätte võtsid . 
945	NA	 Eriti tekitasid seda nimelt püstolid , sest isegi mitte vintpüssi , kuulipildujast sootuks rääkimata , andnud ju märkamatult kaasas kanda . 
945	NA	 Aga lapik ja voolujooneline brauning oli selleks nagu loodud — libistad selle põuetaskusse või püksirihma vahele , ja sind valdabki sõjaka enesekindluse tunne . 
946	NA	 Kui mõttetu ja kui petlik see tunne tegelikult on , kui kaitsetu on ka relvastatud inimene ! 
946	NA	 Ainult primitiivid algelisest ühiskonnast võivad end sõrme päästikul hoides julgena tunda ! 
946	NA	 Külmavärin raputas Mehist . 
946	NA	 Ta korjas pahameelehoos tegelikult ikkagi väga hea väljanägemisega relva laualt ja viskas selle hooletu liigutusega kõrvalruumi riiulile ning keeras ukse lukku . 
946	NA	 See oli siis nüüd lõppenud ! 
947	NA	 Ta võttis oma saabli välja ja heitis sellele peaaegu hirmunud pilgu , kuid see hirm oli ennatlik . 
947	NA	 Relv polnud midagi kaotanud ei elegantsist ega sõjakusest . 
947	NA	 Oli vaja vaid otsustada paar pisiküsimust . 
947	NA	 Kas jätta mahakäiatud pind nagu see on — karedaks , et rõhutada selle erilisust . 
947	NA	 Või siis töödelda hoopis samuti ümarate üleminekutega lõiguks , nagu kogu teraselg tervenisti ? 
947	NA	 Oli vahevariant — jätta sellele sirgele lõigule teravad üleminekujooned , aga pind lihvida ja poleerida , ja pika kõhkluse järel otsustaski mees selle kasuks . 
947	NA	 Ta asus tööle , samas juba mõttes käepidet kujundades , sest kuni see nii oluline osa pole isegi veel markeeritud , ei saa kujunevast ehisrelvast ikka mingit tervikmuljet kätte . 
948	NA	 Lihvinud ka viimase kontuuriosa ja asunud siis viltkettal poleerima , jõudis ta jälle oma tööjärjega sinna , kus mõttel polnud midagi teha . 
948	NA	 Ta tundis seda viltkettaga töötlemist selleks liiga põhjalikult , et seal veel midagi kõhelda või otsustada . 
948	NA	 Oli vaja lihtsalt kannatlikkust ja aega . 
949	NA	 Ta leidis end tagasi oma minevikus , ajal , kus tema pere kohal rippus ka mõõga ähvardav vari . 
949	NA	 Themis kannab ju ühes käes mõõka , ja teises kaalusid , see seotud silmadega õiglusejumalanna . 
950	NA	 Tiiu oli korraga murest surmtõsine ja napisõnaline . 
950	NA	 Ta kiirustas hommikul tööle ja tuli õhtul , väsinud ning morn . 
950	NA	 Lapsed olid hiirvagusi , Mehis püüdis asjatult juttu teha . 
950	NA	 See oli kusagil kaheksakümnenda paiku . 
950	NA	 Tollal käibis rahva hulgas ütlus , et ümber Balti mere asuvat neli kuulsat firmat , nimelt Volvo , Salvo Orwo ja SORVVO . 
950	NA	 Eriti see viimane ! 
951	NA	 Sotsialistliku Omandi Riisumise Vastu Võitlemise Osakond , kunagine natuke naeruväärse mainega struktuur miilitsas oli hakanud järjest jõudu koguma ja laotas oma ähvarduse üle ilusat elu igatseva äraõitsenud sotsialismi . 
951	NA	 Polnud ju midagi erilist teha vajagi . 
951	NA	 Mitte ükski majanduslikult edukas asutus ei kannatanud vähegi tõsisemat revideerimist . 
951	NA	 Suurest hirmust , et keegi võib töö kõrvalt ka midagi enda tasku saada , olid majandusvaldkonda reguleerivad seadused muudetud selliseks traattõkete ja kuulipildujapesade süsteemiks , et majandada neid seadusi rikkumata praktiliselt üldse võimalik ei olnud . 
951	NA	 Kuna ikka veel leidus inimesi , kes kõigest hoolimata tööga midagi saavutada tahtsid , siis polnud SORVVO poistel just raske arvata , kus seadusi rikuti . 
951	NA	 Kuni need rikkujad protežeede kaitse all seisid , pidid kütid vaatama vesise suuga nagu kass läbi klaasi akvaariumikalu , piisas aga sellest , et mõni laar meelehead jäi õigel ajal saatmata , või mis halvem , kui sattusid poliitilise võitluse käigus omavahel tülli läinud suurte ninade rivaalitsemise keskele , ja juba marssisidki uksest sisse võimust teadlikud uurijad . 
951	NA	 GULAG-i mälestus terendas veel kõigi mälus , ja see mälestus pidi olema mõne ametkonna meelest nagu kullane Kungla . 
952	NA	" "" Postimaks tasutud "" templiga ümbrik kirjakastis tegi Tiiu äkki vanaks . "
952	NA	 Ta käed lausa värisesid , kui küüned ahnelt aga saamatult paberit rebisid . 
952	NA	 Ta luges masinkirjas teatise läbi ja ohkas osalise kergendusega . 
952	NA	 See oli kutse , aga kutse tunnistajale , seni vähemalt ! 
953	NA	 Milles siis asi ? 
953	NA	 Asi olevat primitiivsuseni lihtne . 
953	NA	 Üks saks sai Norra mööblikomplekti ja teine ei saanud , seekord lihtsalt ei jagunud ! 
953	NA	 Ja Janno Saaling on nüüd tõsiselt puul ! 
954	NA	 Mehis ei hakanud naisele ütlema , et M.O.T.T. Tiiule oleks see hetkel liig olnud . 
954	NA	 Ei ole ju nii , et ülemus kukub kinni ja alluvad jäävad terve nahaga . 
955	NA	 Kuidas kukub ülemus kinni selle eest , et mingi kuitahes suur saks ei saanud seekord , mida ta tahtis ? 
955	NA	 On see kõik ? 
955	NA	 Ja loomulikult ei ole see kõik , see on põhjus , ettekääne on muidugi teine ja väikese vaatamise peale leiti paberitest mõnda muud , mis on lõpuks see uba . 
956	NA	 Niisiis , ikkagi sulitembud , resümeeris Mehis mõttes , ja tal ei jäänud muud üle , kui kahe kuu jooksul taluda nõudepesul tasse lõhkuvat , sapiselt napisõnalist naist , kuni see ükskord õhtul väsinult sisse vantsis , nägu lõtvunud , juuksed soengust välja tolknemas . 
956	NA	 Ta võttis puhvetist pudeli džinni ja kulistas otse kaelast ning viskus siis magamistoas risti kušetile . 
956	NA	 Mehis taipas küsimatagi , et see oli kergendus . 
957	NA	" "" Aitähh , Seppmeister ! "" kähistas naine . "
957	NA	" "" "" Vähemalt korra elus oled sa ka õiget nõu andnud ! "" "
958	NA	 Ta olevat olnud sellesse lõksu minemas . 
958	NA	 Mäng käinud nimelt sedasi , et nende baas ajas laialt Venemaalt mööblit kokku . 
958	NA	 See käib nagu ikka — sa oled kõigiga suhetes , ja see , mida meil on näiteks küllaga , puudub ütleme Taganrogis , nemad meile midagi pakkuda ei saa , aga neil on üle jälle mingit pesuvahendit või kangast , mille järel nutab Irkutsk . 
958	NA	 Niisiis kaubad ja paberid muud kui reisivad ja muutuvad selle käigus järjest väärtuslikumaks . 
959	NA	 Janno Saalingu spetsialiteet oli mööbel . 
959	NA	 Konteiner tuli , tehti uued paberid ja läks jälle teele . 
959	NA	 Ja vahepeal kukkus siia ka mõni tükike , millega suuri saksu rõõmustada . 
959	NA	 Janno ise loomulikult midagi ei vormistanud . 
959	NA	 Kõik käis alluvate allkirjadega . 
959	NA	 Mingi A ? 
959	NA	 S ? 
959	NA	 Smirnov ostis Jugoslaavia toolidekomplekti , ütleme kuuskümmend neli tükki ja saatis selle kuhugi Taga-Kaukaasiasse . 
959	NA	 Ja nüüd küsib uurija , et kuidas siis nii , et kuuskümmend neli tooli ? 
959	NA	 Kas teile ei tundu , et see on nagu ühe Smirnovi jaoks liiga suur ost ? 
959	NA	 Ja samal ajal on Kutaissis või Kamos jälle kooperatiivide vahelise baasi arvele ilmunud meie baasi saatedokumentidega kuuskümmend neli Jugoslaavia tooli , ja nemad pole mingist Smirnovist mitte midagi kuulnud ... 
960	NA	 Selle eest muidugi tilkus päris kena kopikas , ja Janno kinnitas , et kõik on vettpidav ja puhas Ja Tiiu oli seda kõike alguses natuke kaasa mänginud , aga siis , kui Mehis ütles , et Jannosugused naisi ära kasutavad ... 
960	NA	 No jah , eks Janno oli tige ka , sest ta põsk oli ikkagi pool aastat nagu väljavenitatud labakinnas ja mõned märgid on praegugi näha Ja ta oleks tahtnud Tiiult lepitust ... 
960	NA	 Ah , tead ju küll , mis see tähendab ! 
960	NA	 No mis sa siis pärid ! 
960	NA	 Ja tema oli parajasti Marianne peale tige ja lükkas Marianne ette ! 
961	NA	 Mariann oli see must , taipas mees . 
961	NA	 No-jah , kõik klappis ! 
962	NA	 Nüüd on siis nii , et Janno ja Mariann lähevad kohtu alla , ja neil on mõni kena aasta ja vähemalt kolmesajatuhandene arve kaelas ! 
963	NA	 Vähe küll , leidis Mehis . 
963	NA	 Ja Tiiu soostus . 
963	NA	 Oleks võinud ka kolm miljonit olla , kui nad rohkem kaevanud oleksid , ja oleks ka tema võinud selles purgis olla ja veel vähemalt neli-viis inimest . 
963	NA	 Paistab , et ülevalt öeldi STOPP ! 
963	NA	 Neil pole ju vaja poodi kinni panna , vaid anda mõista , kes on kes . 
963	NA	 Et meeles püsiks ! 
964	NA	 Vist kogu abielu aja peale esimest korda hakkas Tiiu abitusest nutma . 
964	NA	 Ta oli kriisanud ja hambaid paljastades vihast ulunud , oli ka valust või hirmust tönninud . 
964	NA	 Aga sellist abitust suure ülekohtu ees tunnistas ta esimest korda . 
965	NA	 Kibedalt tuksuva suunurgaga vanamees poleeris õiglusejumalanna sümbolit . 
965	NA	 Õiglus ! 
966	NA	 Algusest peale on mõõk õiglust kehastanud . 
966	NA	 Ingelgi kihutas patustajad paradiisist välja leegitseva mõõgaga . 
966	NA	 Paistab , et kui mitte teised , siis mõõka hoidev vägivallatseja ise on veendunud , et kehtestab vaid õiglust . 
966	NA	 Sest paganad ja väärusulised tapavad lapsi ja söövad inimesi ja on jõledad ja kasimata oma pimedas patuelus , nii et nende vastu mõõka tõsta on ju püha kohus ! 
967	NA	 Kas pole krahv Monte-Cristogi teiselt poolt vaadatuna lihtsalt üks vägivallatsejaist ? 
968	NA	 Aga käepide tuli sellest hoolimata sellele relvale ikkagi kujundada , ja see ei olnud põrmugi lihtsam ega vähem tähtis loomingulõik , kui senine töö . 
969	NA	 Mees tõstis võika kõrgläikeni poleeritud tera üles viltketta kohalt ja pööras seda valguse suhtes ning sähvivad peegeldused lendlesid ruumis . 
969	NA	 Õiglus või ebaõiglus , tõde või vale , aga on olemas vorm ja selle loogika ja on olemas ilu , mis sellest välja kasvab . 
969	NA	 Midagi sellest oli ta igatahes ära tabanud ! 
970	NA	 *** 
971	NA	 Mees läks kõrtsi . 
971	NA	 Ta tahtis neid korra näha ! 
971	NA	 Õnneks polnudki see tall narkomaanidele kauneid unelmaid võimaldav must koobas , vaid siin oli ka mingi valgustus olemas . 
971	NA	 Mõned lauad , kus juba jõmises enesekindlaid noori mehi ja ahne pilguga saledakesi kaunitare . 
971	NA	 Baar oma lõuani letiga ja peakohale riputatud klaaside ning sigaretipakkide riiulitega ja selle taga üks lai , juhmist ülbusest mölakil lõust , mis mehe seljalihased krampi kiskuma pani . 
971	NA	" Ta küsis kannu õlut ja märkis endas vaenuimpulsi , kui kõrtsmik selle peale isegi ei liigahtanud , vaid pika viivituse peale küsis : "" Millist "" "
972	NA	" "" Heledat , "" ütles Mehis . "
972	NA	 Ta oli end puhtaks pesnud , juuksed kamminud ja korralikult riietunud . 
972	NA	 Tulnud siia , et lasta endale tõestada , mida ta nagunii eeldas , ootas ta nüüd selle sfinksi reaktsiooni . 
972	NA	 Nii loll polnud isegi tema , et poleks osanud mõnd heleda õlle marki nimetada . 
972	NA	 Ta tahtis teada , kui halvasti suvatseb see juhmard teda , kui võõrast , kui loomulikku vaenlast kohelda . 
973	NA	 On teatav loomulik viivitus , mille ületamine võib vägagi kõnekas olla . 
973	NA	 Baarimees kasutas ära selle võimaluse , kuni see juba tobedaks muutus , ja liigahtas siiski viimaks ning täitis ühe lillevaasi kujulise klaasnõu kollase , kergelt vahutava joogiga . 
973	NA	 Mehis ronis demonstratiivselt baaripukile , tegi seda nimme alles nüüd , kus ta tellimus oli täidetud , asetas küünarnukid poleeritud puidust letile ja tõstis klaasi vastu valgust . 
974	NA	" "" Mis sa sellest uurid ? "" küsis baarimees . "
975	NA	 Nüüd oli Mehise kord viivitada . 
975	NA	" Temagi kasutas pausi lõpuni ja küsis siis : "" Vabandust ? "
975	NA	" Ega te minuga ei rääkinud ? "" "
976	NA	" "" Kellega siis veel ? "
976	NA	" Iseendaga pole mul kombeks rääkida ? "" "
977	NA	" "" Siin peab mingi eksitus olema , "" arvas Mehis Seppmeister . "
977	NA	" "" Mina küll ei mäleta , et me kunagi tutvunud oleksime . "
977	NA	" Sinasõpru on mul üldse üsna loetud arv . "" "
978	NA	 Kõrtsmiku pilk kallerdus . 
978	NA	 Imelik , kui kergesti nad siiski solvuvad , kui neile nende mühaklikkust meelde tuletatakse ! 
979	NA	" "" Ilus värv ! "" osutas Mehis lõuaga pokaali poole . "
979	NA	" "" Kuldne , litside ja kroonitud peade lemmikvärv . "" "
979	NA	 Ta rüüpas veidi ja mõnules seesmiselt , jälgides kõrtsmiku kimbatust . 
979	NA	 Teda tögati , kuid vormis , mis polnud väljakutsuv ega pahatahtlik . 
980	NA	" "" Muide , kas te olete kunagi võrrelnud , kas ütleme Carlsbergi ja Koffi õlle värvustoonil ka mingit vahet on ? "
980	NA	" Üldse , kas need erinevad ainult tumeduselt või ka värvinüansilt ? "" "
981	NA	 Tüse noormees leti taga hingas nagu ootamatust tuulehoost korraks tabatud suur puu . 
981	NA	 Ta oli tüdinud ja surmani solvatud , aga jättis selle kõik armulikult ütlemata . 
982	NA	" Mehis jõi väikeste lonksudega ja päris : "" Mis see lõpuks on , mida te mulle valasite ? "" "
983	NA	 Saamata vastust rüüpas ta veel natuke . 
983	NA	" "" Päris joodav . "
983	NA	" Igatahes kunagisest Saku "" Žigulist "" märgatavalt parem . "
983	NA	" Kas te mäletate veel Saku omaaegseid marke ? "" "
984	NA	 Mees vaatas talle nagu vaimuhaigele kaastundlikult otsa ega vastanud . 
985	NA	 Mehis jättis ligi poole klaasist järele ja ronis pukist maha . 
985	NA	" "" Äkki on teil selle tilga jaoks kusagil mõni solgiämber ? "" "
985	NA	 Ta keeras selja ja kõndis uksest välja . 
985	NA	 Ta oli vihanud seda maailma , see vihkamine oli hakanud ta erakuelu jooksul tuhmuma , ja ta käis seda nüüd kinnitamas . 
985	NA	 Väljas veeres parajasti parkimisplatsile vägevalt plärisev madal ja lai punane automonstrum ning kaks noort inimest ronisid selle maadligi ukseavadest välja , üks piltilus ümara näoga noormees ja hellitatud , ehteid täis riputatud näitsik , kelle lõuajoon rääkis kuninglikust enesehinnangust . 
986	NA	" "" Euroopa ! "" pomises vanamees endale nina alla . "
986	NA	 Huvitav küll , mis järgmine samm võiks olla ? 
986	NA	 Ameerika ? 
986	NA	 Pool sellest Euroopast kui mitte rohkem on nagunii pärit Ameerika seriaalidest . 
986	NA	 Aga äkki Hiina ? 
986	NA	 Keegi pole veel tõsiselt mõelnud , et see miljardiline , üliarenemisvõimeline rahvas on asunud täie veendumusega selle karuselli teenimisele . 
986	NA	 Mis sellest tuleneb ? 
986	NA	 Millal muutub nende majandusvõimsus ekspansiivseks ? 
987	NA	 Ta astus vanast , roostetanud hingedel krägisevast paksudest plankudest uksest pimedale veskipööningule . 
987	NA	 Ta oli siia oma kindluse rajanud , kuigi ei teadnud , kauaks jätkub tal jaksu seda kaitsta . 
987	NA	 Kui ta üldse mõelda mõistis , siis kaitses ta oma arust siin viimaseid riismeid sellest Euroopast , mida tema Euroopaks pidada mõistis . 
988	NA	 *** 
989	NA	 See kõik oli hakanud ta ellu imbuma mõni aeg peale toda kriminaalset lugu Janno Saalinguga . 
989	NA	 Tiiu oli ületanud kolmekümne läve , ja nii nagu juhtub tihti inimestega , kes ei armasta oma pead liigselt vaevata , oli ta noorus sellega äkki läbi saanud . 
989	NA	 Ta oli endiselt sale ja vormikas , ta juuksedki polnud veel eriti tumenema hakanud ega vajanud vesiniku abi . 
989	NA	 Aga ta enesehinnangus , ta mõttemaailma säravas ja muretus optimismis , ta fluidumina seletamatus võluvuses oli kõik korraga kiiresti tuhmuma löönud . 
989	NA	 Mehis kahtlustas vaikselt , et Jannoga koos oli Tiiu siiski armukesest ilma jäänud , aga mitte miski ei viidanud sellele . 
989	NA	 Äkki oli ta naine lihtsalt mängu mõttekuses kõhklema löönud ja kaotanud orienteerumisvõime nagu algaja lendur pilves ilmaga ? 
989	NA	 Igatahes oli ta enesekindlus kiiresti kahanenud . 
989	NA	 Nii et siis , kui Mehis mingis seltskonnas heaks arvas öelda , et me karjume kogu aja vale asja . 
989	NA	" Me karjume kaltsu ja vorsti , aga peaksime karjuma sõnavabadust ja seaduslikkust , ei kippunudki ta naine vihase põlgusega talle kallale , vaid koduteel koguni päris : "" Kas sa mõtled seda tõsiselt ? "" "
990	NA	 Mehis seletas — kui peaks tulema pööre , võib kindel olla , et meie elujärg läheb esialgu järsult halvemaks , igatahes mitte paremaks . 
990	NA	 Rikkuseni tuleb end töötada . 
990	NA	 Kogu kaubandus on olemuselt ikkagi üksnes antud oludes enda mugavamalt sisse seadmine , aga see tuleb paratamatult teiste arvelt . 
990	NA	 Mis temasse puutub , siis on ta valmis seda perioodi vastu võtma , tingimusel , et elu muutub inimväärsemaks , et tema ise võib oma südametunnistuse järgi käituda ja talle ei kirjutata riigi poolt ette , mida ta mõtlema või mingil päeval sööma peab . 
991	NA	 Tiiu isegi ei vaielnud . 
991	NA	 Mees oli rünnanud ta religiooni aluseid , ja naine vaikis ! 
991	NA	 Tema oli hakanud kahtlema , aga tema leer tervikuna tõstis pead , ja kodus esindas seda mõtteviisi Mihkel Seppmeistri nimeline teismeline . 
992	NA	 Nende vahekord oli olnud pidevalt veidi pingeline . 
992	NA	 Poiss varjas vaid vaevu oma arvamust mehest , kes kavatses siin ilmas hakkama saada nii , et teiste varvastel ei talla . 
993	NA	 Siiri oli hoopis teistsugune . 
993	NA	 Selles eas — tüdruk kaksteist ja poiss viisteist , olid nad alailma sõjajalal , kuni isa plika ühel hommikul elutoa diivanilt magamast leidis . 
993	NA	 Tüdruk keeldus edaspidi vennaga tuba jagamast , kuigi ta ka kõige delikaatsemas vormis pärimiste peale seletama nõus ei olnud . 
993	NA	 Talle lihtsalt meldis elutoas rohkem . 
994	NA	 Vahest õhtulauas rääkis Mehis mõnel üldkultuurilisel teemal . 
994	NA	 Ikka oli võimalus vastava jutukäigu leidmiseks , ja ta tutvustas perele neid nii põhilisi ja tingimata mõistmist vajavaid asju . 
994	NA	 Ta rääkis , et teise inimese omasuguseks pidamine pole üldsegi igasugusel arengutasemel inimeste juures iseenesestmõistetav . 
994	NA	 Näiteks Schweizer kirjutab , et tema haigemajas oli juhuseid , kus üks tõbine teist aitamast keeldus , isegi klaasi vett ei ulatanud , põhjendades , et too on võõras , see tähendab teisest hõimust . 
995	NA	 Meie oleme ristirahvas , kas me seda tahame või ei , kas me usume või mitte ! 
995	NA	 Me oleme sajandeid elanud sellest usust tuletatud moraalis . 
995	NA	 Me oleme protestandid , see tähendab väga karmi usu inimesed . 
995	NA	 Algsemad kristluse vormid , mis kujunesid välja selle usu poolt veel mõjutamata rahvaste hulgas on sootuks rõõmsameelsemad aga ka vägivaldsemad . 
995	NA	 Mitu revolutsiooni on olnud Prantsusmaal ja mitu Inglismaal ? 
996	NA	 Põhja-Iirimaa on heaks näiteks . 
996	NA	 Kogu õigeusu areaal oma Aasia põhjaga ... 
997	NA	 Kristlus saab religiooni keskmeks õieti alles protestantismis . 
997	NA	 Varasem põhineb palju suuremal määral Vana-Testamentlikule vägevale aga ka vägivaldsele maailmatunnetusele . 
997	NA	 Nimelt selle elutunde kandjad on aina laiendanud oma usuala , on ära hävitanud kultuure ja ümberrahvustanud pool maailma . 
997	NA	 Protestandid , kui neil vint üle viskab on ratsionaalsed sadistid , teevad inimestest seepi ja käekotte , ja pärast muidugi hirmsasti häbenevad . 
998	NA	 Selle usu juures on peamine Kristuse sõnum — meie oleme kõik vennad ja õed selles ilmas , ja meie isa on taevas . 
998	NA	 See pole muidugi suur avastus . 
998	NA	 Enne tedagi oli inimarmastust püütud jutlustada , aga sellest eneseohverdajast hakkas niisugune ohtlik maailmavaade levima vagu vähkkasvaja . 
998	NA	 Loomulikult ei kavatsenud ülikud olla ühesugused vennad mingi orja või paariaga . 
998	NA	 Sellesama pärast neid alg-kristlasi põletati ja söödeti lõvidele . 
998	NA	 Just selle pärast , et mitte nende võrdsustamise ohvriks langeda . 
999	NA	 Aga lõpuks on see maailmavaade siiski vähemalt osaliselt võitnud . 
999	NA	 Selles mõttes on europotsentrism juba algusest peale iseendaga konfliktis . 
999	NA	 Kaine praktitsism ja majanduslik efektiivsus ja sinna kõrvale inimsõbralikkus ja see neetud põhimõte , et ei tohi teisele teha seda , mida sa ei taha , et sulle tehakse . 
1000	NA	 Vana auväärne Immanuel Kant väljendas sedasama veidi teisiti . 
1000	NA	 Ta ütles , et käitu alati nii , nagu sa soovid , et kõik käituma peaksid . 
1000	NA	 Loomulikult võtab see kogu elurõõmu ära . 
1000	NA	 Sa ei tohi vanale ja viletsale isegi mööda pasunat anda , sa ei tohi teise inimese käekotti tema pensioniga ära rebida , mitte midagi sa ei tohi ! 
1001	NA	 Ainult üks fakt on selle keeldude süsteemi kasuks . 
1001	NA	 Nimelt — ühiskond , kus enamus inimesi neid keelde ei järgi , ei kõlba elamiseks , ka sellele , kes peab end tugevaks ja sõltumatuks . 
1001	NA	 Lõpuks ta ikkagi kaotab . 
1002	NA	 Mõru eneseirooniaga jälgis mees , kuidas ta sõnad poja ilmes varjatud pilke esile kutsusid , samal ajal , kui tüdruku tumedad silmad kiindusid ja ainiti temast läbi , mingite kaugete tõdede poole vaatasid . 
1003	NA	 Oleks ta ometi mõistnud suu pidada ! 
1004	NA	 *** 
1005	NA	 Ärevaid hääli hakkas kostma suveöö hämaruses võlvlage vahtiva vanamehe kõrvu . 
1005	NA	 Talle meenus , et oli kuulda olnud kiirendava auto mootorimöiret , läbi teepoolse ukse ja klaasesiku oli aimata kummikädinal ja tolmuse asfaldi rudinal mööda kihutavat sõiduriista . 
1005	NA	 Siis oli käinud mingi mürts . 
1006	NA	 Ta upitas end jalule ja läks aknast vaatama . 
1006	NA	" Kõrtsilisi saalis "" Virgala Talli "" esisel ja parkimisplatsil . "
1006	NA	 Osa neist vahtis paisu poole ja tüdruk , kes õhtul punasest sportautost välja oli roninud , jalutas nüüd üksi osavõtmatul moel rahva keskel , käed külma pärast vaheliti vastu rinda surutud . 
1006	NA	 Siis hakkasid lähenema valjult arutlevad hääled ja tammi poolt tuli rodu kõrtsilisi . 
1006	NA	 Kas keegi tegi avarii ? 
1006	NA	 Äkki aeti mõni öine jalakäija alla ? 
1007	NA	 Vaatama minekust ta siiski loobus , sest uskus , et see maailm ka temata suurepäraselt toime tuleb . 
1008	NA	 Tagasi asemel ja ärevad hääled kõrvust kadunud , leidis ta jälle ennast kaheksakümnendate algupoolest . 
1008	NA	 Ta oli tulnud töölt ja juba esikust näinud , et sektsioonkapi ava tühjalt haigutas . 
1008	NA	 Telekas oli kuhugi rännanud , tolknes vaid sinine antennikaabel . 
1008	NA	 Esikusse kostis aga summutatud oigeid ja nagu mingi võitluse hääli , hingeldust ja äginat . 
1008	NA	 See tuli poisi toa suunast . 
1008	NA	 Ta püüdis siseneda , kuid uks ei andnud liikuma , nii et ta pidi sellele koputama ja koguni rusikaga põrutama . 
1008	NA	 Siis olid kahtlased hääled korraga vait ja keegi nihutas tooli ukse eest kõrvale . 
1008	NA	 Mihkel ise ja kuus-seitse temavanust murdeealist nolki . 
1008	NA	 Toake lehkas pesemata jalgadest , sest oli parajasti sporditossude aeg ja teada ju on , kuidas viieteistaastaste jalad higistavad . 
1008	NA	 Vistrikulised ja piimavurrudega , ärritavalt rumalad ja isekad näod . 
1008	NA	 Televiisor kirjutuslaual ja üks hallikasroheline madal ja pikk plekk-kast . 
1008	NA	 Niisiis sealt see tulnud oligi , need oiged ja ruiged , kuigi praegu loopis ekraan vaid tühja sädelust . 
1009	NA	" "" Tehke aken lahti ! "" ütles Mehis ja pidi seda kordama ning ärritust vaevu varjates Mihklile otsa vaatama , enne kui see oma uimasest ülbusest liikuma suvatses hakata . "
1009	NA	 Poisid olid kõik nagu saunast tulnud , näod punetavad ja higised . 
1009	NA	 Ja täiskasvanud mees tundis nende noorte isaste vastu sel hetkel loomulikku vaenu . 
1009	NA	 Ei lähe kaua , kui nemad temasuguse vana kännu kõrvale tõrjuvad . 
1010	NA	" "" Kelle see videomakk on ? "" "
1011	NA	" "" Minu oma , "" ütles Mihkel sõjakalt . "
1011	NA	 Isa vaatas pojale otsa ega lausunud midagi . 
1011	NA	 Ta väljus toast ja sulges ukse enda taga . 
1011	NA	 Korraks tõusis kõnesumin , aga see vaibus kohe ja mõne aja pärast oli kuulda toolide kolinat ning minekukobinat . 
1011	NA	 Alles tükk aega peale viimaste lahkumist ilmus poiss televiisorit tassides . 
1011	NA	 Mehis lasi tal toimetada , tuua toolid kööki ja magamistuppa . 
1011	NA	 Ta ei küsinud , kus on ema ja õde . 
1011	NA	 Tiiu ilmselt hilines töölt tulekuga , aga tüdruk oli kuhugi ära läinud , tõmbunud kõrvale pornonautijate jõugu eest . 
1012	NA	 Heitnud pilgu üle poisi toa ukse , küsis ta , kuhu see Mihkli magnetofon siis nüüd viidi ? 
1012	NA	 Ta küsis veel mõnda asja . 
1012	NA	 Ta päris , kas poiss annab endale aru , et sellised harrastused ei tohi neid mitteharrastavaid inimesi segada ? 
1012	NA	 Ta tahtis teada , kes olid need poisid . 
1012	NA	 Mihkli klassivendi ta teadis . 
1012	NA	 Kes need olid ? 
1012	NA	 Ja kuidas ikkagi kutsutakse mingeid poolvõõraid tüüpe karjana külla ? 
1012	NA	 Tõstmata häält esitas ta need küsimused ega saanud loomulikult ühelegi vastust . 
1012	NA	 Rohkem ta juttu ei teinud , ei rääkinud sellest loost ka Tiiule . 
1012	NA	 Tüdrukult küsis , kui see mõne aja pärast koju tuli , kus ta olnud oli , küsis sellises toonis , et tüdruk ei saanud aru , kas isa teab või ei tea , miks piiga kodust pages . 
1013	NA	 Tollal ta ikkagi lootis , et iga inimese hinges on ju kusagil ka teadmine õigest käitumisest ja süütunne selle vastu patustamiste puhuks . 
1013	NA	 No oli ta ikka alles naiivne olnud ! 
1014	NA	 Nagu ta lootnud oligi , muutus poiss targemaks ja sellised tobedad inetused ei kordunud enam . 
1014	NA	 Koolis vedas ta oma naha kolmede varal klassist klassi , ilma , et temaga mingeid erilisi probleeme olnud oleks . 
1014	NA	 Isale ei meeldinud küll põrmugi nende noorte ärivaim . 
1014	NA	 Esialgu olid need hilbud ja jalavarjud , pruugitud olmeelektroonika ja kosmeetika , mis neil aastatel aina enam liikuma hakkas . 
1014	NA	 Just Mihkli sugused teismelised olid selle äri ajajad . 
1014	NA	 Kusagilt ilmusid ja kadusid jälle hämmastavad rahasummad . 
1014	NA	 Sellel paberil polnud mingit tõsisemat väärtust . 
1014	NA	 Kui seda jagus , siis loobiti kahele poole , kui oli otsas , võeti ette mõni kaelamurdev seiklus , et jälle raha saada . 
1014	NA	 Ja loomulikult oli raha see , mida nad omavahel valutsiks , taaladeks või fimmideks nimetasid . 
1014	NA	 Muu raha oli papp . 
1015	NA	 Ühiskond oli neil aastail järjest enam uppuvat laeva meenutama hakanud . 
1015	NA	 Olid need , kes paadis ja need , kes meres . 
1015	NA	 Paadisolijad loomulikult ei kibelenud uppujaid üles korjama , et ise mitte merre sattuda . 
1015	NA	 See noorte seltskond ei kuulunud kummassegi leeri . 
1015	NA	 Nemad olid pigem palmisaare robinsonid , kes leiutasid oma maailma ja selle mängureeglid . 
1016	NA	 Vajuv koloss , mille võimurite loetelu vene keeles kõlas järgmiselt — utopist , sadist , turist , tri trupa i trezvennik . 
1016	NA	 See viimane väitis küll peagi , et alkoholiga võitlemise oli Ligatšov välja mõelnud . 
1016	NA	 Kui see kampaania välja kuulutati , oli Mehis suure häälega naerma hakanud . 
1016	NA	" "" See on selle riigi lõpp ! "
1016	NA	" Kui see mass korraga silmad kaineks saab ja seda elu vaatab , siis on tõesti lõpp ! "" "
1017	NA	 Kord oli üks valitseja varemgi Venemaal keeluseaduse kehtestanud . 
1017	NA	 Ta tegi seda suure sõja alguse puhul , ja tema nimi oli Nikolai Teine . 
1017	NA	 Kõik ju teavad , mis sellest tuli ! 
1018	NA	 Tuhande üheksasaja kaheksakümne kaheksandal aastal sai Mihkel Seppmeister kahekümne aastaseks . 
1018	NA	 Selleks ajaks oli tal keskkool juba ammu läbi , ta oli linnas endale kusagil uue kodu soetanud , mille aadressi keeldus omastele andmast . 
1018	NA	 Koos emaga olid nad tööl nüüd kombinaadi peadirektoriks tõusnud Tõnis Erma käe all . 
1018	NA	 Tiiu oli lõbusasti elamise kontori maha jätnud , sest kaupa ei liikunud enam , poed jäid lausa lagedaks . 
1018	NA	 Esialgu Venemaaal , siis aga ka meil hakkasid palgad kiireti tõusma ja kasvav ostuvõime põhjustas hindade galopi . 
1018	NA	 Kõik tahtsid osta , aga osta polnud midagi , või siis oli küll kõike , aga mitte papi eest , vaid rahaga . 
1018	NA	 Raha aga normaalsel inimesel ei olnud . 
1018	NA	 Tootjad , ükskord ometi , olid hakanud jõukaks minema , sest oli vaja ainult midagi pakkuda , ja see lausa rabati käest . 
1019	NA	 Tiiu oli kaunis tõsiseks muutunud . 
1019	NA	 See äri ei meeldinud talle , selles oli liiga palju riski . 
1019	NA	 Tema ise riskis küll vaid finantsdistsipliini rikkumise eest käskkirja saamisega , aga ta teadis , kuidas asjad käivad . 
1019	NA	 Peadirektor koondas noori uljaspäid , need said suures koguses sularaha , püstoli ja auto ning veeresid laia maailma tooraineid muretsema . 
1019	NA	 Tõnnil olid selleks toormeks loomad , keda võis konservikarpi panna ja siis uuesti sularahaks , valuutaks või defitsiidiks vahetada . 
1019	NA	 Juhtus , et mõni kommersant jäi selliselt reisilt tulemata , leiti põlema pandud auto , vahel ka piinamisjälgedega laibad ... 
1020	NA	 Mihkel Seppmeister ei soostunud oma tööst eriti rääkima . 
1020	NA	 Julgete päralt on tulevik , ütles ta . 
1020	NA	 Milleks targutada ? 
1021	NA	 Üle inimeste peade hakkasid veerema tormised tundelained . 
1021	NA	 Tulid miitingud ja öölaulupeod ja käest kinni ketis seismised . 
1021	NA	 Kõik elasid pöörases tulevikulootuses . 
1021	NA	 Ja Ervin Erma , kes oli nüüd juba üle seitsmekümne , kõhetu ja rangisjalgne ning lesk , kodjas toast tuppa ja tänitas peene häälega . 
1021	NA	 Nüüd , kus ometi on võimalused lahti , rikkus lausa voolab sulle kätte , on neilsinastel vaja oma riiki teha ! 
1021	NA	 Ei tea , mis sellega peaks pihta hakkama ? 
1021	NA	 Ta oli selles rahvas lausa pettunud . 
1022	NA	 Tõnn tuli Mehisele külla , tuhmunud kuldlokkidega , kõhtu kasvanud ... 
1022	NA	 Ta sondeeris tükk aega pinda ja hakkas siis ääri-veeri rääkima — Gorba isiklikult käis Tallinnas erapirukabaari vaatamas ! 
1022	NA	 Suure riigi juht nuhib eraalgatust nagu vanapiiga prantsuse pikantset romaani ! 
1022	NA	 See tähendab muutust ! 
1022	NA	 Selleks muutuseks on vaja valmis olla ! 
1023	NA	 Mehis ei saanud kaua aega aru , mida naisevend tahab . 
1023	NA	 Aga ta ei tahtnudki muud midagi , kui seda , et Mehis võtaks enda nimele ühe pisikese äriasja . 
1023	NA	 Nemad on otsustanud ühe söögikoha ära osta ja kujundada turistide jaoks grillbaariks . 
1023	NA	 Tema ise ei saa . 
1023	NA	 Nad tahavad , et seos kombinaadiga kohe lausa näkku ei kargaks . 
1023	NA	 Mõistad ? 
1023	NA	 Kõik see niiöelda sotsialistlik omand jääb peagi ripakile , ja siis on need , kes ees , ka peremehed . 
1023	NA	 See on see pärispoliitika , mitte tänavatel jauramine ja igasugused komiteed ! 
1024	NA	" Mehis poleks ka siis nõus olnud , kui Tõnn oleks soostunud seletama , kes on "" nemad "" . "
1024	NA	 Ei olnud sellel peadirektoril vedanud õemehega ! 
1025	NA	 Mehisele ei meeldinud , kui inimestel jutu sees hääl peeneks läks . 
1025	NA	 Tema arust vingusid sel moel sulid , kui nad ei tahtnud kuidagi tunnistada , et nende plaan on alatu ja omakasupüüdlik . 
1025	NA	 Tõnn tõmbas ukse enda taga kinni ja Mehis jäi üksinda istuma hallinevasse õhtusse . 
1025	NA	 Tiiu rabas ületunde , nagu raamatupidajad ikka , Siiri oli kusagil lendlehti kirjutamas või koosolekuruumi sinimustvalgetega ehtimas . 
1025	NA	 Mida Mihkel tegi , seda teadis poiss vaid ise . 
1025	NA	 Mehis Seppmeister tundis , et kõiges selles segaduses pole tema jaoks lihtsalt kohta . 
1026	NA	 *** 
1027	NA	 Suur punane sportauto oli lösakil tammi paisjärvepoolsel küljel , sillapost peaaegu keset kortsus kapotti . 
1027	NA	 Teekattel lookles pikk õlijälg , ja seal , kus see alguse sai , vedeles asfaldil kivi . 
1027	NA	 Mehis vaatas algul kaugemalt , kui kohalikud asjatundjad uudistasid ja arvamust avaldasid , lonkis aga siis juurde ja kükitas auto kõrvale maha . 
1027	NA	 Nagu ta arvanud oligi , vahtisid karteri põhjast vastu kepsupead ja väntvõlli vastukaalud . 
1027	NA	 Massiivne jahutusribidega alumiiniumist õlivann oli purunenud , ja selle põhjus pidi olema see siia paisuseljale täiesti sobimatu maakivikamakas . 
1027	NA	 Just samast algasid ka pidurdusjäljed . 
1027	NA	 Niisiis oli järjekordne hull kaugushüpperekordit püstitamas , ja maandumiskohas vedeles see sinisest põllukivist muhkar , mille otsa masin nähtavasti kõhuga kukkuski . 
1027	NA	 Ehmunud juht pani kõvasti pedaali ja lohisema pidurdatud , juhitamatu auto raksatas teepiirdeposti . 
1027	NA	 Mis selline monstrum ka varem maksta ei võinud , nüüd maksis ta ilmselt vanaraua hinna . 
1028	NA	 Mingi naljakas uid tuli Mehisele peale ja ta läks seda kivi lähemalt vaatama . 
1028	NA	 Las targad mehed arutada pealegi avarii põhjuste üle . 
1029	NA	 See , mida ta nägi , pakkus natuke mõtlemist . 
1029	NA	 Selle kivi ühel serval oli lapik kulumisjälg , pealegi veel päris värske . 
1029	NA	 Mehis vaatas korra tagasi jutuhoos meeste poole , kummardas ja võttis kivi üles . 
1029	NA	 Paari nädala eest oli tema ise selle kamaka jõeäärse pinnasest välja kangutanud ja puhtaks pesnud . 
1029	NA	 Oli ta selle peale käia rihtimist töötuppa jätnud või ukse taha visanud , mees enam ei mäletanud . 
1029	NA	 Üks oli kindel , temal ei olnud küll mõttessegi tulnud seda hullude autohüppajate maandumispaigale tuua . 
1029	NA	 Aegamisi kõndiv mees oli sillale jõudnud ja poetas kivi vaikselt üle käsipuude . 
1029	NA	 Seejärel läks ta alla silla kõrvalt laskuvat rada mööda ning koputas Astorite köögiaknale . 
1029	NA	 Raam lükati seestpoolt peaaegu viivitamatult lahi ja lord Villu kummardus välja . 
1030	NA	" "" Seaduse nimel ! "" ütles Mehis Seppmeister . "
1030	NA	" "" Mees , te olete arreteeritud ! "" "
1031	NA	 Silmapaistvalt muhedas tujus Astor tuli kohe välja ja mehed läksid üle silla Mehise poole . 
1032	NA	" Mõdukruusi juures , kui Villu oli ühe suitsu just lõpetanud ja süütas teist , sõnas Mehis : "" Ah viskas üle ? "" "
1033	NA	" "" Aitas juba küll , "" ütles Villu filosoofiliselt . "
1033	NA	" "" Katsusin nendega rääkida , aga kus sa ... "
1033	NA	" Tulid rinnust kinni ja hakkasid sõnu ütlema ... "" "
1033	NA	 Ta nooksas peaga ja vakatas . 
1034	NA	 Kumbki ei arvanud , et peagi pärib konstaabel neilt , kes võis kivi teele panna ja kuhu see sai . 
1034	NA	 Mehisel oli lihtne , tema ütles kohe , et just tema see oli , kes kivi vette viskas . 
1034	NA	 Mehed nägid täitsa õieti . 
1034	NA	 Nende pärast oleks see võinud veel mõne õnnetuse põhjustada . 
1034	NA	 Ka ütles ta punetavale , veidi tusase ja unise ilmega noormehele , et mis asitõendit võiks üks selline kivimukkar endast kujutada ? 
1034	NA	 Tema tunnistab vabatahtlikult ja puhtsüdamlikult , et oli selline kümne kuni viieteistkümne sentimeetri kõrgune hallist graniidist kivi , mujalt ümarik , üks külg lame , nähtavasti kild mõnest suuremast rahnust . 
1034	NA	 Tema loomulikult ei tea , kuidas see võis sillale saada . 
1034	NA	 Ei mäleta ka , et oleks seda seal varem vedelemas näinud . 
1034	NA	 Äkki lapsed , võib-olla ka mõni liikluseeskirju rikkunud masin paarisrataste vahelt , või traktor saha tallalt ... 
1034	NA	 Kust tema võiks teada ! 
1034	NA	 Ühte asja ta ei mõista — talle näib , et mõlemast otsast keelumärkidega suletud asulasisesel teel autoga kaugushüppe rekordit püstitada on kaunis korralik õiguserikkumine , sest see siin oli ju jalakäijate tsoon ja madalast sportautost ei näe üle paisukumeruse vastu tulevat inimest . 
1034	NA	 Igatahes ohtlik tegevus , nüüd aga näib , et keegi lohakas või ulakas on süüdi , et see vastutustundetu tegevus tegijale endale kahjudega lõppes . 
1034	NA	 Selle jutu peale veel enam punetavale ja pobinal seletavale kordnikule ei mahtunud niisugune mõtteviis kuidagi pähe . 
1034	NA	 Ferrari maksab uuena oma kolm miljonit ... 
1035	NA	 Seda vähem on põhjust sellega riskida , leidis Mehis Seppmeister . 
1035	NA	 Võmm läks minema , rahulolematu nii juhmide tarikatega , kes tänapäeva elust mitte midagi ei taipa . 
1036	NA	 Konstaabli Mehise juurde juhatanud Villu Astor , naeris hääletult , ja alles siis , kui seadusesilm juba kindlalt nägemispiirist kadunud oli , ütles , et tema on igatahes kahtluse all , sest nolgid olevat kaevanud ja kahtlustavat teda . 
1036	NA	 Mehise pärimise peale seletas Astor , et tema võtnud omaks — jah , ta hoiatanud neid ohu eest inimestele viga teha , aga need juhmardid hakkasid sõimama . 
1036	NA	 Sel ajal , kui õnnetus toimus , tema magas ja kivi ta isegi ei näinud . 
1036	NA	 Ta oli veel küsinud , et kas oli suur , kas inimene jaksas seda ikka üksi liigutada . 
1037	NA	" "" Hüva , "" ütles Mehis . "
1037	NA	" "" Aga ära unusta , et see seltskond kipub kätte maksma . "" "
1037	NA	 Kuulipildujaga nende vastu astuda kahjuks ei kõlba , selle eest antakse liiga tõsise rauaga ... 
1037	NA	 Villul peaks ehk püstol olema ? 
1037	NA	 Ja Villu tunnistas , et tal ongi püstol . 
1037	NA	 Mees käis üle silla ja naasis pungis taskuga . 
1037	NA	 See oli päevinäinud TT , ehtne röövli tööriist . 
1037	NA	 Loomulikult registreerimata . 
1037	NA	 Mehise arvates sama ohtlik omanikule nagu röövlilegi . 
1037	NA	 Selle eest lajatatakse kõvasti ! 
1038	NA	 Seepeale tegi Mehis oma kapi lahti ja tõi valmiva mõõga lagedale . 
1039	NA	 Villu keerutas seda tükk aega , uuris sõnatult ja ümises tasa . 
1039	NA	" "" Olid ilusad ajad ! "" ütles ta relvatoorikut tagasi andes . "
1039	NA	 Siis ta mõtles natuke ja lisas — tema polevat õigupoolest uskunud , et sellest asja saab . 
1039	NA	 Ja Mehis tunnistas , et ega saanudki , et see on järjekorras teine . 
1039	NA	 Ja kui ta neid veel kümmekond tükki teeks , võiks ehk ka kvaliteedist juttu tulla . 
1040	NA	 Sedasama kvaliteeti pidi ta nüüd juba täie tõsidusega jahtima asuma , sest aeg oli veerenud , juuli lõpp tuli kätte ja mõõga juures , koos kõige järgnevaga , oli veel väga palju teha . 
1040	NA	 Esmalt muidugi käepide , mille kangastust talle kuidagi silme ette ei ilmunud . 
1041	NA	 Kõige haavatavam kehaosa on mõõgavõitleja relva hoidev käsi . 
1041	NA	 Kühikmõõgale tegid meistrid risti kujulise kaitse . 
1041	NA	 See aitas tera pidi alla libiseva löögi eest , ja muuks , kui raiumiseks see loomult raske relv ju kõlvata ei võinudki . 
1041	NA	 Rapiiridel ja muudel sellistel võivad käekaitsed moodustada metallist mansetikujulisi moodustisi , vahel ka poolkerasid . 
1041	NA	 Kätt püüti kaitsta igasuunalise löögi eest . 
1042	NA	 Saablid , kui vahepealsed , piirduvad ka vahepealsete vahenditega . 
1042	NA	 Enamasti on neil käepidet tera tasapinnas ümbritsev metallsilmus , vahest ka teraselja suunas välja ulatuv sirge haru . 
1042	NA	 Külglöögi eest need enamasti ei kaitse . 
1042	NA	 Seda teades , oli Mehis kogu aja mõttes püüdnud ise samasugust ette kujutada , kuid põrkus aina arusaamale , et ilusale teravormile ei vastaks põrmugi mingi igav look . 
1042	NA	 Ta oleks tahtnud , et kaitse moodustaks mingi ruumilise struktuuri . 
1042	NA	 Ja samas ta teadis , et poolkerakujuline kaitse oleks siiski primitiivne ega sobiks ka tupega küljel kantavale saablile , sest jääks puusale ette . 
1043	NA	 Ta joonistas neid vorme , proovis mõttes kaheharulist looka , ebasümmeetrilist sfääri , ja korraga ujus kujutlusest lagedale tõepoolest sfääri osast lähtuv moodustis , mis vasakult , see tähendab puusa poolt , on peaaegu tera tasandini maha töödeldud , ulatub aga tera suunast ja käeselja kohalt kauni kaarena välja , läheb üle kitsenevaks metall-loogaks , mis käepideme taga selle tipuga ühineb . 
1043	NA	 Ta oli kord väga väikesest metallikillust viinamarjalehe ja marjakobara töödelnud . 
1043	NA	 Nüüd sulas see kujutlus kokku leheks , mille servajoon annabki kaitsele motiveeritud kontuuri . 
1043	NA	 Mis kobarasse puutub , siis ta teadis , et leiab ka sellele koha . 
1043	NA	 Ja see loomingupalang asendus kohe peaaegu neurootilise mõtterünnakuga — milline peaks olema materjal , tehnoloogia , töötlus ? 
1043	NA	 Selle kõige õnnelikuma viivu , kui kujutlus on paisu tagant pääsenud , katkestas Mirjam , kes tuli uksest , veidi puusi hööritades , kaunis vallatus suvekleidis , käes Mehise juugendi-mapid ja joonistusblokk . 
1044	NA	 Tema arust olevat juugendi raamiornamendid küll ilusad , aga veidi kopitanud . 
1044	NA	 Tema proovinud seda laadi ühendada kaasaegsema vormiga ja ta teinud neid ... 
1044	NA	 Need olid sulejoonised , kaunilt paisutatud joontest kujutised , millest Mehisele lausa hüppas vastu üks roos . 
1044	NA	 Selles oli midagi võib-olla kaheksakümnendate nurgelist , tundlikku , aga samas juugendi sihvakust ja kaarduvat elegantsi . 
1045	NA	" "" Aga see on ju hea ! "" ütles mees ja lisas — ta annab vast peagi tööd just selliseks graveeringuks , esialgu las Mirjam harjutab veel . "
1045	NA	 Ta rääkis Hiina muinasjutu keisrist ja kunstnikust . 
1045	NA	 Keiser soovinud kuke pilti ja kunstnik lubanud . 
1045	NA	 Siis olevat kunstnik mõne aasta kadunud olnud , kuni ta keisri käsul kinni püüti ning paleesse toodi , et ta oma lubaduse täidaks . 
1045	NA	 Seda kunstnik ka tegi , haaras sule , ja verandtunniga sündis tal kukk , kes ainult ei laulnud ega saputanud tiibu , oli aga muidu täiuslikum , kui ükski elav kukk tervel Hiinamaal . 
1045	NA	 Keiser leebunud , jätnud kunstniku surma mõistmata ja pärinud , miks mees ometi eluga riskis , kui selle soovi täitmine nii lihtsalt käis . 
1045	NA	 Seepeale palunud kunstnik keisri külla , oma majja , kus kõik , iga viimane kui vaba seinapind ja paberiraas olid kukkesid täis joonistatud . 
1045	NA	 Need aastad kulunud selleks , seletanud mees , et täita keisri südamesoov mõne tühise viivuga . 
1046	NA	 Mirjam ei saanud vist päriselt aru , miks peaks ta ennast arendama , kui need sihvakad roosid medaljonidele ju kuidagi mahtuda ei saa . 
1047	NA	" "" Mine tea ! "" ütles Mehis Seppmeister seepeale . "
1048	NA	 *** 
1049	NA	 Kui vähe ta sellest ajast siiski mäletas ! 
1049	NA	 See oli ju alles hiljuti , kõigest kümne aasta eest . 
1049	NA	 Need päevad olid pilgeni täis olnud närvipinget ja suuri lootusi . 
1049	NA	 Ja nüüd polnud neist enam midagi alles . 
1049	NA	 Mõni tühine hetk , meenutus bussisõidust , kui raadio kandis üle keeleseaduse arutelu ja hääletust ... 
1049	NA	 Ta oli istunud ja kuulanud , küüned peopessa surutud . 
1049	NA	 Uskumatuna tunduvaid samme oli tehtud üks teise järel , ja kõik läks ikka üle noatera õnneks . 
1049	NA	 Intrid oma salaja koolitatud rünnakrühmlastega ja piiri taga passiv suurriiklik vägivald olid ju aina kaela kukkumas olnud , ja aina jätsid nad otsustava sammu astumata . 
1049	NA	 Ja kui nad siis lõpuks proovisid , kui tuli Liidu riigipöördekatse ja putš Moskvas , kui dessantväelased veresid oma tankidel läbi terve Eesti , et Tallinnas kord majja lüüa , siis lõppes kõik haleda läbikukkumisega . 
1050	NA	 Ta oli arvanud , et iga viimane kui minut sellest ajast jääb elulõpuni meelde . 
1050	NA	 Ja siin ta siis nüüd oli , nokerdas oma töökojas ja püüdis meenutada . 
1050	NA	 Mitte midagi polnud meeles ! 
1051	NA	 Tunduvalt paremini mäletas ta koduseid asju , aga seegi oli hakanud juba tuhmuma . 
1052	NA	 Korraga oli pööraselt palju raha majja siginenud . 
1052	NA	 Tiiu ei sõitnud enam ammu lilla Žiguliga , vaid Audiga . 
1052	NA	 Ta oli muutunud hoopis asjalikumaks ja otsustavamaks . 
1052	NA	 Ta ei kummardunud enam päevi oma numbrite kohal , vaid liikus ja lävis mingite tundmatute inimestega , oli asjalik , veidi käskiv ... 
1052	NA	 Tuli välja , et nad ehitavad kuhugi maale maja . 
1052	NA	" Kes olid need "" nemad ? "" "
1053	NA	 See polnud enam Tõnni kombinaat , vaid mingi uus aktsiaselts , mis haldas mõttelist osa ka kombinaadist , aga sinna kuulus veel lugematu hulk ettevõtteid . 
1053	NA	" See grupp "" neid "" sõitis kallite autodega , ühtelugu lendas kuhugi rahvusvahelistele kohtumistele , võttis laene ja ostis aktsiaid ... "
1054	NA	 Tehnika näis üldiselt lihtne olevat . 
1054	NA	 Iga vähegi korralikuma riikliku ettevõtte juurde loodi esmalt selle töötajate aktsiaselts . 
1054	NA	 Töötajate all tuli iseenesest mõista juhtkonda , valitud ringi inimesi , ja kuna algkapital polnud normitud , siis võis selle tõepoolest luua igaüks . 
1054	NA	 Mõne juurde oli neid isegi mitu loodud . 
1054	NA	" Üldreeglina kandis see selts ettevõtte nime , vahe oli vaid enamasti tähtedes "" AS "" , vahel ka "" ... töötajate AS "" . "
1054	NA	 Ja nagu parasiit kunagi , hakkas see AS ettevõtet kiiresti mahlast tühjaks imema . 
1054	NA	 Ettevõte tootis ja müüs oma toodangu endanimelisele AS-ile . 
1054	NA	 See maksis , nagu talle meeldis ja müüs nii soodsalt , kui sai , kõik muidugi edasi . 
1054	NA	 Kui see AS midagi muretses , siis maksis selle eest enamasti põhiettevõte . 
1054	NA	 Paberid olid nimede ühtelangevuse tõttu niigi lootusetult segi ja raamatupidajad istusid samas toas . 
1054	NA	 Peagi , rentis AS mõne tsehhi ja ostis selle varsti ära , kusjuures ilmnes , et hoone jääkväärtus oli enamvähem null ja sisseseade juba ammugi AS-i oma . 
1054	NA	 Lõpuks polnud algsest ettevõttest järel muud , kui kulunud tool ja logisev laud , millel viimane arveraamat , kust selgus , et järel pole muud , kui üksnes võlad . 
1055	NA	 Terved tehased ja laevastikud läksid seda teed ja juhmis naudingus uusrikkad paiskasid oma üle mõistuse käiva rikkuse kiiresti toretsemisesse . 
1055	NA	 Keegi kusagil lubanud ehitada maja , kus sada tuba olevat teenijarahvale , ülejäänud siis oma perele ... 
1055	NA	 Tiiu maja nii suur just ei olnud . 
1055	NA	 See meenutas natuke hirmuunenägu . 
1055	NA	 Keset võilillesööti seisis kümmekond halva maitse kontsentraati , mis Mehise meelest meenutas tornkuivatite kokkutulekut . 
1055	NA	 Neis polnud mitte midagi , mis poleks olnud surrogaat . 
1055	NA	 Isegi ehituskivi , mis tahtis olla silikaattellis , oli tegelikult valge betoonitükk . 
1055	NA	 Uksed , need nikerdatud tammepuust uksed , olid tegelikult kokku pressitud ja imitatsioonkilega kaetud saepuru . 
1055	NA	 Võltsparketid , võltsmarmor vannitubades , võltslühtrid , võltssepised , võltslaed , võlts ja võlts ja võlts . 
1056	NA	 Mees raputas pead ja seletas tema vaimustuse puudusest pettunud naisele — algselt oli see ehtne koloniaalstiil . 
1056	NA	 See tähendab , et emamaalt ümberasunu ehitas valmis kõigepealt ühe kuudi , kuhu perega varjule minna . 
1056	NA	 Siis , jõukuse kogunedes , tegi ta sellele juurdeehituse , siis teise , siis lisas keksosale teise korruse , siis liitis veranda , siis tuulekoja ja rikkuse paisudes lisas kõigele torni ja kella ... 
1056	NA	 Kõik on mõõdust väljas ja eklektiline , sest kus sa sellel vastasutatud maal ikka arhitekti võtad ! 
1056	NA	 Terve Ameerika on tänase päevani sedasorti arhitektuuri täis , samuti Austraalia ja kõik need kohad , kuhu tsivilisatsioon jõukuse jahil tungis , unustades vaimsed väärtused kenasti lombi taha maha . 
1056	NA	 Aga neile on see siiski nende endi minevik ja niisuguste võltskoopiate ehitamine vähemalt nostalgiaga pühitsetud ... 
1057	NA	" "" Ja sina oled küll see ainus maailmatark ! "" vihastas Tiiu . "
1057	NA	 Terve läänemaailm ehitavat just niimoodi , ja nüüd ühele Seppmeistrile ei kõlba . 
1057	NA	 Kas see pole mitte lihtsalt kadedus ? 
1058	NA	 Oli see kadedus või mitte , aga mees teadis kindlalt , et nad ei hakka kunagi selles majas elama . 
1058	NA	 Ega hakanudki . 
1058	NA	 See punsuva rikkuse paise kutsus loomulikult ligi neid , kes ka tahtsid rikkaks saada , kuid polnud valmis selle nimel vaeva nägema . 
1058	NA	 Ühel ööl käidi kõrvalmajas külas , Tõnni peainsener polnud ise kodus , aga ta ämm ja poeg leiti hommikul läbi lõigatud kõridega keset keset elutoa kahe tolli paksust vaipa . 
1058	NA	 Ära oli viidud kogu kodutehnika — pesumasinad , pliidid , telekad ja magnetofonid ning mitme lukuga garaažist kõige vingemat klassi mersu . 
1059	NA	 Sellest saadik ilmnes , et sealt kaugelt on siiski kole tülikas tööl käia ja asula hakkas kiratsema . 
1059	NA	 Mõni pidas majas teenijarahvast , kelle kohustuseks oli kanda relva ja olla valmis abi kutsuma , kuid enamik hooneid seisis suurema osa ajast tühjalt . 
1059	NA	 Isegi kadestajaid ei andnud sinna enam kutsuda . 
1059	NA	 Ja kui Tiiu seda siis lõpuks müüa tahtis , selgus , et lihtsam oleks hoone uuesti kivideks lammutada ja müüa need igaüks eraldi . 
1060	NA	 Samal ajal oli ka nende linnakorter tühjaks jäänud . 
1060	NA	 Mihklit polnud nad enam mitu kuud kohanud . 
1060	NA	 Keegi ei teadnud , mis asju poiss ajas . 
1060	NA	 Siiri oli selleks ajaks juba ammuilma Sorbonnes . 
1060	NA	 Oma prantsuse keelega oli tal õnnestunud kohe esimesel kursusel tähelepanu äratada , ja ta sai nimelise kutse tulla õppima Pariisi , rahvusvahelisse õppegruppi . 
1060	NA	 Neist oli kavas kasvatada Prantsuse kultuuri eelpost kõigis neis kaugetes ja tundmatutes maades , kust nad tulnud olid . 
1060	NA	 Maksis muidugi Tiiu , või kui täpne olla , siis need , kes aastakümneid olid virelenud sotsialismi viljastavates tingimustes , võimaldamaks luua selliseid ettevõtteid , mida nüüd tükkhaaval laiali tassida andis . 
1061	NA	 Mehisel oli tüdrukuga sellest ka ääri-veeri juttu olnud , kusjuures isa oli leidnud , et mingu see raha siis juba parem asja eest , kui tobeda võltsluksuse peale . 
1062	NA	 Nemad mõlemad olid leidnud , et see , mida siinpool traataeda nii kaua oli taga igatsetud — klantspildiajakirjade hiilgavat maailma ihaldusväärseimate leludega täiskasvanute tervis , poleks tõepoolest tasunud nii palavalt soovida . 
1062	NA	 Tegelikult töötas heaoluühiskond karmi reegli järgi . 
1062	NA	 Inimene ei tohtinud mõelda midagi ebastandardset . 
1062	NA	 Kui oli ette nähtud ihaleda Mick Jaggerit , Madonnat ja Tina Turnerit , siis pidid sa neid ka ihalema . 
1062	NA	 Victoria Mullovat või Zubin Mehtat oli väga soovitav üldse mitte teada . 
1062	NA	 Kui aga teadsid , siis oli parem , kui sellest suu pidasid . 
1063	NA	 Kui sul janu oli , siis pidid jooma näiteks Coca-Colat , Multinectarit või midagi muud ettenähtud nomenklatuurist koos neis leiduvate konservantide ja keemiaga . 
1063	NA	 Kodusest kreegimahlast , millega Malle Mehist sügiseti varustas ja mis on üks maitsvamaid looduseande , võisid ehk kusagil hooldekodus rääkida . 
1063	NA	 Korralikud inimesed ei olnud sellest ju iialgi midagi kuulnud . 
1063	NA	 Näib , et need inimesed polnud kunagi tundnud ka pannkoogilõhna , mis tuleb naabri korstnast koos lehtpuusuitsu hõnguga . 
1063	NA	 Sellistest igavatest ja labastest asjadest , millel oli juures kodukootuse või siis lihtsalt kodususe mekk , ei pidanud inimene enam kunagi midagi teadma . 
1064	NA	 Jalatsid pidid olema kas ehtsast kunstnahast , impregneeritud puldanist või siis juba hirmkallist värvimata toornahast . 
1064	NA	 Kõike seda oli saada , kõike pakuti , ainult mitte midagi sellist , millest postimüügikataloogid ja teleseriaalid vaikisid . 
1065	NA	 See surrogaadi küllusemaailm ei tahtnudki sinult selle vastu muud , kui võimet ennast unustades teatud tunnid tuimalt ühtsama liigutust rabada . 
1065	NA	 Tõsi , oli ka võimalik ennast välja upitada , nende sekka , kes kuusteist tundi ööpäevast sellele kulutasid , et teiste allasurumiseks üha uusi riukaid välja mõelda . 
1065	NA	 Neile maksti selle eest muidugi eriti hästi , ja neil oli ka võimalik kuulsuse apoteoosina lasta end oma raha eest pildistada koos abikaasaga magamistoas voodil , teki peal lamamas . 
1065	NA	 Niisugune pilt klatšiajakirjas pidi ometi iga muu tõusiku hinge kinni panema ! 
1066	NA	 Ta oli oodanud seda hetke , nagu lootusetut õnne kättesaamatust tulevikust , kus ometi kord kaob jõhker ja mühaklik surve vabale isiksusele . 
1066	NA	 Ja ta oli selle jõudnud ära oodata . 
1066	NA	 Nüüd oli kõik teisiti . 
1066	NA	 Sa olid nii vaba , kui vähegi oskasid olla . 
1066	NA	 Et sa oskaksid , hoolitses majanduse võimsaim haru — reklaam oma pealuid pehmitava nuiaga kakskümmend viis tundi ööpäevas ja ilma riiklike pühadeta . 
1067	NA	 Riigiisad seletasid suud vahtu , kuidas nad rahvast teenivad , ja läksid selle seletamise aegu järjest jõukamaks , rahvas aga jäi kas lihtsalt vaesemaks või mis veel hullem — muutus rahakamaks , aga vaesus vaimult . 
1067	NA	 Ja lapsepõlves totalitaarriigi painet kogu selle jõhkruses tunda saanud mees leidis kuulaja tõmmu neiu näol , kes näis kah selle karuselli keskel end üksi ja õnnetuna tundvat . 
1068	NA	 Nüüd polnud Siirit enam käepärast ja Mehis ei leidnud kedagi teist . 
1068	NA	 Kõigil näis kiire olevat , kas allahindlusele , hiidkontserdile või New-Yorki , kuhu kellelgi ... 
1069	NA	 Just sel ajal raksatas neile kaela teade , et Mihkel Seppmeistri nimeline eestlasest narkokuller on Helsingis kohtu alla antud . 
1070	NA	 Seda ei jaksanud enam meenutada . 
1070	NA	 Kogu kohtuprotsessist ei mäletanud ta rohkem kui paari lauset . 
1070	NA	 Ta mäletas tagasiteed . 
1070	NA	 Mantlikrae üles tõstetud , istus ta tuulisel tekil ja vahtis halli sompu mattunud silmapiiri . 
1070	NA	 Tiiu oli küll samas kõrval , aga ka tema tundis end vist ääretult üksikuna . 
1070	NA	 Mehis igatahes ei suutnud mõista , mil viisil suudab ta omas tutvuskonnas veel edasi elada . 
1071	NA	 Kui palju siis õige Seppmeistreid siin maailmas elas ? 
1071	NA	 Kui palju oli neist Mihkleid ? 
1072	NA	 Kuidas pidi ta tunnistama , et tema ainus poeg tassis auto põhja alla keevitatud peidikus üle piiri valget pulbrit , mis tibatillukestes doosides pruugitunagi inimese lühikese ajaga oma orjaks muudab ? 
1072	NA	 Miks ta seda tegi ? 
1072	NA	 Et teenida raha ? 
1072	NA	 Milleks , kui sellega muud peale ei osatud hakata , kui kulutada seda sellesama juhmi karuselli käigus hoidmiseks ! 
1073	NA	 Kolm ja pool aastat ... 
1073	NA	 Kagu-Aasias oleks eluaegse saanud ! 
1074	NA	 Kõige kohutavam polnud terve protsessi ajal kellelegi keelelegi tulnud . 
1074	NA	 Räägiti tehnilistest üksikasjadest , ja mitte üksi , ei kaitsja , ei süüdistaja , ei kohtunik , mitte keegi ei tahtnud teada , kas kohtualusel on oma teo kohta ka mingit eetilist hinnangut anda . 
1074	NA	 Mees oli rikkunud reegleid ja sai selle eest ettenähtud karistuse . 
1074	NA	 Oli toimunud teatav vahetuskaup , muud midagi . 
1074	NA	 Vanglas ei muutu keegi paremaks , ka mitte Soomemaal , teadis Mehis Seppmeister , ja see lootusetus muljus teda nagu hall taevalaotus halli merd . 
1075	NA	 Otsekui närvilise montaažiga filmis , järgnes sellele kaotuse masendusele pulmapidu . 
1075	NA	 Siiri oli äkki Pariisist tagasi , kaasas keegi kõhn ja tedretäpiline punapea , Philip Harold O'Sullivan , igavesti ülbe näoga nolk , kes rääkis sügavalt autoriteetses toonis nii rasket Ameerika dialekti , et Mehis ainsastki sõnast aru ei saanud . 
1076	NA	 Nemad on otsustanud abielluda ! 
1077	NA	 See trikoosärgis nooruk osutus tegelikult kahekordse kõrgema haridusega erudiidiks Bostonist , kes Sorbonnes doktorit tegemas oli , rahukorpuslaseks , kes leidis , et arengumaade sanitaarne ja inimõigustealane olukord on kohutav ja neid tuleb aidata . 
1077	NA	 Mehise pikaldase , vaevaga sõnastatud küsimuse peale , et mida teha nende uute miljonitega , kes on imikute suremuse vähendamise paratamatu tagajärg , ja kust võta vahendeid nende toitmiseks , paristas too jänki sellise traktaadi , et Siiri isegi ei vaevunud refereerima . 
1077	NA	 Ta ütles isa eest , mida vanem mees sellele vastaks . 
1077	NA	 Ta seletas , et relvastuse eest muretsevad loomulikult need jõud , kes ise kunagi lavale ei ilmu . 
1077	NA	 Nii et rahukorpuse pingutuste viljaks on nagunii piirkondlike konfliktide vohamine , mille vaoshoidmisega Läänemaailm kuidagi toime ei tule . 
1077	NA	 Ja Mehis hakkas naerma , küsis vaid , miks tüdruk seda punapäist kõrendit siis seenele ei sada , kui tal selle lollustest niigi selge pilt on . 
1077	NA	 Siiri turtsatas vihaseks . 
1077	NA	" "" Isa , tead , sinu kompleksid on ka lausa patoloogilised ! "" "
1078	NA	 Mees jäi vait . 
1078	NA	 Millessegi peab inimene ju uskuma . 
1078	NA	 Temal ei olnud seda usku , mitte kopika eestki ! 
1078	NA	 See uppuv maailm , kust tema oli pinnale sukeldunud , ei jätnud mõtlejale illusioone . 
1078	NA	 Illusioone ei olnud ka progressi tõsimeelsetel teenritel . 
1078	NA	 Miks oleks ta omaenda tütre selle eest pidanud hukka mõistma , et see usub seda , millesse tema oleks ise ka väga uskuda tahtnud ? 
1079	NA	 Kui sellel värgil üldse on küljes mingi tähendus või mõte , siis saab selle nimi olla üksnes Jumal , teadis mees . 
1079	NA	 Teeb täpselt ühe välja , kas sa seda tunnistad või mitte . 
1079	NA	 Lõppkokkuvõttes on Jumal inimese jaoks samasugune tunnetamatus , kui selle puudumine ise . 
1079	NA	 Küsimus on vaid selles , kas keegi päästab oma hinge ja liigub hea usu peale suunas , mille ta arvab õige olevat , või ei hooli ta sellest ja jahib täie tõsidusega võltsväärtusi , millest enamasti usutakse , et need ongi tõde ja õnn . 
1080	NA	 Nüüd olid Siiri ja Phil juba kolmandat aastat Aafrikas . 
1080	NA	 Neilt tuli aeg-ajalt mõni klantsfoto . 
1080	NA	 Tüdruk luitunud spordipükstes ja kulunud trikoosärgis seismas mingi porise veekogu kaldal , selja taga lamavad rondid , kellest kiri ütleb , et need on kuivava jõekääru krokodillid , kes kitsaks jäänud veest välja on roninud ja ootavad mõne suutäie ligi sattumist . 
1080	NA	 Kuuldavasti ei jätaks nad maiustamata ka keppsäärelisi neegripõnne , kui need reptiilide kombeid ei tunneks . 
1080	NA	 Seal taga , need termiidikuhilaid meenutavad mudakatustega onnid on küla , kus napib koguni lihtsat joogivett . 
1080	NA	 Pealegi käib maal kodusõda ja igal teisel-kolmandal päeval on teateid mõnest mahatapetud ja põlema pistetud külast , just samasugusest , kui see siin . 
1081	NA	 Mida teeb seal Rahukorpus ? 
1081	NA	 Kas prantslased on ka pettunud , et nende kultuurisaadikud ei sattunud tagasi oma kodumaale ? 
1081	NA	 Kas nad teevad üldse vahet , taipavad , et Estonia ja Etioopia pole sünonüümid ? 
1082	NA	 Tüdruku jaoks on sellel kõigel siiski suur mõte , tunnistas mees endale , ja see oli nõrgaks lohutuseks ... 
1083	NA	 *** 
1084	NA	 Nende mornide mõtiskluste aegu tegid Mehis Seppmeistri käed harjunud liigutusi , lõikasid , pinnisid ja lihvisid , muutsid koledaid metallikänkaraid viimistletud , täiust taotleva vormiga esemeiks , milliseid keegi varem polnud veel teinud . 
1084	NA	 Paralleelselt sügava masenduse meenutustega toimus loomeprotsess , mille käigus mees jõudis vahel poole tunniga kõrgeima vaimustuse tipuni ja prantsatas sealt jälle lootusetusse . 
1084	NA	 Iga loomingu paratamatuks osaks on jännis olek . 
1084	NA	 See , et sa lihtsalt ei oska . 
1084	NA	 Ka küsida pole kelleltki , sest kui keegi teaks , siis poleks see enam looming . 
1085	NA	 Mõnikord sai kõigest villand ja ta otsis üles Villu Astori ning mehed istusid leppade all , rahutult mühiseva kärestiku kaldal ja imesid mõnd liiki alkoholi , kusjuures Õie Astor käis , käed rusikas , mööda teetammi ja vahtis vihase pilguga igas suunas . 
1086	NA	" "" Las nüüd vanamoor luurab ! "" osatas ta abikaasa heatahtlikult . "
1086	NA	 Mehis teadis , et kodus ootab sõpra keretäis . 
1086	NA	 Naine togis vintis kaasat oma pehmete rusikatega ja kiunus raevust . 
1086	NA	 Lord oli loomulikult selleks liiga hea inimene , et vastu anda . 
1086	NA	 Ja mida pididki need oskamatud vopsud talle tegema ! 
1086	NA	 Peale nalja mitte midagi ! 
1086	NA	 See ajas Õie veel enam raevu . 
1087	NA	 Mehis ei küsinud , kuidas nad pärast jälle ära lepivad . 
1087	NA	 Ta teadis niigi , kuidas lepitakse ! 
1088	NA	 Mingi tühine vorminüanss võis võtta meeletult vaeva ja aega . 
1088	NA	 See oli vist kolmas mõõga käepide , mille ta saarepuust välja töötas . 
1088	NA	 Eelmiste juures oli olnud lootusetult kohmakas tagumine üleminek käekaitseloogale ja metallist käepidemepeale . 
1088	NA	 Alles selle katsega taipas ta , et käepideme selg tuleb tagant alla viia , et see langev joon võimaldab mõõgale vertikaalset liikumisvabadust , ja just selle piiratuse pärast ongi sirge joonega käepidemed kohmakad . 
1088	NA	 Noh , selle tühise poole sentimeetri pärast ei sobinud nüüd käekaitse ja käepide enam kokku ja mees pidi otsustama , kas täiuslikkuseni viimistletud käekaitset keevitusega pikendades selle viimistulus ära rikkuda või teha sootuks uus . 
1088	NA	 Aga nüüd oli ta vähemalt õigel teel . 
1088	NA	 Endale hõlpu andmata rassis ta üha edasi , ja Mirjam oli lausa tujust ära , sest meest millekski kõrvaliseks sundida osutus võimatuks . 
1088	NA	 Medaljonide toorikud olid otsas , tulemas oli aga ometi pargipidu ... 
1089	NA	 Kuidas ta ka ei tahtnud , ta pidi enne käepideme paika panemist Mirjamil tera katvasse vahakihti nõelaga kaks roosi joonistada laskma . 
1090	NA	 Täiuslik vorm ei vaja dekoori . 
1090	NA	" Ometi seisis kirjas ühel kohmakalt sõnastatud lepingul , et temalt tellitakse "" ( au ) mõõk , kullatud , graveeringutega ... "" "
1091	NA	 Kogu selle töö ajal oli ta tunnetanud , et tema valitud vorm on lähedases suguluses juugendi isepäise ja nõtke elegantsiga . 
1091	NA	 Kui siia üldse midagi sobis , siis just juugendit matkiv roos . 
1092	NA	 Nagu leinates tera puhtuse pärast , andis ta selle Mirjamile , seletas mõtet , arutles joonise paigutust ja mõõtkava . 
1092	NA	 Ta teadis , et need viimase võimaluseni läikivaks poleeritud pinnad oma puhtuses on palju täiuslikumad , kui neid kuningvee söövitusega pole rikutud . 
1092	NA	 Aga samas oli söövitus ka paratamatu , tundis mees . 
1092	NA	 Kõik , mis on puhas , söövitub niigi ! 
1092	NA	 Miski ei püsi algsena . 
1093	NA	 Sel õhtul , kui ta tera kattevahast puhtaks sulatas ja seda puskariga pesi , kui vaatas kaua neid natuke hatuseid , karvendavaid jooni , mida hapete segu oli jätnud , jõi ta end selgest masendusest purju . 
1093	NA	 Homme , pohmeluses ja sarkastilisena võtab ta asja juba kui paratamatust . 
1093	NA	 Need graveeringud polnud igatahes põrmugi halvemad , kui mõõk ise . 
1093	NA	 Ja kokkuvõttes — ühe pensionile mineva majaori jaoks oli kõik kaugelt liigagi hea ! 
1094	NA	 Nii see ka läks . 
1094	NA	 Jooni andis terava kaabitsaga veidi parandada , ja kui kõik uuesti viltkettaga läikima oli lastud , näis , et need uhked lilled on seda tera alati ehtinud . 
1094	NA	 Nüüd tuli huvitavaim ! 
1094	NA	 Mehis asetas terakaelale pronksist luku ja valas selle tinaga kinni . 
1094	NA	 Siis sobitas ta sellele käekaitselooga ja asetas käepideme omale kohale . 
1094	NA	 Metallist käepidemepea avasse oli tal sisemutter treitud , selle ava katteks asetas ta jõeäärest üles korjatud ja käepäraste vahenditega läikima poleeritud musta kivi ja valas kõik epoksüüdvaiguga kinni . 
1094	NA	 Mõõga pihku võtta sai ta alles järgmisel päeval , sest liim tahtis tarduda , siis aga seisis ta keset oma töötuba ja koges midagi , mis kunagi enam korduma ei pidanud . 
1094	NA	 See sihvakas ja õel relv ta käes mõjus otse lummavalt . 
1094	NA	 Ta tundis end selle minuti jooksul samasuguse kõikväelise kangelasena , nagu eeskujud poistefilmidest . 
1094	NA	 Ta nautis selle minuti ja sundis siis end iroonilisele muigele . 
1094	NA	 Läheks ta mõõgaga näiteks siiasamasse tammile lord Astori ja kõrtsimölakate arveteklaarimisse korda looma , lastaks ta arvatavasti lihtsalt maha , sest enesekaitse ettekäändeks oleks külmrelv liigagi hea . 
1094	NA	 Kõik see oli ikkagi vaid üks meis sügaval pesitsev igatsus olla kord suur ja võimas . 
1094	NA	 Igaüks taotles selle täitumist omal kombel . 
1094	NA	 Muuseas , ka rikastumispüüd polnud ju mitte midagi muud ! 
1095	NA	 Mõõk polnud veel kaugeltki valmis . 
1095	NA	 Oli vaja peitsida ja lakkida . 
1095	NA	 Ja siis oli vaja tera viimistleda ning lõpuks kullata . 
1095	NA	 Alles seejärel võis relva kappi peita ja hakata mõtlema tupele , ehisvutlarile , rihmadele ja karabiinhaakidele . 
1095	NA	 Tal tõotas tõepoolest kiireks minna . 
1096	NA	 *** 
1097	NA	 Need olid tuhmid ja närvilised aastad . 
1097	NA	 Tüdrukult tuli mõni kiri , poisilt väga harva ainult napid read . 
1097	NA	 Polnud ta kunagi jutukas olnud ega paistnud Soome vangimaja teda seltsivamaks teinud olevat . 
1097	NA	 Peamiselt oli juttu praktilistest asjadest , soovist pakiga pesu , sigarette või lugemist saada ... 
1097	NA	 Tiiu käis mõned korrad seda pakki viimas ja juttu ajamas , Mehis ei läinud . 
1097	NA	 Hiljem polnud neil sel teemal ka kuigi palju rääkida . 
1097	NA	 Naine teadis niigi , mida mees mõtleb , ja tema argumendid olid ammendatud . 
1098	NA	 Tiiu oli üldse kinnisemaks muutunud . 
1098	NA	 Tööl paistis tal muresid olevat . 
1098	NA	 Liigne laiamine oli läbi saanud ja viimane autogi oli kahtlaselt kauaks talle kätte jäänud . 
1098	NA	 Paistis , et laialitassitav oli laiali tassitud ja küüned hakkasid põhja kriipima . 
1098	NA	 Tõnn igatahes tegi kannapöörde ja sekkus hoopis poliitikasse , jättes äriasjad sinnapaika . 
1098	NA	 See oli juba iseenesest märk . 
1099	NA	 Korraga oli Mihkel kodus tagasi , istus nende söögilauas , jässakas ja jõuline noor mees luitunud teksariietes . 
1099	NA	 Temas polnud enam üldse noorukit säilinud . 
1099	NA	 Kahekümne viie aastasena kaks aastat kinni istunud ja ilma igasuguse erialata , suheteta ja rahata . 
1099	NA	 Eeskujuliku ülalpidamise eest enne tähtaega vabastatud , kuid Soome jaoks igaveseks viisakõlbmatu . 
1100	NA	 Isa küsimusele , kas olud olid talutavad , vastas poeg — eks proovi ise järele , kui huvi tunned ! 
1101	NA	 Pole tema ampluaa , arvas isa seepeale . 
1101	NA	 Ja oligi kogu jutt . 
1102	NA	 Tiiuga oli poisil igatahes midagi pikemalt rääkida , ja kui abikaasa sealt hilisel õhtutunnil tuli , mehe kõrvale puges , sügeles pakiline jutt tal keelel , nii et Mehis isegi ei proovinud uinuda , kuni naine hoogu kogus . 
1103	NA	 Mihklil olevat raha vaja . 
1103	NA	 Kui mees sellest väljagi ei teinud , lisas Tiiu — temal praegu polevat käepärast . 
1104	NA	 Ja palju siis ? 
1104	NA	 Mehis ootas , et juttu tuleb mõnest tuhandest kroonist , sest umbes nii palju võis kuluda enda esialgseks sisseseadmiseks , aga Tiiu pani ta võpatama . 
1104	NA	 Esialgu ehk sajast piisaks . 
1105	NA	 Sajast kroonist ? — Ei , sajast tuhandest 
1106	NA	 Mida kurat see suli mõtleb saja tuhandega teha ? 
1106	NA	 Stardiraha ? 
1106	NA	 Et järjekordne heroiinilast osta ? 
1106	NA	 Ükskord peaks juba aitama ! 
1107	NA	 Mees pööras selja . 
1107	NA	 Tiiu ju teab , et Mehisel pole kunagi sellist raha olnud . 
1108	NA	 Järgmisel päeval oli poiss ise tema jutul . 
1108	NA	 Isal on see vanaisa talu . 
1108	NA	 Kas ta kavatseb seda pidama hakata ? 
1108	NA	 Lõpuks on ju Mihkel ise ka selle talu pärija 
1109	NA	 Ainult paari väikese reservatsiooniga , nähvas isa . 
1109	NA	 Esialgu on tema alles elus ja hiljem tuleb Mihklil seda pärandiosa Siiriga jagada . 
1110	NA	 Siiril on miljonär , oli Mihkel põlgust täis . 
1111	NA	" "" Hästi , "" ütles Mehis Seppmeister pojale . "
1111	NA	" "" Ka pank ei anna sulle muidu laenu , kui su äriplaani alusel . "
1111	NA	" Seleta , mida sa selle saja tuhandega teha tahad ? "" "
1112	NA	 Mis see isa asi peaks olema , arvas poeg , ja sellega oli jutt otsas . 
1113	NA	 Hiljem , kui Tiiu veelkord selle teema üles võttis , soovitas Mehis — naisel on endal ju see Virgala värk , kaks igavesti vägevat paarisaja aastast kivihoonet veskijärve kaldal . 
1113	NA	 Neid peaks olema just niisama kerge müüa , kui talukohta ! 
1114	NA	 Ta ei varjanud irooniat . 
1114	NA	 Kõigist suguseltsi varadest oli Tiiu osaks langenud see kõige lootusetum — muinsuskaitse kompleksi kuuluv veskiansambel , mida seni mitte kellelgi vaja polnud ja ilmselt ka kunagi vaja ei lähe . 
1114	NA	 Tiiu oli olnud lausa nutuni solvunud ja Mehise peale tige , sest papa Ervini püha soov oli just selline . 
1114	NA	 Kui tütar tõesti targemat meest võtta ei osanud , siis saagu ka see kõige paljaksnäritum kont ! 
1114	NA	 Kalli vanaisa pärand ikkagi , mille pealt tuleb loomulikult iga aasta riigile maksta . 
1115	NA	 Talule saaks pangalaenu teha , ja Mihkel maksab tagasi . 
1116	NA	 Tema eelistab lasta noorhärral veidi ausat tööd harrastada ! 
1116	NA	 Mehis oli lõpliku seisukoha võtnud , taipas ka Tiiu . 
1116	NA	 Ta tegi mehe silma all mingi otsuse ja selle kuuldavaletoomine ei võtnud rohkem kui kuu aega . 
1116	NA	 Siis selgus , et naine on oma kolmetoalise korteri Mustamäel vahetanud kahetoalise vastu Lasnamäel . 
1116	NA	 Nii et hakkame kolima ! 
1117	NA	 See hetk oligi selle abielu lõpp , taipas mees nüüd takkajärele meenutades . 
1117	NA	 Ta tundis selle löögi kogu solvangut veel praegu kuuma häbina oma näol . 
1117	NA	 Ta polnud loomulikult unustanud , et nende veerandsajandi pikkuse kooselu kodu oli tõepoolset naise omandus . 
1117	NA	 Ta ei olnud midagi unustanud ! 
1118	NA	 Sadat tuhandet sellise vahetusega muidugi ei teeni . 
1118	NA	 Küllap oli Tiiulgi mõni veering kusagil sukasääres tallel . 
1118	NA	 Igatahes kadus aumees Mihkel nende nägemisväljalt ja Mehis teda enam ei näinudki , enne kui lahkamiskambri tsinkplekist laual . 
1119	NA	 Esimest korda kogu kooselu jooksul tundis mees , et tema on tugevam . 
1119	NA	 Tiiu vappus üle kogu keha , kuigi ta enne uluma ei pistnud , kui nad juba prügimäge meenutaval tühermaal olid , surnukuurist kaugel eemal . 
1119	NA	 Mehis pidi seletama . 
1119	NA	 Need lillakashallid laigud näol ei olnud peksust . 
1119	NA	 Poiss leiti silmili rannaveest , meetri kaugusel meres . 
1119	NA	 Need laigud tekivad vere kogunemisest alumistesse kudedesse . 
1119	NA	 Neid nimetataksegi koolnulaikudeks . 
1119	NA	 Surma põhjuseks olid kaks läbivat rindkerehaava , üks läbi bronhi ja söögitoru , teine otse südamest . 
1119	NA	 Silmapilkne surm , ütlevad arstid . 
1119	NA	 Kuigi mees teadis , et see pole nii , Tiiule ta seda seletama ei hakanud . 
1119	NA	 Hiljem tegi uurija talle toimiku materjalide põhjal kõik peensusteni selgeks . 
1120	NA	 Nädal hiljem oli lahelt leitud triivimas valge plastmassist luksukaater , millel kuuliaugud pardas ja sees selili üks Soome ametivõimudele tuntud allilmategelane . 
1120	NA	 Paadil oli bensiin otsas ja mehel veri . 
1120	NA	 Tal oli läbiv kopsuhaav . 
1121	NA	 Sellesama kaatri ninaosa kiilujälg leidus Mehise surmakoha lähedal merepõhja savis . 
1121	NA	 Liival oli üks täiesti selge pakkkasti põhja jälg ja mitu osalist ning segitrambitud jälge veel . 
1121	NA	 Maabumiskoha ja kaldarinnatisel seisnud auto vahet oli käidud paarisrakendis mitmeid kordi . 
1121	NA	 Ja kümme meetrit eemal , kaldarinnatise nukil suure männi taga oli mehe lamamisjälg ning sellest paremalt leiti tühje automaadipadruni kesti . 
1121	NA	 AK-47 oli olnud . 
1122	NA	" Mihkli parema käe juures vedeles merepõhjas laetud revolver "" Magnum "" . "
1122	NA	 Kõik trumlis olevad padrunid olid kasutamata . 
1123	NA	 Ilmselt toimus see nii : nemad kaks , Mihkel Seppmeister ja soomlane tulid paadiga randa , kus neid kokkulepitud kohas oodati . 
1123	NA	 Mis ka neis kastides ei olnud , need tassiti liivale ja teised mehed viisid need autosse . 
1123	NA	 Siis otsustasid kauba saajad lahkuda ja kui Mihkel neid revolvriga ähvardades peatada püüdis , arvata selleks , et nood raha maksaksid , avas männi taga varitsenud automaatur tule . 
1123	NA	 Mihkel sai kohe surma , soomlane jõudis paadiga lahele , kus suri verekaotusest . 
1124	NA	 Mis neis kastides oli ? 
1124	NA	 Ei tea , aga mõõdu järgi väga tõenäoliselt tulirelvad . 
1125	NA	 Nii lõpebki kõik , mõtles mees , kui ta võõras korteris kahe käe vahel pead hoidis ja püüdis ahastusest võitu saada . 
1126	NA	 Ta oli andnud maailmale ühe ingli ja ühe lurjuse . 
1126	NA	 Ingel tegi teatavaks , et sõidab Aafrikasse koos Rahukorpuse missiooniga , kui prantsuse keele tõlk ja kui esmaabikursused lõpetanud , väljaõppinud päästetöötaja . 
1126	NA	 Venna surmast oli tal loomulikult meeletult kahju , aga tema asi ei andnud oodata . 
1126	NA	 Sorbonne haridusega magister Prantsuse kaasaegse kirjanduse alal ... 
1127	NA	 Inglitele ei tule üldjuhul kunagi pähe , et abi võiksid vahel vajada võhivõõraste kõrval ka lähedased . 
1128	NA	 Mehis ei mäletanud neist päevadest peaaegu midagi . 
1128	NA	 Ta oli tuimalt asju korraldanud , sest Tiiu polnud ükskord ometi tegutsemiseks võimeline . 
1128	NA	 Mees jooksis mingite paberitega , leppis kokku matusekorraldajatega , tellis laua ja kooskõlastas ka menüü . 
1128	NA	 Ta oli pidanud seda kõike arukalt ja asjalikult teha suutma , sest matused olid ilmselt kulgenud sujuvalt ja tõrgeteta . 
1128	NA	 Aga ega ta sellest midagi meenutada küll ei suutnud . 
1128	NA	 Ainus , mis meeles seisis , oli tumm ahastus . 
1129	NA	 Kord oli see inimpamp olnud kogu maailma naba . 
1129	NA	 Mitte ainult nemad kaks , vaid kõik sugulased ja tuttavad ning töökaaslased ja isegi tänaval võhivõõrad olid päikeseliseks läinud , kui poissi silmasid ... 
1130	NA	 Millised ka polnud Mehise probleemid ja hingevaevad poja kiiva kiskuva elukäigu pärast olnud , Mihkel oli oma , ta oli temast edasi elav , tulevikku kulgev side , surematus , kui nii võiks öelda ... 
1131	NA	 Täiesti käsitamatu , mõistusele igaveseks haaramatu oli kujutelm , kuidas ainsa sekundi jooksul kõik olematuks muutus . 
1132	NA	 See pilt püsis tal lihtsalt silma ees . 
1132	NA	 See , kuidas üks noor iseteadvus kahmab paadist revolvri , et sundida neid kes nad ka polnud , sõna pidama . 
1132	NA	 Ja samal hetkel virutab nähtamatu jõud talle kaks korda rindu . 
1132	NA	 Korraga , ise seda uskumata , ei saa ta enam hingata ja kogu maailm hakkab saabuvas lämbumises kiiresti kalduma ja ära libisema . 
1132	NA	 Sissekukkumise solvumine alles veres , kihutab teadvusse üks teine , kohutav aim , aga see ei jõua veel kohale asuda , kui merepind talle äkki vastu nägu plartsatab ... 
1133	NA	 Mille eest ? 
1133	NA	 Kas poiss jõudis mõista , miks tal sedasi läks ? 
1133	NA	 Kas ta sai aru , kui tühised on need värvilised sedelid , mille eest tema eluga maksis ? 
1133	NA	 Oli tal aega seda taibata ? 
1133	NA	 Kas sellel sekundilgi ei jõudnud talle teadvusse , et isal mõnes asjas ka õigus võis olla ? 
1134	NA	 Mehis oli uskunud , et see teadmine jõuab kord pojani igal juhul . 
1134	NA	 Sest kõik ei saanud ju ometi lausa kõrvust mööda minna . 
1134	NA	 Ta oli isa suhtes trotslikus opositsioonis olnud . 
1134	NA	 Tähendab , ta ikkagi kahtles oma tões , vähemalt mõnel hetkel . 
1134	NA	 Sõnastatud mõtlemise eelsest ajast sisse kasvatatud põlgus inimese vastu , kes pigem laseb perel vireleda , kuid ei lähe vargile , ei ole suli , pidi ju ometi vahel ka kahtluse alla sattuma , sest nad olid ju lõpuks üks veri ! 
1134	NA	 Äkki just selle pärast , et isa selja pööras , Helsingi vanglasse vaatama ei tulnud , pilges oli ja abistamast keeldus — äkki just selle trotsiga ta end tollesse hullumeelsesse afääri segada lasi . 
1135	NA	 Kui tegu oli tõepoolset tulirelvadega , siis oli ju tegu ka ühtlasi organiseerunud kuritegevusega . 
1135	NA	 Kas poiss tõesti mõtles ühe Magnumiga ennast maksma panna ? 
1135	NA	 Isegi tema , Mehis ei oleks nii naiivne olnud ! 
1135	NA	 Äkki just tema enda sinisilmne siirus ja ausus olid poisile loonud vale ettekujutuse sellest maailmast ? 
1135	NA	 Äkki Mihkel tõesti ei taibanud , et isa teab väga hästi , milline see elu on , kuid on võtnud teadlikult naiivse hoiaku . 
1135	NA	 See maailm ei ole minu , ma ei respekteeri seda ... 
1136	NA	 Ei , ta ei mõelnud seda siis , ega ka nüüd . 
1136	NA	 Need küsimused lihtsalt seisid tema ümber nagu müür ja neist ei pääsenud üle ega ümber . 
1137	NA	 Kui nad siis mingil ajal peale matuseid jälle mõne sõna vahetada suutsid , ütles Mehis , et temale aitab . 
1137	NA	 Aitab ! 
1138	NA	" "" Läheme siit ära ! "" "
1139	NA	" "" Kuhu ? "" "
1140	NA	" "" Kuhu tahes ... "
1140	NA	" Aitab ! "" "
1141	NA	 Tiiu ei olnud alistuja . 
1141	NA	 Temale ei aidanud . 
1141	NA	 Ta ütles , et ta rabeleb pinnale . 
1141	NA	 Tal on sidemeid , ta peab ainult natuke jõudu koguma . 
1142	NA	 Mehis ei kuulanud teda . 
1142	NA	 Temale aitas , jumala eest ! 
1143	NA	 Nad olid kohtunud , et sigitada lapsi ja need üles kasvatada . 
1143	NA	 See oli tehtud . 
1143	NA	 Nende osa oli lõppenud . 
1143	NA	 Miks peaksid nad edasi rabelema selles eluks kõlbmatus keskkonnas ? 
1144	NA	" "" Kuhu sa lähed ? "" "
1144	NA	 Tiiu ju teadis , et talu elumaja oli maha põlenud ja olla polnud seal kusagil . 
1145	NA	" "" Virgalasse , "" ütles Mehis . "
1145	NA	 Ta ehitab selle elamiskõlblikuks ja siis võib ka Tiiu sinna tulla . 
1146	NA	" "" Mine ! "" ütles naine . "
1146	NA	" "" Mine , aga sina maksad ka maksud ! "
1146	NA	" Ja kui sul tõesti peaks õnnestuma seal ... "" "
1146	NA	 Ta ei öelnud , mille ta just ära sööb , kui Mehis sinna tondilossi mingi elamise peaks suutma ehitada . 
1146	NA	 See kokkulepe sündis peaaegu sõnatult , kuid mõlemad teadsid , et see ongi lõpp . 
1147	NA	 *** 
1148	NA	 Mehis Seppmeister ei osanud hiljem seletada , mis ajas teda südaööl voodist kiiruga välja viskuma ja tammile tormama . 
1148	NA	 Vaevalt küll võisid need hääled temani jõuda . 
1148	NA	 Selleks olid müürid liiga paksud ja aknad kaugel ning vales suunas . 
1148	NA	 Aga seal ta seisis oma ukse ees ja tunnistas hämaruses rähklevat inimsülemit , ning siis oli tal välisukse pooleteise vaksa pikkune toruvõti käepidemerõngast pidi sõrmkoogus ja ta lajatas sellega selja tagant ühele mehele lagipähe . 
1148	NA	" Too pöördus tema poole , tõstis käed lõua alla , ütles õrna häälega : "" Ohh ! "" ja otsekui heitis teele magama . "
1148	NA	 Polnud aega mõelda , kas ta mitte inimest ära ei tapnud . 
1148	NA	 Ta virutas teisele jalaga ja kolmas kargas juba ise eemale maas vähkrevast ja tasa ägavast kogust , keda nood kolm olid hoolega jalgadega peksnud . 
1148	NA	 Võtmega pähe saanu püüdis end püsti upitada ja teised kaks kahmasid ta endi vahele ning põgenesid kõrtsi suunas . 
1149	NA	 Mehis läks lamaja juurde . 
1149	NA	" "" Oled elus ? "" "
1150	NA	" "" Oota , "" ütles too . "
1150	NA	" "" Las ma mõtlen ! "" "
1151	NA	 Mehis võttis ta käe . 
1151	NA	" "" Pole siin midagi mõelda ! "" "
1152	NA	 Villu ajas vaevaga jalad alla . 
1152	NA	" "" Tuki viisid ära . "" "
1153	NA	" "" Püstoli ? "" "
1154	NA	 Nad otsisid tammilt , aga midagi , mis TT püstolit meenutanud oleks , ei hakanud hämaruses silma . 
1155	NA	 Olevat käinud tal akna taga koputamas . 
1155	NA	 Iga natukese aja tagant . 
1155	NA	 Aga kui välja vaatasid , polnud enam kedagi . 
1155	NA	 Nii ta siis oligi vihaga end voodist välja ajanud , püstoli võtnud ja tulnud korda looma . 
1155	NA	 Arvatavasti sai ta millegagi kuklasse , sest kui taipama hakkas , oli ta juba pikali ja teda peksti . 
1156	NA	 Polnud tal suurt häda midagi . 
1156	NA	 Kaks ribi olid purud , nägu vägevasti verevalumeid täis , hambad lahti ja vasak silm nagu vereklomp . 
1156	NA	 Konstaablile teatamise kohta arvas Villu , et ega vist ei maksa . 
1156	NA	 See kuradi tukk ... 
1156	NA	 Kolme nädala pärast polnud tal enam midagi viga . 
1157	NA	 Mehist ei puututud , kuigi omaarust pidi tema kõrtsiliste jaoks olema niisamasuur kahtlusalune . 
1157	NA	 Võib-olla hullemgi veel , sest tema oli asitõendi kõrvaldanud . 
1157	NA	 Tema oli kõrtsmikuga väljakutsuvalt käitunud . 
1157	NA	 Tema oli peksjaist ühe peaaegu sandiks löönud , kuigi see enam asjasse ei puutunud . 
1157	NA	 Need olid omad kohalikud paadialused , palgalised , ja sellise rahva eest ei hakka keegi Virgala Talli kõrtsiline ometi oma närvi krussi ajama . 
1158	NA	 Kõik muidugi teadsid Villu ja Mehise sõprusest , kuigi see sõprus ise oli külarahava jaoks natuke seletamatu . 
1158	NA	 Mees , kes mitte kedagi oma ellu ei lasknud , lävis päris tavalise naabrimehega , temast endast veel hulga nooremaga nagu võrdne võrdsega . 
1158	NA	 Ometi oli Mehisel ümbruskonna rahva silmis peale erakumaine juures siiski mingi väikene aupaiste . 
1158	NA	 Tema nime oli , harva küll , aga siiski pikkade aastate jooksul siit-sealt lugeda olnud . 
1158	NA	 Pealegi lävis ta üldse vaid tuntud inimestega . 
1158	NA	 Vahel harva , aga siis ikka mõni televisioonist tuttav nägu hulgas , käisid tal siin külalised . 
1158	NA	 Kui ta kuhugi helistas , siis jälle inimestele , kellel oli nimi . 
1159	NA	 Virgala Talli tõpranägudele see kõik poleks muidugi lugenud , aga selliseid , kes nende tellimuse Mehise peksmiseks vastu oleks võtnud , siitkandist ka naljalt vist leitud ei oleks . 
1160	NA	 Sõprus ise sai alguse kolme aasta eest , kui ühel kesksuvisel päeval kuutõbise ilmega pikk vanamees veskitammile jalutas ja möldrimaja vahtima jäi . 
1160	NA	 Õie Astor oli seda aknast juba tükk aega jälginud ja tuli lõpuks küsima , mida mees tahab . 
1160	NA	 Otsekui mingist teisest ruumist väljunud , oli mees äkki elustunud , oli nalja visanud , blondile prouale paar kaunis krõbedat komplimenti öelnud ja siis ennast tutvustanud . 
1160	NA	 Tema on selle veskikompleksi omaniku abikaasa ja ta tulnud , et siinsele värgile silm peale visata . 
1160	NA	 Ta keeldus enne tuppa minemast , kui peremeest kodus pole , aga samas oligi Villu oma veoautoga kohale veerenud , mehed olid kätelnud ja vanem meestest oli korraga nagu iseendaks muutunud . 
1160	NA	 Temas polnud enam ei seda kaamet kuutõbist olekut ega pinguldatud elumeest . 
1160	NA	 Ta oli kolmekümne viie aastasele , kõhetule , kuidagi väga ausameelsele autojuhile äkki kogu oma sümpaatia kinkinud . 
1161	NA	 Toa pakkumisest ta keeldus . 
1161	NA	 Oleks ju küll võinud Astori-pere kõrvalt ühe kambri saada , sest ruumi oli neil laialt , aga tema leidis , et suvisel ajal saab ta veski pööningul magatud küll . 
1161	NA	 Tal oli matkavarustus kaasas . 
1162	NA	 Mehed olid mõlemad majad koos läbi käinud , Villu mõistagi murelikuna , sest omaniku esindaja võis temasuguse isehakanud üürilisega ju mistahes teha , aga esindaja kiindus esimesest pilgust paksude võlvidega veskisse aga tahtnud midagi kuulda naabripere koomale võtmisest . 
1163	NA	 Mees seadis end sisse , veetis üksi ja äraspidi pilgul ringi kolades nädala ning kutsus siis Villu ühel õhtupoolikul veski alumisele korrusele , rattaruumi . 
1163	NA	 Mis oleks , kui ehitaks siia elektrijaama ? 
1164	NA	 Lord Astor oli üsna delikaatne inimene . 
1164	NA	 Pealegi ei teadnud ta veel , et see kergelt hullu välimusega mees tegelikult siiski päris hull ei ole . 
1164	NA	 Ta venitas eee-d ja kahtles , kuni teine naerma hakkas ja ütles , et loll jutt tundub olevat , seda küll , aga tegelikult on ta elektriinsener ja teab päris hästi , mida räägib . 
1164	NA	 Talle olevat see kentsakas idee huumorisähvatusena pähe tulnud , aga ta ei saavat sellest enam ise rahu , ja katsub nüüd Villu abil sellest üle saada . 
1164	NA	 Sest tehniliselt küll anekdootlik , on asi aga ometi igati teostatav ja võimalik . 
1164	NA	 Ta tahaks lihtsalt teist kuulajaks kutsudes ise selle idee nõrkustes selgusele saada . 
1165	NA	 Loomulikult mõtleb igaüks kohe elektrijaamast kuuldes kõigepealt turbiinile , mida muidugi kusagilt võtta ei ole . 
1165	NA	 Seejärel generaatorile , siis vajadusele luua võrguga paralleeli minemiseks sünkroniseerimise võimalus . 
1165	NA	 Vaja läheb alalist valvepersonali või siis väga keerulist automaatikat ... 
1165	NA	 Kõigega kaasneb kohe keerukas vahekord operatiivalluvuse ja ohutuse valdkonnas ja nii ikka edasi . 
1165	NA	 Ometi on olemas üks kuradi lihtne võimalus . 
1165	NA	 Nimelt järgmine — energia teatavasti ei kao kuhugi . 
1165	NA	 Kui teda kusagile sisse antakse , siis peab see ka mingeid tagajärgi ilmutama . 
1165	NA	 Kui me tavalise elektrimootori sunnime tema võllile mehhaanilist jõudu sisestades kiiremini pöörlema , kui võrgu sagedus seda eeldaks , siis hakkab ta seda mehhaanilist energiat aktiivseks elektrienergiaks muundama ja võrku tagasi suruma , võttes reaktiivenergiat samal ajal ergutusvooluks . 
1165	NA	 Läks keeruliseks ? 
1165	NA	 Hüva , ühe sõnaga sellist režiimi nimetatakse asünkroongeneraatori režiimiks ja üldiselt ei kasutata , sest see eeldab kõigepealt võrgutoite olemasolu . 
1165	NA	 Aga võimalik selline energiatootmine igatahes on . 
1165	NA	 Ja mis puutub turbiini , siis enne seda ja sellega üheaegselt on inimkond kogu aja vesiratast kasutanud . 
1165	NA	 Vähem efektiivne , aga vett on ju ometi terve järvetäis , ja ega ta mõtlegi siin mingit Bratski GES-i ehitada . 
1165	NA	 Kui siia tavaline vesiratas püsti panna , ja selleks on kõik olemas , võll ja laagripukid ja rihmarattad ja pealevoolukanal ja paisuluugid , ja sellelt teha kiirendav ülekanne mõne suurema elektrimootori jaoks , siis peaks asi käima minema küll . 
1165	NA	 Ta on mõttes hinnanud , sest arvutusteks pole tal küllalt andmeid , aga inseneri kalkulatsioon aitab teatava lähenduseni ka otse arvutamatagi , siis võiks paarkümmend kilovatti ehk välja pigistada — prii küte ja valgustus neile mõlemale . 
1166	NA	 Villu Astor oli hingepõhjas romantik . 
1166	NA	 Ta oli tõsimeelne töömees , seda küll , aga selline segane seiklus oma tundmatuse võlus oli tema jaoks vastupandamatu lõks . 
1167	NA	 Tööd oli meestel meeletult . 
1167	NA	 Kõigepealt tuli neil Mehise vanaisa talust ära tuua kogu sealne töökoja sisustus — ääsid , alasid , haamrid kruustangid , käiad , keevitused ja isegi väike lauapealne treipink . 
1167	NA	 Selle ülespanemine võttis isegi hullu aja . 
1167	NA	 Siis ehitasid nad samast talust toodud ehituspuidust töökojale sisseseade . 
1167	NA	 Kõik lauad ja kapid , et seal võimalik midagi teha oleks . 
1167	NA	 Mehis oli kolhoosi osakuna saadud traktori , mis peale isa surma niisama seisnud oli , rahaks teinud , ja tal oli ka eelmisest elust väikseid sääste . 
1167	NA	 Omi majandusmuresid ta Villuga ei jaganud . 
1167	NA	 Samuti ei valgustanud ta läbirääkimisi kohaliku elektrivõrgu kolleegidega , et üldse lubadust saada tema kui elektritootjaga lepingut sõlmida . 
1167	NA	 Ta oli kolusid täis ja tolmu uppuva pööningu tühjaks teinud ja sinna mõned hädavajalikud asjad muretsenud . 
1167	NA	 Öösiti istus ta paberkotist rebitud vormitute pruunide kortsunud lehtede taga ja arvutas ning skitseeris . 
1167	NA	 Analüütilist geomeetriat ta suurt enam ei mäletanud , ta pidi mõnegi asja teatava ligikaudsusena võtma , aga üldiselt teadis ta siiski enam-vähem , mida ta tegi . 
1168	NA	 Lord Astor veeres oma veoautol kohale , kahekümne kaheksa kilovatine aeglaste pööretega mootor kastis . 
1168	NA	 Kust kuivatist ta selle maha oli monteerinud ? 
1168	NA	 Kuidas see masin üldse vasekrattidel kahe silma vahele oli jäänud ? 
1168	NA	 Nähtavasti liiga suur , et metsa alla vedada ja ära lõhkuda . 
1168	NA	 Teine kord tuli ta reduktoriga . 
1168	NA	 See lahendas kõik ülejäänud probleemid . 
1169	NA	 Kinemaatiline skeem kujunes lõbusalt tobedaks . 
1169	NA	 Vesiratta võllilt , mis koos rihmaratastega ja laagritega kõik veel olemas oli , pidi lamerihmülekanne vabajooksuseib-siduri kaudu kandma pöörlemise malmkorpusega reduktori võllile . 
1169	NA	 Selle väljuv-võllilt aga kiirendav kiilrihmülekanne elektrimootorile . 
1169	NA	 Valada tulid mootori ja reduktori vundament , treida ankrupoldid ja leida sobivad rihmarattad ning rihmad . 
1169	NA	 Ja jällegi leidis Astor tühjaks jäänud , tondilossidena konutavatest tootmishoonetest kõik vajaliku . 
1169	NA	 Mehis Seppmeister teadis küll , et selline kokkutassimine , mis sotsialismis oli kogu olemasolu alus , kuulub uuemal ajal varguse kategooriasse , aga sellega tegelesid peremeheta vara puhul ikka veel kõik . 
1169	NA	 Pealegi ei pannud tema ise kuhugi kätt külge . 
1170	NA	 Arvatavasti oli see Villule lihtsalt põnevaks elamuseks , aga tema jaoks oli mängus kogu ta tulevik , kui nad siis paisuluugi ülemise laua eraldasid ja ratas hoogu kogus . 
1170	NA	 Ta liigutas juhiskangi , kuuldus libiseva rihma vilistamist , ja seejärel hakkas kogu masinavärk äkki asjalikult tööle . 
1170	NA	 Ampermeeter kilbil vajus korraks nulli ja hakkas siis uuesti näitama , kusjuures vool oli korraga ligi viiskümmend amprit . 
1170	NA	 Samal ajal jäi seisma sisenevat energiat mõõtva arvesti ketas ja väljuva energia arvesti pistis kiiruga lippama . 
1170	NA	 Nad eksperimenteerisid tükk aega , jõudsid arusaamisele , et Mehise arvutused olid lihtsalt hiilgavalt paika pidanud ja midagi kapitaalset ei tule ümber teha . 
1170	NA	 Nad võisid paisuluugi kõrgusega mängides ka mootori ülekoormuseni voolu tootma panna . 
1170	NA	 Esialgu polnud seda voolu kuhugi mujale kasutada , kui võrku tagasi suunata . 
1171	NA	 Märjad ja porised , käed marraskil , istusid elektritootjad kahekesi sel õhtul veski pööningul ajutise traadi otsa riputatud elektrilambi valgel , kuulasid kuidas prigisevad juhusliku küttekeha punetavad spiraalid ja rüüpasid pudelist viina ning näsisid vorsti kõrvale , kuni Õie Astor kohale tuli ja oma joodiku kraed pidi minema vedas . 
1172	NA	 Sügis oli õue astunud . 
1172	NA	 Oli viimane aeg hakata hoonet kütma , kui siin veel peavarju leida tahtsid . 
1172	NA	 Mitte mingi väega poleks Mehise võim üle käinud selle ligi paarisaja ruutmeetrise massiivsete võlvidega ja viletsate akendega pööningu kütmisest , kui tema suurehituse projekt läbi oleks kukkunud . 
1172	NA	 Midagi oli lõpuks ikka kasu ka olnud nendest aastatest , kui ta oma püksipõhjaga TPI elektrikute maja pinke poleeris ! 
1173	NA	 Ühe täienduse oli ta sunnitud oma projektile siiski kiirendatud korras välja mõtlema . 
1173	NA	 Nimelt esimese sügistormi aegu , kui energiasüsteemi poolne toide katkes , lakkas loomulikult voolu andmast ka asünkroongeneraator . 
1173	NA	 Vesirattalt kadus koormus ja see pani lõhkuma nii et hoone põrus . 
1173	NA	 Tuli välja mõelda mingi automaatika , mis koormuse kaotusel ratast säästaks . 
1173	NA	 See osutus lihtsaks . 
1173	NA	 Mees painutas plekitahvlist renni , mille ta pealevoolukanali kohale magneti otsa riputas . 
1173	NA	 Kui toide kadus , vabastas magnet renni ühe otsa , see langes kanalisse ja juhtis vee suure kaarega üle ratta . 
1173	NA	 Oligi kogu automaatika ! 
1174	NA	 Hiljem tuli kõik see , mis pakkus midagi südamelegi . 
1174	NA	 Nad ajasid labidatega maha võlvlae lahtise krohvi ja lord , kes oli tõeline meister iga töö peale õpetas ka Mehise lage krohvima . 
1174	NA	 Lubjased ja lõbusad , vuntsisid nad vanu võlve , kuni silm enam vigu ei leidnud . 
1174	NA	 Selleks ajaks olid kaaraknad puidutöökojas valmis tehtud ja Lord tõi need oma autoga kohale . 
1174	NA	 Enne külmi oli hoones juba heaolutunne sees , sest radiaatorid uhaksid külmast vooluveest toodetud vaikset soojust . 
1174	NA	 Keset ruumi , korstna juurde olid nad suure kamina ladunud ja selle laes rippus ühtlugu mõni searibi , mille allaloputamist Õie aina segama pidi tulema . 
1175	NA	 Kõik see kokku võttis ikkagi üle aasta . 
1175	NA	 Dušikabiin ja kööginurk neelasid säästud peaaegu viimaseni , aga elektri eest tilkus kopikas kogu aja juurde . 
1175	NA	 Parajasti koliti Grönholmile tagastatavast mõisast välja seal viimati asunud looduskaitseala keskust , vallamaja ja raamatukogu . 
1175	NA	 Vana mööblit vedeles küllaga ja Mehis ostis omale terve rivi kontorikappe , millele leidis parajad klaasuksed kusagilt kaubandusjääkide poest . 
1175	NA	 Ta värvis kapid mustaks ja matiks , mis nende vineeri süümustrid ilusti esile tõi . 
1175	NA	 Sinnasamasse kappidesse sai üle tassitud suur hulk küla raamatukogu likvideerimisel maha kantud raamatuid , millest ilmnes , et kõige paremad neist olid reeglina peaaegu kulumata , mõned isegi korralikult läbi lehitsemata . 
1175	NA	 Samadesse kappidesse tõi ta linnast oma raamatud , kunstimapid ja graafikakogu . 
1175	NA	 Vallavanema vanas stiilis massiivne kirjutuslaud sai aukoha läänepoolse akna all . 
1175	NA	 Selle juurde ostis ta pruugitud mööbli poest tepitud nahkpolstriga leentooli . 
1175	NA	 Kusagilt vanakraamipoest sai odavalt kasutatud ürgsuure ovaalse poroloonmadratsi , millele laudadest poludi ise alla tegi ja lõpuks polstrinahkadest katte õmbles . 
1175	NA	 See oli millegipärast just kõigi naiskülaliste alaline imetlusobjekt . 
1176	NA	 Aastate jooksul kotilohistamisest poleeritud paepõrand oli jalale siiski ebamugavalt jahe ja mees ostis mõne koitama läinud karusnaha , ühe metssea , ühe põdra , ühe hundi , kõik likvideerimisele läinud suurmajandi sakste jahimajast . 
1176	NA	 Kunagine kooliõde Malle kudus talviti põrandakatteid . 
1176	NA	 Neid oli tal nüüd siin ka paras virn . 
1176	NA	 Andis elada küll ! 
1177	NA	 Oodanud seda aega , kui võib kord ometi täie rahuga oma kirjutuslaua taha istuda ja tööle hakata , kartmata , et keegi järgmisel hetkel küsiks , miks ta vahib ja midagi ei tee , leidis ta aga korraga , et kõik , mida ta võiks paberile panna , on kulunud ja mõttetu . 
1177	NA	 Loomulikult oli ta vaimne areng kaua takerdunud olmeprobleemide taha , aga kellel see lõpuks ei olnud ? 
1177	NA	 Ta ei kartnud enam , et ta lihtsalt ei valda ainet . 
1177	NA	 Oli muidugi erialaseid asju , millest ta tõepoolest midagi ei teadnud ega ka teadma ei pidanudki . 
1177	NA	 See kulumise ja labasuse tunne ta tekstivõimaluste juures tuli muust . 
1177	NA	 Ta teadis , et nendele küsimustele , mis üldse tähelepanu väärivad , ei ole kunagi kellelgi vastust anda olnudki , ja kui keegi on vastanud , siis on ta labastanud ja teadlikult ainevalda piiranud . 
1177	NA	 Kõige suuremad asjad aga olid vastuseta juba põhimõtteliselt . 
1177	NA	 Tema igatahes ei hakanud neid küll proovimagi sõnastada . 
1177	NA	 Vastus on juba Kogujas , teadis ta . 
1178	NA	" Lõpuks ometi iseenda peremees ja ideaalseimates tingimustes , ütles ta endale sosinal : "" Kõik on tühi töö ja vaimu närimine ! "" "
1178	NA	 Ja naeratas selle juures oma vildakat , kurba naeratust . 
1179	NA	 Ta hakkas hoopis pusse tegema . 
1180	NA	 *** 
1181	NA	 Grönholm korraldas sügisballi . 
1181	NA	 Just nii seisiski kutsel . 
1181	NA	 Olete oodatud koos Teile sobiva kaaslasega Virgala mõisahäärberisse sügisballile . 
1181	NA	 Alla oli kirjutanud parun Valentin Julius Grönholm . 
1181	NA	 Ja kõige taga väike märkus — tume ülikond . 
1182	NA	 Valle oli Mehisele sellest enne ka suusõnal rääkinud , aga siiski ajas kutse , mille Mirjam ümbrikus kohale oli toonud , Mehise suure häälega naerma . 
1182	NA	 Ta kujutles ennast ja Vallet tumedates õhtuülikondades šampusepokaalidega , ja see oli nii kuradi naljakas ! 
1183	NA	" "" Miks ? "" ajas Mirjam oma kirsipruunid silmad suureks . "
1183	NA	 Ta ilmesse oli siginenud elevil huvi . 
1183	NA	 Mõtleks , ball ! 
1184	NA	" See "" Teile sobiva kaaslasega "" sai Mehise puhul olla vaid koos Mirjamiga , sest kedagi teist tal võtta polnud . "
1184	NA	 Nagunii arvati külas neid üsna selge paari olevat . 
1184	NA	 Teiste puhul vaevalt sellist formuleeringut kasutati . 
1184	NA	 Ilmselt kutsuti abikaasadega . 
1185	NA	 Ta peaks siis kõigepealt juuksuri juurde sõitma , ja kui kaua ta pole ülikonda kapist välja võtnudki ... 
1185	NA	 Esialgu polnud ta veel vähimalgi määral mõista andnud , et võiks Mirjami kaasa kutsuda . 
1185	NA	 Samas ta muidugi teadis , et maiavõitu Valle sellel mustaverd maasikal silma peal peab . 
1186	NA	 Mees jättis oma kunstniku aseaine töötuppa ja läks elektrijaama üle vaatama . 
1186	NA	 Aeg-ajalt tõi vooluvesi kaasa ujuvaid ronte või lihtsalt vesikasve ja rohelist sültjat lima , mis rattalt eemale paisatuna ruumis haisesid ja koristamist nõudsid . 
1186	NA	 Ühtlasi tuli laagrikannudesse õli lisada , tuli veenduda , et rihmad pole rebenemas ja eriti lamerihmale tõrvast ning kampolist keedetud määret peale panna . 
1187	NA	 Nüüd , hilissuvel polnud siin teha kuigipalju . 
1187	NA	 Mees loopis äravoolukanalisse natuke vesikasve , kallas õli ja määris möksi ning jäi siis nagu võlutult ratast vaatama . 
1187	NA	 Ruumi hämaruses peaaegu nähtamatu , kandis see aina ühtlase kiirusega pöörduv , natuke nagu riiulit meenutav monstrum silme eest läbi ühe veesülemi teise järel ning tühjendas need äravoolu . 
1187	NA	 Mitte kunagi enam ei pidanud sama vesi siit teist korda läbi voolama . 
1187	NA	 Või siis ainult peale vahepeal olematuks muutumist , auru kujul taevasse tõusmist ja pikki rände laotuses võis juhtuda , et mõni veeosake ka kunagi tagasi eksib . 
1188	NA	 Nii möödus aeg ja kadus inimese elugi , vaid üksainus kord läbi selle issanda veski pikaldase ja järjekindla pöörlemise . 
1188	NA	 Oli olnud aeg , kus ta selle protsessi ainukordsust ja pöördumatust veel ei aimanudki , vaid pikisilmi aina ootas , et aeg kiiremini kulgeks ja elule elamisväärseid seiku lisaks . 
1189	NA	 Kord aja kordumatusest teadlikuks saanuna oli ta seda kaduvikku tuhisevat tabamatust otse füüsilise piinana tunnetama hakanud , kuni elult saadud löögid ja pettumused ta lõpuks tuimaks tegid . 
1189	NA	 Selle sama ratta vaevukuuldav pöörlemine oli viimastel aegadel teda rahustanud , sest eks kinnitanud see paratamatult saabuva pääsemise lähenemist . 
1190	NA	 Põlglikult muiates tunnistas mees endale , et küsimus , mis tal otsustada tuli , oli tegelikult alateadvuses juba otsustatud . 
1190	NA	 Ta polnud pääsenud . 
1190	NA	 Kõik vahepealne oli olnud vaid mahavõetud aeg . 
1190	NA	 Otsustavad hetked olid ikka veel ees . 
1191	NA	 Tõuganud õlaga kinni vana ja natuke raskelt käiva rattaruumi ukse , läks mees ümber maja ja sisenes taas töökotta . 
1191	NA	 Ta oli otsuse langetanud . 
1192	NA	 Lõppvaatuseks kujunes nii , et Mirjam tal juuksed hädapäraselt korda tegi , kärpis salgud kaelani , kammis ja kohendas , napsis kääridega , nii et mehel rahulolujudinad selga mööda jooksid ja lõpuks silmad uniseks läksid . 
1192	NA	 Kui ta siis habeme maha oli ajanud , end pesnud ja seadnud , vaatas talle lauapeeglist vastu kaunis väsinud olekuga , aga üldse veel mitte rauk . 
1192	NA	 Pigem oli selles näos isegi midagi nooruslikku säilinud . 
1192	NA	 Mees tundis kauget puudutust , mälestust enesehinnangust , mille ta juba aastate eest unustanud oli . 
1192	NA	 Ta oli harjunud end vanaks veskitondiks pidama , ja sellena ta ennast ka tundis . 
1192	NA	 Koos valminud mõõgaga , mis ta kapis sissepakituna oma tundi ootas , oli ta enesehinnang märgatavalt tõusnud . 
1192	NA	 Ta teadis , et on teinud midagi peaaegu täiuslikku , tähendab , ta pole veel tundetuks rondiks muutunud . 
1192	NA	 Ja praegu ootas noorepoolne ilus naine , et mees ta sakste pidusse kaasa kutsuks . 
1193	NA	" Seda ta loomulikult ka tegi , ja pidi erutusest lõkerdavale ja sabinasse läinud naisele seletama , mida tähendab "" tume ülikond "" daamide puhul . "
1193	NA	 Teatavas soliidsuses õhtutualetti , mitte paljaks kooritud selga ja puusani lõhikuid ! 
1194	NA	 Augusti lõpp oli käes ja punetama hakanud päike kaldus juba õhtusse , kui nad kahekesi üle tee läksid ja rondeeli viivast uksest mõisahoonesse sisenesid . 
1194	NA	 Kogu suve olid mehed siin mässanud , ja nüüd viis teisele korrusele vana kindlusetorni siseseina pidi tõusev esinduslik kaarjas trepp . 
1194	NA	 Villu raiutud ava oli nüüd raidkividest portaali saanud ja suletud ilusepisest trelluksega . 
1194	NA	 Mõisahärra ei kavatsenud kellelegi selgitamata jätta , milline minevik selle häärberi seljataga seisab . 
1195	NA	 Ülal olid tuhmid lühtrid ja soliidselt läiklevad parketid . 
1195	NA	 Tagapool kostis keelpillimuusikat . 
1195	NA	 Grönholm oli tõepoolest kvarteti kohale kutsunud , ja see lõhnas juba natuke liiga kõrge lennu järgi ! 
1195	NA	 Mirjam lõi igatahes peasaali uksel araks , nii et Mehis teda küünarnukist pisut tõukama pidi ja Valle neile oma särava naeratuse ja säravad prillid suunas . 
1195	NA	" "" Sisään nyt ! "" "
1196	NA	 Külalisi peaaegu polnudki veel . 
1196	NA	 Olid mõned muinsuskaitse inimesed , nende hulgas Jüri Mänd . 
1196	NA	 Tema polnud küll õhtuülikonnas , vaid tavalises rebasepruunis , ja ta tahtis kohe Mehise õnneks võtta . 
1196	NA	 Grönholm segas vahele . 
1196	NA	 Mõisasaks nägi lustakas välja , prillidega ja kõhukas , liigagi heas , täiesti mustas ülikonnas , uhiuue särgi ja uljalt kikkis ristlipsuga . 
1196	NA	 Ta oli natuke pingviini moodi ! 
1196	NA	 Ilmselt polnud temagi harjunud ballidega ja liiga pidulike kostüümidega . 
1196	NA	 Mehis heitis kiire pilgu maani peeglisse ja pidi tunnistama , et tema antratsiithall ülikond ja korralik , aga rõhutamata pidulikkusega särk ning pehme , allapidi nurkadega kikilips olid igatahes palju vähem pingutatud . 
1196	NA	 Ta võis isegi hea välja näha , mõtles ta irooniliselt . 
1196	NA	 Nagu saaks see mingit tähtsust omada , kuidas üks erak vanamees välja näeb ! 
1197	NA	 Grönholm viis nad natuke kõrvale , ulatas Mirjamile šampuseklaasi , tegi liigutuse et Mehiselegi ulatada ja hakkas vabandavalt rääkima . 
1197	NA	 Tal on probleem , millele ta lahendust ei leia . 
1197	NA	 Soomest olevat sõbrad jahiga sadamasse jõudmas . 
1197	NA	 Aga tema ei saa neile vastu minna . 
1197	NA	 Enamasti on kõik juba lõhnad juurde teinud . 
1197	NA	 Kas ta võiks Mehisele loota ? 
1198	NA	 Midagi selles loos oli konstrueeritud , tundis Mehis . 
1198	NA	 Ta kinnitas , et teeb seda meeleldi , kui Valle oma Nissani tema kätte usaldab , sest ta pole mitu aastat rooli taha saanud . 
1198	NA	 Valle loomulikult usaldas ja Mehis palus vastuteeneks , et majahärra seni proua Mirjami meelt lahutaks . 
1198	NA	 Kõik see oli nagu halva näitemängu trafaretne ja ette teada tekst . 
1199	NA	 Siis oli ta autoga teel — suure , kalli ja väga hea autoga käärulisel ja kole kitsal rannateel , mis kuusikute vahel aina pimedaid kurve loopis . 
1200	NA	 Üks soome vimpliga jahimast hakkas kaugelt üle kai silma . 
1200	NA	 Seltskond oli ametis veel aluse klaarimisega ja suundus siis koos piirivalvepunkti passe näitama . 
1200	NA	 Need olid kolm soliidse olekuga meest asjalikes purjetajaülikondades ja üks noorepoolne , säravalt ilus blondiin , kes kandis kallist ja silmapaistvat valget jakki ning selle juurde valgest puldanist pükse ja pehmeid toornahast kingi . 
1200	NA	 Nagu tüüpiline soomlanna ! 
1200	NA	 Mehist peeti ilmselt mõisasaksa teenijaskonda kuuluvaks , sest napisõnalise tutvumise järel istuti autosse ja jäädi omavahel vestlema , tegemata sohvrist rohkem välja . 
1200	NA	 Mis siis ikka , see sobis mehele suurepäraselt . 
1200	NA	 Ta sõidutas saksad pargifassaadi juurde ja juhatas neile määratud tubadesse , jäädes ise tühja koridori ootama . 
1200	NA	 Mehed tulid veerandtunni pärast , korralikult tumedas ja lipsutatud , blondiini andis oodata . 
1200	NA	 Lõpuks ta siis ilmus , üleni valges ja pidulik , vaimustava soenguga ja oma mõjust ülimalt teadlik . 
1200	NA	 Naine ohtlikus eas , nii umbes kolmkümmend viis . 
1201	NA	 Mehis mängis majordoomust edasi . 
1201	NA	 Ta läks veidi vimma hoides kiirete lühikeste sammudega ees , juhtis külalised nüüd juba täistulede valges koridoris saali uksest sisse . 
1201	NA	 Ta astus teelt kõrvale , lastes nad enda järel parketile ja kuulutas — külalised Soomest . 
1202	NA	 Grönholmi silmis säras naljast arusaamine . 
1202	NA	 Ta seisis Mirjami kõrval keset peokülalisi ja kavatses sinna ka jääda , nii et siis , kui ta pidi paratamatult mõne sammu vastu astuma , tõi ka naise käevangus endaga ühes . 
1203	NA	 Blondiin ja brünett vahetasid mõõtu võtva pilgu , ja nagu tutvustamiseringil kohe selgus , oli too hellitatud valge ingel Kaisa Helena Grönholm . 
1203	NA	" "" Vaimoni , "" lisas majaperemees . "
1204	NA	 See siis oligi mäng , mida ta mängis ! 
1205	NA	 Mehis sai aga samal ajal otsekui löögi vahelihasesse . 
1205	NA	 Need olid Lee ja Jüri Bakonyd , kaheldamatult nemad , need kaks tagasihoidlikult eemale hoiduvat inimest . 
1205	NA	 Nad vahetasid vaid kaugelt noogutuse , sest hetk ei andnud kuidagi võimalust lähemaks kontaktiks . 
1206	NA	 Paistis , et Kaisa oskas ka mängida . 
1206	NA	 Metallitaidomies Mehis , keda ta alles äsja autojuhiks ja seega mitte arvestatavaks oli pidanud , osutus silmnähtavalt üksi olevaks , samal ajal , kui enamusel härradest kaasad ühes olid . 
1206	NA	 Ja Kaisa Helena asetas oma õlani palja käe võrratult rauge liigutusega Mehise käevangu . 
1207	NA	 Seltskond paluti kõrvalruumi , lauda . 
1208	NA	 Mirjam saatis põletava pilgu Mehisele . 
1208	NA	 Grönholm juhtis teda igatahes täie enesestmõistetavusega laua keskele enda kõrvale istuma . 
1208	NA	 Nimekaarte ei olnud , ja Mehis ning Kaisa sattusid istuma peaaegu nende vastu . 
1209	NA	 Oli näha , kuidas Mirjam ebales . 
1209	NA	 Talle muidugi meeldis esimese daami roll ja ega tal vist selle võõra ja kaheldamatult palju kõrgema lennuga linnu vihastamise vastu ka midagi polnud , aga Grõnholm ei olnud tema eesmärk . 
1209	NA	 Kui keegi seda üldse oli , siis pigem Mehis . 
1209	NA	 Ta pidas ilmselt saaki omaks ja oli nüüd ärevil , et see kaotsi ei läheks . 
1210	NA	 Mehist tõmbas hoopis laua vasaku nurga poole , kus istusid Bakonyd , aga ta pabistas selle juures nagu poisike . 
1210	NA	 Ta polnud Leed nii kaua näinud ! 
1210	NA	 Sellest oli oma kakskümmend aastat või rohkem . 
1210	NA	 Täies õies naisest oli selle ajaga muidugi küps eakas daam saanud . 
1210	NA	 Aga ta suuhoid , ta eriline , särav ja arusaav , kõike taipav pilk olid endised . 
1210	NA	 Endine oli ka tunne , et Lee teda põhjani läbi näeb . 
1211	NA	 Pärast õhtusööki , kui mõisale oli tiir peale tehtud ja rahvas tagasi saalis , ütles Mehis vaikselt Grönholmile , et tema paluks seltskonna nüüd korraks ka oma poole . 
1211	NA	 Tal olevat nimelt vaja Vallele midagi ametilikult üle anda . 
1211	NA	 Kõik ei tulnud kaasa . 
1211	NA	 Kogunes väike salk lähemaid tuttavaid , ka Bakonyd , Jüri Mänd ... 
1211	NA	 Nad kiirustasid üle jahetuulise , sügavasse augustipimedusse mattunud tammi ja sisenesid Mehise pööningule . 
1212	NA	 Tunnistajate juuresolekul , seletas Mehis , tahab ta sõbrale üle anda ühe maali , millel on kujutatud siinset maakohta ja üht inimest ligi kahe sajandi eest . 
1212	NA	 Ta taris pildi kapi tagant välja , võttis ära paberist katte ja ulatas maali Vallele . 
1212	NA	 Tolle silmad prillide taga olid äkki kahtlaselt säravniisked ja hääl murdus reetlikult , kui ta rootsi , soome ja eesti keelt segamini ajades tänada püüdis . 
1212	NA	 Kohe oli platsis ka arheoloog ja hakkas seletama , kes too polkovniku auastmes rootslane olnud oli , mille peale asusid ligi soomest tulnud mehed . 
1212	NA	 Nemad tahavad ka oma venelasest esiisa näha ... 
1213	NA	 Asi ei piirdunud aga vaid polkovnikuga . 
1213	NA	 Tõeline trump oli Männil alles varrukas . 
1213	NA	 Teatavasti oli enne , kui need varemed sellel maalil praeguseks mõisahäärberiks kohendati , siinkandis siiski üks Virgina Halli nimeline mõisake asunud ... 
1213	NA	 Polevat suurt midagi kahelda , see mõisamaja on praegugi alles ! 
1213	NA	 Arheoloog vaatas tähendusrikkalt Mehisele otsa ja too mõtles ühe hetke jooksul — kas tõesti tema veski ? 
1214	NA	 See Neitsi Häärber on kohe siin vastas üle jõe , nimelt möldrimaja ! 
1215	NA	 Esimesel hetkel võttis muidugi tummaks . 
1215	NA	 See , samuti maakaldele ehitatud ja põhjaotsast koguni neljakordne , kui keldrit ühes lugeda , see tondilossina seest raamas ja ainult ühel korrusel asuva Astori-pere jaoks ikkagi liialt avar ... 
1215	NA	 No jah , möldrile oli see muidugi liiga suur , aga kas see ei võinud ühtlasi ka tööliste majaks olla ? 
1216	NA	 Mänd seletas — ta leidis mõned viited ja tahtis kontrollida . 
1216	NA	 Nad olid lord Astoriga selle pööningust keldrini läbi uurinud . 
1216	NA	 Kogu hoone on hilisemate vaheseintega tikutoosideks tükeldatud . 
1216	NA	 Seal on olnud vana mõis , isegi mõned raidkivid paistavad krohvi aukudest välja ... 
1216	NA	 Ja see on tõeliselt vana ! 
1216	NA	 Nagu selle aja häärberitele kohane on see ju saarele ehitatud . 
1217	NA	 Mehis taipas äkki , et tõepoolest . 
1217	NA	 Paisul oli kaks silma , millest idapoolne avanes möldrimaja taha , kus oli paelasundite vahel teine voolusäng , mis nüüd oli ammuilma võssa kasvanud ja rohtunud . 
1217	NA	 Nimelt oli too teine paisusilm juba paljude aastate eest püsivalt suletud . 
1217	NA	 Kui tema ukse alune paisusild ära võtta ja avada ka see teine , oleks Astor tõepoolest oma saarel , mida kummaltki käelt uhuks vahutav kärestik . 
1218	NA	 Kõik see sööstis hetkega läbi Mehise teadvuse ja tõrjuti kiiresti peitu . 
1218	NA	 Ta ütles liikumatul ilmel — neid asju on targem kunagi omavahel arutada . 
1218	NA	 Ise mõtles kiiruga , et hoidku jumal teda sellise õnnistuse eest ! 
1218	NA	 Üks muinsuskaitsele huvi pakkuv raamas tondiloss ! 
1218	NA	 Mis suur minevik ja kuulsad omanikud sealt ka kõik pärineda ei võiks ! 
1219	NA	 Mänd aga jätkas häirimatult . 
1219	NA	 Ühtlasi — Virgin ei olnud siiski selle šotlase perekonnanimi , vaid tuletatud hoopis siitsamast paigast , sest klooster oli tõenäoliselt Pühale Neitsile pühendatud . 
1219	NA	 Romantikust mõisnik laenas selle nime , tõlkis oma keelde ja lisas tiitlile . 
1219	NA	 Stetton Morgencroft Virginia Hallist . 
1219	NA	 Arvata võib , et kohalikku Katkuväljat , nagu seda mahajäetud paika võidi kutsuda , ta oma nimesse ei tahtnud . 
1219	NA	 Arvata , et ka see häärber põletati Põhjasõja aegu maha , aga kuna see oli nii massiivne ja kivist , siis andis millalgi taastada . 
1219	NA	 Ja rootslasest polkovnik päris selle teenete eest . 
1219	NA	 Kes ehitas uusklassitsistliku häärberi kloostri varemetele ja kiriku müüride vahele selle vanapiigademaja , see jäägu juba kodu-uurijatele . 
1219	NA	 Tema on ikkagi eelkõige arheoloog ja need mullused sündmused on tema jaoks liialt värsked . 
1220	NA	 Peagi valgus seltskond juttuhoos inimesi minema ja pööningule jäid peale majaperemehe veel Bakonyd ning proua Grönholm . 
1221	NA	 Valle öelnud — metallitaidomies . 
1221	NA	 Kuidas seda mõista ? 
1221	NA	 Proua igatahes ei kavatsenud aru sada , et teda siin ilmselt ei tahetud . 
1222	NA	 Noh , kui juba efektitsemiseks oli läinud ... 
1222	NA	 Mehis ruttas trepist alla ja kohe tagasi . 
1222	NA	 Ta kandis vasakus käes üht riidepalakat ja tõmbas selle seest kiire liigutusega mõõga . 
1222	NA	 Seda see tähendab ! 
1223	NA	 Ta oli tera kõigepealt habemenoana teravaks ihunud , siis oli ta katnud millimeetri laiuse terafaasi kattevahaga ja ülejäänud pinna kõigepealt hõbetanud , poleerinud ja siis kullanud ning veelkord poleerinud . 
1223	NA	 See oli tuledes nagu kuldne leek , mille lõikeserval säras difraktsioonist tekkinud sinine kiirgus . 
1223	NA	 Kõrgläikeni poleeritud ja kullatud viinapuu lehevanikut kujutav käekaitse ja mahagoniks peitsitud käepide , punasest ehisnahast ilututt ja must poleeritud kivi . 
1223	NA	 Mitte midagi polnud siia enam lisada ega ära võtta . 
1223	NA	 Üksnes tera puhtusest oli endiselt kahju , kuigi graveeritud roosid andsid pisut teistsuguse kuid ka vägagi hea aktsendi . 
1224	NA	 Kõik tegid muidugi ahhetavaid häälitsusi , igaüks tahtis relva käes hoida , ka naised . 
1225	NA	 Kaisa Helena Grönholm , näol võidukas ilme nagu Mariannel , tõstis saabli pea kohale . 
1225	NA	 Mirjamit polnud , aga see poos oli ilmselt temale mõeldud . 
1225	NA	" "" Kiva ! "" "
1226	NA	 Mehis mainis tasahääli , et garderoobi juures oleks vaja natuke kohendada , millest Kaisa kinni hakkas . 
1226	NA	 Mis tema riietusel siis viga on ? 
1227	NA	 Mehis plaksatas peaaegu esimese korraga õigest kohast lahti kunstiajaloo raamatu . 
1227	NA	" Delacroix "" Vabadus juhib rahvast üle barrikadide . "" "
1227	NA	 Ja taipas alles nüüd , et Mariannel pole käes mõõk vaid lipp ja teises püss . 
1227	NA	 Aga Kaisa haaras mõtte ja hakkas nakatavalt naerma . 
1227	NA	 Tol kaunil prantsuse daamil oli nimelt kleit üle rindade maha rullunud , ja ta küsis säraval pilgul , et soovib majaperemees tõesti ... ning kergitas pöidlad õlapaelte juurde . 
1228	NA	 Jüri Bakony pistis käe viivitades kuldse lehe kuulmesse , sobitas käepidet peos ja adus hetke relva käepärasust ning naeratas vabandavalt . 
1228	NA	" "" Niisiis , te usute ikka veel sellesse ! "" pomises ta . "
1229	NA	 Lee võttis terariista hoopis lapiti kätte . 
1229	NA	 Ta näol oli korraga isevärki , natuke nagu salatsev teadjailme . 
1229	NA	 Ta libistas pöidlaga üle tera , veendumaks selle vaheduses . 
1229	NA	 Mehis tahtis hoiatada , kuid ei jõudnud . 
1229	NA	 Ta nägi , kuidas valuilme ja ka rahulolu korraga Lee nägu jumestasid . 
1229	NA	 Terale sigines verepiisk . 
1229	NA	 Kaastunde ja abi tõrjus naine kui tarbetu ja kõrvalise . 
1229	NA	 Mehele jäi mõelda , mida ta kunagine salaarmastus selle vereohvriga pühitses , aga see oli sõnum temale ja see oli oluline ning hea , mõistis ta . 
1230	NA	 Ja nagu Lee puhul alati , oli ka praegu üks silmapaistev blondiin segamas . 
1230	NA	" Kui nad mõisa peatrepist üles läksid , küsis Lee tasahääli : "" Jätkad ? "" "
1230	NA	" Ja Mehis vastas : "" Oli pikem paus , arvasin , et olen lõpetanud . "" "
1231	NA	" "" Ära loobu ! "" palus Lee . "
1231	NA	 See oli kõik . 
1231	NA	 Keelpillimuusika võttis neid vastu , saalis tantsiti ja naine noogutas , saatis korraks oma kõikemõistva pilgu . 
1231	NA	 Siis astus Jüri juurde , asetas oma käe selle tõstetud käele ning nad keerlesid valsi helide saatel minema . 
1232	NA	 Otsekui uimastatud mees pilgutas korraks silmi , ja kui ta taipama hakkas , nägi ta enda ees pead kuklasse kallutavat , raugelt lauge langetavat blondiini , kes sulandus tema kohmakalt sisse võetud tantsupoosi ning peaaegu tõmbas Mehise liikuma . 
1233	NA	 Põhjus oli siinsamas lähedal . 
1233	NA	 Sihvakas Mirjam ja tema jaoks natuke liiga lühike ning tüse Valle , kes keerutamise asemel valsi põhisamme tehes aegamisi neist möödusid . 
1234	NA	 Kaisa Helena oskas ja tahtis tantsida . 
1234	NA	 Ta tahtis näidata , kes on selle saali esimene leedi . 
1235	NA	 Mehis ulatus pikkuse tõttu vabalt üle Kaisa pea vaatama , ja ta püüdis Valle pilku . 
1235	NA	 Too aga üle Mirjami ei näinud , pidi vaatama kord siit , kord sealt poolt mööda kohevast tumedast soengust . 
1235	NA	 Silmsidest ei saanud õiget asja , aga nii palju , kui Mehis mõistis , andis Valle talle kõik volitused . 
1235	NA	 Ausalt öelda — see oli natuke naljakas ja ootamatu ! 
1235	NA	 Hoiatanud siis vähemalt ette ! 
1236	NA	 Mõne aja pärast , kui Kaisa Helena sagedased retked jookide laua juurde ilmselt Mehiselegi sarvi olid hakanud , mees otsekui unustas veidra situatsiooni . 
1236	NA	 Ta hakkas pisitasa hoogu minema . 
1236	NA	 Mitu aastat abikaasast lahus , jumala ihuüksi ja harjunud munka mängima , hakkas see kaunis napilt riietatud ja järjest enam naisena lõhnav keha talle üha lähedasemana tunduma . 
1236	NA	 Tekib isesugune tunne , sa võid ette kindel olla , et su puudutustele ei reageerita turtsakalt ega tõrjuvalt . 
1236	NA	 Sa tead , et võid astuda veel ühe sammu ja veel ühe ... tead , ja samas ei usu ja see ajendab järjest proovima . 
1237	NA	 Tantsuvaheks oli kõrvalruumis suur tort , kohv ja konjak . 
1237	NA	 Kogu seltskond valgus sinna kokku meluma . 
1237	NA	 Ja Kaisa sosistas , et ei taha tilgutada konjakit , tema tahaks praegu hoopis ühe korraliku viski . 
1237	NA	 Nad libisesid rahva hulgast läbi ja väljusid sabisevasse , pilkasesse augustiöösse ning sisenesid Virgala Talli , kus lame ja igavlev baarimehe nägu Mehise teadvusele raputas . 
1237	NA	 Ega Kaisagi siia ei tahtnud jääda ja Mehis ütles , et temal on küll kodus viskit , kas ta läheb ja toob ? 
1238	NA	 Kaisa tuli kaasa , päris enesestmõistetavalt . 
1238	NA	 Mehisele meenus , mis sorti see kunagisse värnitsapudelisse villitud viski tal on , aga nüüd oli hilja vabandama hakata . 
1238	NA	 Ta kallas , asetas lauale ka mineraalvee , kuid naine tõrjus . 
1238	NA	 Ta rüüpas ettevaatlikult ning nautis hetke . 
1238	NA	" "" Mikä jyrkkä ! "" leidis ta hindavalt . "
1238	NA	 Ta rüüpas klaasi tühjaks ja läks , ning heitis täie loomulikkusega Mehise luksusasemele ja tegi enda kõrvale ruumi . 
1239	NA	 *** 
1240	NA	 Ärkamisi võib väga erinevaid olla . 
1240	NA	 On hommikuid , kus su enesetunne ja teadvus lausa anuvad , et sa ei tooks neid päeva kätte . 
1240	NA	 On tavalisi uniseid hommikuid . 
1240	NA	 Ja on säravaid lendutõuse soojast unepesast . 
1240	NA	 Tänane meenutas seda viimast , kaugele noorusesse maha unustatud viisi . 
1240	NA	 Sa avad silmad ja tunned , et keha laulab , ja alles selle järel hakkad meenutama ning jõuad põhjusteni . 
1241	NA	 Peeglist vaatas vastu seesama nägu mis eilegi , ainult silmadesse oli ahne küsimus tekkinud . 
1241	NA	 Kes ta siis ikkagi ise on ? 
1242	NA	" Mehis Seppmeister teadis juba ammusest ajast , et tema , nagu muuseas kes tahes , pole iialgi mingi konkreetne "" keegi "" , vaid üks kõiksusest , maailmaeetrist saatuse tahtel tihenenud ego , mis mingisse kehasse majutanuna on end ise kellekski erakordseks võtnud mõelda . "
1242	NA	 Niipea , kui seda veidi lähemalt uurima hakkad , ilmneb , et ükski punkt sellest kindlast kujutlusest pole vaieldamatu ja tõsi . 
1242	NA	 Kõik on vaid kujutelm , kino , mustkunstniku silmamoondus ... 
1243	NA	 Ja ometi leidub hommikuid , kus me selles tammises tões kahelda söandame ! 
1244	NA	 Mees hakkas habet ajama , tegi seda teist hommikut järjest , mis ühe vana eraku jaoks oli tarbetu edevus ja luksus . 
1244	NA	 Tol hommikul ei tulnud talle pähegi , et Soome külalised on ilmselt alles lahkumata , ja läheks ta päikese kätte , oleks üsna loomulik , kui Valle ta hommikukohvile kutsuks . 
1244	NA	 Hiljem , kui see meenus , oli tal korraks kergelt kahju , aga ega ta Kaisat nii väga tahtnudki näha . 
1244	NA	 Liiga selge oli põhjus , mis selle särava blondiini tema voodisse tõi . 
1245	NA	 Juba pestud ja kammitud , istus ta oma idapoolse akna all hommikupäikeses peegli ees ja pani viivitamisi habemeajamisriistu kokku , kui vastas , üle valgelt mühava paisutaguse käretiku Astorite köögiakna ruudust kilde laiali paisates läbi lendas supipott . 
1245	NA	 Tavaline , mahukas kahe kõrvaga alumiiniumpott , millel porgandite ruuge ja sibulakollane supisaba uhkelt taga . 
1245	NA	 Pott lartsatas kärestikku ja supp jõudis talle seal järele ning koos kiikus see laadung just leppade alla , kui kõrvalruudu kaudu välja lendas elektripliit , ühekohaline keeduplaat , millel juhe nagu lohesaba taga lookles . 
1245	NA	 Mehis jäi vaatama , aga aknast ei tulnud enam midagi . 
1245	NA	 Selle asemel paiskus lahti uks ja katkises öösärgis Õie tormas välja . 
1245	NA	 Oli näha , et ta karjus midagi , kuid kärestik mattis hääle . 
1245	NA	 Mehis ruttas oma uksele , sai selle vaid irvakile lükata , ja üks rind paljas , lendas talle sülle hingeldav , paanikas naine , kes temasse klammerdus nagu koera eest põgenev kass . 
1246	NA	 Tegemata väljagi naise halast , et aita ja tapab , Mehis lihtsalt seisis . 
1246	NA	 Ning vähese dramatismi tõttu pettunud Õie lendas temast lahti tõukudes läbi klaasesiku ja puges mehe koristamata asemel pea ees teki alla . 
1247	NA	 Samas oli kohal ka Villu , suu veidi avatud , silmad hajali , hingeldav . 
1247	NA	 Ta tahtis Mehisest mööduda , püüdis sõpra teelt eest lükata , ja kui see vastu punnis , kasutas jõudu , ning seda oli ootamatult palju ühe nii rahuliku inimese kohta . 
1247	NA	 Mehis oli pikem ja sepatööd teinud . 
1247	NA	 Ta haaras ümber Villu vöökoha , tassis ta paisu käsipuule istuma ja küsis , kas peab mehe ujuma saatma . 
1247	NA	 Ise naeris selle juures . 
1247	NA	 Lord rabeles veidi veel , kuid rahunes silmnähtavalt , kui Mehis küsis , kas ta siis tõepoolest pole iialgi midagi kuulnud selliste olevuste kohta , keda naisteks nimetatakse . 
1247	NA	 Mida tema voodisse pugenud naabrinaine siis hetkel õieti kõige rohkem tahab ? 
1247	NA	 Ah ? 
1247	NA	 Ei taipa või ? 
1248	NA	 Muidugi hakkas olukorra koomilisus kohe Villule pärale jõudma , kui ta kas või sekundi mõelda oli saanud . 
1248	NA	 Ta ei tahtnud seda tunnistada . 
1248	NA	" Tal oli ikka veel pöörane kihu teha prouale natuke kuuma valu , aga Mehis muheles kõrval ja küsis veel lisaks : "" Noh , rahunesid ? "" "
1249	NA	 Nad pidasid mõne hetke nõu ja sisenesid siis Mehise pööningule . 
1249	NA	 Tekikuhil liigahtas , ja kui ilmnes , et Villu sinnapoolegi ei vaata , ilmus sealt imestunud nägu . 
1250	NA	 Mehis pistis käe kapi taha , kobas veidi ja ulatas siis Villule mõõga . 
1250	NA	 Valmina polnud sõber seda veel näinud . 
1250	NA	 Ta pomises imestunult , ta pistis käe lehe kuulmesse ja kergitas tera , tõmbas sellega sähvaka läbi õhu , ja see vuhises tõesti nagu filmis , nii et Lord seda liigutust teises suunas kordas . 
1251	NA	 Õie tegi kõik , mis oskas , et hirmu väljendada , kuid kahe sammu kaugusel võõra mehe voodis vedelevast abikaasast mõõgaga õhku rapsiv abielumees ei paistnud naist üldse märkavat . 
1252	NA	 Minutit kümne pärast korjas proua öösärgiräbalad oma lopsakale büstile kokku ja tatsas paljajalu abikaasa kõrval koju tagasi . 
1252	NA	 Mehis teadis , et vähemalt nädal aega ei lenda nüüd selle maja aknaklaaside killuvihma saatel sealt välja mingeid majapidamisesemeid . 
1253	NA	 Samal ennelõunal valis Mehis kaminapuude virnast meetri pikkuse kuivanud haavarondi ja lõhestas selle kirvelöögiga kaheks . 
1253	NA	 Siis tahus ta kummaltki poolelt üleliigset puitu vähemaks , tõi mõõga ja joonistas selle tera jäljendi kummalegi lõhestatud poolele . 
1253	NA	 Nüüd otsis ta peitli ja puuhaamri ning hakkas terale süvendit raiuma . 
1253	NA	 Kui pakupooled kokku pandud ja mõõk tekkinud avausse vabalt sisse mahtus , viis Mehis selle hoopis kappi luku taha , sest juba olid poleeringul esimesed puutejäljed peal . 
1253	NA	 Veidi mõelnud , tõi ta elukorruselt hakknoa , mis tillukest kirvest meenutas , ajas selle tera vahedaks ja hakkas tulevast tuppe välja tahuma . 
1253	NA	 Kuigi kaugele ta selle tööga minna ei saanud , sest tupe üldkuju tuli anda lõpuks ikka siis , kui pooled juba kokku liimitud on . 
1253	NA	 Et vältida liiga ohtlikku õhukeseks töötlemist , puuris ta mõned markeerimisavad seestpoolt kuni vajaliku seinapaksuseni . 
1253	NA	 Hiljem üldkuju töötlemisel tulevad need augud esile ja ta teab , et peab edasise viimistlusega ettevaatlik olema . 
1254	NA	 Heast meeleolust ümisedes ja vilet lastes , rassis ta ka pärastlõunal , ning selle juures üllatas teda Mirjami tulek . 
1254	NA	 Mehis oli uskunud , et nüüd ei anna naine tükk aega näole , aga siin ta oli , ja pealegi natuke turtsakas tujus . 
1254	NA	 Mehis oli oma tupepooled seest flanelliga polsterdanud ja kokku liiminud ning pitskruvide vahele kuivama seadnud . 
1254	NA	 Ta vabanes tähelepanu nõudnud tegevusest ja tahtis teada , kuidas eilne pidu lõppes . 
1254	NA	 Polnud ju tema süüdi , et Mirjam end teise mehe käevangu unustas ! 
1254	NA	 Seda ta naisele ka ütles , kui see mainis , et koos minejad enamasti ka koos tulevad . 
1254	NA	 Mees naeris selle jutu peale . 
1254	NA	 Teda nüüd mingiks kahvatuks austajaks vist enam tõesti teha ei anna ! 
1254	NA	 Ta ei viitsinud kuulata ja tähele panna ka paari hammustust blondide ja soomlannade aadressil . 
1255	NA	 Siin see siis jälle oli ! 
1255	NA	 Selgest haledast südamest võtad armu pärast ühe hirmsasti pidusse kippuva naisterahva kaasa , ja juba on sul tuhat kohustust seljas ning soovitakse , et sa ennast süüdi tunneksid olevat . 
1255	NA	 Ei tea , kelle ees küll ? 
1256	NA	 Pidades teemat tulutuks , ei hakanud ta sellest midagi arvama , võttis selle asemel tüki messingfooliumi , lasi lihvkettal särama ja kattis vahaga ning palus Mirjamil sellele Saksa kull joonistada . 
1256	NA	 Ta pidi seletama — selline skemaatiline harksaba , millel ükski joon teisega ei ühine . 
1256	NA	 Kõik on üksikud . 
1256	NA	 Natuke tuli ette näidata , siis Mirjam , küll turtsudes , siiski joonistas . 
1256	NA	 Kui siis plekitükk söövitatud ja kattevahast puhtaks tehtud oli , kui selles oli läbivate joontega kujutis , mis vastuvalguses eriti efektselt esile tuli , oli mossitamine selleks korraks ka unustatud . 
1257	NA	 Tehku natuke kodutööd , soovitas Mehis . 
1257	NA	 Kulle ja kalasid ja näiteks sodiaagimärke võib ju hulgi graveerida ja need lähevad kindlasti mingi aja kaubaks . 
1257	NA	 Neid fooliumitükikesi võib hõbetada ja hõbetraadiga kõrva riputada . 
1257	NA	 Võib ka kullata . 
1258	NA	 Aga poleks paha , kui oleks oskust ka millegi tõsise jaoks , millel on väärtust rohkemaks , kui pelgalt meeneks . 
1258	NA	 Kindlasti leidub selle tehnika jaoks muidki rakendusi . 
1259	NA	 Nii ta saigi naisest seks korraks lahti . 
1259	NA	 Tal oli vaja nüüd juba mingit viivitust lubamata oma mõõgakomplekt lõpule viia , ütles ta endale . 
1259	NA	 Ta jättis ütlemata , et naise lähedalolu oli tema jaoks uue tähenduse omandanud . 
1260	NA	 *** 
1261	NA	 Lõpuks oli see päev käes . 
1261	NA	 Varasügisesi vihmu ja tuuli , pilvitust , sügisnukrust oli möödunud tema jaoks peaaegu märkamatult , sest ta istus oma müüride vahelises kindluses ja tegi tööd . 
1261	NA	 Tänane hommik päikese ja kõrge taevaga , esimeste kollaste märkidega pargi võrades , oli nagu loodud pidulikuks sündmuseks . 
1261	NA	 Kuigi mees , kes seda sündmust ühtpidi vägagi ootas , seda samal ajal ka hinge põhjas kartis . 
1261	NA	 Eile oli ta siis helistanud ja ohvitserid lubasid kellea kümneks kohal olla . 
1262	NA	 Nad tulid täpselt , ja tulid kahe autoga . 
1262	NA	 Kaks armeedžiipi , ühes kapten , teises vanemleitnant . 
1262	NA	 Mehis juhatas seltskonna töökotta ja jättis ukse lahti , et hommikuõhku sisse lasta . 
1262	NA	 Ta vaatas ohvitseridele kordamööda otsa ja hakkas jutustama vana anekdooti . 
1263	NA	 Mees töötanud lapsevankrite tehases . 
1263	NA	 Tassinud detaile ükshaaval koju , et oma lapsele ka vanker kokku panna , aga tee mis sa teed , topi kokku , kuidas topid , ikka tuleb kuulipilduja välja ! 
1264	NA	 Selle jutu peale avas ta kolukambri ukse ja tõstis lauale Degtjarjovi kuulipritsi . 
1264	NA	 Mis mehed sellisest juubelikingist arvaksid ? 
1265	NA	 Nagu kõik muudki , läksid ka need kaks kartmatut sõjameest Mehise surmtõsise oleku õnge ja vahtisid nõutult teineteise otsa . 
1265	NA	 Kuid professionaalne huvi pääses võidule , nii et vana plastmassprillidega kapten esimese hooga Degtjarjovi Madseniks arvas . 
1265	NA	 Vaieldi natuke . 
1265	NA	 Degtjarjov küll , aga mingi imitatsioon või näituseeksemplar , sest see pole ju niisuguse relva töötlus , see on kuidagi liiga hea ja sile ja ilus . 
1265	NA	 Üks meestest tõmbas luku tagasi , vaatas ja tõstis pea . 
1265	NA	 Loomulikult taipas ka teine kohe , et relv näeb ainult väljast selline tuttuus välja . 
1265	NA	 Lukukoja põhjas olid selged roostejäljed , nagu igal nii vanal ja kaua kusagil vedelenud torul olema peavadki . 
1265	NA	 Aga ülevaatuse tulemusena otsustasid asjatundjad koos , et see toru teeks veel pauku kui palju ! 
1265	NA	 Ja nende pilk muutus ahneks . 
1266	NA	" "" Nii et see ei lähe ? "" küsis Mehis Seppmeister seepeale . "
1266	NA	" "" Mis siis ikka ! "" "
1267	NA	 Ta avas kapi ja võttis sealt paberisse mähitud pika kõvera eseme . 
1267	NA	 Ta harutas katte maha ja lagedale ilmus sale , must , ehtsa nahaga kaetud mõõgatupp , mille suuet ehtis kullatud viinamarjakobar . 
1267	NA	 Seejärel tuli kapist lagedale üks hall palakas , millest koorus parafiinõliga immutatud siidipaberisse mähitud saabel . 
1267	NA	 Kui sellegi katted maas olid ja tera flanelllapiga puhtaks pühitud , vajusid ohvitseride näod laia , rumalat naeratust täis . 
1267	NA	 Esimesena sai mõõga oma pihku vana kapten , ja Mehise meelest nägi ta sellega välja nagu karikatuur . 
1267	NA	 Kohmakas tüse prillidega mees , ja käes toretsev , tuleleegina valgust sähviv mõõk . 
1267	NA	 Vanemleitnantki proovis mõõga ära . 
1267	NA	 Too oli sedajagu intelligentsem , et kohe mingit võitluspoosi sisse ei võtnud , vaid enne lugupidavalt mõõga töötlust uuris ja alles siis relva ka käepidet pidi pihku seadis , kusjuures tema võttis hoopiski auvahtkonna võttega tera õla juurde , saluteeris ning naeratas vabandavalt . 
1268	NA	 Kas relv tunnistatakse vastuvõetavaks , päris Mehis väljakutsuvalt . 
1269	NA	 Relv tunnistati vastuvõetavaks , kuid meeste ilmesse oli tekkinud murelik küsimus . 
1269	NA	" "" Mis see maksab ? "" "
1270	NA	" "" Sel ei ole hinda , "" ütles Mehis . "
1270	NA	" "" Vähemalt ei oska mina seda hinda nimetada . "" "
1271	NA	 Ruumi sigines vaikus , ja siis päris vanemleitnant , kas kuulipilduja on müüa , ja kui , siis mis see maksab ? 
1272	NA	 Ette teades jutukäike , ei hakanud Mehis Seppmeister ootama , et talle seletatakse relvaseadust , mis selliste riistade omamise ära keelab . 
1272	NA	 Kui ta seda masinat korra juba näitas , siis peab ta arvestama , et jääb sellest nii kui nii ilma . 
1273	NA	" "" Mida härrad pakuvad ? "" "
1274	NA	 Ohvitserid olid kuulipilduja omandamisest vägagi huvitatud . 
1274	NA	 Küsiti areldi — kas ühe armeedžiibi eest siit ukse tagant saab mõõga ja kuulipilduja ? 
1275	NA	 Mehis kergitas kulme . 
1275	NA	 Ta tahab seda autot veidi näha . 
1275	NA	 Nad läksidki koos välja ja uurisid tükk aega seda kaitsevärvi rohelist ratastega kasti . 
1275	NA	 See tundus kuidagi kahtlaselt uus olevat . 
1275	NA	 Aastatelt vana , aga kulumata . 
1275	NA	 Seda ta ka olevatki , teadsid ohvitserid . 
1275	NA	 Reservilaost kusagilt võetud , kui relvastusest mahaminev mudel , aga täiesti sõitmata . 
1275	NA	 Neile kingitud ja siin kaks aastat garaažis seisnud . 
1276	NA	 Midagi kostmata läks Mehis töökotta tagasi . 
1276	NA	 Tal pitsitas kurgus ja laugude taga pakitses kahtlaselt . 
1276	NA	 Ta oli sellesse mõõka valanud kogu oma hinge . 
1276	NA	 Kõik alandused , solvangud ja kibestumised läbi kogu ta elu olid taas silme ette kerkinud . 
1276	NA	" Aleksander Lipa oma jalgratas-tankiga , kes võis lihtsalt maanteel ema juurde astuda ja pärida : "" Sinu poiss ? "
1276	NA	" A kes isa on ? "" "
1277	NA	 Kuhu see tohman lõpuks kadus ? 
1278	NA	 Partisani Iida ratsapiitsaga algklasside õpilasi lumes ja poris orjatööle sundimas . 
1279	NA	 Kägistav hirm igast võõrast , kes vaid suvatses teelt koolimajja pöörata , kuigi mõni neist osutus ka julgeks ja ausaks ... 
1280	NA	 Ermade maadligi mõttemaailm , mis teda aastakümneid alandanud oli ... 
1281	NA	 Armukadedus ja hingevaev naisest , kes isegi ei taibanud seda , kui palju ta mehelt õppida oleks võinud ... 
1282	NA	 Aga seal olid ka meeletu kire ja valusa läheduse tunnid , olid lapsed , kõik nendega seonduv , nii rõõm , mure kui kannatused ... 
1283	NA	 Olid laguneva ühiskonna ja rikkuste ahnitsemise aastad , kus järsku selgus , et ilma malakahirmuta kujutab üks osa sellest rahvast lihtsalt tõprakarja , ilma mingi moraali ja väärikuseta ... 
1284	NA	 Üllas kohtumõistjakuju oli aina kusagil alateadvuse piiril kangastunud , nii palju , kui sellest ühiskonnast võrsunu skepsis seda üldse veel säilitada lasknud oli . 
1284	NA	 Ta oli sellele kohtumõistjale instrumendi valmistanud , ta teadis seda täpselt , kuigi ei sõnastanud nii . 
1284	NA	 Ta teadis selle tõelise teadmisega , mis ei ahenda teadmist sõnade piiratud tähendustega maailma . 
1285	NA	 Mehis Seppmeister oli kindel , et ta ei müü seda relva . 
1285	NA	 Nii ta just ütleski . 
1285	NA	 Selle džiibi eest saab täpselt kuulipilduja ja kõik ! 
1286	NA	 Meeste ilmed läksid pilve ja protest oli keelele tõusmas , kui meister jätkas . 
1287	NA	" "" Mõõka ma ei müü , päris kindlasti mitte ! "
1287	NA	 Mõõga ma kingin Kaitseliidule , tingimusel , et see jääb organisatsiooni omandusse , kusjuures ma leian , et Kaitseliit võib seda aurelva loovutada oma liikmetele määratud või määramata ajaks . 
1287	NA	" Minu tingimus on siiski , et relvana seisaks see mõõk arvel Kaitseliidus ! "" "
1288	NA	 Ta tahtis teada , kas see on vastuvõetav , ja ta ei saanud aru ohvitseride imelik-kavalatest ilmetest . 
1289	NA	 See oli vastuvõetav . 
1289	NA	 Nad oleks selle tegelikult iseenesestmõistetava klausli peaagu ära võinud unustada . 
1289	NA	 Loomulikult ei kingi nad seda relva päriselt ära ! 
1290	NA	 Mehis lootis , et temas mühav erutus välja ei paista . 
1290	NA	 Ta avas veel ühe kapiukse ja tõstis lauale lameda ja pika nahkkattega kohvrikujulise vutlari . 
1290	NA	 Selle põhjas oli ühes otsas punasest siidist aas ja teises kaks samast siidist linti . 
1290	NA	 Ta torkas mõõga tuppe ja asetas tupe kohvri põhja , otsaga läbi aasa . 
1290	NA	 Siis sõlmis ta käepideme lähedal kinni lindid . 
1290	NA	 Kuldsed viinamarjad ja kuldne leht . 
1290	NA	 Kaunilt kaarduv must tupp ... 
1290	NA	 See oli nagu matus , hetk enne kirstu sulgemist . 
1291	NA	 Veel oli vaja sahtlist otsida vatmanileht , millele Mirjam oli puulaastust plakatsule abil kirjutanud : 
1292	NA	" "" Mõõk "" KULDNE ROOS "" "
1293	NA	" Meister Mehis Seppmeister "" "
1294	NA	" Teisel küljel oli väiksemas , tavalise sulega tušikirjas : "" ( au ) mõõk , kullatud , graveeringutega , tk. 1 , "" ja veel natuke lepingust , kõik kokku paroodia . "
1295	NA	 Veel vahetati aktiga vastuvõtmise allkirjad ja seejärel ulatas vanemleitnant mingid dokumendid ning džiibi võtme . 
1296	NA	 Meeste lahkumist Mehis hiljem ei mäletanud . 
1296	NA	 Ta leidis end istumas oma elukorrusel , kodukootud viski viimane sorts klaasiga pihupesade vahel ja ümisemas mingit vana , lapsepõlveaegset lauluviisi . 
1297	NA	 Kui ta siis hiljem pabereid uurima hakkas , selgus , et need olid ühe pealinna autopoe dokumendid , selle kohta , et Mehis Seppmeister on selle džiibi sealt ostnud . 
1297	NA	 Isikukoodki oli õige . 
1297	NA	 Ja alles tüki mõtlemise järel tuli pähe , et loomulikult olid ta andmed ju lepingu sõlmimise ajal Kaitseliitu antud . 
1298	NA	 Niisiis , nad lootsid saada mõõga džiibi eest ja said mõlemad , nii mõõga kui kuulipilduja . 
1298	NA	 Seda nad muhelesid ! 
1299	NA	 Ei , nad said kuulipilduja , teadis meister . 
1299	NA	 Mõõk ei olnud ostetav . 
1300	NA	 *** 
1301	NA	 Paistis , et ta oli üle saanud . 
1301	NA	 Ta polnud seda taibanud kohe , mõõga valmimise järel , oli imestanud , kust tuli see tahtmine muljet jätta ja kuidas ta ikka neisse eale sobimatutesse olukordadesse sattuma hakkas . 
1301	NA	 Kui auto koos ta mõõgaga silmist kadus , oli ta jooma kukkunud , aga järgmisel päeval ärkas ta kerge enesetundega . 
1301	NA	 Kõik alandav ja ülejõu valus oli koos selle relvaga minema saadetud , mõistis mees imestunult . 
1302	NA	 Oli ka tükk asjaõiendamisi . 
1302	NA	 Ta pidi maakonda sõitma autot arvele võtma . 
1302	NA	 Ühtlasi oli vaja sõlmida uus leping elektri asjus . 
1302	NA	 Talle oli tehtud tulumaksu ümberarvestus ja ta sai raha tagasi . 
1302	NA	 Ja kõike muud sellist . 
1302	NA	 Kõige selle juures nautis ta täiel rinnal autoomaniku rõõme . 
1302	NA	 Tal polnud kunagi oma autot olnud . 
1302	NA	 Ta oli küll alati autot juhtinud , enamasti tööl just samasuguseid , kuigi kohmakamaid UAZ-e , vahel ka Tiiu sõiduautosid . 
1303	NA	 Nüüd ükskord oli tal oma käru , ja pealegi selline , millist ta nimelt soovis . 
1303	NA	 Veidi rohelist mõtteviisi oli temalgi kui paratamatult intelligentsel inimesel küljes , ja rohelised usuvad , et kui autot üldse taluda , siis olgu ta vähemalt kole ja ebamugav . 
1303	NA	 See kast nimelt oli nii kole kui ebamugav , nagu tõeline armeedžiip seda olema peabki . 
1303	NA	 Muide , see võimaldas minna metsa , sohu ja karjääridesse , mererannale ja kuhu tahes . 
1303	NA	 Näis , et nagu kuukulgur , oli seegi masin mõeldud liikuma seal , kus liikumine mõeldav ei ole . 
1303	NA	 Ja Mehise romantikuhing nautis seda täiel määral . 
1304	NA	 Sügava üllatusena , mida vaid kusagil põhjasetteis hägustas skepsis , taipas mees kord pankranniku nukil seistes , paljapäi sügistuules ja kauguste panoraami nautides , et tõepoolest polegi veel kõik lõppenud , et ees ootab veel tubli tükk elu . 
1304	NA	 Kas ta pidi seda ikka tõesti uskuma ? 
1305	NA	 Aga kus ta ka ei käinud , lõpuks jõudis ta paratamatusena ikka tagasi Alepõllu koolimaja juurde . 
1305	NA	 Ta tahtis kogeda , kas ka nüüd tekitab see maja temas ängistuse ja alandustunde . 
1306	NA	 Üks vana , mahajäetud koolimaja oma tolmu ja haisuga , lohku tallatud trepiastmetega , mõnes klassis metoodiliselt segi paisatud ja lõhutud koolipingid ... 
1307	NA	 Kui ei taha , siis ei ründa sind mälestused , seda ta koges . 
1307	NA	 Ta soovis veel üht proovi , ta mõtles end väikeseks poisiks , kes läheb direktori korterisse nende pojapojaga mängima . 
1307	NA	 Kas julgeoleku ohvitseri meenutamine temas ka enam kaitsetuse ja hirmu elamusi esile ei kutsu ? 
1308	NA	 Üksvahe oli ta seal peaaegu omapere laps olnud , sest teisi lapsi ju õpetajate poolel tollal polnudki . 
1308	NA	 Venno oli talle väikevenna eest . 
1309	NA	 Talle tuli meelde see ülitõsine ja vanainimeselikult arukas laps , kelle isa oli trellide taga ja ema ta peaaegu hüljanud . 
1309	NA	 Valner tõi pisipõnni oma juurde . 
1309	NA	 Võttis pool aastat aega , kuni andis lehtsabast emme kooli vanempioneerijuhiks tööle tuua . 
1309	NA	 Tolle naise tempe mäletas Mehis senini . 
1309	NA	 Tõeline tõmmu kaunitar võrgutas parema puudumisel vanemate klasside poisse ja elas kodust väljapoole , juhatas laulukoori , tegi rahvamajas näiteringi ... 
1309	NA	 Poiss oli harjunud , et temast keegi ei hooli , ja seda enam ta Mehisesse kiindus . 
1310	NA	 Niisiis , seesama kõrvaluks . 
1310	NA	 Mees vajutas lingi alla ja oli valmis pettuma , kogedes , et lukk on kinni keeratud , kuid uks avanes nagu kõik muudki uksed selles tondilossis . 
1310	NA	 Ja mingi teistsugune lõhn lõi talle vastu . 
1310	NA	 Hämaras esikus vedeles riidekodinaid ja jalavarje . 
1310	NA	 Ja köögiuksel , mis oli poolavatud tabas Mehist nagu kaikahoop . 
1310	NA	 Üks must , habemesse kasvanud vanamees vahtis talle suurte , heitunud , peaaegu nutul silmadega vastu . 
1310	NA	 Seal oli toidujäätmetes laud ja paistis raudvoodi jalgots . 
1310	NA	 Sellel vanamees istuski , ilmselt üles karanud lõunauinakust . 
1311	NA	 Peast segane , pomises Mehis mõne vabanduse ja taganes kiiruga välja , astus alla trepist , mida ta teadis , et tõepoolest enam kunagi ülesminekuks ei kasuta . 
1311	NA	 Alles väljas toibunud , istus ta autosse ja kiirustas ära sõitma . 
1311	NA	 Arvatavasti saatsid aknast teda need sinihallid ja nagu äraeksinud või leinavad silmad . 
1311	NA	 Wiegand — mõtles ta . 
1311	NA	 Siiski mitte . 
1311	NA	 Pooltki mitte nii tahmane ja palju noorem . 
1311	NA	 Mees polnud veel hallikski läinud . 
1311	NA	 Kus ta seda nägu küll varem kohanud oli ? 
1311	NA	 Ta ütles endale , et arvatavasti poes , kus mujal ! 
1311	NA	 Virgala poes käisid loomulikult ka Alepõllu inimesed . 
1312	NA	 Hämming alles hinges , tahtis ta seda muljet kellegagi jagada , et selle kummituslikust mälestusest vabaneda . 
1312	NA	 Saad ära rääkida , ja juba mäletadki sa neid sõnu , millega end väljendasid , mitte niivõrd elamust ennast . 
1312	NA	 Ja oli ka põhjust sinna minna . 
1312	NA	 Ta keeras väljavaheteele , ja peagi oli Ando kunagises väravas . 
1313	NA	 Miski ei säili muutumatuna . 
1313	NA	 See lapsepõlve mängukoht , kust ta igat viimast kui peenrajuppi ja puuraiumispakku mäletas , oli peaaegu tundmatuseni muutunud . 
1313	NA	 Majale oli laudvooder pandud , ja klaasveranda oli sellele siginenud . 
1313	NA	 Kõik seegi juba aastate eest ja vastavalt päevinäinud välimusega . 
1313	NA	 Üle kõige laotus üksiku mehe elamise lohakuse vaim . 
1314	NA	 Eemalt vaadates Ando ise , aga kui juurde astus , siis selgus , et üks sarnane , aga palju noorem mees vaatas korra ja tuli vastu , jäi otse auto ukse ette seisma , takistades Mehisel väljuda . 
1314	NA	 Tema vaenulik ilme oli ootamatult otsustav . 
1315	NA	" "" Mida kurat sa siit otsid ? "" "
1316	NA	" "" Vabandust , "" ütles Mehis . "
1316	NA	" "" Me ei ole vist tuttavad ! "" "
1317	NA	" "" Keera oma haisukäru ringi ja anna minna , ma soovitan ! "" "
1318	NA	" Üks teine mees oli ilmunud trepile ja huikas sealt : "" Kes tuli ? "" "
1319	NA	 Noorem mees sülitas ja astus sõna lisamata minema ning peagi sisenes majja , tõmmates ukse kõva mürtsuga kinni . 
1320	NA	 Niisiis oli see Ando retsidivistist poeg , taipas Mehis viivu hilinemisega . 
1320	NA	 Ta oli tollest kuulnud , oli öeldud , et on jälle väljas , ja küllap keerab varsti midagi kokku ... 
1321	NA	 Nüüd surus ta lapsepõlve mängukaaslase kätt ja vabandas , et tuli vaid juhuslikult läbi , kunagi pole tõsisemaks jutuks mahti olnud . 
1321	NA	 Tuppa minemast ta keeldus . 
1321	NA	 Noormehel paistis paha tuju olevat , lisas selgituseks , ja mingi parastav naeratus käis üle Ando kaunis lömmis näo . 
1321	NA	" "" Teise silmad just paistetasid tagasi , käis kuu aega ringi nagu hiinlane . "" "
1322	NA	 Mehis tundis tema kõrval oleva inimese väljendusviisi liiga põhjalikult , et mitte öeldu tähendusrikkust taibata , ja peaaegu samal hetkel oli tal ka selge — see öine peksja , kes temalt võtmega lagipähe sai ! 
1322	NA	 Kui õrnal häälel ta ohata oskas ! 
1322	NA	 Samuti taipas Mehis , et Ando ei ole tema peale juhtunu pärast pahane . 
1322	NA	 Talle oli selle tühise viivu jooksul selge korraga nii palju asju ! 
1322	NA	 Ando oli küll kolm korda seestpoolt trelle vaadanud , aga need olid olnud tavalise sotsialismiaegse äraajaja lood . 
1322	NA	 Näpud olid tal juba lapsena pikad , miks siis ei pidanud talle kord tonn tsementi , kord koorem laudu ette jääma , kui ta ehitusmees oli . 
1322	NA	 Tema poja lood olid teissugused . 
1322	NA	 Üks julm vigasekspeksmine , üks röövimine , veel midagi selles vaimus . 
1322	NA	 Polnud ime , et see , mitte just lõpuni hukas hing , poja siniseid silmaaluseid parastas . 
1323	NA	 Nad istusid saepukil , just nii nagu vanasti , ja Mehis rääkis äsjasest elamusest koolimajas . 
1324	NA	 Ando kuulas , silmad kaugusse pööratud . 
1324	NA	 See oli natuke kurb naeruvine , mis ta põski puutus , väike teadjanoogutus . 
1324	NA	 Venno , jah , elavat seal juba mõnda aastat . 
1324	NA	 Mis seal viga on — vesi õuel , majatäis mööblit , mida kütta ... 
1325	NA	 Venno ? 
1325	NA	 Mehis ei uskunud . 
1325	NA	 Venno ? 
1325	NA	 Valnerid kolisid ju ära ! 
1326	NA	 Jah , Valnerid kolisid ära küll , aga üks tuli siia tagasi ja elab koolimajas , oma lapsepõlvekodu köögis . 
1326	NA	 Jumal teab , millest ta elab , sest pensioniaeg pole veel täis ... 
1326	NA	 Vargil ei paista käivat . 
1326	NA	 Jalutab metsas ja vaatab taevast , kellegagi ei räägi ... 
1327	NA	" "" Nagu Wiegand ! "" ütles Mehis , ja Ando ei saanud aru . "
1327	NA	 Kas oli võimalik , et ta ei mäletanud ? 
1327	NA	 Kui palju kordi oli ta ju ise vanale sepale käkki kokku keeranud , tolle korstna otsa klaasitükki pannud , et suits välja ei käiks , kaevu kuiva rohtu puistanud ... 
1327	NA	 See oli tal lausa haigus olnud ! 
1328	NA	 Ah jaa , jaa , Wiegand ! 
1328	NA	 Pikkamisi tuli see erak Andole meelde . 
1328	NA	 Kui kaua sellest mööda on ! 
1329	NA	 Mehis testis sõbra mälu teises küsimuses . 
1329	NA	 Mis sai sellest kuulipildujast ? 
1329	NA	 Oli võimatu , et Ando ka seda ei mäletaks . 
1329	NA	 Ja ta mäletas suurepäraselt . 
1329	NA	 Ah sellest , mille nad kuuse otsa ära peitsid ? 
1329	NA	 Tema äris selle pärast Sündeva-poistele maha . 
1329	NA	 Mehis läks ju minema , ja ega ta vist suurt hoolinudki sellest torust . 
1329	NA	 Ta oli kuulipilduja eest Mauseri saanud , selle päris ehtsa komissarimauseri , mis on nagu noor suurtükk , see , millel padrunisalv on eespool päästikukaitset ... 
1330	NA	 Mehis jäi tükiks ajaks vagusi . 
1330	NA	 Alles pingsa mõtlemise peale mõistis ta pärida — oli see toru hästi säilinud ? 
1330	NA	 Ta tahtis teada , kas Ando oli selle ise puu otsast maha toonud , kuid ei saanud otse küsida . 
1331	NA	 Mis pidi paari aastaga siis juhtuma ! 
1331	NA	 Toru oli hästi sisse õlitatud ja pakitud . 
1331	NA	 Täpselt samasugusena oli Ando selle ka maha toonud . 
1331	NA	 Davott olevat olnud veel päris värske , nii et tal oli vaja vaid kaltsuga puhtaks pühkida ja võiski Sündevad vaatama kutsuda ... 
1332	NA	 Tõtt öelda ei osanud Mehis selle jutu peale enam sõnagi lausuda . 
1332	NA	 Ta oli tahtnud tunnistada , et tema oli võtnud ja relvaga tulusa äri teinud , aga kuidas oleks ta seda saanud nüüd teha , ilma , et Andot selle samaga valetajaks tembeldanud poleks ? 
1333	NA	 Ando seejuures ilmselt ei valetanud . 
1333	NA	 Milleks ometi ? 
1333	NA	 Vaevalt oleks temagi võinud uskuda , et see tapamasin neis hoiutingimustes sedavõrd hästi säilib ? 
1333	NA	 Aga kui see , mida ta rääkis , tõele vastas , siis , jumal hoidku , kuidas sai sama puu otsa teine või olgu et seesama relv tagasi sattuda ? 
1334	NA	 On asju , mis on tõest olulisemad ! 
1334	NA	 Poisist peale oli Ando pidanud elama teadmisega , et küla peab teda äratõugatuks . 
1334	NA	 Paremini ei läinud tal ka elus , kui kohtulugusid ja poja elukäiku arvestada . 
1334	NA	 Ta oli Mehise ees , kuni veel poisike oli , tähtsat meest mänginud . 
1334	NA	 Nüüd sõltus tema enesetunde viimane räbaldunud jäänus sellest , kas Mehis ta juttu tõsiselt võtab . 
1335	NA	 Ah jaa ! 
1335	NA	 Mehisele tuli meelde — kas see TT , see Lordi tukk on poisi käes ? 
1335	NA	 Ta nõksatas peaga maja poole . 
1335	NA	 Aga Ando ei teadnud . 
1335	NA	" "" Oota , ma küsin ! "" "
1336	NA	 Mehis teadis , et viibib keskkonnas , kus mõned mõisted omavad teistsugust sisu . 
1336	NA	 Peksmine , näiteks , loata relvaomamine ka muidugi ... 
1336	NA	 Teda valdas naljakas tunne , kuni Ando majas oli ja aeg sellel õuel näis paigal seisvat . 
1336	NA	 Siis tuli vanamees ja ulatas Mehisele püstoli , hoides ise seda toru pidi peos . 
1337	NA	 Mehis võttis relva vastu . 
1337	NA	 Ta eemaldas kasseti , mis osutus laetuks . 
1337	NA	 Siis tõmbas ta kelgu lõpuni ja raputas , aga padrunit ei pudenenud sülle . 
1337	NA	 Suunanud toru taevasse , vajutas ta päästikule . 
1337	NA	 Kukk klõpsatas , nagu olid nii palju kordi tühjalt klõpsatanud paljude püstolite kuked siinsamas saepukil istudes . 
1338	NA	 Mehis pistis kasseti tasku , relva aga jättis kätte , kuna tobe oleks olnud seda vöö vahele toppida , taskusse tukk aga ei mahtunud . 
1339	NA	 Tule jälle ja tule nüüd sina ise ... ja mida kaks vana mängukaaslast ikka ütlevad , kuigi teavad , et nad arvatavasti kunagi enam ei kohtu ... 
1340	NA	 *** 
1341	NA	 Astor ja Grönholm ajasid rondeeli ukse juures juttu ja kui Mehis oma džiibi kuuri ette keeras , tulid sõbrad seda vaatama . 
1341	NA	 Eelkõige tundis huvi muidugi Lord , aga ka Grönholm . 
1341	NA	 Niipalju oli isegi selles läbi ja lõhki humanitaarlases poissi säilinud . 
1341	NA	 Ise küll korralike autodega maast-madal harjunud , näis temagi selle koleda aga väga võimeka monstrumi sisikonnast selget pilti saada soovivat . 
1341	NA	 Mehis avas kapoti , ja kui mehed seal juures rinnutasid ning hoolega tarkusi vahetasid , pistis ta käe tasku ja tõi välja Tokarevi püstoli kasseti . 
1341	NA	 Teise käega kobas ta armatuurilaekast tuki ja pistes ka parema käe ukseavast autosse , torkas kasseti püstolisse . 
1341	NA	 Siis läks ta , kätt selja taga hoides meeste juurde , rääkis nendega mootorist ja roolivõimendist ning lükkas jalaga Lordi tööriistaportfelli natuke eemale . 
1341	NA	 Mehed nautisid alles ikka masina võlusid ja Mehis tõstis selle vahariidest koolikoti üles , avas luku ning kaevas käe püstoliga peitlite , tangide ja haamrite alla , kõige põhja . 
1341	NA	 Ta sulges uuesti portfelli ja pani koti auto lähedale maha , liitudes uuesti tehnikahulludega . 
1342	NA	 Pärast seda kutsus Grönholm tema ja Astori mõisa . 
1342	NA	 Neil jäänud üks arutelu ennist pooleli . 
1343	NA	 Amfilaadi portaalidel kordus päisliistu keskel kõikjal üks ja sama reljeefne lillornament . 
1343	NA	 Aga mõne ukse kohal oli see osaliselt katki , teisal lihtsalt paksu värvikihi all ja koidest puretud . 
1343	NA	 Mõisa tisler oli need päisliistud teinud kaselauast , mis on loomulikult koikartlik . 
1343	NA	 Motiiv ise pärinevat Atikast , seletas Grönholm . 
1343	NA	 Nemad arutanud Astoriga , kas mitte kõik need uuendada . 
1343	NA	 Ja kui seda teha , siis millisest puidust , kas peitsi ja laki , polituuri või värvi alla ? 
1343	NA	 Ja kes teeb ? 
1344	NA	 Mehis teadis , miks Grönholm seda temalt küsib . 
1344	NA	 Ta kahtles Villu võimekuses , tahtis Mehise arvamust kuulda . 
1344	NA	 Noh seda kuulda anda ei maksnud midagi ! 
1344	NA	 Las Lord nikerdab ! 
1344	NA	 Tema asjassesuhtumise juures pole loomulikult mingit riski , et ei tuleks toime või vusserdaks ära . 
1344	NA	 Mehel oli teenistust hädasti vaja . 
1345	NA	 Villu enda seisukohalt vaadates oli asi teistpidi oluline . 
1345	NA	 Tema oli lastekodu viimaste kasvandike hulgast , ja see maja oli tema lapsepõlvekodu . 
1345	NA	 Ta elas selle heitlikule saatusele täie hingega kaasa ja oleks ka tasuta nõus olnud oma töövaeva sellesse matma . 
1345	NA	 Mehis teadis seda , ilma et oleks lasknud sõbral sel delikaatsel teemal kunagi rääkida . 
1345	NA	 Nemad , kodutud , pidasid neid süngeid kasvatusasutusi siiski oma ainsateks kodudeks ja tulid ikka ning jälle , ka küpses eas , tagasi , vaatama ja ennast näitama , rääkima kunagiste kasvatajatega , südant puistama ja julgustust saama . 
1345	NA	 Siinne lastekodu lõpetas kaheksakümnenda paiku , ja enam polnud neil heidikutel kuhugi tagasi pöörduda . 
1345	NA	 Nad võisid küll tulla , kõndida pargiradu mööda , pilk äraspidi ja suul valus naeratus . 
1345	NA	 Nad võisid ka üles otsida mõne söögitädi või koristaja ... 
1345	NA	 Kasvatajad olid läinud , need aseemad , kes omi jõnglasi ka siis veel kuklast paitasid , kui need ammuilma üle pea olid kasvanud , ja seda paitust ei asenda inimesele mitte miski . 
1346	NA	 Kui Lord oma avastamata üllatusega portfelli käe otsas tirides minema oli läinud , viipas Valle naabrimehe kabinetti astuma , aga Mehis viivitas veidi . 
1346	NA	 Saates pilguga kaugenevat koolikotti , mõtles ta , kas Lord taipab , kust üllatus pärit ? 
1346	NA	 Need , kes relva tõepoolest vajavad , ei saa loomulikult selle käikulaskmisega ealeski hakkama . 
1346	NA	 Olgu tal vähemalt veidi kindlam enesetunne ! 
1347	NA	 Valle osutas toolile ja avas lukustatud kapi ning võttis sealt kauni vaasi kujulise kristallpudeli . 
1347	NA	 Küllap ta aimas , miks Mehis viimasel ajal eemale oli hoidnud , ja ta tegi nüüd lihtsa teoga selgeks , et nii see just mõeldud oligi . 
1347	NA	 Vaenlasele või ka kõigest vastumeelsele inimesele ei pakuta konjakit , mis maksab terve varanduse ja mis peremehele endalegi maitseb , nii et lausa kahju on jagada . 
1348	NA	 Mehisele meeldis see uus mood — juua konjakit suurest , peaaegu limonaadiklaasiks sobivast pugujast pokaalist , loomulikult põhja peal paras sorts , aga klaas ise selline , et pista või nina ka sisse . 
1348	NA	 Ta sulges silmad ja kuulas mõisahärra kõrgevõitu häält rääkimas . 
1348	NA	 Mänd olevat lausa fanaatiline arhiivides kaevaja . 
1348	NA	 Tal olevat käes oma neli-viis vihjet selle paiga varasema ajaloo kohta , neist üks täiesti vaieldamatu . 
1348	NA	 Oligi kaupmeeste-munkade kindlusasula ja ilmselt ka klooster . 
1348	NA	 Vähemalt seni võib seda teavet tõestatuks pidada , kui veel mõnda sarnast paika kusagil lähikonnas ilmsiks ei tule . 
1348	NA	 Ja ka nimetu polkovniku lugu hakkavat klaaruma . 
1348	NA	 Olevat tõepoolest keegi Grönholm , tegelikult kirjades küll ????????? , kes lõpetanud Peterburis junkrutekooli ja teeninud mingis nimelises polgus , olnud sõja alguses leitnant ning ülendatud kahe haavatasaamise ja erakordse vapruse eest peale Leipzigit alampolkovnikuks , ja see härra kantud esimese omanimelisena balti aadlimatriklisse , kuuldavasti ennistatud tema paruniseisus , mille kohta härral Rootsist tõendeid miskipärast raske hankida olnud , ning talle omistatud 1814. aastal Katkofeldi nimeline pärusmõis teenete eest Vene impeeriumi kaitsmisel . 
1349	NA	" "" Mille peale me praegu joome ! "" ütles Mehis kaunis tuhmi häälega . "
1349	NA	 Tal oli Valle ees ikka veel ebamugav . 
1350	NA	 Ta oli hakanud juba päris tüki aja eest taipama , et see natuke pingviini meenutav heasüdamlik inimene pole hoopiski nii lihtne ja eluvõõras , nagu see pealt paistab , et sellel mehel on viisiks omi asju ajada kaunis keerulisi ja kaudseid teid pidi ning teha seejuures nägu , et ta ise üldse aru ei saa , kuidas see kõik kokku küll just nii välja kukub . 
1351	NA	 Too helevalge ime ei tule siia kolkasse kindlasti ennast elusalt matma . 
1351	NA	 Tema pole ka rahvuselt rootslane ja neil kahel rahval paistab teine-teise suhtes üsna keeruline olevat ühist keelt leida . 
1351	NA	 Tänapäeval , kus lahutus nii igapäevaselt lihtne on , võib Valle tempudest arvata , et tal äkki kohtu jaoks tarvis läheb kuhja vaieldamatuid patutegusid , mis blondile osaks saavat varandust tublisti kahandada aitaksid . 
1351	NA	 Nii näis see olevat , sest milleks muuks need kolm tõsi-soliidset härrat siis tolles auvahtkonnas kaasas olid ? 
1351	NA	 Miski peale Vene polkovniku portree ei paistnud neid huvitavat ... 
1352	NA	 Igal linnul oma laul , mõtles Mehis ja pilutas silmi ning uuris lihtsameelselt naeratavat kunstiteadlast . 
1352	NA	" "" Skool ! "" ütles ta . "
1352	NA	 Üldiselt talle siiski ei meeldinud lasta end manipuleerida . 
1353	NA	 *** 
1354	NA	 See auto sobis maanteel kiirusele seitsekümmend kuni kaheksakümmend kilomeetrit tunnis . 
1354	NA	 Võis ka kiiremini , aga siis hakkasid kummid kangesti ulguma . 
1354	NA	 Ta oli uste külgkardinad ära jätnud ja sügisene tuul käis vabalt läbi . 
1354	NA	 Lohmakas tolmumantel , mille ta aasta tagasi ostnud oli , et see teelist vihma eest kaitseks , käis täiesti asja ette . 
1354	NA	 Toonitud esiklaasi asemel teenisid suurepäraselt päikeseprillid . 
1354	NA	 Ta tundis end kuninglikult , ja las need mööda sööstvate suurte asfaldihaide reisijad pealegi vaatavad põlglikult . 
1354	NA	 Tegelikult kadestab teda nii mõnigi neist , teadis Mehis Seppmeister . 
1354	NA	 Sest džiibid on moes , sellised jõhkrad , utilitaarsed kärud veel eriti . 
1354	NA	 Selle juures on tõelise macho-mehe hõngu ! 
1355	NA	 Põrgusse mood ! 
1355	NA	 Kogu ta elu oli see sõna pahupidi pööranud . 
1355	NA	 Ta oli isa poolt pärit ehtsast eesti talust . 
1355	NA	 Seal ei teatud moest mitte õhkugi . 
1355	NA	 Riie käis nii kaua seljas , kui lõpuks enam sõnnikuveole ega rehepeksule ka ei kõlvanud . 
1355	NA	 Siiski ei visatud seda ära , vaid temast sai teistele riietele lappi võtta . 
1355	NA	 Jalavarjudega oli sama lugu . 
1355	NA	 Kui pastel või saabas enam varbaid ei varjanud , rändas ta sahvri laele , kust vajaduse korral lappi või olgu siis kanaaia väravale hingedeks naharibasid lõigata andis . 
1356	NA	 Tema lapsepõlve aegu olid moest juba mingid märgid olemas . 
1356	NA	 Kooliskäimiseks võis valida , kas ema ostis Spartaki või Dünamo dressi , tennised või pööratud nahast sussid . 
1356	NA	 Neid viimaseid kandsid nõukogude aja lõpus hea meelega paadialused . 
1356	NA	 Igatahes ei olnud seda muret , et James-teksad ei kõlvanud , vaid pidid olema Wranglers või Strauss või ... 
1356	NA	 Ja tossudest , nii palju , kui Mehis oma laste puhul mäletas kõlbasid Adidased ja Niced , või kuidas see just oli ? 
1357	NA	 Mida vingemaks läksid püksitagumikele kleebitud nahklapid , seda vähem oli riietuses veel ehtsat Metsiku Lääne robustsust alles . 
1357	NA	 Need reklaamplakatite helehallide kaabudega kauboid , hambad nagu närimiskummi reklaamil , olid nii imepuhtakesed ja võltsid , et polnud kindlasti lehma kunagi käeulatusse saanud . 
1357	NA	 Kõik oli surrogaat , nii hilbud kui mehed ise . 
1358	NA	 Me olime oma äraõitsenud sotsialismi halluses neist rahuldamata isudest nii vaevatud , et kaotasime lõplikult kriitikameele . 
1358	NA	 Mehis oli ju isegi ekraanilt silmadega õginud autosid ja linnavaateid , kui veel vähe noorem oli . 
1358	NA	 Tal polnud põhimõtteliselt midagi ei stiilse riietuse ega jõuka elujärje vastu . 
1358	NA	 Ainult ta polnud üldsegi nõus vahetuskaubaga , mille eest see kõik lõpuks kättesadavaks muutus . 
1358	NA	 Selleks hinnaks osutus vaimne nivelleerumine , isiksuse allakäik . 
1359	NA	 Tema oma poegki istus mürglipilti vaadates , suu lahti , nagu hooldekodu elanik . 
1359	NA	 Et on ikka riided ja autod ja relvad — seal , välismaal . 
1360	NA	 Seal välismaal oli ka nälg ja taudid ja massiliselt surevad keppjalgadega ning pundunud kõhtudega neegrilapsed . 
1360	NA	 Ja tema oma tütar võitles juba mitmendat aastat arengumaade viletsusega , kusjuures abi , mida Lääs sinna saatis , muutus kullatud paleedeks , isiklikeks reaktiivlennukeiks ning Kalašnikovi automaatideks eraarmeede käes — nende huvides , kes seisid abi mahalaadimispaikadele lähemal . 
1361	NA	 Sügavalt veendunud , et tarbimisühiskonna ideaali levitamine hävitab lõpuks kogu tsivilisatsiooni , nii nagu ta esmalt hävitab kultuurihuvi ja mõtlemisvõime , südametunnistuse ja au , oligi mees lõpuks urgu tõmbunud . 
1362	NA	 Ta teadis , et tagasitulek oli igas mõttes kaheldav kompromiss . 
1362	NA	 Ta sõitis autoga , mis oli ka abi korras siia maile sattunud , ja mis oli ühe pisikese ülemuse edevuse rahuldamise huvides kõrvale toimetatud ja maha parseldatud . 
1362	NA	 Ta oli toonud peidetud relva lagedale ja andnud sellele uue väärtuse , relva , mis temast endast oleks äärepealt mõrtsuka teha võinud . 
1362	NA	 Ja ta oli selle relva andnud kätesse , mille kihelust vägivallatsemise järgi võis aina kogeda väikeste , inetute vahejuhtumite läbi , mille käigus sai inimesi otsa . 
1362	NA	 Ta põletas tarbetult muinasmere vetikaisse salvestunud päikeseenergiat , et see roheline kast maanteel edasi liiguks , ja rikastas õhku enda ümber lämmastiku- , süsiniku- ja väävliühenditega . 
1362	NA	 Ja kõike seda vaid tühisel põhjusel , et üks solvatud blondiin oli üksiku vanamehe voodisse roninud ja talle eluvaimu sisse ajanud . 
1363	NA	 Sapiselt muigav mees vajutas veidi kõvemini gaasipedaalile ja tõmbas mööda ees loksuvast Moskvitšist , just samasugusest potisinisest kaunitarist , mille nahka tema oma perekonna rahu läinud oli . 
1364	NA	 Mis ajas Venno Valneri peitu vana koolimaja kööki ? 
1364	NA	 Üldreegli järgi — kui ühel inimesel ei vea , siis tal ka ei vea . 
1364	NA	 Venno , väikelapsena oma võrevoodisse mitmeks päevaks karjuma jäetud , hüljatud laps , oli sellesse maailma sisenenud just niisama ebamugavast positsioonist , kui Mehis isegi . 
1364	NA	 Pole suuremat nuhtlust , kui olla sama kooli õpetaja perekonnast . 
1364	NA	 Mis edasi juhtus ? 
1364	NA	 Oli ka temal eetikakonflikt ? 
1364	NA	 Emast seda kahtlustada ei andnud , aga ta vangist tulnud isa oli ikkagi vana direktor-Valneri poeg , ja see oli olnud karm kuid väga õiglane mees . 
1364	NA	 Igatahes tõi mõte sellest köögis elavast vanamehest Mehisele soolase kipituse kurku . 
1365	NA	 Kui oleks valida , siis tema valiks heidikud . 
1365	NA	" "" Seista sellel rindel , kus on kõige vähem mehi , kus on kaotus kindel .. "" Oli see Sang ? "
1365	NA	 Vist oli . 
1366	NA	 Tal oli naabripere . 
1366	NA	 Noored , täies elujõus inimesed , kes elavad aina viimase veeringuga näppude vahel . 
1366	NA	 Kui palju on ümbruses tühje maju , mille võileivahinna eest koos maaga kätte võiks saada ! 
1366	NA	 Aga nad elutsevad vanas niiskes paelosumendis ja peavad jõeluhas juurviljaaeda . 
1366	NA	 Auto teenib vaid iseenda tasa . 
1366	NA	 Elamiseks vajalik tuleb juhuotstest , kusjuures Grönholm koorib Villut , kasutab ära selle nostalgia vana kodu suhtes . 
1367	NA	 Mehis oli Villu ja ta pere poolt . 
1367	NA	 Ta oleks vägagi kõhelnud , kui nad talu oleksid võtnud , sest teada oli , et paari aasta pärast ei lippaks poolpaljas ja roosa naabrinaine enam oma mehe eest varju , vaid , tusailme tummal näol , rügaks varavalgest hilisööni lehmade , majapidamise ja lastega . 
1367	NA	 Ja Villu oleks peagi tuhmunud vaatega ja vimma vajunud eatu , tolmunud mehejändrik . 
1367	NA	 Igatahes oleks tema oma toredatest naabritest ilma . 
1368	NA	 Mis maailm see selline oli , mis tootis karjakaupa õnnetuid , kuigi nad uskusid , et tümpsu ja nätsu ja kaltsu jahtides elavad nad just nii nagu kõik teisedki välismaal , Euroopas või Ameerikas . 
1369	NA	 Selle eluviisi kivine kindlus hakkas suurte sumupilvede seest esile kasvama . 
1369	NA	 Auto jõnksumine betoontee jätkudel läks juba tüütuks ja tuli silmad lahti teha , et mõni järjekordne trügija sind laiaks ei litsuks . 
1370	NA	 Muud käigud tehtud , valis ta varitsuspositsiooni sellel tänavanurgal , millest Tiiu ei saanud lõunale minnes kuidagi möödumata jätta — kui ta ikka oli oma kontoris . 
1370	NA	 Aga Mehise asjad olid aetud ja tal oli aega , millest polnud kahju . 
1370	NA	 Mees tahtis ennast naisele näidata . 
1370	NA	 Lõpuks oli ta saavutanud selle , mida ihkas , sõltumatuse ja võimaluse teha just seda , mis meeldis . 
1371	NA	 Tiiu asjad olid viimasel ajal läinud üsna sujuvalt . 
1371	NA	 Kõik isiklikud ambitsioonid maha matnud , oli ta saanud end siduda ühe Rootsi parfümeeriafirmaga . 
1371	NA	" Hulgimüügiäri "" Meduusa "" mis varustas juuksureid , kosmeetikuid ja maniküürijaid oli nominaalselt küll iseseisev , aga seda vaid seetõttu , et nii oli maksutingimuste järgi mugavam . "
1371	NA	 Tegelikult oli selle omanik Tiiu Seppmeister rootslaste palgaline , kuigi kirja järgi elatus oma ärist . 
1371	NA	 Ta elas võrdlemisi lahedalt , aga loomulikult polnud merelähedastest tornkuivati moodi paleedest enam juttugi . 
1371	NA	 Ka auto polnud mingi kurbade silmadega monstrum , vaid üsna keskmine jaapanlane ja seegi liisitud äri nimele . 
1371	NA	 Korter ikka seesama Lasnamäe kahetoaline , mille akna all käis slummi kriminaalsusega vahetult segunenud elu . 
1371	NA	 Aga ta oli ikkagi ärinaine ja säilitas hoiaku . 
1372	NA	 Nahkkuues ja kuklasse krunni keeraud halliseguste blondide juustega Tiiu ilmus kiirustaval kõnnil , auto võtmeid ümber sõrme keerutades , ja Mehis kutsus teda signaalitörtsuga . 
1372	NA	 Veidi silmi pilutanud , tuli naine , päris säraval õeluseilmel , mis kaitseliitlast mees mängib ? 
1373	NA	 Tegelikult oli tal kohtumisest hea meel , teadis Mehis . 
1373	NA	 Nii kaua koos elanud inimeste vahel ei jää sellised meeleolud ju kunagi enam saladuseks . 
1374	NA	 Tiiu laskis end sõidule võtta , ütles küll nina kirtsutades , et see sõnnikuvanker raputab sooled sõlme , kuid näha oli , et mehe välised edutunnused talle siiski imponeerisid . 
1374	NA	 Nad tõusid koos neid kitsaid , armetuid betoonastmeid mööda kolmandale korrusele ja korterisse sisenedes küsis Mehis endalt , kuidas sai see paik talle kunagi koduks olla ? 
1375	NA	 Kas tema , veskierak , pussimeister , oli tulnud , et tõesti eputada selle naise ees , kellele ta terve tohutu ühise aja jooksul hetkegi korda läinud ei olnud ? 
1376	NA	 Nagu pöörased , langesid nad äkki sülelusse , armatsesid eale sobimatu kirega , seejärel praadis Tiiu kiiruga mune ja sinki , kallas müslile jogurti ... 
1376	NA	 Aga lahkudes soostus ta vaid napilt , et küll ta kunagi ka sinna sõidab , et ikkagi lapsepõlvekodu ... 
1377	NA	 Mehis ei saanudki aru , kas Tiiu oli taibanud muutust , oli ta mõistnud , et tegu on hoopiski uue mehega , kes elab nüüd oma elu , temast sõltumatuna ? 
1378	NA	 Ta polnud kunagi varem naist petnud . 
1378	NA	 Elanud tudengipõlves kaunis vabalt ja probleemitsemata , oli ta kiindunud sellesse veskiplikasse põletava kirega , ja see kirg polnud tal lasknud kuuletuda Lee Taluri hoopis teiselaadsele võlule . 
1378	NA	 Ta oli ise oma valiku teinud . 
1378	NA	 Polnud mingit põhjust kedagi teist süüdistada . 
1378	NA	 Ja nüüd , peale seda lugu Kaisa Helena Grönholmiga , kui ta arvas , et on sellest lõksust välja rabelenud , taipas mees , et igatseb ikka veel Tiiu järele . 
1379	NA	 *** 
1380	NA	 Ta oli totrat und näinud ja toibus pikkamisi . 
1380	NA	 Kusagil hallis hämaruses oli ta üht naist enda ees kiirustamas märganud . 
1380	NA	 See oli kauni figuuriga blondiin , ja mees tahtis teada , kumb see ikkagi on , aga naine oli sammu lisanud ning lõpuks jooksu pistnud . 
1380	NA	 Tema asemel oli hämarusest ilmunud tüse kapten , plastmassraamidega prillid ninal , kaelavoldid kraele valgumas . 
1380	NA	 Ta oli ohvitseri vihmamantlis , millele oli portupeekomplekt peale pandud ja ta puusal rippus Mehise saabel , täpselt nii , nagu see rippuma pidigi , tupesuudme karabiinhaagiga õlarihma esimeses rõngas ning tupe keskelt kitsa rihmaga tagumises õlarihmarõngas . 
1380	NA	 Kuldne viinamarjakobar ja lehevanik tantsisid selle tüseda jõmmi küljel . 
1380	NA	 Mehist nähes oli ta saabli välja tõmmanud , endal nägu peas nagu ühiskondlikul liiklusinspektoril , kui ta juhi suust viinalõhna tulemas tunneb . 
1380	NA	 Kohmakalt aga otsusekindlalt oli ta hoogu võtnud ja Mehisele saabli alakõhtu torganud , kuni käepide vastu vaagnaluu nukki põrkus . 
1381	NA	 Antratsiithallis ülikonnas ja kikilipsuga mees oli seepeale end vaadanud ja mõelnud , et käepide on nagu errigeerunud peenis , mida ta vormilt muide natuke meelde tuletaski , ja see peenis on kõrvale tõuganud kuldse viigilehe . 
1381	NA	 Aga mehe seljast välja ulatav tera oli nagu dogi saba rõõmsalt ülespidi kaardunud . 
1381	NA	 Ja ohvitser oli seepeale au andnud ning siis käega löönud ja selja pööranud . 
1382	NA	 Pealelõunauinakust virgunud , ikka veel unenäo mõju all , leidis mees , et vähemalt erektsioon oli ehtne . 
1382	NA	 Ta torises ja ajas end asemelt üles , uuris kaminalakke müüritud konksus rippuvat lihakäntsakat ja läks siis trepist alla , astus töökotta , ette nautides õhtut , kui liha küpseks on saanud . 
1382	NA	 Oli kõletuuline ja sajune sügispäev ja ta vajas soojust , head kõhutäit ning kaminatuld . 
1382	NA	 Kõik see näis talle kindlustatud olevat , ja seal ulatas Mirjam talle lehe , osutas küünega artiklile . 
1382	NA	 Ta luges selle püstijalu läbi , vihmamärgade laikudega , niiskuse järgi lõhnavalt karedalt paberilt . 
1382	NA	 Siis andis ta lehe tagasi , vaatas ilmetul pilgul — ta teadis seda , sest nägi end sellest hetkest saadik otsekui ekraanilt , ja hakkas sõna lausumata vanu , ebaühtlase kõrgusega paeastmeid pidi üles tagasi minema . 
1382	NA	 Ta tundis , et veel hetk ja ta kukub , variseb kokku , kui kirjanduslikult väljendada . 
1382	NA	 Ja samas ta muidugi teadis , et see on alateadlik püüd ennast kannatajaks mõelda , hoidudes sel moel talle kaela vajuvast määratust süütundest . 
1382	NA	 Pea juba laeavasse kerkimas , nägi mees kuidas naine töökitli seljast võttis , omi kastanpruune lokke kohendas ja talle järgnes . 
1382	NA	 Ta tundis , et võltsib , kui ta seda märkamata jättes elukorrusele tõusis . 
1382	NA	 Ta lasi Mirjamil , kui see üles ja klaasesikust tema eluruumi jõudis , end hetke jooksul kohmetuna tunda , sest mees , keda loetu näis jalust rabavat , seisis asjalikult kamina juures ja torkis praevardaga küpsevat liha . 
1383	NA	 Olukord tegi talle kohatut nalja . 
1383	NA	 Naine , arvanud , et on oma tunni ära oodanud , tuleb toeks ja lohutajaks , ja mees uurib teda küsival pilgul — oli asja ka või ? 
1383	NA	 Ja selleks , et olukord asjakohaseks saaks , pani ta kaminaorgi käest ja räntsatas asemele . 
1383	NA	 Kas Mirjam tõepoolest tuleb ja istub selle pööraselt luksuslikuna näiva nahkpolstriga , lamamispaiga servale ja kaevab käe ta salkudesse . 
1383	NA	 Mõistagi vajas temaski peituv hellitatud olevus just nimelt sedasorti lohutust , ta peanahk hakkas seda puudutust oodates koguni kihelema . 
1383	NA	 Kuid samal ajal irvitas mõistuse korrusel kükitav halastamatu skeptik selle soovi üle . 
1383	NA	 Just nii end ju maha müüaksegi ! 
1383	NA	 Ja ta ütles , käsi kukla alla seades , igapäevaselt ükskõikses toonis — võtku naine istet . 
1383	NA	 Ega tal kroonu jalad ole ! 
1384	NA	 Lõhkunud selle arenguvõimaluse , saanud kiusatusest võitu , ajas ta end üles . 
1384	NA	 Sea küljetükk oli kindlasti valmis , ja ta läks , õngitses selle konksust . 
1384	NA	 Pealt pruunistunud , seest punakas liha , millel jämedad soolaterad aegamisi sulasid . 
1384	NA	 Ta ei suutnud isu taltsutada ja haukas suutäie , pures seda ja hammustas jämedateralist musta leiba peale , kallas hirvejala kujulisse pokaali punast veini . 
1385	NA	" "" Tule sööma ! "" "
1386	NA	 Esmalt söömast keeldunud , lubades vaid saju vaheaja ära oodata , tuli Mirjam nüüd laua juurde ja ulatatud ribitükki kätte võtmata hammustas sealt ning saatis mehele seejuures kõneka pilgu . 
1386	NA	" Täpne tsitaat "" Viimsest reliikviast "" , mõtles mees endamisi , imestades , et naine seda õiges seoses kasutada mõistab . "
1386	NA	 Sa oled mind taltsutanud — tähendas see nii filmis , kui ka antud juhul . 
1386	NA	 Ja hoolimata teda jälitavast teravast õnnetuseaimdusest märkis mees endas ära huumorisädeme . 
1386	NA	 Kõiges kokku oli tubli annus teatraalsust , ebaehtsust . 
1387	NA	 Mehis valas ka Mirjamile hirvejala kujulisse rohekast klaasist pokaali punast veini ning lahjendas seda veega . 
1387	NA	 Tegemata väljagi lähedust pakkuvast vihjest , oli ta ribi koos lihakäntsakaga naise ette taldrikule asetanud . 
1387	NA	 Ta mäletas , mida Saint-Exuperie ütleb taltsutamise kohta . 
1387	NA	 Tema ei tahtnud üldsegi võtta endale vastutust selle taltsutamist ihaleva olevuse pärast . 
1388	NA	 Jumal teab , mis sellest õhtust saada oleks võinud . 
1388	NA	 Mehist muserdas loetud leheuudis , kuigi ta hoidus sellele mõtlemast . 
1388	NA	 Võib-olla oleks ta mängu vastu võtnud , mine tea ... 
1389	NA	 Korraga ilmus klaasvaheseina taga pimedusest kolmnurkne tükk hilisõhtust sajutaevast .. Mehis tundis silueti järgi tulija ära . 
1389	NA	 Nüüd hakkas see olukord talle juba võllanalja tegema . 
1390	NA	 Tiiu marssis sisse nagu võidukas kindral alistunud linna . 
1390	NA	 Ta hele , reibas hääl kõlas nagu eskadroni kornet . 
1390	NA	 Ta ei tahtvat õhtuidülli segada , aga siin ta nüüd olevat . 
1390	NA	 Ja tutvustamisel Mirjamile — ah et kunstnik ? 
1390	NA	 Kõik kunstid selged , mis ? 
1390	NA	 Ja selle juures peaaegu südamlik hammastepaljastus ... 
1391	NA	 Mirjam ütles , et hakkab nüüd minema , et ongi sobimatult kauaks istuma jäänud . 
1391	NA	 Ja peagi olid abikaasad kahekesi . 
1392	NA	 Jälle kord oli Mehisel põhjust Tiiu intuitsiooni üle imestada . 
1392	NA	 Ära tabanud , et mees ei mõtlegi end süüdlasena tunda , oli ta hoobilt olmeprobleemidest juttu teinud , uurinud mehe elamist ... 
1392	NA	 Nad sõid ja kuulasid sügistuult ning sadu akende taga . 
1393	NA	" "" Jääd sa ööseks ? "" päris mees . "
1393	NA	 Naine saatis kiire , sädeleva pilgu . 
1393	NA	 Teda oli teolt tabatud . 
1393	NA	 Kord ometi pidi tema asuma kaitsepositsioonile . 
1394	NA	" "" Kas sa tahad , et jään ? "" "
1395	NA	 *** 
1396	NA	 Hommikul oli Tiiu loomulikult esimesena ärkvel . 
1396	NA	 Ta nihutas end rahutult , andis mõista , et meeski võiks juba silmad lahti teha . 
1396	NA	 Ta oli säravas tujus , ja Mehis , kes oma hinge rõhuva süütunde ja noru põhjust kohe meenutada ei suutnud , küsis endalt , mis on juhtunud , mille üle tema kurvastab ja Tiiu rõõmustab ? 
1397	NA	 Ta tulnud juba õhtuvidevikus , seletas Tiiu , aga ta ei saanud sisse . 
1397	NA	 Kedagi polnud kodus . 
1398	NA	" "" Ma magasin , "" ütles Mehis . "
1399	NA	" "" Sellega , jah ? "" tahtis naine teada . "
1400	NA	 Mehis vaid ohkas tüdinult . 
1401	NA	" "" No , laadna ! "" "
1401	NA	 Tiiu läinud naabrite poole , et oma majavaldus üle vaadata ja üüri asjus lõpuks kokkuleppele saada . 
1401	NA	" "" See on seal mingi lumpen sul ? "" "
1402	NA	 Ühe sõnaga — Tiiu on lausa hämmingus . 
1402	NA	 Ta küsis normaalset üüri , tuhat krooni kuus , seda ei ole ju suure maja kohta sugugi palju . 
1402	NA	 Ja nemad julgevad öelda , et neil ei ole seda maksta ! 
1403	NA	 Mehis pidas hinge kinni . 
1403	NA	 See oli teine õnnetus järjest , mis talle vähem kui kaheteistkümne tunni jooksul kaela sajab ! 
1403	NA	 Ta teadis ülimalt hästi , Tiiu Seppmeister ei anna hinnaga tingida . 
1403	NA	 Kui ta küsis tuhat , siis tahab ta seda ka saada . 
1403	NA	 Mehise häält ei võetud üldse kuulda . 
1404	NA	" "" Ma ei viitsi praegu , "" ütles mees ja haigutas , tõmbas end teki all kerra ja proovis suigatada . "
1404	NA	 Ta vihkas mängu , aga ta teadis , et selle mängu ta peab välja mängima . 
1404	NA	 Siin ei andnud tingida . 
1404	NA	 Ta hakkas vaikselt naist silitama . 
1404	NA	 Tiiu ei uskunud . 
1404	NA	 Teda oli vallanud rahapalavik , ja tema enda keha vajadused ei tulnud selle kõrval tükk aega arvesse , kuid ta sulas siiski lõpuks ja nagu vastutahtmist . 
1404	NA	 Ta hakkas nurruma ja hellitustele kaasa elama , kuni muutus aegamisi taltsutamatuks , kuni hingeldades Mehise rinnale ronis . 
1404	NA	" "" Ma tahan sind ! "" "
1405	NA	" "" Oled sa ikka kindel ? "" küsis mees , teades , et naine on sedasorti huumoriga küllalt tuttav . "
1406	NA	 Mees ei kiirustanud . 
1406	NA	 Ta võttis asendi pikkamisi sisse , ta sirutus ja tungis põhjani , siis korjas ta Tiiu randmed oma pihku , nagu oli harjunud tegema , et ekstaasis naise kriipimist vältida . 
1406	NA	 Ta pani need käed Tiiu rinnale , takistades naist sel kombel ka hammustamast , seejärel nihutas ta oma reisi veidi laiemale , vangistades naise jalad ning surus puusad kindlalt puusade vastu . 
1406	NA	 Nüüd ei teinud ta enam midagi . 
1407	NA	 Mõnigi kord oli ta sellises staatilises poosis lasknud Tiiul vaevelda , et lõppvaatus tormilisem oleks , aga seekord läks ta liiale ja naine hakkas vingerdama ning siunama . 
1407	NA	 Mehis naeris . 
1408	NA	" "" Liiguta ! "" "
1409	NA	" "" Kohe , kui sa Astorid rahule jätad ! "" "
1410	NA	 Tiiu tegi pingutuse , et ennast vabastada ja hingeldas — mitte iialgi ! 
1411	NA	 Noh , kannatame siis veel , leidis Mehis . 
1411	NA	 Tal kippus ka endal raskeks minema , ja ta mõtles kiiresti unenäost ja mõisa amfilaadi portaalidest ja kõigest muust , samal ajal , kui Tiiu juba raevu hakkas minema . 
1412	NA	" "" Seppmeister , kurat , ära nussi ! "" "
1413	NA	" "" Just nii , seda ma ei tee , "" ütles abikaasa seepeale . "
1414	NA	 Lõpp oli ränk , inisev , vihane heitlus , kuni Tiiu viimaks nutma hakkas . 
1414	NA	" "" Mine persse , Seppmeister , kurat , ma enam ei kannata , olgu su , raisa , tahtmine , jah , jah ! "" "
1415	NA	 Finaal võttis ka mehel endal korraks pildi eest , ja kui ta siis silmad avas , oli ta voodis üksi . 
1415	NA	 Tiiu lobistas juba duši all . 
1415	NA	 Mees tõusis voodist parajasti siis , kui naine end kuivatas , harkisjalu ja põlvist nõtku ning virutas siis abikaasale rätiku näkku . 
1415	NA	" "" Nuusi , raisk ! "" "
1416	NA	 Ta polnud eluski nii vihane olnud . 
1416	NA	 Ta keeras selja ja kummardus maani . 
1416	NA	" "" Näh , vahi viimast korda ! "" "
1417	NA	" "" Oota , ma teen kohvi ! "" ütles mees , kuid juba oli naisel nahkjopp seljas . "
1417	NA	" "" Siga , elajas , pätt , kuradi kult ! "" "
1418	NA	 Mehis ei kuulanud enam . 
1418	NA	 Ta seisis keset põrandat ja ootas , kuni naine läinud oli . 
1418	NA	 Tal oli nututuju . 
1418	NA	 Ta ei kahelnud selles , et näeb Tiiut peagi jälle . 
1418	NA	 Niimoodi lahku ei mida ! 
1419	NA	 Kord elus oli tema teinud seda , mida Tiiu oli temaga eluaja teinud , oli kasutanud oma seksuaalsust väljapressimisvahendina . 
1419	NA	 Tal oli tahtmine vajuda läbi võlvide , kuni vesiratas ta keldris peeneks jahvataks . 
1420	NA	 Ta vaatas aknast mõisaesisele parkimisplatsile , kust parajasti üks sirelililla Corolla kummide aurates minema sööstis . 
1420	NA	 Et ennast ainult puruks ei sõidaks ! 
1420	NA	 Teise inimese pühim usk , mida sel rüvetaval viisil rünnati . 
1420	NA	 Raha ! 
1421	NA	 Mees jäi kauaks vaatama . 
1421	NA	 See oli seesama plats , ainult kivisillutisega , ja seal seisis maalimispukk , mille taga töötas kõhn tumedapäine naine . 
1421	NA	 Seesama park , veel toredamates sügisvärvides — hõbepajude hele metall , vahtrate purpur ja kuld , lehiste õrn- ja mändide tumeroheline , kaskede kahvatukollane . 
1421	NA	 See vana loss , kogu see maakoht oma teada , aimatud ja täielikult unustatud ajalooga , oma võitluste , tulekahjude , katku ja surma ning sünni igavese ringkäiguga . 
1421	NA	 Ja selle kohal taevas kesk pilvevilla suur valgus nagu pühapaiste . 
1421	NA	" "" Taevane valgus "" . "
1421	NA	 Selle naise parim maal , ja selle sünni juures üks kõhnuke , ärahirmutatud ja vaikima sunnitud laps , kes selle ilmutuse valmimist lõuendil nagu usutunnistust endas kordas . 
1422	NA	 *** 
1423	NA	 Naine tapeti mõõgaga . 
1424	NA	 ... erumajor , Hugo S ( 64 ) , kes tunnistas , et ta sooritas temale hiljuti omistatud Kaitseliidu aumõõgaga kolm lööki , millest kaks osutusid surmavaiks . 
1424	NA	 Nagu kinnipeetu kinnitas , oli ta teo toimepanemise ajal kaine , aga sügavas hingelise erutuse seisundis olmeprobleemidest tekkinud tüli tõttu . 
1424	NA	 Abielu oli kestnud kolmkümmend kaheksa aastat . 
