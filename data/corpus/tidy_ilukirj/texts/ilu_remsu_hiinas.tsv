par_nr	head	sentence
1	 1988 sündmused 	 1988 sündmused 
2	NA	 Olev Remsu 
3	 KEVAD HIINAS 	 KEVAD HIINAS 
4	NA	 Hiina ainus riik maailmas , mille ajalugu on kestnud rohkem kui 4000 aastat katkestamatult . 
4	NA	 Hiinas on olnud suuri segadusaegasid , on peetud pikki ja veriseid sõdu , on olnud ühekorraga mitu keisrit ja mitu riiki , Hiina on olnud võõrvallutajate võimu all , aga kunagi pole olnud sellist aega , et Hiinat ja hiina kultuuri poleks olnud olemas , nagu ei ole enam Mesopotaamiat , vanu juudi riike , Muinas-Egiptust , Muinas-Kreekat , Roomat ja Bütsantsi , ning nende kultuuridki on tänaseks välja surnud . 
5	NA	 Tänase Kreeka ja Muinas-Kreeka ( Hellase ) , tänase Egiptuse ja Muinas-Egiptuse vahel haigutab paarituhandeaastane tühjus . 
6	NA	 Itaalias on aetud taga uhkust ning tehtud katseid siduda tänapäeva identiteeti vana Rooma identiteediga , aga sellest pole midagi välja tulnud – mis kokku ei sobi , see ei sobi kokku ka kõige suurema punnitamisega . 
7	NA	 Hiinas pole vaja niisuguseid katseid teha , sest vana ja tänase Hiina vahel ei ole mingit tühjust . 
7	NA	 Pikk , väärikas ja katkestamatu ajalugu on Hiina identiteedi üks tähtsamaid osiseid . 
7	NA	 Oma 4000 aasta jooksul on Hiina olnud maailmas liider umbes 3500 aastat . 
8	NA	 Kuidas me seda teame ? 
9	NA	 Seda , kas keegi on või ei ole maailmas liider , saame öelda alles pikalt distantsilt , alles siis , kui me näeme , et ülejäänud maailm on tõesti tükk aega liikunud sinnapoole , kus see või teine kultuur oli pikalt ees . 
10	NA	 Nõnda võime täna kindlalt öelda , et aastal 1000 e.Kr. liikus kogu ülejäänud maailma arenenum osa selles suunas või oli juba jõudnud sinna , kus Hiina oli 500 aastat varem , seega aastal 1500 e.Kr. 
10	NA	 Täna teame ka , et aastal 1000 m.a.j. liikus maailm selles suunas , kus Hiina oli aastal 500 m.a.j. 
10	NA	 Vaadates tänase pilguga aastat 1500 , tekib meil Hiina liidrikohas juba kahtlusi ; me võime öelda , et Hiina tammus toona nagu paigal ning et Hiina ja Euroopa ei liikunud enam ühel ja samal kursil . 
11	NA	 Euroopa oli tegemas oma otsustavat pööret tänapäevaste ühiskonnasuhete poole , sõjanduse , kaubanduse ja tööstuse kiire arendamise suunas . 
11	NA	 Maailma aeglane areng hakkas lõppema , Euroopa kutsus kõiki võidujooksule , millest Hiina algul eemale jäi . 
12	NA	 Miks ? 
13	NA	 On üldiseks kombeks muud maailma ja Hiinat vastandada . 
13	NA	 See komme on nii Hiina-poolne kui ka muust maailmast lähtuv . 
14	NA	 Sellel , kes on 3500 aastat olnud maailmas liider , on muidugi raske uskuda , et ka mujal võib midagi head ja eeskujuväärset olla . 
14	NA	 Eurooplastele ja euroopa kultuuri pinnal võrsunud muule maailmale on Hiina olnud üsna kauge ja mõneti võõrastav põhjusel , et hiina keel , kultuur ja inimsuhted on olnud mõistetamatud . 
15	NA	 Tänaseks on kõik muutunud . 
15	NA	 Hiina on hakanud eeskuju võtma muust maailmast , seda isegi nii võimsalt , et me võime näha kiiremat amerikaniseerumist kui mujal . 
16	NA	 Hiina kultuuriline eripära on aga osavalt muudetud turismimagnetiks , mis just liidab inimesi , sest kutsub Hiinasse umbes 55 miljonit inimest aastas . 
16	NA	 ( Rohkem välisturiste käib ainult Hispaanias . ) 
17	NA	 Mina jõudsin Hiinas arusaamisele , et hiinlane ei erine oma mõttelaadilt ning suhtumiselt maailma ja iseenda asjadesse millegi poolest eurooplasest , kaasa arvatud eestlasest . 
17	NA	 Hiina vastandamine muule maailmale on ksenofoobne , vahest isegi pisut rassistlik nähtus . 
18	 ETTE AMEERIKAST 	 ETTE AMEERIKAST 
19	NA	 Kes on tänase päeva liidrid ? 
20	NA	 100-protsendiliselt õige vastuse sellele küsimusele võime anda alles aastal 2500 , kuid oletatavasti me ei eksi , kui peame selleks USA-d , Lääne-Euroopat ja Jaapanit . 
21	NA	 Ka Hiina on kõrvalehoidmise ammu lõpetanud ning hakanud liidritele väga kiiresti ja väga võimsalt järele kihutama . 
21	NA	 Kuni 1960. aastateni oli Hiinale eeskujumaaks kahtlemata Venemaa ( toona Nõukogude Liit ) , kuigi Hiina kommunismi erinevus Vene kommunismist oli kaunis suur . 
21	NA	 Pettumus eeskujus oli aga niivõrd suur , et kahe suurriigi vahel peeti Ussuuri jõel lahinguid . 
22	NA	 Vastuvõtul Hiina kultuuriministeeriumis öeldi meile , et aastal 2050 möödub Hiina USA-st rahvusliku koguprodukti poolest ühe elaniku kohta . 
22	NA	 Seda kuulda oli üsna ootamatu . 
23	NA	 Mina olen põlvkonnast , kes mäletab hästi toonase NLKP Keskkomitee esimese sekretäri ja NSV Liidu Ministrite Nõukogu esimehe Nikita Sergejevitš Hruštšovi kampaaniat , milles lubati minna ette USA-st . 
23	NA	 See hooplemine sünnitas hulga vaimukaid anekdoote , mida me üksteisele sosistades suure mõnuga jutustasime . 
23	NA	 Etteruttamine lõppes katastroofiga , millest Venemaa ei ole tänaseni jagu saanud . 
24	NA	 Küsisin täpsustuseks , ehk mõeldakse rahvuslikku koguprodukti üldse . 
24	NA	 Selge see , kui praeguseks on Hiinas umbes 1 miljard 200 miljonit elanikku , USA-s 260 000 miljonit , 50 aasta pärast on Hiinas vahest sama palju ( või vähem ) , USA-s umbes 400 000 miljonit inimest , kusjuures täiskasvanute suhe on umbes 6 : 1 , siis võib ka kuus korda väiksema tööviljakusega saavutada võrdse rahvusliku koguprodukti . 
25	NA	 Sain vastuseks : mõeldakse rahvuslikku koguprodukti ühe elaniku kohta , rahvusliku koguprodukti kogumahult läheb Hiina Ameerikast ette juba 2015. aastal . 
26	NA	 Kõige muu seas tähendab rahvusliku koguprodukti näitaja ühe elaniku kohta ka elustandardit ja elatustaset – lihtsamalt väljendudes peaksid aastal 2050 hiinlased elama materiaalses mõttes jõukamalt kui ameeriklased . 
27	NA	 Alul olin üsna skeptiline . 
27	NA	 Alles seejärel , kui olin kolm nädalat Hiinas ringi reisinud , ei tundunudki mulle see ettevõtmine enam päris võimatuna . 
28	NA	 Terve Hiina on täis ülikõrgeid pilvelõhkujaid , aga veel rohkem on ülikõrgeid tornkraanasid , sest pilvelõhkujate kõrvale ehitatakse uusi pilvelõhkujaid . 
29	NA	 Hiinas võib sõita kiirteedel , mille sarnaseid ei ole ma kusagil mujal maailmas näinud , isegi mitte Saksamaal . 
29	NA	 Ja teid ehitatakse Hiinas kõikjal , nii laiu kiirteid kui ka kitsamaid . 
30	NA	 Hiina siseliinidel lendavad Boeingute ja aerobusside viimased mudelid . 
30	NA	 Ainult Hiina moodsaid kiirronge ei juhtunud oma silmaga nägema , kuid hotellitoas , televiisoriekraanil , võisin imetleda neidki . 
31	NA	 Tänaval kõndiv ja telefoniga rääkiv inimene pole Hiinas küll nii sage nähtus kui meil ja Soomes , aga ikkagi sagedasem kui Ida-Euroopas . 
32	NA	 Majanduse tõus saab alata ainult siis , kui transpordi- ja sidevahendid on korras . 
32	NA	 Ja Hiinas on see kõige kiiremini arenev majandusharu . 
33	NA	 Hiinlased väljaspool Hiina Rahvavabariiki on juba võitnud esimesi positsioone , meenutagem ainult Hongkongi ja Singapuri ülikiiret arengut . 
33	NA	 Hiinlased veavad majandust paljudes Kagu-Aasia riikides , teiste hulgas ka Indoneesias ja Malaisias . 
33	NA	 Ka Taiwani areng on kiire ja eks seegi tõestab hiinlase töökust , oskust kohaneda tänapäeva majanduse , kaubanduse ja rahandusega . 
34	NA	 Hongkong jõudis enne Hiinaga liitumist mööduda oma emamaast Suurbritanniast rahvusliku koguprodukti poolest ühe elaniku kohta . 
34	NA	 Hongkongis on ka täna kõrgem elatustase kui Inglismaal . 
34	NA	 Hongkonglase elukvaliteet on kõrgem kui londonlasel – hongkonglane on rikkam , haritum , saab paremat meditsiiniteenindust kui londonlane , Hongkong on turvalisem Londonist . 
35	NA	 Hiinlased Mandri-Hiinas ei taha enam välis- ja poolvälishiinlastest maha jääda . 
36	NA	 Shanghai on njuujorklikum kui New York , peale selle palju puhtam ja turvalisem . 
36	NA	 Peaaegu kõigi pilvelõhkujate sissekäikude ees seisab kolm kõrget varrast , milles lehvivad lipud – üks Hiina Rahvavabariigi , teine firma ja kolmas kas USA , Jaapani , Lõuna-Korea või mõne muu maa lipp , mis peaks näitama emafirma asukohta . 
36	NA	 Kõige rohkem on USA lippe , mis kõneleb selget keelt , et Hiina ja USA suhted ei saa eriti hulluks minna , käigu propagandakampaaniad kui tahes ilmatu hooga . 
36	NA	 Raha liidab . 
36	NA	 Need kaks üliriiki ei lange teineteise kaenlasse , nagu Stalini ajal N. Liit ja Hiina , ent ei hakka kunagi ka relvi täristama , nagu tegid samad riigid Brežnevi ajal. 
36	NA	 Hiina ameeriklaselt kuulsingi anekdoodi , mis vajab eelteadmist , et Hiina on maailma suurim Boeingu lennukite ostja . 
36	NA	 Kui kahe riigi suhted kipuvad päris sassi minema , helistab Boengu president USA presidendile ja annab käsu leebem olla . 
36	NA	 Keegi ei soovi rahast ilma jääda . 
37	 MIKS MITTE KOHE KÕIGE KÕRGEMAT ? 	 MIKS MITTE KOHE KÕIGE KÕRGEMAT ? 
38	NA	 Mina olen kogu aeg mõelnud , mida mõtleb ja kavatseb inimene , kes ei ehita maailma kõrgeimat hoonet , vaid kümmekond meetrit ja mõned korrused madalama , kes ei pane katusele isegi torni , et tema ehitis küüniks teistest üle . 
38	NA	 Hiinas sain sellele küsimusele enda jaoks vastuse . 
39	NA	 Niisugune mees mõtleb : oot-oot , minu ajad on ees , küll ma varsti ka kõige kõrgema ehitan , aga ma teen seda täpselt õigel ajal. 
40	NA	 Ka Eesti Vabariigi ajutine asjur Hiina Rahvavabariigis , Andrei Birov , kellega kohtusin oma reisi lõpus , ütles , et küllap varsti kerkib Hiinasse ka maailma kõrgeim hoone . 
41	NA	 Aastani 2050 , mil Hiina peaks mööduma USA-st , on jäänud 50 aastat . 
41	NA	 4000-aastase ajaloo juures on see pisike aeg . 
41	NA	 Noorem põlvkond saab näha , kuhu Hiina jõuab . 
42	NA	 Meie Hiina-reis kestis 25. aprillist 14. maini 1999. 
42	NA	 Pekingis oli kevad , Shanghais varasuvi , Lõuna-Hiinas Guilinis lõõskas südasuvine palavus , Kesk-Hiinas Chengdus oli paras soe ilm , mägedes Tiibeti jalamil sadas vahel vihma . 
43	NA	 Ma olin Hiina-reisist unistanud lapsepõlvest peale . 
43	NA	 Mul oli isegi väike Hiina postkaartide ja suveniiride kogu , mille ma olin kokku ostnud Tartu ja Tallinna antikvariaatidest . 
43	NA	 Nüüd nägime koos fotograaf Tõnu Nooritsaga kõike oma silmaga . 
44	NA	 Ja ma ei oskagi öelda , kumb Hiina mulle rohkem meeldis – kas uus Hiina , mida hoogsalt ehitatakse ja mis tekitab suurlinnavaimustuse , või vana Hiina , milles võid imetleda inimpsühholoogia väga sügavat tundmist ning mida vahepeal küll hoogsalt hävitati , nüüd aga turistide ligimeelitamiseks taastatakse . 
45	NA	 Tahan tänada Eesti Vabariigi kultuuriministeeriumi , Hiina Rahvavabariigi Suursaatkonda Eesti Vabariigis ja Hiina Rahvavabariigi kultuuriministeeriumi , kelle kaasabil see sõit teoks sai . 
46	NA	 Püüan nähtut edasi anda vaheldumisi reportaažide ja seletavate peatükkidega . 
46	NA	 Etteruttavalt olgu öeldud veel niipalju , et Hiina ja hiinlased jätsid mulle hoopis teistsuguse mulje , kui olin varem arvanud . 
47	NA	 Olin endale loonud Hiinast mingi eelarvamusliku pildi , aga Hiinas olles pidin tõdema , et paljud minu teadmised olid kas täiesti valed või kuidagi kallutatud , igatahes mitte täpsed . 
48	NA	 Minu printsiibiks on kirjutada ainult sellest , mida ma oma silmaga nägin ja oma kõrvaga kuulsin , tahan pakkuda vahetuid elamusi , unustades kõik selle , mida ma varem teadsin , sest see jõudis minuni läbi tsensuurifiltri . 
48	NA	 Tsenseerijaks olid minu enda eelarvamused , millest ma nüüd tahan lahti saada . 
49	 PEKING . TEEL ÕHUS 	 PEKING . TEEL ÕHUS 
50	NA	 Juba koguneb Vantaa lennujaama 24. värava lähedusse musta peaga ning mandlisilmadega , meist kõrgemate põsesarnadega mehi-naisi . 
50	NA	 Vaatan ja uurin : kas nad on ikka ühesuguse näoga ? 
50	NA	 Kuulan : kas see on tõsi , et nende keeles puudub r-häälik ? 
51	NA	 Vantaas teeb Hiina esindaja Pekingisse lendajate kontrolli . 
51	NA	 Teine selline riik , kes kasutab eelkontrolli , on Iisrael , aga Iisraeli kontroll võõramaa lennujaamades , on märksa tõsisem : inimestel tuleb vastata küsimustele , miks nad sõidavad Iisraeli , kust ja kuidas said viisa , kus kavatsevad Iisraelis peatuda . 
52	NA	 Hiina esindaja Vantaas ei lausu ainukestki sõna , vaatab naeratades passi ja viisat , kontrollib , kas pilt passis ja lennukilemineja nägu on sarnased või mitte . 
53	NA	 Mina sain viisa Hiina Suursaatkonnast Tallinnas , viisa anti tasuta lühikese vestluse järel saatkonna teise sekretäri , konsul Zhang Jianiga . 
54	NA	 Minu sõidu eesmärgiks on kirjutada raamat Hiinast , aga seda ei küsi minult keegi . 
55	NA	 Finnairi MD-11 stardib täpselt . 
56	NA	 Finnairi ajakirjast Blue Wings ( Sinitiivad ) , mida võib võtta lennujaama stendidelt ja lennuki istmetaskutest , loen , et kokku on Finnairil neli MD-11 tüüpi õhuhiiglast , mis lendavad vahemaandumisteta ülipikki marsruute – veavad turiste Kanaari saartele ning teevad regulaarreise Pekingisse , Tokiosse , Bangkokki ja Singapuri . 
57	NA	 Enamik lendajaist on soomlased . 
57	NA	 Tähendab – täna lendab ligi 300 soomlast Pekingisse , võib-olla ka 350. 
57	NA	 Ja enamik neist ei ole turistid . 
58	NA	 Meesterahvast vaadates ütled kohe ära , kas inimene on turist või ärireisija . 
58	NA	 Viimased kannavad ülikonda , sinakat triiksärki ja ilusat lipsu . 
58	NA	 Hiinlased eelistavad sinakale särgile lumivalget , ka lips ei ole neil eriti poosekas ja kirevalt silmatorkav . 
58	NA	 Naise puhul on inimese sõidueesmärki määratleda raskem , ehkki võimalik . 
59	NA	 Kui kaks korda nädalas lendab Pekingisse mitusada soomlast , siis tähendab see tihedaid sidemeid Soome ja Hiina vahel . 
60	NA	 Hiinas elab 1,2 miljardit inimest , Soomes 5 miljonit . 
61	NA	 Pekingis on 13 miljonit elanikku , Helsingis koos satelliitlinnadega Vantaa ja Espoo peaaegu miljon . 
62	NA	 Miks ei peaks nende vahel jätkuma sõitjaid kaheks edasi-tagasi lennuks nädalas , mis tähendab umbes 1600 inimese vedamist ? 
62	NA	 Keegi ei paneks ju lennukit ilmaasjata käima , sest üks selline lend maksab miljoneid . 
63	NA	 Ja kui tühi tohib olla lennuk , et lend end ära tasuks ? 
63	NA	 Muidugi on see ärisaladus , aga kuskilt olen kuulnud , et piisab 50-protsendilisest täitumisest . 
64	NA	 Omal ajal oli küll Moskva ja Havanna vahel lennanud iga päev jumala tühi Tu-114 , hiljem Il-62 , aga nende lennukite eesmärgiks ei olnud arendada riikidevahelisi suhteid . 
65	NA	 Too Tu ja too Il olid propagandalennukid ja lendasid kahe diktatuurimaa vahel . 
65	NA	 Tänapäeval ei tehta nii viletsat propagandat sel lihtsal põhjusel , et see ei mõju . 
65	NA	 Õigemini – mõjub küll , aga vastupidises suunas . 
66	NA	 Ja meie lennukis on ainult üksikuid vabu kohti . 
67	NA	 Millal Eesti ja Hiina suhted nii tihedaks muutuvad , et oleks mõtet lennuk Tallinna ja Pekingi vahel käima panna ? 
67	NA	 Kuuldavasti seda kavatsetakse . 
67	NA	 Igatahes on valitsusvaheline tsiviillennunduslepe alla kirjutatud . 
68	NA	 Kas leidub kompanii , kes sellise riski peale läheb ? 
69	NA	 Teleekraanilt saab kogu aeg informatsiooni – kui kõrgel ja kui kaugel meie lennuk asub , millise kiirusega lendab , kui külm on väljas . 
70	NA	 Näen , kuidas väike lennuk teleekraani kaardil siseneb Laadoga järve ligiduses Venemaa õhuruumi . 
70	NA	 Väljume sealt alles mitme tunni pärast Baikali lähedal . 
71	NA	 See väike lennuk ekraanil on meie suur lennuk tegelikkuses ning ka mina olen tolles väikeses lennukis seal ekraanil , täpselt samuti nagu ma olen suures lennukis , mida too väike lennuk kujutab . 
72	NA	 Lend kestab 7 tundi ja 10 minutit , lennata on 6300 kilomeetrit . 
72	NA	 Muide , tagasilend kestab ligi poolteist tundi kauem , sest tagasi tuleb lennata maakera pöörlemisega samas suunas . 
73	NA	 Venemaa on suur , enam-vähem täpselt kaks korda suurem kui Hiina . 
73	NA	 Kui Soome ja Mongoolia õhuruumis lendu ei oleks , võiks öelda , et lendame pindalalt maailma suurima ja pindalalt maailma suuruse poolest kolmanda riigi õhuruumis . 
74	NA	 Aknast näen Uurali mägesid , päikesetõusu ja suuri Siberi jõgesid . 
74	NA	 Olen seal igal pool olnud , päike muidugi välja arvatud , kuigi just sinna tahaks kangesti minna . 
75	NA	 Olen ka varem tähele pannud , et Finnairil on kõige vanemad stjuardessid maailmas . 
75	NA	 Küllap on see feministliku liikumise võit koostöös ametiühinguga – feministid ütlevad , et naise väljanägemine ei ole kaup tööturul , ja ametiühing ütleb , et kedagi ei või vallandada või teisele tööle suunata tema väljanägemise loomuliku arengu pärast . 
76	NA	 Ja Finnairi stjuardessid teevad oma tööd tõesti hästi . 
76	NA	 Ei peakski ju stjuardesside ülesandeks olema ärgitada lennukis igavlevate meeste fantaasialendu , vaid reisijaid ( nii naisi , mehi kui ka lapsi ) teenindada . 
77	 KINGAD JALAST JA PÜKSISÄÄRED ÜLES ! 	 KINGAD JALAST JA PÜKSISÄÄRED ÜLES ! 
78	NA	 Panen tähele , et hiinlased võtavad lennukis kohe kingad jalast ning käänavad viigipükste sääred üles kuni põlvedeni . 
78	NA	 Mõne mehe põlved on näha , teisel mehel jäävad põlved siiski kaetuks , paljad on ainult sääred . 
79	NA	 Hiljem Hiinas näen seda kolme nädala jooksul kogu aeg – nagu on kuskil väike puhkus , nagu on kuskil väike istumine , nii võtavad hiina mehed kohe kingad jalast ning käänavad püksisääred põlvini . 
80	NA	 Ei ole mingit kahtlust , et see on tark tegu – jalad puhkavad , sääred saavad õhku . 
80	NA	 Minagi võtan jalast oma botased , jään sokkide väele . 
80	NA	 Tõesti on mõnusam . 
81	NA	 Aga püksisääri üles käänata ma esialgu ei söanda – seegi on kultuuribarjäär , olgugi et üsna tähtsusetu . 
82	NA	 Nädala pärast Hiinas käänan üles ka püksisääred . 
82	NA	 Ja meie autojuht noogutab seepeale heakskiitvalt – näe , üks eurooplane on kah hakanud asjadest õigesti aru saama ! 
82	NA	 Enese , eriti enese tervise eest hoolitsemine on hiinlase maailmapildis vahest esikohal . 
83	NA	 Lennukid on seest ja väljast päris ühte moodi , lennaku nad Hiinasse või Ameerikasse . 
84	NA	 Lennuk on viimasel ajal saanudki mu koduks . 
84	NA	 Olen koguni õppinud istudes magama , mida ma varem kuidagi ei suutnud teha . 
85	NA	 Lennukid globaliseerivad inimkonna , teevad seda koos muu tänase atribuutikaga – arvutitega , autodega , pilvelõhkujatega . 
85	NA	 Pole ju võimalik toota rahvuslikku lennukit , rahvuslikku arvutit , rahvuslikku pilvelõhkujat . 
86	NA	 Viimase puhul eksin . 
87	NA	 Hiinas näen rahvuslikke pilvelõhkujaid – pilvelõhkuja katus on pagoodikujuline , katuseääred üles käänatud kõigi hiina traditsioonilise ehituskunsti reeglite järgi . 
87	NA	 Ja öösiti illumineeritakse just pilvelõhkuja hiinapärast katust – see on efektne , see on meeliköitev ! 
87	NA	 Kokku on liidetud Ameerika ja Hiina . 
87	NA	 Ameerika poolt on klaas- ja peegelseinad , Ameerika poolt on tihe neoonreklaam pilvelõhkuja seintel , Hiina poolt katus . 
88	NA	 Hiina rahvuslik lennuk peaks olema siis draakonikujuline , rahvuslik arvuti hiina omapärase arvelaua moodi , mis erineb euroopa arvelaudadest selle poolest , et ühel traadil on kaks rida ketasnuppe – üks paremal ja teine vasakul ning neid ei saa kokku klõpsutada . 
89	NA	 Hiljem näen , et Hiinas on palju lennukompaniisid , kuid mitte ühegi embleemiks ei ole draakon , isegi mitte lastedraakon , see on tuulelohe . 
90	NA	 China Airwaysi lennukite sabasse on aga maalitud fööniks – hiinlaste jaoks on fööniks sama tähtis sümbol kui draakon ja tänapäeval ehk tähtsamgi . 
91	NA	 Märgina on fööniksil eurooplase ja hiinlase jaoks sama tähendus – uuestisünd , kukkumise , põlemise ja hävimise järel uus ja parem elu . 
91	NA	 Ainult et joonistavad hiinlased seda fööniksit eurooplastest erinevalt , nõnda , et mina ei tundnudki sabalinnus ära fööniksit , pidasin seda algul tulikukeks . 
92	NA	 Muidugi ei saa hakata maid jagama , kumb joonistab fööniksit õigemini – kas hiinlane või eurooplane . 
92	NA	 Fööniks on fantaasialind ning hiina ja euroopa fööniksite võrdlemisel saab võrrelda Hiina ja Euroopa fantaasiate erinevust . 
93	NA	 Aga vahest pole kõige õigem see , kui lennukimaaling vihjab pisutki kukkumisvõimalusele ? 
94	 ESIMESED PILGUD HIINALE 	 ESIMESED PILGUD HIINALE 
95	NA	 Lühike öö möödub lennukis kiiresti . 
96	NA	 Igavust aitab peletada kolm söögikorda . 
96	NA	 Kihutame maakera pöörlemisele vastu . 
97	NA	 Kas see niit , mida ma näen mööda mäekülgi looklemas , on tõesti Hiina müür ? 
98	NA	 USA astronaudid on tõdenud , et ainuke inimese ehitatud objekt Maal , mis on palja silmaga Kuult näha , on Hiina müür . 
99	NA	 Mõelda vaid – 5000-kilomeetrine Hiina müür ehitati 200 aastat e.Kr. , vahepeal on Maal toimunud 2200 aastat hoogsat ehitustegevust , aga ikkagi pole valmis saadud millegi niisugusega , mis oleks Kuult paista ! 
100	NA	 See oleks liiga ilus , kui minu tutvus Hiinaga algaks Hiina müüri nägemisega õhust . 
100	NA	 Aga miks ei võiks elu olla ilus ? 
101	NA	 Oma 3-nädalasel reisil tõden , et Hiina on muu maailmaga enam-vähem ühte moodi , on meie maailma loomulik osa oma meeldivate ja kütkestavate eripärasustega . 
102	NA	 Hakkame laskuma . 
103	NA	 Näen rohelisi põlde , näen vilgast tegevust põldudel . 
103	NA	 Olgu põllud suuremad või väiksemad , ikkagi paistavad nad nelinurksed ja korrapärased . 
104	NA	 Mõni mees töötab väikese traktoriga , teine on truuks jäänud härjale . 
105	NA	 Maandume . 
106	NA	 Mõnel maal on tavaks plaksutada hetkel , mil lennuki rattad maad puudutavad ning kui lennuk maandumisrajal pidurdama hakkab . 
106	NA	 Ma ei oskagi öelda , mida see plaksutamine märgib – kas tänu lennuki meeskonnale ja lennukompaniile või enese hirmu ületamist , enesele teadvustamist , et ohtlik aeg on möödas , nüüd sisenetakse rõõmuga ohutusse aega . 
107	NA	 Igatahes on see ilus komme ja lennusõiduga ei kaasne mingit ohtu . 
108	NA	 Statistika ütleb , et kõige ohtlikum on sõita autoga linnas , veidi vähem ohtlik on sõita autoga maanteel , veel vähem laevaga merel , siis laevaga sisevetel , siis rongiga ning alles seejärel ja kõige viimasena lennukiga õhus . 
109	NA	 Meedia ei jõuagi meieni tuua kõiki katastroofe tänavatel ja maanteedel , aga iga pisemgi avarii , isegi avariivõimalus õhus on meedia tähelepanu fookuses . 
110	NA	 See on loonud mulje õhusõidu ohtlikkusest , minagi tean inimesi , kes kardavad lennukiga lennata . 
111	NA	 Muide , Finnair on maailma kõige ohutum lennukompanii ( mitte ühtki õnnetust ja väga vähe avariiohtlikke olukordi ! ) , nagu ka Helsingi–Vantaa on üks maailma mugavamaid ja viisakamaid lennujaamu , mis võidab ühtepuhku vastavaid konkursse . 
112	NA	 Soomlased mõnikord plaksutavad lennuki maandumisel , mõnikord mitte . 
112	NA	 Ma ei olegi aru saanud , millal nad seda teevad ja miks nad mõnikord ei tee . 
113	NA	 Pole lihtsalt alustajat , kes asja ette võtaks ja teistele eeskujuks oleks ? 
114	NA	 Pekingis maandudes ei plaksutatud ja mul oli sellest kahju , sest mina tahtsin plaksutada . 
114	NA	 Ja seda põhjusel , et olin südamest rõõmus , kuna olin jõudnud maale , millest olin lapsepõlvest saadik unistanud . 
115	 TEEL MAAL 	 TEEL MAAL 
116	NA	 Ka lennuväljad ja lennujaamad ei erine palju üksteisest , täpselt samuti nagu lennukid . 
116	NA	 Kõik need on tehtud globaalinimeste poolt teistele globaalinimestele , kes suunduvad sinnapoole , kus inimkond oli enne Paabeli torni ehitamist . 
117	NA	 Ainult nimed katuseäärtel on erinevad , ja mõned lennujaamad on teistest võimsamad . 
118	NA	 Pekingi lennujaam , ingliskeelse nimega Capital on väga võimas , selle taga on 1,2 miljardit Hiina kodanikku ja võrdlemisi tsentraliseeritud riik , mis tähendab seda , et 13-miljonilist pealinna külastab väga palju inimesi . 
119	NA	 Nii sisemaiselt kui ka rahvusvaheliselt käiakse oma asju ajamas ikka Pekingis , ehkki Capital pole ainus rahvusvahelisi liine teenindav lennujaam ei Hiinas ega isegi mitte Pekingis . 
120	NA	 Lennujaama katuseäärel näen põlemas punases neoonkirjas kaht hieroglüüfi ja inglise keeles Beijing . 
120	NA	 Mõnikord kirjutavad hiinlased oma pealinna ladina tähtedesse translitereeritud nime lahku : Bei Jing ; teinekord kokku : Beijing . 
121	NA	 Meie harjumispärane nimekuju Peking on laenatud saksa keele vahendusel : sakslastel olid head kontaktid Shandongi provintsiga , kus linna nime hääldatakse enam-vähem samamoodi , nagu meie oma tähtedega ( häälikute vastetega ) kirjutame . 
121	NA	 Nimekuju Beijing on aga hiina omaladina kuju , mis vastab Pekingist käibele läinud ametlikule hääldusele . 
122	NA	 Laskun lennukitrepist alla , panen alul ühe , seejärel teise jala maha Hiinamaal , lennuvälja betoonplaadil . 
123	NA	 Nüüd olen siis kohal . 
124	NA	 Kas olen kuidagi teistsugune ? 
125	NA	 Parem või halvem ? 
125	NA	 Sisemiselt rikkam ? 
126	NA	 Ei saa aru . 
127	NA	 Igatahes on siin soe ja see on meeldiv vaheldus meie hilise kevade jahedusele . 
128	NA	 Paljud turistid tahavad fikseerida ajaloolise momendi , mil nad on Hiinasse jõudnud – lasevad end enne lennuväljabussi astumist pildistada tulikirja Beijing taustal . 
129	NA	 Minagi tahaksin seda teha , kuid siiski suudan edevuse endas maha suruda . 
130	NA	" Bussist maha astudes ja Pekingi lennujaama sisenedes loen : "" Please feel free to contact our grand staff ! "" "
130	NA	" ( "" Ärge häbenege pöörduda meie suurepärase personali poole ! "" ) . "
130	NA	 See on väga meeldiv julgustus , olgugi et ma pole niisugust varem kuskil kohanud . 
131	NA	 Mida see peaks tähendama ? 
132	NA	 Kas nii algabki kuulus idamaa külalislahkus ja viisakus ? 
133	NA	 Või teavad maa peremehed , et välismaalasel võib Hiina suhtes olla esialgne kohmetus , isegi tõrge , eelarvamustest pärit suurem või väiksem võõristus , ning selle soovitusega püütakse psühholoogiline barjäär ületada ? 
134	NA	 Küllap nii üht kui ka teist , ja positiivne eelhäälestus on loodud , vähemalt niipalju , kui see siltide ja soovitustega on võimalik . 
135	NA	 Passi- ja viisakontroll on meeldivalt lihtsad . 
136	NA	 Kohe , kui ületame lennujaamasisese riigipiiri ja jõuame seejärel sirmi taha , näeme vastu tulnud rahvast . 
136	NA	 Paljud hoiavad käes silte inimeste ja asutuste nimedega . 
136	NA	 Sildid on ladinatähelised , neil on peamiselt Soome turismifirmade nimed . 
137	NA	 Giidid ja reisisaatjad on tulnud oma klientidele vastu . 
137	NA	 Muide , hiljem näen ma soomlastest turismirühmi peaaegu kõigi Hiina vaatamisväärsuste juures , ja see teeb südame soojaks , kuna toob kodu lähemale . 
138	NA	 Meie lennukist koos minuga tulnud hiinlased ei etenda kohtumisel oma ootajatega rõõmsaid ja kirglikke taasnägemisstseene , embamisi ja suudlemisi , mis torkavad silma Lõuna-Euroopas ja ning aladel , mis asuvad Eestist vähem ida pool kui Hiina . 
139	NA	 Hiinlased on vaoshoitud rahvas , emotsionaalsuselt ja temperamendilt üsna sarnased eestlastele . 
140	NA	 Võiks koguni öelda , et oma vastandlikkusest hoolimata õpetavad hiina kultuuri peamised mõjutajad – taoism , konfutsianism ja budism – ühte ja sedasama : kuidas taltsutada oma kirgi ilma stressi ja frustratsioonita , kuidas leida sisemine rahu ja tasakaal . 
140	NA	 Minu meelest on erinev ainult nende õpetuste lähtekoht – taoism jõuab inimeseni sotsiaalses mõttes alt , konfutsianism samas mõttes ülevalt ning budism inimese seest . 
141	NA	 Juba niisuguste õpetuste teke ( budism tekkis küll Indias ) ning nende püsimine ja vajadus paari tuhande aasta jooksul tõestab , et sisemiselt on hiinlased üsna emotsionaalne rahvas . 
141	NA	 Kiretutel inimestel pole selliseid õpetusi tarvis . 
142	 HIINA KORREKTSUS 	 HIINA KORREKTSUS 
143	NA	 Ühelt valgelt sildilt leiame enda nimed . 
144	NA	 Ehtsa hiina korrektsusega ollakse meil vastas . 
145	NA	 Tutvume , vahetame nimekaarte . 
146	NA	 Meid tervitab proua Wang Li Yuan ( Wang Liyuan ) , Hiina Kultuuriministeeriumi välisvahetuse keskuse ametnik . 
147	NA	 Wang Li Yuan jääb kolme nädala jooksul meie saatjaks . 
148	NA	 Wang Li Yuan on Kanadas , Montrealis , õppinud prantsuse keelt ja ta teeb ettepaneku rääkida prantsuse keeles . 
149	NA	 Kahjuks ei oska , kuigi tahaks . 
150	NA	 Aga hiina keeles ? 
151	NA	 Ka hiina keeles ei oska , ehkki kohe väga-väga tahaks . 
152	NA	 Jääme siis inglise keele peale , saame ikkagi teineteisest aru . 
153	NA	 Hiinas on nimekaardid vist kõigil inimestel , kellel neid vähegi tarvis läheb , ning igal Hiinasse sõitjal soovitan võtta oma nimekaarte kaasa hästi palju , kui ei taheta jääda piinlikku olukorda – nimekaarte läheb igal sammul vaja . 
153	NA	 Isegi rikšamees võib pedaalidesõtkumise katki jätta , end näoga sinu poole pöörata ning põuest nimekaardipaki tõmmata . 
154	NA	 Minul oli niisugune juhus Lõuna-Hiinas Guilinis ning loomulikult oli rikšamehel pärast mulle nimekaardi andmist õigus küsida sõidu eest suuremat raha , sest nimekaart tegi temast astme võrra kõrgema teenindaja . 
154	NA	 Olgu öeldud , et tasu oli Euroopa teenuste hindasid arvestades ikkagi tühine – 5 jüaani ( 10 krooni ) pika sõidu eest õhtupimeduses , neoonreklaamide valgel , kuigi enne olime umbmäärases keeles toimunud pika ja mõnusa tingimise järel kokku leppinud kolmele jüaanile . 
155	NA	 Ja milles väljendub korrektsus ? 
156	NA	 Kolme nädala jooksul ei teki meie sõitudes mööda Hiinat ainukestki tõrget – kunagi ei ole nii , et mingi asi ei klapi , et kohal pole inimesi , kes peaksid olema kohal , et hotellides , laevadel , lennukitel , teatris , muuseumides , templites ja mujal pole vabu kohti või ei pääse mingil muul põhjusel sisse , ühesõnaga , kunagi ei juhtu mingit apsakat ega prohmakat , kõik sujub suurepäraselt . 
157	NA	 Ootame oma kompse pagasitransportööri juures . 
158	NA	 Käru eest tuleb maksta 5 jüaani ( mõnikord kirjutatakse eesti keeles ka juan , mis on selge venepärasus ) . 
158	NA	 Rahvapäraselt nimetatakse jüaani ka kuaiks . 
159	NA	 Hiina rahad ei jaotu kaheks ühikuks , näiteks kroonideks ja sentideks , nagu meil , vaid kolmeks , jüaanidest kümme korda odavamad on jiao'd , rahvakeeli maod , sada korda madalama väärtusega fen'id . 
160	NA	 Kuna mõlemad suuremad rahatähed on paberist , siis tekitab see esialgu segadust . 
160	NA	 Te lihtsalt näete , et ühtesid kupüüre teilt võetakse vastu , teisi mitte , ning esialgu ei saa te aru , miks teised ei kõlba , kuigi nii ühtedel kui ka teistel on peal araabia numbrid – need teised ongi jiao'd , jüaani kümnendikud . 
160	NA	 Muide , ka kõige pisemaid rahamärke , 1-fen'ilisi on paberist , aga neid liigub nii kasinalt , et nende numismaatiline väärtus on tunduvalt suurem ostujõust – viimast tegelikult ei olegi . 
160	NA	 Mul õnnestub pangas Saksa marku Hiina rahaks vahetades saada uhiuus 1-jiao'ne . 
161	NA	 Metallraha on vähe ja seda kasutatakse peamiselt õnnerahana tiikidesse ( tiigisaartele ) , basseinidesse , kaljuniššidele ja kaljupragudesse , samuti Buddha kujudele viskamiseks . 
161	NA	 Just viskamiseks ja mitte niisama asetamiseks ! 
162	NA	 Niisugused õnneviskamised on Hiinas populaarsed : väga paljudes kloostrites , iluaedades ja mujalgi võib näha suuri metallrahahunnikuid , kuhu kogu aeg loobitakse raha juurde . 
163	NA	 Kirjanduse järgi tean , et nii on Hiinas raha loobitud aastatuhandeid – võib-olla see ongi teinud selle rahva õnnelikuks ? 
164	NA	 Metallraha puudumise tõttu kerkivad keisrite mausoleumides ja Buddha varvaste vahel ka paberrahahunnikud , mis vahest ei too täielikku õnne , kuna neid ei saa visata – õnneotsijal jääb rituaal täitma ja emotsioonid täielikult välja elamata . 
165	NA	 Hiinas on üsna levinud veel teinegi õnne sepistamise viis – paberraha põletamine – , aga sellest teeme juttu edaspidi . 
166	NA	 Välisvaluutat saab Hiina rahaks vahetada ainult hotellides ja pankades , Hiina Panga ametlikes vahetuspunktides . 
166	NA	 100 dollari eest saab 880–890 jüaani , 100 Saksa marga eest 435–440 jüaani . 
167	NA	 Rahavahetuspunkte on vähe , aga veelgi vähem on valuutaspekulante , kuigi esimeste kasinus peaks teiste arvu suurendama . 
167	NA	 Aga nii see pole ning see annab tunnistust korrast ja distsipliinist . 
168	NA	 Postkommunistlik üleminekuaeg sünnitab mõlemaid tohutul hulgal , veidikese aja möödudes kaovad aga spekulandid hoopis olematuks ( neist saavad legaalsed ärimehed ) ja rahavahetuspunkte jääb üha vähemaks ja vähemaks , sest kodumaine valuuta tugevneb ning oma inimesed ei rutta jalamaid oma raha välisvaluutaks vahetama , seda teevad ainult turistid . 
168	NA	 Näiteks Tšehhis on üllatavalt palju rahavahetuspunkte ja vahetusspekulante – nende üleminekuaeg kestab juba kahtlaselt kaua . 
168	NA	 Rumeenias ja Slovakkias on neid väga vähe , samuti endisel Ida-Saksamaal . 
168	NA	 Rumeenias ja Slovakkias pole majanduslikus mõttes veel postkommunistlikku aega peaaegu jõutudki , endisel Ida-Saksamaal on see aeg vuhinaga läbitud . 
169	NA	 Kus paikneb sellel skaalal Hiina ? 
169	NA	 Selle pean oma reisi lõpuks välja selgitama . 
170	NA	 Siin saab hotellides vahetada peamiselt USA dollareid , Jaapani jeene ja Hongkongi dollareid , mis on ainult pisut-pisut kallimad Hiina jüaanidest . 
170	NA	 Pankades ja suuremates hotellides kõlbavad vahetamiseks kõik tähtsamad valuutad , ka Soome margad ja Rootsi kroonid , kahjuks mitte Eesti kroonid . 
170	NA	 Vähemlevinud rahatähti võetakse vastu väikese torina ja pahameelega . 
171	NA	 Kursid erinevad vahetuskohtades minimaalselt , nõnda et pole mõtet soodsamat võimalust otsida , ainult päris keskpangas võib saada oma raha eest mõned jüaanid rohkem kui muudes rahavahetuspunktides . 
172	NA	 Kõik see annab tunnistust stabiilsest ja ohjatud finantssüsteemist , mis on aga tõusva majanduse aluseks . 
173	NA	 Esimesi eravahetajaid näen alles reisi viimasel kolmandikul Chengdus , Edela-Hiina 10-miljonilises hiidlinnas . 
173	NA	 Seal on neid küllaltki palju , sagivad hotellide ja pankade ees ning on kohe päris tüütud ja hakkajad , kisuvad sind varrukast , kisavad change ! change ! , teevad kätega selgeks , et tahavad USA dollareid vahetada – nemad muud valuutat ei tunnista . 
174	NA	 Sõnad change ja dollar häälduvad nende huultel nõnda , et esialgu on neist päris raske aru saada . 
174	NA	 Hiinlaste inglise keel on lisaks kõigele muule mõjutatud ka veel pidžininglišist , hiina-inglise segakeelest , kus inglise sõnu hääldatakse hiinapäraselt . 
175	NA	 Paljud eravahetajad on invaliidid . 
176	NA	 Kas kaastunde äratamiseks , või on invaliididele pisut rohkem lubatud kui teistele inimestele ? 
177	NA	 Kursi tipivad eravahetajad taskukalkulaatori ekraanile . 
178	NA	 Tunnen huvi , kui palju erineb ametlik kurss tänavakursist – see on ju võimalus teha tähelepanekuid riigi majanduse kohta . 
179	NA	 Eravahetaja pakub 10 dollari eest 20 jüaani ! 
180	NA	 Tänaval võid esialgse pakkumisega saada rohkem kui neli korda vähem ! 
180	NA	 Meil oli omal ajal vastupidi – tänaval maksti tunduvalt kõrgema kursi järgi kui riigipangas või selle filiaalides . 
181	NA	 Aga Hiinas küsitakse kauba eest alati kaks-kolm korda kõrgemat hinda ( rahavahetuse puhul siis vastupidi , madalamat kurssi ) , kui pärast kauplemist kokku lepitakse . 
181	NA	 Nõnda ei tehta ainult Hiinas , vaid ka mujal Aasias , samuti Aafrikas . 
182	NA	 Hinnad on nähtaval ainult suurtes kauplustes ja kaubamajades , see muudab aga ostja valvsaks , kui ta peaks oma ostu sooritama näiteks turul , tänaval või pisemas poes . 
182	NA	 Muide , ka siis , kui hinnalipik on kauba küljes või kauba ees letil , võib hinda kõvasti alla kaubelda , mis tähendab seda , et hind ei olnud õige . 
183	NA	 Meie võime nimetada niisugust kavalust petmiseks või petmiskavatsuseks , Idamaade traditsioone me ei muuda . 
183	NA	 Tegemist oleks nagu personaalse ja liikuva hinnaga , mis määratakse igale ostjale eraldi . 
184	NA	 Hinda ei määra niivõrd kauba , kuivõrd ostja kvaliteet . 
184	NA	 Kui ostja tõestab oma oskust kaubelda , tõestab austust kohalike tavade vastu , siis hinnatakse kaup kauplemise jooksul mitu korda ümber – idamaalase meelest on kõik hinnad , mis ta ütleb , antud ajamomendil õiged , sest müüja teeb järjest uuemaid otsuseid ostja kvaliteedi kohta . 
185	NA	 Kui ostja osutub väga heaks , siis on müüja nõus kahjumiga kauplema , kusjuures kahjumiks peab ta seda osa kasumist , mis tal hinna langemise tõttu saamata jäi . 
186	NA	 Kaupleja tahab lisaks elatiseteenimisele saada ka suhtlemisrõõmu , mida pakub isegi sõnatu tingimine . 
187	NA	 Pika ja hasartse tingimise järel oleks tänaval 10 dollari eest mõne jüaani ehk rohkemgi saanud kui ametlikes valuutavahetuspunktides , kuid ma ei hakanud vahetama . 
188	NA	 Esiteks pole mul mingit tahtmist sattuda vastuollu külalislahke maa seadustega , teiseks olin ma tähele pannud , et kõik müüjad kontrollivad vastu valgust piinliku hoolikusega suuri rahatähti – 100- ja 50-jüaaniseid . 
188	NA	 Tihti kutsutakse appi isegi sõbranna kõrvalletist , et too ütleks oma otsuse , kas tasub kupüüri vastu võtta või mitte . 
189	NA	 Niisugune tegevus annab tunnistust võltsrahatähtede liikumisest ning kui sa ei oska ehtsat rahatähte võltsitust eristada , siis ära tänaval parem raha vaheta . 
190	 MÖÖDA KIIRTEED PILVELÕHKUJATE JA JALGRATASTE VAHELE 	 MÖÖDA KIIRTEED PILVELÕHKUJATE JA JALGRATASTE VAHELE 
191	NA	 Lennujaama katuseaknast langevad hämarusse kevadpäikese kiired . 
191	NA	 Eestis olid ilmad külmad ja kõledad , siin aga paistab hele päike . 
192	NA	 Saame kätte oma pakid – praegu on neid kaks , kui tagasi hakkame lendama , siis juba neli . 
193	NA	 Hiinas tehakse paganama ilusaid ja peibutavaid suveniire , mida kohe ei raatsi jätta ostmata . 
194	NA	 Kui võtan oma koti pagasitransportöörilt , tunnen alkoholilõhna . 
195	NA	 Tohoh ! 
195	NA	 Ma ei ole aastaid pitsigi viina võtnud , nüüd jätan vastuvõtjatele vist küll kentsaka mulje . 
196	NA	 Hotellis selgub , et kingituseks mõeldud viinapudelil on õhurõhu muutumisel kork läbi laskma hakanud – olgu see etteheiteks Eesti viinatootjatele , eriti neile , kes viina pudelisse villivad ning pudelile kehva korgi peale panevad . 
197	NA	 Kingituste tegemine on Hiinas üsna obligatoorne , tunduvalt levinum ja vajalikum kui meil . 
197	NA	 4000 aasta vanuses kultuuris on välja settinud olulisemad suhtlemismoodused . 
198	NA	 Kingituste tegemine on sinu sõnum , õigemini dialoog ( sest loomulikult tehakse kingitusi vastastikku ) , kus külaline ja võõrustaja avaldavad teineteisele lugupidamist – kingituse kaudu selgub sinu lugupidamise ning sinu isiksuse sisu ja suurus . 
198	NA	 Kui tahad endast jätta halba muljet – siis ära tee kingitusi või kingi midagi hästi odavat ja halba , nõnda et kingituse ootajat valdab pettumus . 
199	NA	 Autojuht tõstab pakid mikrobussi , sõidame parkimisplatsilt ära . 
200	NA	 Parkimisplatsilt väljasõidu eest tuleb maksta . 
200	NA	 Tasuta parkimist Hiinas ei paistnud olevatki , ehk ainult kuskil äärelinnas või maakohas . 
201	NA	 Hiinas tuleb enam-vähem kõige eest väheke maksta , päris tasuta teenuseid ei olegi . 
202	NA	 Kiirteele sõitminegi maksab , aga nii on see peaaegu kõikjal . 
203	NA	 Kiirtee ise on aga niisugune , missugust ma ei ole varem näinud : neli rida kummalgi pool haljastatud keskvööndit , muudkui kihuta viaduktidel ja sildadel . 
204	NA	 Erinevus Saksamaa ja Rootsi kiirteedest ei ole niivõrd kvaliteedis , kuivõrd teematerjalis . 
204	NA	 Hiina teed on valdavalt betoonplaatidest , nagu kolmekümnendatel ka Saksamaal , mujal maailmas on asfaltteed . 
204	NA	 Ju sõltub see kohalikust toormaterjalist . 
205	NA	 Hiljem tuleb mul sõita ka mägiteedel . 
205	NA	 Needki on betoonplaatidest , olgu nad kõrgemates kohtades kui tahes kitsad ja kurvilised . 
205	NA	 Alles päris suurtes kõrgustes ning päris kaugetes külades muutuvad betoonteed kruusateedeks , aga nendel sõitmist oli meil üsna vähe . 
206	NA	 Hiina maanteedel sõitmist häirib ainult üks asi , mida aga ei saa kuidagi pahaks panna . 
206	NA	 Nimelt käib peaaegu igal pool tee-ehitus – teid kas laiendatakse , õgvendatakse , remonditakse või ehitatakse neile sildu ja viadukte . 
206	NA	 Ehitajaid on alati näha väga palju , neid on terve teeveer täis , mõnikord kannavad nad kive kanderaamiga , teinekord on moodustatud rivi , kivi liigub käest kätte . 
207	NA	 Hiina peab oma 1,2 miljardile kodanikule tööd leidma , peab valvama sellegi eest , et mehhanismid inimestelt tööd ära ei võtaks . 
207	NA	 Ja kindlasti on inimesi palgata odavam kui kallist tehnikat osta . 
208	NA	 Täna valmistab tee-ehitus pisut ebamugavust , homme on selle eest jälle etem . 
209	NA	 Pekingi lennuvälja esmaklassiline tee on aga valmis , siin ei ole enam midagi ehitada või remontida . 
210	NA	 Erilist rõõmu sisendavad õites puud kiirtee ääres ja terenduv mäeahelik kuskil kaugemal . 
210	NA	 Lapsepõlve pildiraamatust pärit pildil , mis siiani loob mu meeles Hiina-visiooni , ongi õitsevad puud mäejalamil – tähendab olen kohal , olen Hiinas ! 
211	NA	 Mis puud need on ? 
211	NA	 Kas kirsid ? 
211	NA	 Või õunapuud ? 
211	NA	 Või mingi erisugune hiina viljapuu ? 
212	NA	 Ma ei tea kumbagi , ei seda , mis puud olid lapsepõlve juturaamatus , ega seda , mis kasvavad teeääres rivis . 
213	NA	 Teadmatus samastab esimese teiseks . 
213	NA	 Ja miks nad ei võikski olla üks ja seesama ? 
214	NA	 Pilvelõhkujaid on näha juba enne kiirtee lõppu , nad otsekui asendaksid silmapiirilt kadunud mägesid . 
215	NA	 Algab 13-miljoniline hiidlinn , ehkki ametlik linnapiir on siit kaugel selja taga . 
216	NA	 Euroopas ja Ameerikas on suurlinnad paisunud oma piiridest ammu välja , mitmeteistmiljonilise linna ametlikul territooriumil elab vaid paar miljonit inimest , sest riigisiseseid administratiivpiire on päris võimatu muuta . 
217	NA	 Hiinas on vastupidi – suurlinnade ümbrus , ka agraarsed piirkonnad ümber linna , on allutatud linnavalitsusele , see oleks justkui linna taga- ja reservmaa , mis on nähtud ette linna laienemiseks . 
218	NA	 Maa kuulub riigile , seda ei saa ei osta ega müüa , riik võib küll anda maa kellelegi kasutada üsna pikaks ajaks , kuid administratiivpiiride üle jääb alati otsustama riik ise . 
219	NA	 Niisugune süsteem on ühelt poolt halb ja teiselt poolt hea – halb siis , kui otsuseid tehakse kergekäeliselt , tihti ja valesti ; hea siis , kui piirkonna administratiivse kuulumise otsuseid tehakse väga harva ja need otsused on alati õiged . 
220	NA	 Need , mida ma algava linna veeres näen , on korterpilvelõhkujad , mitte bürood . 
220	NA	 Püüan lugeda korruseid – kogu aeg läheb lugemine sassi . 
220	NA	 Saan umbes 35 korrust või isegi natuke rohkem . 
221	NA	 Niisuguseid korterpilvelõhkujaid olen näinud veel Ladina-Ameerikas ja Kairos , Euroopas ja Põhja-Ameerikas on kõrghooned tavaliselt hotellideks või büroodeks , ehkki büroohoonete ülakorrustel võib olla ka kortereid . 
222	NA	 Kiirtee lõpeb , pilvelõhkujate järel algab ühe- ja kahekorruseline Peking . 
222	NA	 Sukeldume jalgratturite parve . 
223	NA	 Kummalgi pool laia tänavat on jalgrattateed , mis on meie keskmise sõidutee laiused . 
223	NA	 Südapäeval on seal natuke rohkem ruumi , aga hommikustel ja õhtustel tipptundidel sõidavad jalgratturid ja rikšajuhid seal ühtse müürina tihedalt koos – küünarnukk küünarnukis kinni . 
224	 KODUNE TELEFONINUMBER 	 KODUNE TELEFONINUMBER 
225	NA	 Keskpäevaks tõmbub pilviseks , Pekingis juhtub seda harva . 
226	NA	" "" Teie , Põhjamaa poegade auks , "" ütleb Wang Li Yuan . "
227	NA	" "" Et päike meid kohe esimesel päeval uimaseks ei kõrvetaks , "" ütlen mina . "
228	NA	 Ilm mängib hiina kultuuris ja igapäevases elus märksa suuremat rolli kui Eestis . 
228	NA	 Eestlane , eriti tuim linnaeestlane , tavaliselt ei märkagi , kas sajab vihma või paistab päike , vaid pusib , nina maas , oma asjade kallal . 
228	NA	 Hiinas on aga kõik ilmasse puutuv olulise tähtsusega , isegi TV-päevauudised kulutavad ilmateatele märksa pikemat aega , kui seda tehakse meil , Euroopas või Venemaal . 
229	NA	 Peatume ühe büroohoone ees , Wang Li Yuan läheb asju ajama . 
230	NA	 Järsku märkan , et büroohoone fassaadil on hieroglüüfreklaam telefoninumbriga , mis on väga sarnane minu koduse numbriga – neli esimest ja kaks viimast numbrit langevad kokku , erinevus on veel selles , et mul kodus on 7-kohaline , siin seinal aga 8-kohaline number . 
231	NA	 Edaspidi näen , et Pekingi kesklinnas on palju 646-ga algavaid numbreid , muuseas ka Eesti saatkonna number , ka ajutise asjuri Andrei Birovi number . 
232	NA	 See tundub mulle samasuguse imelise kokkusattumusena nagu kohata siin võõral maal tuttavat inimest . 
232	NA	 Muide , ka niisugune uskumatult ebatõenäoline asi juhtub Pekingis , kus teadaolevalt elab 4 eestlast , kellest kahte ma tunnen . 
233	NA	 Sõidame edasi , autojuht loovib osavalt jalgratturite meres , tuututab kogu aeg signaali . 
234	NA	 Tuututajaid on siin sama palju kui Gruusias , vaata et veel rohkemgi . 
234	NA	 Iga mehe üksik tuut mattub üldisesse pasundamisse , kärast kostavad välja vaid rikšameeste hõiked ja heledad kellatilistamised . 
235	NA	 Meie peatuskohaks saab kolmetärniline Asia Jinjiang Hotel Beijing , mis asub esimese ja teise ringtee vahel , seega kesklinna ääre peal . 
236	NA	 Meie hotelli ees kasvavad palmid , ümbruses on palju pilvelõhkujaid , meie oma 25 korrusega oleme koguni üks ümbruskonna madalamaid maju . 
237	NA	 Pekingi linnasüdant piirab kolm ringteed , mis tegelikult on neljakandilised ja kindlasti pole see juhus – neljakandiliselt on müüridki ümber ajalooliselt tähtsate hoonekomplekside nagu Keelatud linn , Taevatempel jne. 
238	NA	 Esimese ringtee südames asub Tiananmeni väljak , Parlamendihoone , esimees Mao memoriaal , keisripaleede kompleks , mida kutsutakse Keelatud Linnaks , ning Zhonghai , Beihai , Nanhai , Xihai , Qianhai ja Houhai järv ning Beihai tempel ja Beihai park Behai järve kaldal . 
239	NA	 Järvistut kasutas omal ajal keiser Keelatud Linnast Suvepaleesse jõudmiseks , sest pikk kandetoolis õõtsumine tüütas ära , kuid minu teada on nüüdseks Peking ainus linn maailmas , mille südamesse on jäetud nõnda palju vett – Hiinas osatakse loodus- ja tehiskeskkonda siduda , seda on mitu tuhat aastat osatud ning tehakse ka tänapäeva suurlinnades väga kenasti . 
240	NA	 Esimesel ja teisel ringteel ning nende vahel asuvad tähtsad valitsushooned , kõik kolm ringteed on palistatud pilvelõhkujatega , mis on kas hotellid , pangad või välisfirmade peakorterid . 
241	NA	 Ühekorruselist Pekingit võib aga näha igal pool , kuigi seda agaralt lammutatakse . 
241	NA	 Juba Tiananmeni väljakust vaid kümmekond meetrit eemal algavad kvartalid kitsaste ja käänuliste tänavatega ning pisikeste majalobudikega , mis on tihedalt üksteises kinni . 
242	NA	 Tundub , et ühekorruseline Peking on jagatud kaheks – see osa , mis lammutatakse , ja teine , mis on juba renoveeritud või mida kavatsetakse renoveerida . 
242	NA	 Näiteks meie hotelli ümbruses lammutati agaralt , kuid südalinnas seda eriti ei tehtud . 
243	NA	 Kui me pärast tiiru ümber Hiinat tagasi jõudsime , oli kvartal , milles ma oma esimese Hiina-päeva hilisõhtul jalutasin , juba kadunud , vaid buldooserid ja ekskavaatorid seisid lagedal väljal pilvelõhkujate vahel tummade tunnistajatena , mõned inimesed otsisid hunnikuks kokkulükatud lammutusprahist mingeid asju . 
244	NA	 Samas seisis alusel hiigelplakat tulevase pilvelõhkuja pildiga : ah-aa , siis niisugune ehitatakse siia . 
245	NA	 Mind ei häirinud Pekingis ühekorruselised kvartalid , pigem 5–9-korruselised nn. vabaplaneeringu järgi ehitatud hruštšovkad , mida on pikkade kilomeetrite kaupa ning mis on väga sarnased Moskva elurajoonidele – neis uidates jääbki mulje , nagu eksleksid sa Moskvas . 
246	NA	 Arhitektuuris kajastub alati poliitika – need kvartalid ehitati ajal , mil Peking Moskvast tõde ja õigust otsis . 
247	NA	 Ühekorruselistes linnarajoonides hulkudes võib näha ehedat elu , saada kentsakaid elamusi , kuna paljud uksed on lahti nii varajastel hommikutundidel , kui inimesed magavad , kui ka päeval ja õhtul , kui inimesed askeldavad õuedes või neile kuuluvates kööktubades . 
248	NA	 Viskan pilgu sisse , kuigi pole eriti ilus rikkuda teiste inimeste privaatsust . 
248	NA	 Näen , kuidas mees ja naine magavad selili puuvoodis pliidi kõrval , mehel suu lahti . 
248	NA	 Kogu inimeste varandus – riided , tööriistad , isegi jalgrattad – on seintele riputatud , sest mujal pole ruumi . 
248	NA	 Lisaks võrdlemisi laiale puuvoodile on kööktoas pliidi kõrval vaid väike laud , ainukese pisikese akna all . 
249	NA	 Lähen edasi . 
250	NA	 Näen , kuidas neiu hoolega peseb ümaras silmapesuvannis oma pikki juukseid , pärast kallab seebivahuse vee kitsale tänavale . 
251	NA	 Huvitav on prügivedu . 
252	NA	 Spetsveoauto niisugustes kvartalites sõitma ei mahu , küll aga spetsrikšad . 
252	NA	 Nii toovad prügirikšad prahi laiema tänava äärde , ootavad , mil prügiauto kohale jõuab . 
252	NA	 Näen ootamas paarikümmend rikšameest oma prügiga . 
253	NA	 Oo , seda sagimist ja õpetamist , kui lõpuks prügiauto kohale jõuab ! 
254	NA	 Prügiauto ise on tavaline , endise N. Liidu ZIL-i baasil ehitatud veoauto prügiveoseadmete ja konteineritega . 
255	NA	 Rikšamehel pole kerge kallata rasket rikšakonteinerit prügiauto sisemusse , suurele võlltransportöörile . 
256	NA	 Paistab , et tegemist on ka hierarhiaga – automehed on ikka tähtsamad kui rikšamehed , nemad ja mõned hakkajamad mehed publiku hulgast kamandavad väiksemaid ametivendi . 
257	NA	 Olen hulkunud ka Ladina-Ameerika vaestekvartalites . 
258	NA	 Seal on majad tehtud kas telliskividest või papist ja taarakastidest , kuid igatahes pole neil uksi ja aknaid , kuigi on vastavad avaused seintes . 
258	NA	 Tubades on obligatoorselt kolm eset – mingi madrats põrandal , televiisor , mida kogu rohkearvuline pere jälgib , ning täieliku ootamatusena ventilaator või koguni klimaator , mis külma teeb . 
259	NA	 Pekingis elatakse sellistes linnajagudes jõukamalt , ehkki ventilaatorit ei näinud ma kuskil , ventilaatori asemel oli hoopis korralik pliit . 
260	NA	 Korterpilvelõhkujate ja ühekorruselise Pekingi vahel on kaks suurt erinevust . 
260	NA	 Esiteks loomulikult vahe elatustasemes – korter pilvelõhkujas on üsna kallis ning nõuab inimeselt soliidset sissetulekut . 
260	NA	 Pekingis ja Shanghais on inimese keskmine palk umbes 300 dollarit kuus , Hiinas keskmiselt vaid 50 dollarit kuus . 
260	NA	 Korterpilvelõhkujas elamiseks peaks teenima umbes 400–500 dollarit kuus . 
261	NA	 Veelgi suurem on erinevus sotsiaalpsühholoogias – ühekorruselises Pekingis möödub elu kõigi , nii naabrite kui ka juhuslike möödajalutajate , silme all , sotsiaalne kontroll märkab väiksemaidki pisiasju inimese elus . 
261	NA	 Korterpilvelõhkujate elanikud aga tõmbuvad oma karpidesse . 
262	NA	 Hruštšovkade rajoonides võib näha , kuidas inimesed tulevad õhtuti majade ette ja taha ( aga mitte hoovidesse , sest hoove ei ole – nagu meilgi vabaplaneeringuga linnaosades ) narti , doominot ja kaarte mängima või niisama istuma . 
263	NA	 Põhjusi on kaks – esiteks tehakse seda vanast harjumusest , meenutades elustiili ühekorruselistes linnarajoonides , teiseks sel põhjusel , et hruštšovkades on palju ühiskortereid , nõnda et korteris on kitsas , tänaval aga saab vabalt hingata . 
264	NA	 Korterpilvelõhkujates enam ühiskortereid ei ole ja sealt on ka üsna pikk maa alla õue tulla – maja kõrgus lõikab läbi sidemed naabritega . 
265	NA	 Renoveeritud ühe-kahekorruseline Peking on aga tõesti ilus ning väga hiinapärane . 
265	NA	 Või täpsemini : just selline , mida minusugune eurooplane kogu varasema informatsiooni ja eelarvamuste põhjal hiinapärasuseks peab . 
266	NA	 Kõikjal , nii Pekingis kui ka mujal , näeb tänavapoolne elamine välja päris ühtemoodi . 
267	NA	 Kui maja on ühekorruseline , siis on tänava pool ilmtingimata mingi pood , söögikoht või töökoda , hoovi pool ühetoaline kööktuba elamiseks . 
267	NA	 Tänavapoolne sein üldse puudub , mõnikord on olemas sirm või kardin , mida saab ette tõmmata , tavaliselt ei ole sedagi . 
267	NA	 Hoovi pool on sein siiski olemas , aga uks hoovi on alati lahti , nõnda et võib visata pilgu kööktuppa . 
267	NA	 Ka siis , kui sa oled tänavapoolses äriruumis , on üsna tihti näha , mis kööktoas tehakse . 
268	NA	 Tänavapoolsetest töökodadest on kõige levinumad jalgratta- ja rikšaparandus , rehvide vulkaniseerimine , õmblus- ja puutöökojad , suveniiride sepistamine või päris sepikojad , mitmesugused laod , kus hoitakse kaupa kottides ja tünnides . 
269	NA	 Kogu töötegemine on tänavale näha , see on ühteaegu reklaamiks kui ka sotsialiseerumiseks . 
269	NA	 Ka mõlemal naabril , samuti töökojal teisel pool kitsast tänavat pole esiseina , nõnda tekib ühise pere tunne , seda enam , et ruumide jaotus elu- ja tööruumideks pole üldsegi range . 
269	NA	 Tööruumides elatakse , vaadatakse televiisorit , aetakse naabritega juttu , mängitakse mitmesuguseid mänge ja istutakse niisama , kui parajasti ei juhtu kliente olema . 
270	NA	 Mulle tundub , et just ühise pere tunne on siiani läbinud kogu hiina ühiskonda . 
270	NA	 Kas see tunne on loonud vastava arhitektuurse lahenduse , kus kogu inimeste elu on kõigile näha , või vastupidi – arhitektuurne lahendus on õpetanud inimesi elama teiste silmade all , sellele ei oska ma vastata , aga tulevikus on vastus ootamas – näis , millist elustiili hakkavad viljelema inimesed , kes juba kaks-kolm põlvkonda elavad omaette korterites , kus pereelu jääb ühiskonna eest varjule . 
271	NA	 Kui maja on kahekorruseline , on eluruumid ettevõtte peal , ja neid on rohkem kui üks kööktuba . 
271	NA	 Ometi ei lahuta korrus maast kõrgemal elamine perekonda naabrusest , sest enamus elu möödub perekonnal ikkagi allkorrusel või tänaval . 
272	NA	 Hiinas ei ole elu ja töö nii teravalt lahutatud nagu meil – Ameerika professoril ei ole kodus isegi raamatuid , sest miks peaks ta tegema tööd kodus ? 
273	NA	 Hiinas käib töötegemine ja elamine ikka koos , nagu see on olnud meilgi aastasadu – siis , kui me elasime oma rehielamutes maal . 
274	NA	 Vaba aega meie mõttes ei olegi – see veedetakse oma töökojas naabrite silme all , ka süüakse töökoja ees kõigi nähes . 
274	NA	 Kui tänav on laiem ja kõnniteega , siis süüakse kogu perega kõnniteele asetatud laua taga , kui tänav on väga kitsas , siis süüakse töökoja lahtisel uksel . 
275	NA	 Elutoas käiakse ainult magamas . 
276	NA	 Enamik selliseid töökodasid , söögikohti ja ladusid on lahti terve ööpäev . 
276	NA	 Sa võid alati sisse astuda , istuda laua taha ning tavaliselt pole sul hüüda või kellukest helistada vajagi , kohe tuleb und silmist pühkides tagantpoolt lahkelt naeratades peremees või perenaine ning on valmis . 
276	NA	 Öösel ja varajastel hommikutundidel on see naerataja küll natuke unerähmane , aga seda parem meel on tal kliendi tuleku üle . 
277	NA	 Muide , ka Euroopas hakkab taas levima elu kõigi silme all – Amsterdamis nagu mujalgi Hollandis armastatakse õhtust süüa möödujate nähes , majade ette asetatud laudadelt , ka seal jäädakse pärast sööki laua taha pikemaks ajaks vestlema . 
278	NA	 Prantslased elavad õhtutunnid maja all olevates kohvikutes ja restoranides . 
279	NA	 Kas see tähendab pööret individualismilt kollektivismile , argset katset suunduda tagasi aastatuhandeid vanale elustiilile ? 
280	NA	 Juba sissesõidul Pekingisse näen oma hotelli lähedal rikšasid kõnniteel ja samasse asfaldile laotatud linasid , nende peal kaupu . 
281	NA	 Kui olen end hotelli sisse möllinud ja hetke vaba aega saanud , tulen seda turgu vaatama – ja seda turgu enam ei olegi . 
282	NA	 Möödub mõni päev , enne kui mõistan , et turud on liikuvad nii ajas kui ka ruumis . 
282	NA	 Hommikul müüakse hommikukaupu , peamiselt toiduaineid , enamasti puuvilju ja rohelist , keskpäeval on samas kohas meie mõistes täika , õhtul on jälle õhtukaupade aeg , pakutakse kõike , mida õhtusöögiks vaja läheb . 
283	NA	 Eriti suurejooneline on Pekingi südalinn – klaaspilvelõhkuja fassaad peegeldab naaberpilvelõhkujat , tulireklaam katab seinu maast katuseni . 
284	NA	 Kust tuleb raha , et ehitada nii kalleid hooneid ? 
285	NA	 Vastus on lihtne – välisinvestoritelt . 
285	NA	 Need on põhiliselt välishiinlased . 
286	NA	 Suured ja moodsad kaubamajad suurlinnade südames on uhked , kuid võrdlemisi inimtühjad , kuna hinnad on kõrged . 
286	NA	 Ilmselt napib veel sissetuleku poolest kesk- ja kõrgklassi kuuluvaid ostjaid . 
287	NA	 Pekingis leian ühe niisuguse efektse 8-korruselise klaasiluduse ülakorruselt ootamatult massaažisalongi , mida ma ei ole näinud kuskil mujal maailmas . 
288	NA	 Kohe , kui ilmun eskalaatoril nähtavale , kutsuvad mind ennast turgutama paarteist neidu , igaüks oma massaažilaua taga – parajasti ei ole ainukestki klienti . 
289	NA	 Oh , millist kaunist lõdvestust ja pakatavat tervist pakub maailm , kui oleks vaid raha , millega seda osta ! 
290	NA	 Lugeja kahemõtteliste assotsiatsioonide vältimiseks olgu öeldud , et selles massaažis ei ole midagi seksuaalset . 
290	NA	 Salong asub selleks liiga soliidses kohas ja massaažilauad on kõigile nähtaval . 
291	NA	 Hoolimata kolmest ringteest ja linnasisestest paljude viaduktidega kiirteedest on Pekingis tipptundidel suured ummikud , autod liiguvad teokiirusega , märksa kiiremini jõuavad edasi jalgratturid ja rikšad . 
292	NA	 Kõik juhid tuututavad oma signaale , kuigi teatavasti oleks rammimisest niisugusel juhul rohkem kasu . 
292	NA	 Ju tuututatakse iseendale , tõestatamaks , et ei olda kehvem mees kui kõik teised ummikus seisvate autode juhid . 
293	NA	 Ühetasapinnalised ristmikud on kõik valgusfooridega , ometi juhib ristmiku keskel liiklust sauaga reguleerija , kes tihti kannab hapnikumaski . 
293	NA	 Kõnni- ja jalgrattateede ristumiskohtades laia sõiduteega on punase käisesidemega reguleerijal mõnikord abiks valjuhäälditega abimehed , kes jala- ja rattameeste vooge kinni hoiavad , lastes neil edasi minna ja ristteed ületada ainult siis , kui reguleerija seda lubab . 
294	NA	 Valjuhääldi või ka lihtsalt koonusekujuline torbikhäälekõvendaja on Hiina igapäevaelus päris tavaline riistapuu , sellega ajavad asju mitmed korraldajad – ekskursioonijuhid , valvurid , inimvoogude juhtijad vaatamisväärsuste juures . 
295	NA	 Hiinas võib peamiselt parkides näha keelusilti , millist ma polnud näinud mitte kuskil mujal maailmas – punases ringis on valjuhääldi , millele on punane kaldkriips peale tõmmatud . 
296	 HOTELLIS 	 HOTELLIS 
297	NA	 Hotelli ees avab autoukse uksepoiss , pakikandjad haaravad kompsud ning panevad need kärule . 
297	NA	 Ei tule kõne allagi , et sa ise peaksid uksi avama või oma pakke kandma . 
297	NA	 See oleks üsna kummaline käitumine , mida siinkandis hästi ei mõistetaks . 
298	NA	 Kõik hiina hotelliteenijad on uhkelt , isegi väga uhkelt riides – nende vormirõivastus sarnanevat viimaste keisrite aegse armeevormiga . 
299	NA	 Pakikandjateks on pikka kasvu ilusad noormehed . 
299	NA	 Nad ootavad kannatlikult seni , kuni paberiasjandus retseptsioonis on lõppenud ning kuniks sind on hotelli tšekitud , nii saavad nad teada sinu toanumbri ning on su toa ukse ees enne , kui ise sinna jõuad . 
300	NA	 Iialgi ei tule pakikandjad oma käruga sinuga ühte lifti . 
300	NA	 Seda isegi väiksemates hotellides , kus on ainult üks lift . 
300	NA	 Sel juhul pakikandja ootab ning sõidab üles pärast sind . 
301	NA	 Kui pakikandja on sinu toas kompsud riiulile pannud , jääb ta hetkeks ootele . 
301	NA	 Kui sa selja pöörad ja hakkad midagi tegema , lahkub ta kohe vaikselt toast . 
301	NA	 Kui aga talle anda 1-2 jüaani ( 2–4 krooni ) , siis paneb ta peopesad rinna ees kokku ning tänab kummardades . 
301	NA	 Ka tema silmades peegeldub siiras tänu ja rõõm . 
302	NA	 Peatusime kokku seitsmes hotellis , kõigi nende teenindustase oli võrdlemisi kõrge , kuigi perifeerias mõnevõrra madalam . 
303	NA	 Hiina hotelliteenindaja teeb oma tööd nõnda , et teda näha poleks . 
303	NA	 Ta ei tule kunagi tuppa , kui külastaja seal on , vahel harva märkate teda koridoris , aga siis tõmbub ta kohe varju – kaob vähemalt samba taha , kui ei saa kõrvalkoridori minna . 
304	NA	 Alati , kui sa oma tuppa tagasi jõuad , on tuba koristatud , sest vähemalt mõne lina , vaiba või käteräti oled jõudnud ikka kortsu ajada . 
305	NA	 Sussid , hambaharjad , seebid ja šampoonid , isegi vannimüts ning hotelli hiina- ja ingliskeelse nime ja embleemiga pastakas on pandud uued isegi siis , kui neid pole kasutatud , vaid veidike nihutatud või teise kohta tõstetud . 
306	NA	 Tihti on kirjutuslauale pandud värske ajaleht , perifeerias toodi hiinakeelne , millest oli mõnus pilte vaadata , Pekingis ja Shangais ingliskeelne China Daily . 
307	NA	" Hoiatus "" Don't disturb ! "" "
307	NA	" ( "" Mitte häirida ! "" ) , mille võib Hiinaski nagu igal pool mujal maailmas oma toa uksele riputada või seal tulikirjas põlema panna , muutub siin mõttetuks – kui sa oled toas , ei tule keegi sinu rahu rikkuma , kui sind aga ei ole ja sa oled sildi oma uksele unustanud , on tuba ikkagi korda tehtud . "
308	NA	 Mujal maailmas on aga niisugusel juhul tuba koristamata jäetud . 
308	NA	 Ja ma ei olegi aru saanud , kas koristajad kasutavad unustamist ettekäändena vähem tööd teha või on neil ette nähtud tuba segi jätta . 
309	NA	 Muide , niisuguseid ametimehi nagu koristajad ei ole enam ammu . 
309	NA	 On cleaning lady ja cleaning master . 
309	NA	 Kõlab nõnda uhkelt , et kellelgi ei peaks olema midagi selle vastu , et seda tööd teha . 
309	NA	 Ainult et kuidas neid termineid eesti keelde tõlkida ? 
309	NA	 Kas proua puhastaja ja härra puhastaja või puhastusproua ja puhastushärra ? 
310	NA	 Tunnistan üles patu – hakkasin hotellide firmapastakaid koguma , Tallinna tagasi jõudnud , lugesin üle . 
311	NA	 Häbi , häbi ! 
311	NA	 Neid oli paarkümmend . 
311	NA	 Aga kui mõnus on neid kinkida ! 
312	NA	 Kui hotellide koha pealt midagi ette heita , siis seda , et vahel heliseb öösel su laual telefon , mõnikord isegi paar korda . 
312	NA	 See , kes ja miks sulle helistab , jääbki selgusetuks , sest ingliskeelse küsimuse peale kuuled hiinakeelset imestust . 
313	NA	 Usutavasti on siiski tegemist mõne sinusuguse kliendiga , kes lihtsalt on oma toas valinud numbri valesti , sest helistamine on hotellides üsna keerukas – eri kaugusega kõnedeks tuleb ette võtta eri koode ja see võib asja segamini ajada . 
314	NA	 Pekingis ja Shanghais oli näha CCN-i , ka venekeelset RTV-d , Guilinis inglis- ja saksakeelset DW TV-d ( Deutsche Welle – Saksa Laine ) , mujal olid kõik Hiina kanalid , üks neist annab vahel ingliskeelseid uudiseid . 
314	NA	 CCTV-l ( Hiina Kesktelevisioon ) on kaheksa kanalit ! 
315	NA	 Väga palju näidatakse sporti ja hiina klassikalist kunsti – kontserte , oopereid , rahvuslikke mänge ja spordialasid . 
315	NA	 Mängufilmide süžeed põhinevad peamiselt Hiina ajalool , neis on väga palju taplemisi , ja mehiselt tapeldakse kõigi hiina klassikaliste võitluskunstide võtete järgi . 
315	NA	 Tundub siiski , et taplemistest rohkem on nendes filmides armastust , mis on alati seostatud kauni looduse ja ilusa ilmaga . 
316	NA	 Ka Hiinas on parimale vaatamisajale jõudnud Ladina-Ameerika seebikad , sest inimesed on kõikjal ühesugused . 
317	NA	 Päevauudiste eesotsas on ja võtavad palju aega intervjuud juhtivate valitsustegelastega , nende kohtumised teiste riikide esindajatega ja nende muud tegemised . 
318	NA	 Esimestel päevadel olid Jugoslaavia-uudised võrdlemisi tagasihoidlikult päris viimasel kohal ja vahel ei näidatud neid üldse , tundub , et neist ka ei räägitud mitte sõnagi – oleksin ju aru saanud , kui diktorid oleksid lausunud sõnu Jugoslaavia , Kosovo . 
319	NA	 Hiinal on endal liiga palju tegemist , Euroopa jaoks ei jätku tähelepanu . 
319	NA	 Mulle jäi mulje , et Hiina ei taha rikkuda oma häid suhteid USA-ga konflikti pärast kuskil kaugel Euroopas , ehkki Hiina toetas kogu aeg Belgradi valitsust , aga tegi seda märksa mõõdukamalt , märksa tagasihoidlikumalt kui Venemaa . 
319	NA	 On ju mõlemal suurriigil separatistlikke piirkondi , seetõttu on Jugoslaavia keskvalitsuse toetamine loogiline . 
320	NA	 Pärast Hiina Belgradi-saatkonna õnnetut pommitamist USA juhitud NATO poolt oli aga televisioonis juttu ainult sellest ja ei millestki muust . 
320	NA	 Tund aega kestvas uudistesaates räägiti pommitamisest 50 kuni 55 minutit ning seda saadet korrati 4-5 korda päevas . 
320	NA	 Näidati protestimeeleavaldusi USA saatkonna ees Pekingis ning mujal USA konsulaatide ja peakonsulaatide ees . 
320	NA	 Ja viimaseid on Hiinas hästi palju ! 
320	NA	 Koosolekutel sõjaväeosades teatasid sõdurid ja ohvitserid , et nad on valmis kätte maksma . 
320	NA	 Hästi palju intervjueeriti koosolekutest ja miitingutest osavõtjaid . 
321	NA	 Nägin ise pealt raevukat protestimeeleavaldust Chengdus , kus põletati maha USA peakonsulaadi residents . 
321	NA	 Mina põletamist ei näinud , nägin vaid vihaselt marssivaid kolonne . 
321	NA	 Välisriigi kodanikuna oleksin pidanud eemale hoidma , ent uudishimu tõukas sündmusi jälgima . 
321	NA	 Hiina oli nördinud , aga meelepahaks oli rituaal ! 
321	NA	 Meil Eestis on kasinalt riituslikke protseduure , 5000-aastases riigis aga võtab peaaegu iga tegu tseremoniaalse värvingu , kõutsidki teevad emakassi pärast kiskudes rohkem teatrit . 
321	NA	 Pole õige see , nagu oleks eurooplasel või ameeriklasel olnud ohtlik Hiina linnade tänavatel jalutada . 
321	NA	 Kinnitan : Hiina on absoluutselt turvaline maa , turvalised on nii pilvelõhkujate kui ka ühekorruseliste majade rajoonid oma kitsaste tänavatega ning seda ka ajal , mil üle kogu maa käivad Ameerika-vastased massidemonstratsioonid . 
321	NA	 Minu kõrval kõnniteel seisis rühm heledapäiseid skandinaavlasi , meil ei tulnud pähegi , et me peaksime midagi kartma , pilgust rohkemat tähelepanu ei pööranud meile ei sõiduteel marssivad ega kõnniteel sagivad hiinlased . 
322	NA	 Kui ma kolme nädala pärast tiiruga Pekingisse tagasi jõuan , võtab mind vastu Andrei Birov , Eesti Vabariigi asjur Hiina Rahvavabariigis , ning temalt kuulen põhjust , miks USA-vastased demonstratsioonid olid nõnda ägedad ja rahvarohked . 
322	NA	 Ükski hiinlane ei uskuvat , et USA pommitas saatkonda kogemata . 
323	NA	 Tõepoolest olid ameeriklaste argumendid nigelad – võimatu on ju uskuda , et Luure Keskagentuur ei teadnud , kus asub Belgradis Hiina saatkond . 
323	NA	 Käib ju suur osa luuretegemist saatkondade kaudu ja saatkondade vastu , ka vastuluurete peamiseks huviobjektiks on saatkonnad . 
324	NA	 Tegemist oli kindlasti USA viimase aja ühe kõige suurema veaga . 
324	NA	 Ajal , mil ohvrite tuhk toodi kodumaale , nuttis vist terve Hiina . 
325	NA	 Meie Pekingi hotellis on õhtuti vestibüülis klassika ja džässiklassika klaverikontserdid , pianistide nimede ees on palju tiitleid ja konkursivõite . 
325	NA	 Igatahes ei ole nad teise järgu mehed ja naised , arvatavasti Hiina tipud . 
326	NA	 Akustika on hea , kuulama koguneb alati soliidne publik . 
327	NA	 Hommikusöögi hind on nagu igal pool hotellides majutushinna sees , lõuna- ja õhtusöögi eest käib maksmine allkirjaga . 
328	NA	 Tellid ja sööd , kui palju soovid , lõpus toob kelner arve , millele kirjutad oma toanumbri ja allkirja , arve dublikaat jääb sulle . 
328	NA	 Kui hotellist lahkud , siis näed , et söögiarved on üldarvesse juba liidetud , aga enne maksmist näidatakse kõiki sinu allkirjaga kviitungeid ja sa võid veenduda , et sohki pole tehtud . 
329	NA	 Samamoodi makstakse muude teenuste eest – kui lased oma rõivad pesta ja triikida , kui kasutad soome sauna , kui proovid hiina massaaži . 
330	NA	 Ma ei ole kunagi Euroopa hotellides ( rääkimata Venemaast ) näinud , et teenindajad teeksid oma tööd rõõmuga , isegi uhkusega , silmis heameel . 
330	NA	 Aga Hiinas on see nõnda igal pool . 
331	NA	 Hiina hotelliteenindaja tahaks nagu haihtuda olematusesse või vähemalt anonüümsusesse , kindlasti ei suru ta ennast peale , mida Euroopas tihti juhtub . 
331	NA	 Isegi Rootsis , rääkimata näiteks Türgist , võid sa mõnikord tunda , nagu oleks hotellis peremeheks sinu teenindaja . 
332	NA	 Hiina hotellides ei juhtu seda kunagi , kuid näiteks rikšameeste ja taksojuhtide kohta see ei käi – nemad on suured jutumehed , isegi siis , kui ainult hiina keelt oskavad . 
333	NA	 Kui jutt juba teeninduse peale läks , olgu öeldud seegi , et väga mugav on sõita taksoga . 
333	NA	 Autod on küll väikesed ( peamiselt Shanghai Volkswagenid ) , aga see-eest odavad ; juht on eraldi kabiinis nagu Londoni taksodeski , aga juhikabiin on juhil endal plekist ja pleksiklaasist kokku klopsitud . 
333	NA	 Kilomeeter Pekingis ja teistes linnades maksab 1.20 kuni 1.60 jüaani ( 2.40– 3.20 krooni ) , taksomeeter lüüakse käima , kohe tiksub ette miinimumtariif 10 jüaani , aga järgmine arv tuleb ette alles siis , kui 10 jüaani eest on sõidetud . 
333	NA	 Ja see on pikk maa . 
333	NA	 Shanghais maksab kilomeeter 10 jüaani , Hongkongis kuuldavasti sama palju . 
334	NA	 Kuidas on löödud majja kord taksonduses ? 
334	NA	 Kindlasti ei ole Hiina taksojuhid teistsuguse iseloomu ja huvidega kui nende ametikaaslased meil ja mujal Ida-Euroopas . 
335	NA	 Tundub , et kõigepealt on olemas tahe luua kord ja distsipliin nii linnamajanduses kui ka kogu ühiskonnas ning seejärel võimuinstrument , mis seda tahet ellu viib . 
335	NA	 Ja kui tarvis , siis küllaltki rangete abinõudega . 
335	NA	 Igatahes ei laiuta Hiinas keegi käsi , et näete , ei saa nende taksojuhtidega hakkama , nagu seda juhtub meil . 
336	NA	 Väga mõnus on sõita velorikšaga , ainult siis mitte , kui sinu vedajaks on naine . 
336	NA	 Võib-olla väljendub selles minu meesšovinism , kuid mul on üsna ebamugav lasta end naisel sõidutada . 
336	NA	 Kogu aeg on tunne , et tegelikult peaks nagu olema vastupidi – mina pedaale sõtkuma ning tema taga istuma . 
337	NA	 Naisrikšajuhi saan ma juhuslikult . 
338	NA	 Lõuna-Hiinas , Guilinis , on turu ääres rikšad kobaras koos , nende juhid kükitavad veidi eemal ja ajavad juttu . 
338	NA	 Mina jään seisma ühe rikša juurde , mis minu meelest on järjekorras esimene , kuigi ma ei tea , kumb ots on järjekorra algus ja kumb lõpp . 
338	NA	 Suur on mu üllatus , kui minu juurde tuleb naine ja küsib , kuhu ma soovin . 
339	NA	 Tahan hoopis ära minna või teise sõiduki valida , aga see kindlasti solvaks teda . 
340	NA	" "" Hotel Hobo , "" ütlen lootuses , et ta võib-olla ei tea , kus see asub . "
340	NA	 Aga loomulikult on see rumal lootus . 
341	NA	 Rikšajuhiga peab ise hinnas kokkuleppele jõudma , aga madalamaks kui poole peale saab tingida harva . 
342	NA	 Ma tean , et ma pean hinna enne sõitu teada saama , sest kui teenus on kasutatud , kui asi on pöördumatu , nõnda et mul pole enam võimalust loobuda , siis öeldakse väga kõrge hind , mida naljalt alla ei lasta . 
343	NA	 Aga kuidas tingida naisega , kes sinult silmanähtavalt liiga kõrget hinda küsib – kirjutab endale pastaka südamikuga peopesale arvu 50 , mis tähendab pooltsada jüaani . 
344	NA	 Nõnda võid oma hinge lõhestada – sa oled temaga valmis sõitma , sest surud endas maha meesšovinistliku naisekaitsmisinstinkti , aga sa ei hakka temaga kauplema , kuna pead teda meesšovinistlikult ja daamikultuslikult madonnaks , kellega ei kaubelda . 
345	NA	 Tema aga kasutab sinu nõutust ning küsib tasu , mida makstes võid sa ainult lolliks jääda – ka küsija silmis . 
346	NA	" Näitan käega , et ma pole selle hinnaga nõus , ütlen veel "" No , no ! "" , aga istun rikšasse . "
347	NA	 Sõit läheb läbi öise , valgusküllase linna . 
347	NA	 Tuleb läbida ka mõned väga pimedad tänavad . 
348	NA	 Hotelli ees ulatan naisele 10-jüaanilise , ise mõtlen , et olen väga väiklane . 
348	NA	 Aga naine tänab mind suure kummardusega , mis viib mind mõttele , et võib-olla maksin veel liiga palju . 
349	NA	 Hindadega on üldse Hiinas asjad küllaltki keerukad . 
349	NA	 Alati võite te maha kaubelda , ja pikapeale muutub see üsna tüütuks . 
349	NA	 Kindlasti ei tohi aga arutleda nõnda – müüja kavatses teid petta , ütles enne mitu korda kõrgema hinna . 
350	NA	 Hiina korrektsus väljendub selles , et maksmisel annab müüja raha täpselt tagasi , olenemata sellest , kui suure rahatähe sa müüjale ulatad ning kui palju sa oled enne hinda odavamaks kaubelnud . 
351	NA	 Araabia-maailmas , endise N. Liidu Kaukasuses ja Kesk-Aasias on teisiti . 
351	NA	 Seal on suured rahatähed nuhtluseks , sest ükski müüja ei taha sulle raha tagasi anda . 
352	NA	 Mõnikord on hinnakõikumised tõesti suured . 
352	NA	 Kauni suveniiri – punasest puust Buddha-komplekti viisakas karbis – võib osta lennuvälja tax free poest 120 jüaani eest , tänavalt aga 10 eest . 
353	NA	 Käsitsi kootud siidvaiba ( 1,5 m korda 1 m ) võib kaubamajast osta 3000 jüaani eest , tänaval küsitakse minult samasuguse eest 150 jüaani – tingin maha 75 peale . 
354	NA	 Masin teeks niisuguse vaiba valmis paarikümne sekundiga , inimesel läheb aega paar kuud . 
355	NA	 Isegi spetsialistil on raskusi eristada masina ja inimese tööd vaiba mustripoolse külje järgi . 
355	NA	 Oskaja ja teadja saab aru , millega on tegemist siis , kui vaatab tagantpoolt , kuidas on punutud vaiba niitide sõlmed . 
355	NA	 Minul pole ka tahapoole vaatamisest kasu . 
356	NA	 Masinavaip kuluvat pisut luitunuks umbes aastaga , käsitsi kootud vaip pidavat vastu sadakond aastat . 
356	NA	 Mida ma peaksin tegema , et teada saada , kas mind peteti või mitte , kas mul on ehtne või masinal kootud vaip ? 
357	NA	 Ma peaksin selle esikusse maha panema ning päevast päeva seda tallama , siis saaksin ma vahest kaheteist kuu pärast vastuse teada . 
358	NA	 Aga ma ei raatsi vaipa esikupõrandale panna . 
358	NA	 Või ei taha ma teada tõde ? 
359	 TIANANMENI VÄLJAK 	 TIANANMENI VÄLJAK 
360	NA	 Kõik Pekingi tutvustamised algavad Tiananmenist , mis on aastasadu olnud Hiina südameks , alates ajast , mil keisririigi pealinn toodi Pekingisse . 
361	NA	 Enne seda vaheldus pealinna asukoht õige tihti . 
361	NA	 Pekingi tegid 1279. aastal Yanjingi nime all pealinnaks mongoli vallutajad , kes on Hiinas tuntud Yuani dünastia nime all . 
361	NA	 Nüüdseks on Peking ( tõlkes Põhjapealinn ) mõningate väikeste vaheaegadega ( Mingi dünastia algus , Jaapani okupatsiooniaeg ja sellele järgnenud Guomindangi valitsusaeg ) olnud pealinnaks ligi 600 aastat – veidi kauem on olnud vaid Luoyang ja Xi'an . 
362	NA	 Nagu kogu Hiina , nii on ka Peking elanud üle paremaid ja halvemaid aegu . 
363	NA	 Nagu Euroopas , nõnda pole Hiinaski olnud varem ühtset identiteeti , riigi praegusel territooriumil on asunud varem palju väikesi riike ja riigikesi , kes on omavahel pidevalt sõdu pidanud . 
363	NA	 Sõdade pidamine aga tähendab pealinnade vaheldumist , sest kaotaja kaotab oma pealinna , võitja aga kuulutab oma pealinna ka võidetud ala pealinnaks või ehitab võidujoovastuses hoopis uue pealinna . 
364	NA	 Pekingi nimi oli algul Ji , tõlkes karuohakas , pikk ja peenike umbrohi purpurste õitega . 
364	NA	 Ja need õied säravad tänagi Tiananmenil täies ilus , ehkki linna nimi on ammu muutunud . 
365	NA	 Ji oli provintsilinn . 
365	NA	 Pärast viimase keisri kukutamist puhkesid Hiinas segadused ja Ji'st sai Peking . 
365	NA	 Linn oli küll mitme armee peakorteriks , kuid päris pealinna mõõtu välja ei andnud , sest Hiinas puudus ühtne , tsentraliseeritud poliitikaelu . 
366	NA	 Jaanuaris 1949 lahkus Guomindangi garnison Pekingist vabatahtlikult läbirääkimiste tulemusel ning 1. oktoobril 1949 kuulutati Tiananmeni väljaku väravatornist välja Hiina Rahvavabariik , ja alles siis kinnistus lõplikult Pekingi kui pealinna staatus ka uusimal ajal , seda enam , et uue valitsuse peaülesandeks oli ära hoida Hiina lagunemine paljudeks väikesteks riigikesteks , mida Hiina ajaloos on olnud tunduvalt kauem kui ühtset Hiinat oma praegusel territooriumil . 
367	NA	 Kui Taiwan välja arvata , siis tuldi ülesandega toime , aga loomulikult tähendas see eelkõige tsentraliseerimist , karmi tsentraliseerimist . 
368	NA	 Tiananmeni nimi tõlkes on väga hiinalik – see on Taevane Rahu . 
368	NA	 Tõepoolest otsivad kõik Hiinat valitsenud ideoloogiad rahu ja korda , nii taevast kui maist , olgugi et just maist rahu on olnud raske saavutada . 
368	NA	 Ja maistele vaevadele vastukaaluks on kõigi harmooniaseaduste järgi taevane rahu . 
369	NA	 Eelpool ei kõrvutanud ma juhuslikult Hiina ja Euroopa ajalugu . 
369	NA	 Euroopa on oma eesmärgiks seadnud liitumise , ühtse identiteedi kasvu . 
369	NA	 Hiina on ammu liitunud , Hiinat ei liitnud niivõrd sõjad kui hieroglüüfid . 
369	NA	 Sisesõjad on püüdnud lõhkuda Hiinat , hieroglüüfidel on tulnud pärast sõdu kõik kokku liita . 
370	NA	 Hiinat saab vabalt võrrelda sellise Euroopaga , kus prantslased , hispaanlased , sakslased , itaallased , inglased ja kõik teised indoeuroopa keelkonna rahvad elaksid ühes riigis . 
371	NA	 Kujutage ette , et Karl Suure Frangi riik ei oleks lagunenud ! 
371	NA	 Siis ei oleks vaja olnud Pan-Euroopa liikumist , Euroopa Liitu ega Euroopa Nõukogu , oleks olnud vaja vaid ühte pealinna , kust oleks kogu aeg aetud tsentraliseerimispoliitikat . 
372	NA	 Hiina keele murded olid tollal üksteisele vahest võõramadki kui toonased indoeuroopa keeled , Hiinas räägitakse praegugi raskesti mõistetavaid murdeid . 
373	NA	 Euroopa viis lahku , Euroopa muutis eri riikideks hääldusel põhinev kiri . 
373	NA	 Oleks Karl Suur taibanud ladina keelele kui riigikeelele hieroglüüfid juurde mõelda , oleks Euroopa võib-olla kokku jäänud , sest näiteks Hiinat on keskvalitus periooditi suutnud koos hoida , hoolimata kõikidest sisesõdadest ja üksikute vürstide ja vürstikeste eraldumispüüetest . 
374	NA	 Muuseas , veel praegugi pole maha maetud mõtet teha hieroglüüfidest ülemaailmne , kõikidele inimestele mõistetav esperanto . 
374	NA	 Inimesed räägiksid eri keeli , inimesed ei saaks omavahel lävida suitsi vesteldes , kuid võiksid istuda kohvikulaua taga ja suhelda kirja teel , pikad ja keerulised jutud kirjutades maha pidada . 
375	NA	 Ajaloos ei saa kunagi küsida , mis on hea ja mis on halb . 
375	NA	 Me võime ainult tõdeda , et hiinlased elavad praegu ühtses riigis . 
376	NA	 Me ei tea , kas eurooplastele on meeldinud elada eri riikides või mitte ( vist küll ) , kuid me näeme , et Euroopas on liitumistendentsid võitmas eraldumispüüet ning Euroopa liigub täna suunas , kuhu Hiina on jõudnud . 
377	NA	 Kui ühe riigi ühtsus põhineb hieroglüüfidel , kas see on siis nõrk või tugev ühtsus ? 
378	NA	 Ka sellele küsimusele ei saa vastata , kuid Hiinas pole kunagi hieroglüüfe peetud väga kindlateks liitjateks ning on alati aetud tugevat tsentraliseerimispoliitikat . 
379	NA	 Tiananmeni väljak on ühtse Hiina Rahvavabariigi sümboliks kõigi oma valudega . 
379	NA	 Nii suureks nagu praegu tegid väljaku kommunistid pärast võimuhaaramist 1949. aastal , lammutades suure osa kuulsast diplomaatide linnajaost . 
380	NA	 Euroopas ja Ameerikas vaadatakse kurbi , väga kurbi sündmusi Tiananmenil 4. juunil 1989 kui demokraatiavastaseid , kui tegevust millegi uue ja hea ehitamise takistamiseks . 
380	NA	 Hiinas on seda mõistetud teistmoodi . 
380	NA	 Kommunistlikud võimurid on selles näinud samme riigi kooshoidmiseks , kui tegevust millegi vana ja halva taastamise , riigi osadeks lammutamise takistamiseks . 
381	NA	 Ajalugu on juba niisugune , et me ei saa mitte kunagi teada , mis oleks juhtunud , kui tankid poleks üle sõitnud tuhatkonnast dissidendist , peamiselt tudengist . 
381	NA	 Hiina ametlik propaganda väidab , et valida oli kas kaose või stabiilsuse tee . 
382	NA	 Kaost näeme Venemaal , stabiilsust Hiinas . 
382	NA	 Muide , nendeski SRÜ riikides , kus on tegemist autoritaarse juhtimisega , valitseb suhteline stabiilsus , samuti Põhja-Koreas . 
383	NA	 Protsessid , mis on hakanud toimuma N. Liidu ja nn. sotsialismileeri lagunemise järel , sunnivad esitama saatanliku küsimuse : kas Lääne demokraatia on ikka universaalne valitsemisvorm , mis sobib kõikidele kultuuridele ja kõikidele kliimavöönditele ? 
384	NA	 Klassikaline demokraatia on ainult paarsada aastat vana , see tähendab , liiga noor selleks , et saaksime sellele küsimusele vastata . 
385	NA	 Toonased dissidendid Tiananmenil püstitasid väljakule Madam Liberty , New Yorgi Vabadussamba koopia . 
386	NA	 Praegu võib väljakult leida grafitit , kus USA nimi on kirjutatud nõnda , et keskmine S on haakristikujuline . 
387	NA	 Kas tõesti tähendab see märk Hiinas sama mida meilgi ? 
388	NA	 Näe , ühel õnnetul protestijal ongi haakristi otsad murtud vasakule ( mitte paremale , nagu natsidel ) , kuid need mõlemad kujud on iidne budistlik eluringluse märk , mis oli kasutusel kaks ja pool tuhat aastat enne natse ning mille sisu ja sõnum on Hiinas positiivne . 
389	NA	 Lühend NATO aga dešifreeritakse grafitil kui New American Terrorist Organisation . 
390	NA	 Hiina riiki on ühtsena hoitud konfutsianismi abil , mida viimasel poolel sajandil on nimetatud taktikalistel kaalutlustel kommunismiks . 
391	NA	 Ametlikult valitseb Hiinat praegugi 58 miljoni liikmega Hiina Kommunistlik Partei , ametlikult on praegugi Hiina sihiks sotsialismi ehitamine . 
391	NA	 Keegi ei tea , millised peaksid olema sotsialism ja kommunism tegelikkuses , nagu keegi ei oska adekvaatselt kirjeldada ei taevariiki ega paradiisi . 
392	NA	 Aga sellist sotsialismi , mida me nägime omaaegses N. Liidus , Hiinas küll ei ehitata , samuti mitte sellist sotsialismi , mida näeme praegu Rootsis . 
392	NA	 Küllap on sotsialismil sama palju vorme kui kapitalismil ning parimad sotsialismi vormid kattuvad kapitalismi parimate vormidega . 
393	NA	 58-miljoniline võimupartei peaks tagama riigi stabiilsuse isegi suurte muutuste ajal majanduses ja ühiskonnas . 
393	NA	 See seletab ka , miks püütakse maha suruda Falungongi budistlikku koolkonda , milles olevat üle kuuekümne miljoni liikme . 
394	NA	 Just stabiilsus toob Hiinasse praegu meeletul hulgal väliskapitali , millest 80 protsenti tuleb välishiinlastelt . 
395	NA	 Maailma pankades on hoiul sadu ja sadu miljardeid dollareid vaba raha , mis lihtsalt otsib endale paigutuskohta , kus oleks võimalik intressidest suuremat raha teenida . 
395	NA	 Raha paigutatakse ainult riikidesse , kus ei esine ei poliitilisi ega sotsiaalseid vapustusi . 
395	NA	 Venemaa ei saa talle lubatud laene kätte , Hiinal ei ole suurte laenude saamisega raskusi , kuigi Venemaad ei juhi kommunistlik partei ja Hiinat juhib . 
396	NA	 Tänu väliskapitali suurele sissejooksule on Hiina majandus viimasel poolteistkümnel aastal arenenud kiiresti . 
396	NA	 Hiinas loodetakse majanduse riikliku juhtimisega vältida Jaapani ja Lõuna-Korea majandust tabanud katastroofe . 
397	NA	 Me võime lõpmatuseni vaielda , kas see on võimalik või ei ole , tõde ei selgu niikuinii mitte kunagi . 
397	NA	 Me võime väita , et Lõuna-Korea majandust tabas hoop just riigi sekkumise tõttu majandusse ning me võime vastupidiseks näiteks tuua , et USA tuli oma kõigi aegade suurimast kriisist aastatel 1929–1933 välja just tänu sellele , et riik hakkas agaralt majandust juhtima . 
397	NA	 Aga sama hästi võime me öelda , et USA oleks kiiremini toibunud , kui riik poleks otsustavalt sekkunud , nagu me võime ka öelda , et Lõuna-Korea poleks siis , kui riik oleks algusest saadik majanduse juhtimisega tegelenud , raskustesse sattunudki . 
398	NA	 Ja Tiananmen on Hiina tänase poliitika sümboliks . 
398	NA	 Tiananmen erutab meeli oma tohutu suuruse ja argisusega – nagu kogu Hiinagi . 
399	NA	 Ka Tiananmen pretendeerib maailma suurima linnaväljaku uhkele kohale , kõrvuti Buenos Airese 9. 
399	NA	 Juuli avenüüga ning Bukaresti Sotsialismi väljakuga ( endine nimi ) . 
400	NA	 Mulle tundub , et alust on Buenos Airese ja Pekingi pretensioonidel , Bukaresti puhul on tegemist vist blufiga . 
400	NA	 9. Juuli avenüü on siis kõige laiem , Tiananmen aga kõige suurema pindalaga väljak , Sotsialismi väljaku puhul pole selge , mis mõõde on aluseks võetud . 
401	NA	 Võõras tuleb Tiananmenile otsima sakraalsust , leiab eest aga argisuse . 
401	NA	 Käisin Tiananmenil kolm korda – oma esimesel , neljandal ning 20-ndal ( seega eelviimasel ) Hiina-päeval – ning alles kolmandal korral harjusin selle argisusega ära , see hakkas mulle koguni meeldima . 
402	NA	 Esimesel korral olin tõesti üllatunud , et väljakul käib igapäevane sagimine – ehitajad ehitavad , rikšamehed ootavad kundesid , kaubitsejad müüvad oma hilpe ja muud träni kõnniteele asetatud vaipadelt , postkaardimüüjad pakuvad valjuhäälselt oma kaupa . 
402	NA	 Nägin koguni inimest , kes sülitas väljakul maha , ning , tõtt-öelda , see mees üllatas ja solvas mind pisut – no , kuulge , mida te teete , kas te ei tea , kus te asute ! ? 
403	NA	 Alles haavumise järel tuli mulle meelde , et Hiinas nagu mõnel muulgi Idamaal , suhtutakse keha eritusprotsessidesse hoopis teisiti kui meil ja seepärast on mahasülitamine seal üldine . 
403	NA	 Tiananmeni Keelatud linna poolsel küljel voorivad aina turistid ja turistid , kuid suures osas ei ole need eurooplased nagu Tallinnas Raekoja platsil või mujal Euroopa linnade tähtsamatel väljakutel , vaid taivanlased , lõunakorealased ja jaapanlased . 
404	NA	 Üllatusin , et Hiinas on mõnevõrra arenenud ka siseturism , kuigi seda takistavad ülilühikesed puhkused ja sissetulekute madal tase . 
405	NA	 Oma eelarvamuses olin kõiki hiinlasi pidanud vaesteks , kes loevad kokku viimaseid sente , et osta pere näljasurmast päästmiseks piaalitäit riisi , leidsin aga palju niisuguseid , kes reisivad ringi mööda oma maad , peatuvad 3-4-tärni hotellides ning lasevad giididel tutvustada vaatamisväärsusi ja jutustada oma maa ajalugu . 
405	NA	 Ja vaatamisväärsusi on Hiinas nõnda palju , et keegi ei jõua neid isegi terve oma elu jooksul vaadata . 
406	NA	 Hiina-reisi eelviimasel päeval kuulen Eesti Vabariigi ajutiselt asjurilt Andrei Birovilt , et Hiinas on keskmise jõukuseni jõudnud perel kombeks teha kaks kuni kolm omamaist turismiretke aastas . 
406	NA	 Oleks ka eestlastel selline komme , siis turismitalud ei kiratseks ! 
407	NA	 Mul puuduvad statistilised andmed , aga mulle tundub , et Hiinas pildistatakse maailmas kõige rohkem . 
407	NA	 Tiananmenil tehakse endast , samuti oma perest ja reisikaaslastest pilti sissepääsu ees Keelatud linna , samuti esimees Mao portree ees . 
408	NA	 Tihti ulatatakse pilditegemiseks valmis seatud fotoaparaat võõrale inimesele ja palutakse , et see aparaadi nupule vajutaks ja klõpsu teeks . 
408	NA	 Ka minul palutakse seda Tiananmenil paar korda teha , hoolimata asjaolust , et ma ei näe sugugi hiinlase moodi välja . 
408	NA	 Tähendab , hiinlastel ei ole võõrastepelgust . 
409	NA	 Keelatud linna sissepääsu valvavad vahisõdureist tunnimehed ning nende kõrval ennast pildistada ei tohi , kuigi mujal maailmas on just selline asi toredaks kombeks . 
410	NA	 Mis see on ? 
410	NA	 Kas rudimendid vanast ajast , mil kõik , eriti aga see , mis sõjaväge puudutas , oli range riiklik saladus ? 
411	NA	 Esimees Mao portree on küll üheksa meetrit kõrge , aga ta ei domineeri hiigelväljakul , ehkki asub kõige prestiižikamas ja väljapaistvamas kohas . 
412	NA	 Huvitav , et esimees Maol pole väljakul kuju . 
413	NA	 Kogu väljakul käib suure hooga remont ja ehitustegevus , enamik territooriumi on eraldatud taraga , Mao memoriaal ja parlamendihoone on kaetud tellingutega . 
414	NA	 1 . oktoobril 1999 möödus Hiina Rahvavabariigi väljakuulutamisest 50 aastat ning loomulikult oli pidustuste keskuseks Tiananmen . 
415	NA	 Kas lugeja suudab arvata , millise maja ees sagib Tiananmenil kõige rohkem noori ? 
416	NA	 Vastata on lihtne , kui pidada Hiinat meie maailma loomulikuks osaks . 
416	NA	 Kui aga otsida Hiinast ainult eriskummalisusi , arvata , et Hiina on muust maailmast eraldunud ja täiesti endassetõmbunud , siis on õige vastuse peale raske tulla . 
417	NA	 Meeldigu see meile või mitte , aga kõige noorterohkem koht Tiananmenil on McDonald'si restoran – nagu Tallinnas , nagu Prahas , nagu Moskvas , nagu Roomas . 
417	NA	" Ja "" Mäkke "" on Tiananmenil koguni kaks , sest Hiina on väga suur , Peking on väga suur ja Tiananmen on väga suur . "
418	NA	 Kahel korral kõndisin ma ümber väljaku jala , kolmandal tegin tiiru velorikšaga . 
418	NA	 Sõidutaja küsis alul 50 jüaani ( 100 krooni ) tiiru eest , kauplesin hinna 20 peale . 
418	NA	 Kohtumisel Pekingi eestlase ja Hiinas elava Indrek Pargiga kuulen , et õige taks on 15 , kuigi mõned mehed on maksnud ka 100 jüaani . 
418	NA	 Ju ei näinud ma nii esinduslik välja , minult ei hakatud küsima kõige kõrgemat hinda . 
419	NA	 Igatahes valmistab tingimine mulle samasugust kõhedust , mida tundsin Petlemmas Jeesuse haua juures , kus tahtsin osta hauda valvavalt preestermungalt kimpu pühasid , igavesti põlevast tulest läbitõmmatud küünlaid . 
420	NA	 Küünlad maksid 7 dollarit , minul aga oli 10-line . 
421	NA	 Oli kuidagi väiklaselt kahju loovutada 3 dollarit , kuigi Jeesuse haual ei peaks ju rahanumbrite suurus midagi tähendama . 
422	NA	 Saanud 10-dollarilise ja andnud selle eest vastu tulega pühitsetud püha kauba kimbu , vaatas kõhukas , vööni habemega papp mulle küsivalt otsa . 
422	NA	 Noogutasin . 
422	NA	 Mees nihutas kõigepealt eemale oma habeme , kergitas seejärel üles sutaanihõlma , voodrita siseküljele oli traageldatud suur madratsiriidest tasku , mis oli täis rahapatakaid . 
422	NA	 Papp tõstis sealt välja suure pataka kupüüre , nägin vist kõiki maailma tähtsamaid valuutasid , pika otsimise järel leidis mees kolm ühedollarilist ning andis need mulle . 
422	NA	 Kui tema käitumine poleks olnud loomulik ja igapäevane , siis ei oleks ma söandanud raha vastu võtta . 
423	NA	 Tiananmenil kaupleb ja tingib rikšapoiss suure rõõmuga , ehkki minu arvates oleks ta pidanud ütlema : 
424	NA	" "" Siin on püha koht , siin rahast ei räägita , makstakse see , mis on ette nähtud . "" "
425	NA	 Tiananmeni ümber ei ole pilvelõhkujaid ja neid ei ole siit peaaegu paista . 
425	NA	 Aga kui väga teraselt vaadata , siis on ikkagi näha , kuidas kauguses terendavad sinakad kõrghooned . 
426	 ÕHTUSÖÖK LAO SHE TEEMAJAS 	 ÕHTUSÖÖK LAO SHE TEEMAJAS 
427	NA	 Kõikide Hiina linnade keskused näevad välja väga ameerikalikud . 
427	NA	 Tõsi , Pekingis võib näha hiinapäraste , ülespoole käänatud servadega katusega pilvelõhkujaid ( mujal ma selliseid ei märganud , kuigi mu pilk neid otsis ) , kuid linnasüdame ameerikalikku väljanägemist need suurt ei muuda . 
428	NA	 Hiinapärasus oleks kolinud otsekui interjööridesse . 
429	NA	 Kujutage ette – te lähete ameerikalikult tänavalt , klaas- ja kivimürakatega palistatud linnasisesel kiirteel ameerikalikust uksest sisse ning olete keset hiinalikku maailma , mis on just selline , nagu ma mäletan oma lapsepõlve pildiraamatutest . 
430	NA	 Kolmekorruselises Lao She teemajas on taastatud sajandivahetuse atmosfäär , seda on tehtud silmapaistva luksusega . 
430	NA	 Kõik teenindajad ja esinejad on rahvarõivastes , kõik esemed seintel , vitriinides ja põrandal on rõhutatult hiinalikud . 
431	NA	 Vaibad , kardinad , lava kõrval näen vähemalt viie meetri kõrgust kauni mustriga dekoratiivvaasi . 
431	NA	 Suuremat pole ma kuskil märganud . 
431	NA	 Aga väiksemad vaasid ei jää suurele ilu poolest alla . 
431	NA	 Hiina vaasid erinevad kreeka amforatest selle poolest , et need seisavad oma põhjal püsti . 
431	NA	 Hellenid olid nutikad , panid aluse Euroopa kultuurile , aga nende anumad ja muud potsikud-pätsikud lärtsatasid siruli nagu jonnijad marakratid . 
431	NA	 Hiinas oldi tasakaalukamad , hinnati tasakaalu . 
431	NA	 Laest ripuvad kuulsad punasest siidist kõrvitslambid , neidki on väga mitut tegumoodi . 
432	NA	 Klassikaline hiina interjöörikunst särab oma täies ilus , loob meeldiva meeleolu . 
433	NA	 Nagu kõigi teiste turismiobjektidegi puhul , nõnda on ka siin tegemist suveniiridekaubamaja ja kultuurikeskuse sümbioosiga . 
433	NA	 Erinevalt Jeesusest ei arva tänapäeva maailmas , et kaubitsemine riivaks pühadust . 
434	NA	 Ja osta võib kõike , mis iseloomustab vanemat Hiinat – igas suuruses ja igas poosis Buddha kujusid , mida on loendamatul hulgal , lehvikuid , kivikesi , teeserviise , rahvarõivaid ja kõike-kõike muud . 
435	NA	 Mineviku kirevad rahvarõivad on suuremas kontrastis tänapäeva ühetaolise riietusega , mida kannab terve maailm , kui kõik muu , mida Hiinas nägin . 
436	NA	 Aga eks nii ole see igal pool . 
436	NA	 Meilgi on setu ja kihnu rahvarõivad kütkestavamad kui pusad , tagid ja teksad , ülikondadest rääkimata . 
436	NA	 Meil ja mujal Põhja-Euroopas kantav igapäevane sportlik või koguni lohakas riietus alles hakkab Hiinas levima . 
436	NA	 Tavaliselt on Hiina mehel seljas tume ülikond ja valge särk , kaelas tumedam lips , seda ka vabal ajal. 
437	NA	 Rahvarõivad on tumeda ülikonna kõrval nagu hoopis teisest maailmast – nad on uskumatult värvikirevad ja lausa fantastilise tegumoega . 
438	NA	 Ka Lao She teemajas ei domineeri välismaised turistid , siin on neid suure saali kohta ainult paar laudkonda . 
439	NA	 Näen , et need heledapäised inimesed vaatavad meid poolehoiuga , minagi tunnen nende vastu pisut solidaarsust ning olen täiesti kindel , et see ei ole minu poolt rassism , ehkki just niisuguselt pinnaselt võiks rassism areneda , kui puudub lugupidamine veidi teistmoodi elu ja inimeste vastu . 
440	NA	" Üks asi , mille ma Hiinasse kinkimiseks kaasa võtsin , on Märt Läänemetsa tõlgitud ja Loomingu Raamatukogus ilmunud hiina kirjanduse klassiku Lao She näidend "" Teemaja "" . "
441	NA	 Kas ma oleksin võinud uneski näha , et kingin kaks eksemplari oma saatjatele sellessamas teemajas , milles näidendi tegevus toimub ? 
441	NA	 Ja pealegi Lao She enese büsti all ? 
442	NA	 Aga nii juhtub ja see valmistab meile kõigile heameelt . 
443	NA	 Kas kirjutada pühendus tiitellehele , nagu Wang Li Yuan palub ? 
443	NA	 Lao She seda teha ei saaks , sest teda enam ei ole , ka Linnart Mälli õpilane Märt Läänemets on juba Hiinast Tartusse tagasi kolinud , nõnda pean siis kirjutama mina , kuigi ma ei ole olnud tegev ei selle raamatu kirjutamisel , tõlkimisel ega kirjastamisel . 
444	NA	" Eestlaste teostest on hiina keelde jõudnud ainult Hans Leberechti vilets , kommunistlik ja valetav jutuke "" Valgus koordis "" ( mis rangelt võetuna ei kuulugi eesti kirjanduse hulka ) , eesti keeles on aga hiina kirjanduse parimad teosed olemas . "
445	NA	 Lao She eluloo võib leida igast entsüklopeediast , ütlen vaid , et ta on hiinlastele sama tähtis 20. sajandi kirjanik kui meile Tammsaare . 
445	NA	 Meil oli enne Tammsaaret vaid neli-viis kirjanikku , keda me liigitame austavalt klassikute sekka , Hiinas enne Lao She'd tuhatkond või veelgi rohkem . 
446	NA	 Lao She'l oli Tammsaarest märksa raskem klassikuks saada ja igavest lugupidamist teenida , sest tema teosed väärtustusid teravas konkurentsis kirjanduse poolest tohutu rikkas kultuuris . 
447	NA	 Serveeritakse õhtueine . 
448	NA	 Veel ei oska ma pulkadega süüa , aga nädala pärast juba oskan . 
449	NA	 Kui kelner näeb , et keegi on pulkade käsitsemisega hädas , toob ta kohe kahvli ja noa , nii on see kogu teekonna jooksul kõigis restoranides . 
450	NA	 Algab etendus , mis kestab paar tundi . 
451	NA	 Kuuleme klassikalist hiina muusikat , laule , näeme balletti , kõik on kütkestav . 
451	NA	 Juba rahvuslikud muusikariistad on atraktiivsed . 
451	NA	 Tantsudes vihmavarjudega mõjub kostüümide ja vihmavarjude ilu , kehade ja vihmavarjude liikumise vastandlik rütm . 
452	NA	 Väga palju on tsirkusenumbreid . 
453	NA	 Olen juhtunud lugema suhteliselt positiivset raamatut Hiina kohta , milles hiinlaste armastust tsirkuse vastu peetakse nende lapsemeelsuseks ja naiivsuseks – tsirkust näeb Hiinas tõesti tihti , väga palju ka teleekraanilt – , kuid minu meelest on niisugune väide liiga europotsentristlik . 
453	NA	 Mulle tundub , et tsirkusenumbrite puhul on tegemist rahvakunstiga , tsirkusenumbrid on ehitatud rohkem meeleolude kui trikkide peale . 
454	NA	 Kogu õhtu jooksul on laul , tants , muusika , dialoogid ( neist ei saanud küll aru ) ja kokakunst lahutamatud , nõnda on etendus ühekorraga kõrvadele , silmadele , ninale ja keelele . 
455	NA	 Ma ei tea , kas etendust läbib ka mingi süžeeline ühismõte , minu jaoks seob õhtu tervikuks imepärane õhuline stiilsus , tabamatu kaunidus , mis valmistab tõesti heameelt . 
456	NA	 Kuidas Hiinas reageeritakse ? 
457	NA	 Täpselt samuti nagu meil – oma vaimustust ja imestust avaldatakse vaoshoitult , tunduvalt kammitsetumalt kui mujal Idamaades . 
458	 KEELATUD LINN 	 KEELATUD LINN 
459	NA	 Hiina turisminduse juhtidelt tasub õppida müütide müümist , müütide levitamist ja võimendamist . 
460	NA	 99 protsenti või isegi rohkem turiste tuleb ainult müüte vaatama , müütide materiaalset kinnitust oma käega katsuma , väga vähe on neid , kes tahavad midagi ise avastada , veel vähem nurgatagustes eksootikat otsida . 
461	NA	 Mõni rikkur võib rajada maailma suurima , ilusaima ja huvitavaima ükskõik missuguse asja või nähtuse , aga seda ei tule keegi vaatama , kui see asi või nähtus pole ümbritsetud müüdiga . 
461	NA	 Müüti aga ei suuda keegi välja mõelda , isegi mitte parim propagandist ja kihutustööline . 
462	NA	 Müüdi küpsetab ajalugu . 
463	NA	 Eestimaa kaunimates kohtades käib vähe rahvast põhjusel , et puuduvad müüdid . 
463	NA	 Ja kui meil ongi mingid pisikesed müüdid , siis ainult sellised , mis ei ulatu meie rahvusest kaugemale . 
464	NA	 Hiina keisrite elu on aga ammugi muutunud ja muudetud allikaks kõiki haaravatele müütidele , mis peibutavad kohale turiste kogu maailmast . 
464	NA	 Seejuures tõmbavad võõramaalasi ligi keisrimüütide mõlemad pooled – huvitav on nii see , mis on sarnane Euroopa kuningate ja teiste valitsejate müütidega , kui ka see , mis on erinev . 
465	NA	 Sarnasus juhib mõistma erinevust . 
466	NA	 Hiinlastele endile Euroopa müüte vaja ei lähe , ammugi ei rutta nad võrdlema hiina ja euroopa müüte . 
467	NA	 Hiina on oma müütidest pungil , juba nende tundmaõppimisele ja nende materiaalsete kinnituste oma silmaga nägemisele kulub hiinlasest turistil aastakümneid kui mitte rohkem . 
468	NA	 Ma ei oska öelda , kas Keelatud linna müüt tähendab eurooplasele ( ameeriklasele ) ja hiinlasele üht ja sedasama , aga võrdselt kütkestab see kõiki inimesi maailmas . 
468	NA	 Juba nimi Keelatud kutsub kõiki kohale , ehkki omal ajal pandi see just selleks , et inimesed ei tuleks sinna , kuhu nad ei või tulla . 
469	NA	 Keelatud linn on endine keisripalee Pekingi südalinnas , kuhu võib siseneda kahest väravast – Shenwu väravast Tiananmeni väljakult ja Wumeni väravast järvede poolt , Beichangi tänavalt . 
470	NA	 Palee ajalugu on pikk ja keeruline nagu ajalood ikka . 
470	NA	 Aastatel 1420–1911 elas siin kokku 24 Mingi ja Qingi dünastia keisrit , troonist ilma jäänud viimane keiser Pu Yi sunniti sealt lahkuma küll alles 1924. aasta sügisel . 
471	NA	 Keelatud linna rajamine on seotud Hiina sisevõitlusega võimu pärast . 
472	NA	 Mingide dünastia asutaja Zhu Yuanzhang oli 1368. aastal rajanud pealinna Nanjingi ehk Nankingi ( tõlkes Lõunapealinn ) , temalt päris võimu pojapoeg Zhu Yunwen . 
472	NA	 Zhu Yuanzhang oli oma neljanda poja , prints Zhu Di määranud garnisoniülemaks kaugesse provintsi Pekingisse . 
472	NA	 Zhu Yunwen aga kartis pealinnast eemal olevaid garnisoniülemaid , oma sugulasi , ning püüdis nende võimu vähendada , nagu tsentraliseerimispoliitikale kohane . 
472	NA	 Zhu Di vihastas , kuulutas end ise keisriks Yong Le nime all , tegi oma asukoha Pekingi pealinnaks , pidas paar aastat verist sõda ning vallutas Nanjingi . 
473	NA	 Kohe pärast võimuhaaramist 1406. aastal algas ka uue keisripalee ehitamine , 100 000 kunstkäsitöölist ja miljon lihttöömeest tegid selle valmis 15 aastaga . 
474	NA	 Mulle ei avalda muljet niivõrd need suured arvud , kuivõrd organisatsiooni- ja juhtimiskunst , mis selle tohutu massi inimesi tööle pani , nõnda et ehitusel segadust ei tekkinud . 
475	NA	 Kuidas ikka õnnestub oma tahet peale suruda Eesti-täiele inimestele ? 
475	NA	 Kuidas neid ära mahutada paarile hektarile , kuidas neid toita ja katta ? 
475	NA	 Õnneks polnud vaja neile palka maksta , sest orjad teevad oma tööd tasuta . 
476	NA	 Täna juhitakse sellesama kunsti reeglite järgi lõpmatuid inimvooge Keelatud linnas . 
477	NA	 Siiski on väravatel võrdlemisi tüütud postkaardimüüjad , nii pealetükkivaid pole isegi Araabia-maailmas , ehkki Hiina kaupmees on muidu oma kauba kaelamäärimisega Araabia ametivennast tagasihoidlikum . 
478	NA	 Keelatud linn on ümbritsetud kõrge müüriga , millest praegu paistavad üle ainult üksikud pilvelõhkujad . 
478	NA	 Veel mõnikümmend aastat tagasi võis siin aga nautida eraldiolemist , võis tunda end ainukesena maailmas . 
479	NA	 Tallinna vanalinna kohta on kasutatud terminit katusemaastik . 
479	NA	 Veel paremini sobib see Keelatud linna kohta . 
479	NA	 Esmalt jääbki pilk pidama kõigi väravate ja ehitiste imelistel katustel . 
480	NA	 Keiser oli taevapoeg ning taevale kõige lähem asi on katus , seega pole sugugi ükskõik , missugune katus välja näeb . 
481	NA	 Mõtlen , kas taevapoja müüdist ei tule otsida tänaste hiinlaste armumist pilvelõhkujatesse ? 
481	NA	 Kas nad ei taha sinna tagasi , kust nad on tulnud ? 
482	NA	 Nõnda oleks ilusti ühendatud mütoloogia ja praktitsism – on ju pilvelõhkujaid odavam ehitada kui suurt hulka väiksemaid maju . 
483	NA	 Ka Hiina pagoodkatustikus on imepäraselt ühendunud praktiline vajadus vihmavett koguda ning soov nautida selle nii vajaliku vee lausa muusikaks muudetud vulinat , kui vesi katusekorruselt katusekorrusele langeb . 
484	NA	 Nõnda on inimene katustest teinud muusikariista , mida ta ise mängima ei pea , aga mis talle puhast vett kogub . 
485	NA	 Katusenurkades on keisrivõimu sümbolid – draakonikujulised vihmaveesülitid . 
486	NA	 Hiinas märgati , et välk lööb rohkem katusenurkadesse ja nõnda pandi sinna draakonid välgupurustusi ära hoidma . 
486	NA	 Tänaseks on draakonitele igaks juhuks abiks pandud siiski piksevardad . 
487	NA	 Eestis olid lihtrahva eluasemed puust ja härradel kivist , Hiinas ehitati just paleed puidust , lihtrahvas tegi oma onnid kas savist või kividest . 
487	NA	 Hiinas teati , et puidust hoones on elada tervislikum , kuigi tulekahjuoht on suurem . 
488	NA	 Järgmine asi , mis turistile pärast paari komistamist silma torkab , on väga kõrged lävepakud kõikidel ustel ja väravatel . 
488	NA	 Keisritel polnud sellest hoolt , sest nemad jala ei käinud , neid kanti kandetoolides ning kandjad juba teadsid , kui kõrgele peab jala tõstma . 
488	NA	 Kõrged lävepakud sisendasid hierarhiakuulekust , millele oli rajatud konfutsianismi õpetuse järgi keisrivõim . 
489	NA	 Mõelge ametniku peale , kellele langeb korra või paar elus osaks õnn pääseda Keelatud linna juhtnööre saama . 
490	NA	 Arhitektuur on inimese psühholoogiale rajatud lavastus . 
491	NA	 Lävepakkudest üleronimine paneb põlved nõtkuma , tekitab sisemist kõhedust , ametnik heidab meelest kõik keisrivaenulikud mõtted ja intriigikavatsused enne , kui ta keisri palge ette jõuab . 
491	NA	 Pärast viiendat komistamist on ta täiesti truu . 
492	NA	 Hierarhiakuulekust sisendab Keelatud linnas iga detail , veel rohkem aga kogu hiigelkompleksi sümmeetriline ülesehitus . 
492	NA	 Inimesed jagunevad kaheks – tohutu enamus ihkab , et nende elu oleks reglementeeritud , tühine vähemus mässab reglementeerituse ja korra vastu . 
492	NA	 Autoritaarne võim heidab selle vähemuse julmalt kõrvale , olgu selle esindajad ükskõik kui andekad ja loomisvõimelised . 
493	NA	 Mida on keisril teha inimesega , kes ei ole talle lojaalne ? 
493	NA	 Ainult üht – surma mõista , sest see inimene takistab keisril rahva eest hoolitseda . 
494	NA	 Tänases Hiinas võib iga soliidsema asutuse ukse ees näha lõvipaari – isalõvi hoiab käpa all palli ( mida on trakteeritud maailmana ) , emalõvi oma poega . 
494	NA	 Algselt on need siiski keisrivõimu sümbolid , mis tohtisid olla ainult siin , Keelatud linnas . 
495	NA	 Alles pikapeale , detailide nautimise järel hakkan tajuma Keelatud linna kui tervikut ning siis hämmastab haruldane sümmeetria , mis tuleneb harmooniaideoloogiast . 
496	NA	 Meenutagem , et Euroopagi valitsejad armastasid klassitsismi ja ampiiri , mis tähendab korrapära ning manitseb alluma . 
496	NA	 N. Liidu arhitektuuris tekkis isegi stalinlik ampiir , kus naabermajade tornikesed olid enam-vähem ühesugused ning suure väljaku keskel end 90-kraadiliste pööretega ringi keerates leidsid viisnurga ning sirbi ja vasara täpselt ühest ja samast kohast . 
497	NA	 Niisugust harmooniataotlust ja sümmeetriat kui Hiina keisripaleedes ei ole ma küll kuskil näinud . 
498	NA	 Kogu Keelatud linna arhitektuur on ideologiseeritud , see räägib meile arhitektuuri keeles mees- ja naisalgest ning elu ja Maa põliselementidest , millele on rajatud kogu hiina klassikaline kultuur . 
498	NA	 Kõigil sammastel , värvidel , loomaskulptuuridel on oma tähendus . 
499	NA	 Mitu hoonet siin kokku on ? 
500	NA	 Palju , väga palju , kuid ikkagi mitte nii palju nagu Moskva Kremlis . 
501	NA	 Võtan audiogiidi ja kuulan . 
502	NA	 Meeldiv meeshääl teatab kiretult fakte , ainult fakte , väljendamata suhtumist . 
502	NA	 Tavaliselt on need audiogiidid liiga emotsionaalsed , ideoloogilised ja õpetajalikud , mõeldud inimestele , kel millestki aimu ei ole . 
502	NA	 Siinsele ma etteheiteid ei tee . 
503	NA	 Tuleb välja , et iga keiser on teinud endale uue värava , need väravad ei asetse paleed ümbritsevas müüris , vaid Keelatud linna sees , kuuludes seega arhitektuuriansamblisse ja täites mitmesuguseid funktsioone . 
503	NA	 Kõrgeim värav on 33,7 -meetrine , viie sissepääsuga , ehitatud 1651. aastal , tänaseks ümber ristitud Tiananmeniks ning saanud Hiina sümboliks . 
504	NA	 Tõesti , värava tipus lehvib kaheksa Hiina Rahvavabariigi punalippu , kummaski küljes neli . 
504	NA	 Lipud siiski ei domineeri , kuna ei ole katusel ja kõige kõrgemal , vaid hoopiski madalamal , väravat ümbritseval väravamüüril . 
504	NA	 Domineerivad katus ja hiiglaslikud kõrvitslambid . 
505	NA	 Lippude asetus räägib pieteeditundest oma ajaloo ja rahvusliku arhitektuuri vastu . 
506	NA	 Keelatud linna ümbritseva müüri igas nurgas seisab 6-korruselise kallakkatusega vahitorn , mille räästad on rattasse painutatud 28 ülespoole pööratud kurviga , moodustades kokku 10 katuseviilu ja 72 katuseharja . 
507	NA	 Meile tunduvad kõik hiina rahvuslikud katused ühesugused , ometi on tegemist katusearhitektuuri koolkondadega , mis kõik on viljelenud kindlat ajastupärast stiili . 
508	NA	 Ka katusenurkades asuvaid draakoneid oli vanas Hiinas õige mitut liiki . 
508	NA	 Kui silm harjub vaatama , näed tõesti , et ei katused ega draakonid ole ühesugused . 
509	NA	 Keskpäeva ( Wumeni ) värav , mille teine nimi on Viie Fööniksi värav ja millest mina sisenesin , on kõige laiem . 
510	NA	 Kui kõige kõrgemat ei sobinud ehitada , sest mõnikord ei ole taktikalistel kaalutlustel kasulik eelmisest keisrist parem olla , siis võis ehitada kõige laiema . 
511	NA	 Juba selle suurus sisendab aukartust . 
511	NA	 Sellel väraval on 5 sissepääsu : keskmist võis kasutada ainult keiser , kaks äärmist olid ainult selleks , et paleesse eksamitele lubada õpilasi , kes kandideerisid mitmesugustesse ametitesse . 
512	NA	 Aa , jaa ! 
513	NA	 Hiina valitsussüsteem ei tunne teravat jaotumist aadlikeks ja lihtrahvaks , nagu on mitmel pool ( aga mitte kõikjal ) Euroopas , sest keisrid kartsid põlisaadlikest endale võimukonkurente . 
513	NA	 Hiinas võis kõrgesse ametisse pretendeerida ka lihtrahva hulgast pärit poiss . 
514	NA	 Kooli mindi 5-aastaselt , koolis käidi 30 aastat ning 35-aastaselt jõudsid mõned õpingutes nii kaugele , et said tulla keisripaleesse eksamile . 
514	NA	 Üheks eksamineerijaks oli keiser ise . 
515	NA	 Niisugune süsteem valis välja parimad ja lojaalsemad ametnikud . 
516	NA	 Neid , kes eksami hästi sooritasid , ootas ees väga kõrge ja töörohke amet , mille eest tasuti heldelt . 
517	NA	 Läbi Keelatud linna voolab kaunisse , skulptuuridega palistatud kanalisse sängitatud jõgi , mida kutsutakse selge ja särava vee järgi ka Nefriidivööks . 
518	NA	 Lähen üle valgest marmorist silla , kokku on niisuguseid sildu viis . 
519	NA	 Keiser Kang Xi ( 1661–1722 ) on lasknud ehitada Kõrgema Harmoonia värava , kust tema juurde käisid tema ministrid . 
519	NA	 Värava sammassaalil on imepärane värviline lagi , millele on maalitud keisrisümbolid draakonid ja fööniksid ning õitsvad lilled . 
519	NA	 Suured kandetalad olid kunagi kaetud kullaga , sisendades autoriteeti keisri vastu . 
520	NA	 Jälle pronksist ema- ja isalõvi , isal parema käpa all võimusümbol pall , emal võimu järjepidevuse sümbol – poeg . 
521	NA	 See värav jaotab Keelatud linna poolkeelatud ja päriskeelatud osaks . 
521	NA	 Eespool võisid käia tähtsamad külalised , tahapoole pääsesid ainult kõige kõrgemad ametnikud ja eunuhhid . 
522	NA	 Keiser võttis oma ametnikke vastu kell 6 hommikul – kes kohtumisele hilines , ei olnud keisrile lojaalne . 
523	NA	 Muide , hiinlaste päev algab ka nüüdsel ajal väga vara . 
523	NA	 Kohe , kui kella 5-6 ajal valgeks läheb , on tänavad ja pargid täis võimlejaid , tantsijaid ja palvetajaid , nende kõrval tekib samas hommikuturg , kust võib osta hommikukaupa . 
524	NA	 Bambustrepid , mis kaunilt klõbisevad . 
524	NA	 Hiina lühtrid , aga pronksist ja elektripirnidega . 
524	NA	 Keisripalee elektrifitseeriti 1888. aastal , aga pronkslühtrid olid tarvitusel juba siis , kui gaasileek valgust näitas – et ei puhkeks tulekahju . 
525	NA	 2000-tonnine laugjas marmortrepp kauni ning süžeeliselt jutuka dekoratsiooniga . 
526	NA	 See toodi kohale väga külmal talvel , mil maas oli lumi , mida Pekingi kandis juhtub harva . 
526	NA	 Rahn lõigati marmorimurrust lahti , lumi niisutati jääks , rahn veeti mööda libedat teed Keelatud linna . 
527	NA	 Järgnevad Keelatud linna kolm peahoonet – keisri ja keisrinna palee ning Danbi ( keiserlik terrass ) . 
528	NA	 Abiellumispalee . 
529	NA	 Hiina keisril oli üks keisrinna ning mõniteist kuni paarkümmend liignaist , kellelt kokku saadi tavaliselt palju lapsi . 
529	NA	 Ühel keisril oli magamissaalis 27 voodit , nii mõnigi keiser on surnud infarkti naistega hullates . 
530	NA	 Keiser ja keisrinna veetsid abiellumise järel kolm esimest ööd Taevaliku Õnne palees , et seejärel enam mitte eriti tihti kohtuda – kummalgi olid ajada oma asjad ja kumbki ei soovinud teist segada . 
531	NA	 Selle palee katusel on fööniks , mis sümboliseerib rõõmu . 
532	NA	 Selle palee trepil lähevad noored turistid kuidagi elevile , kui nad teineteist pildistavad ; näen , kuidas noormees sosistab midagi neiu kõrva ja neiu punastab . 
533	NA	 Hiinlased punastavad täpselt samuti nagu meiegi ! 
534	NA	 Huvitav , mida see neiu teeb viimase keisrinna Cixi Draakonvoodit nähes ? 
534	NA	 Keisrinna on Hiina ajaloos sama kuulus kui Messalina . 
534	NA	 Või keiserlike konkubiinide magamistube vaadates ? 
534	NA	 Konkubiinid , vaesekesed , pidid veetma enamuse oma ajast kibedas üksinduses ja meeleheites . 
535	NA	 Keiser käis keisrinna palees ainult keisrinna sünnipäeval . 
536	NA	 Liignaisi teenindasid eunuhhid . 
537	NA	 Eunuhhideks võeti Pekingi noormehi , kes paleesse tulles kaotasid õiguse sealt enne surma väljuda – lobisejatest polnud võim huvitatud , just keisrivõimu ümbritsev salapära hoidis keisri autoriteedi kõrgel . 
537	NA	 Perekond ei näinud eunuhhiks antud poega enam kunagi , kuid sai suure osa eunuhhi palgast . 
538	NA	 Hiina pikas ajaloos on nii mõnigi eunuhh saavutanud palees suure võimu , valitsenud keisri ja keisrinna üle ning määranud riigi saatust . 
539	NA	 Ka liignaistelt pärit lastest võis saada keisri järeltulija . 
539	NA	 Vähe sellest ! 
539	NA	 Hiina keisritel oli komme lapsendada noormehi ja neide , ka nendel olid kõik samasugused õigused nagu keisri bioloogilistel lastel . 
540	NA	 Miks vajas keiser nii palju lapsi ? 
541	NA	 Keiser andis oma lapsed provintsiülematele ja sõjapealikutele või nende poegadele ja tütardele , sidudes nad kõvemini enda külge ajal , mil aastaid võis puududa igasugune side keisri ja tema kaugel asuva alluva vahel . 
542	NA	 Oma järeltulija määras keiser ise , segaduste ja isehakanute pretensioonide vältimiseks kasutati ehthiinalikku kavalust . 
543	NA	 Keiser koostas võimupärimisdokumendi kahes eksemplaris , üks müüriti kõigi nähes seina , teine oli keisril pidevalt kaasas . 
543	NA	 Keegi ei teadnud , kellele pärandab keiser võimu , nõnda teenisid pojad üksteise võidu isa , lootes , et valik on neile langenud . 
544	NA	 Ka mässumõtted haihtusid , sest mis sa ikka mässad , kui on täiesti võimalik , et sa võid seaduslikult keisriks saada ? 
545	NA	 Kui keiser suri , loeti kõigepealt läbi eksemplar , mis oli keisril , seejärel müüriti lahti peidukoht seinas ning alles kahe eksemplari sõnumi kokkulangemisel pärandati võim sellele pojale , kellele oli selle määranud keiser . 
546	NA	 Kui kahe eksemplari sõnum kokku ei langenud , siis eelistati müüris olnud eksemplari ning asuti otsima võltsijat . 
547	NA	 Troonimissaal , mille laes ripub suur pall – see pidi kukkuma pähe valevalitsejale , kes ei olnud ehtne taevapoeg . 
547	NA	 Ka muu sümboolika , samuti hieroglüüfkirjad paleede seintel tuletavad keisrile kogu aeg meelde kohustust olla töökas ja õiglane – Euroopas seda teha ei juletud . 
548	NA	 Kui Euroopa kuningate võimusümboliks oli pigem troon , siis Hiinas oli troonist tähtsam tempel , neid oli väga suuri , isegi inimestest suuremaid . 
549	NA	 Pronksvannid , millesse koguti katusemuusikat teinud vihmavesi . 
549	NA	 Taevakeiser armastas juua taevavett , samuti oli kogutud veest abi tulekahju puhul . 
550	NA	 Näiteks on Harmooniapalee ajaloo jooksul neli korda maha põlenud , kuid alati taastatud veel võimsamana ja ilusamana . 
551	NA	 Päikesekell sümboliseerib keisrit kui põllumajanduse kaitsjat . 
551	NA	 Hiina keiser viskas riisikülvil esimese külimiti seemneid põllule , kederluu kõrgusesse vette . 
552	NA	 Hiina keiser oli ka esimene siidikasvataja , tema vastutas selle eest , et siid oleks kvaliteetne . 
553	NA	 Need olid tseremooniad , millesse suhtuti täie tõsidusega – keiser pidi hoolitsema , et rahvas nälga ei sureks , see oli keisri kohus . 
554	NA	 Just rituaalide täitmise täpsus hoidis keisrivõimu , keisrivõim oli aga hea kaua ja hoolikalt koolitatud ametnikele . 
555	NA	 Näete nüüd – igasugused pidulikud lindiläbilõikamised , esimesed labidatäied uue maantee ehitusel ja esimesed kellutäied mörti uue ametihoone ehitusel pole meie päevade väljamõeldis . 
556	NA	 Ja alati võime küsida : kellele niisuguseid tseremooniaid on rohkem vaja , kas rahvale või võimule ? 
557	NA	 Paleesid on palju , nende funktsioon võis aja jooksul muutuda . 
557	NA	 Näiteks oli viimane , Qingide keisridünastia mandžud , kes olid alul usutunnistuselt šamanistid . 
557	NA	 Nende tulekuga muutusid religioossed tavad ja pühakojad . 
557	NA	 Mandžud tegid keisrinna paleest kultusehoone , kus kaks korda päevas , õhtul ja hommikul , tapeti šamaanitantsu ja -trummi saatel lammas . 
557	NA	 Lammas küpsetati jumalate jaoks , pärast liturgiat söödi aga koos praetud siga , mille sisikond visati pühadele varestele . 
558	NA	 Varesed olid kord päästnud mandžude riigi tänapäeva Põhja-Hiinas , hakates vaenlasvägede tulekul kraaksuma ja äratades sõjamehed . 
558	NA	 Sellest ajast saadik pidasidki mandžud vareseid pühadeks lindudeks . 
559	NA	 Hiina keisritele kuulus võimutäius , millest Euroopa valitsejad ei osanud unistadagi . 
559	NA	 Euroopas on ikka võimu jagatud kas aadli või parlamendiga . 
559	NA	 Ometi on võrreldes Euroopa paleedega Hiina keisrite paleede väljanägemine ja interjöör kasin , võiks öelda , et isegi askeetlik . 
559	NA	" Isegi keiserlik abieluvoodi on tagasihoidlik baldahhiiniga puusäng , kus oldi siis , "" kui päike oli loojunud ja kuu esimeses veerandis "" . "
560	NA	 Selle põhjuseks on Euroopa riikide korduvad karistusoperatsioonid , mille käigus kadusid ka kuld ja kard . 
561	NA	 Keelatud linna paleede territooriumil on korrapära harmoonias ainult korrapäraga . 
561	NA	 Enamik rajatisi on rangelt kas nelinurga- või ringikujulised , tasakaalustades nõnda mees- ja naisalget . 
562	NA	 Keelatud linna juurde kuulub ka keisriaed , mis aga pole üldse korrapärasusele rajatud – nõnda on paleestiku korrapära harmoonias ka aia korrapäratusega . 
563	NA	 Puud ei ole ju sirged , linnud lendavad , kuhu tahavad , ei liigu ettenähtud distsipliini järgi , kaljusid ja kaljukoopaid võiks 90-kraadistesse nurkadesse tasandama hakata ainult loll . 
564	NA	 Ka aed on seatud täpselt ilmakaarte järgi , see on põhja-lõuna suunas 130 meetrit pikk ning ida-lääne suunas 90 meetrit lai , siin 10 lehtlat , kus keisrid kirjutasid luuletusi , terrasse ja torne , fantastilise kujuga grotte , küpressi- ja bambusesalusid , kuid võrdlemisi vähe lilli . 
565	NA	 Euroopa kultuuriareaalis on luuletamine kaotanud oma algse mõtte , seda tehakse teiste silmis kuulsuse saavutamiseks . 
565	NA	 Hiinas on luuletamine pööratud iseendasse ja iseendale , seda tehakse oma hingepuhastuseks ja meeleolude loomiseks . 
565	NA	 Paljudes paviljonides on eri keisrite aegu olnud raamatukogud . 
566	NA	 Vähemalt 400 aastat vanad küpressid , mõned neist tüviti kokku kasvanud , moodustavad veidraid võrasid . 
567	NA	 Klassikaline hiina aed oli tohutult ilus , kuid enamjaolt ilma lilledeta – lilled oma pealetükkiva kaunidusega võisid segada hingerahu ja sisemõtisklusi , võisid endale liialt tähelepanu tõmmata . 
568	NA	 Laskem kõlada ainult nimede poeetikal – Keelatud linna aiapaviljonid kannavad nime Nelja Jumala lehtla , kus kohtusid Sinine Draakon , Valge Tiiger , Punane Lind ja keiser Xuan Wu . 
568	NA	 Keiser avaldas siin austust neljale ilmakaarele ja iseendale ning valitses nõndaviisi maailma . 
569	NA	 Kõrge kaljurahnu otsas asub Keiserlik Vaatamise lehtla ( Yujingting ) . 
569	NA	 Kaljurahn toodi Taihu järve äärest ning iga aasta kuukalendri 9. kuu 9. päeval pidid keiser ja tema kaaskond kaljut pidi üles ronima ning imetlema loodust nii keiserlikus aias kui ka väljaspool aeda . 
570	NA	 Karmiinpunase Lume paviljon ( Jiangxuexuan ) , 10 000 Kevade paviljon ( Wanchunting ) , Hõljuva Roheluse paviljon ( Fubiting ) , 1000 Sügise paviljon ( Qianqiuting ) , Täieliku Õndsuse paviljon ( Chengruiting ) , Igavese Hiilguse Paviljon ( Yuanhuige ) jne. 
570	NA	 Kõigil paviljonidel on oma pikk ja keeruline ajalugu , mis on tarkades raamatutes kirjas ning mis üldjoontes jaguneb kaheks – ehitusajalooks ning paviljonis toimunud sündmuste ajalooks . 
571	NA	 Näiteks elas Looduse Harimise Stuudios ( Yuanxinzhai ) , mis keiser Qian Longi ajal oli raamatukogu , Hiina viimane keiser Pu Yi ( 1906–1967 ) , kes kaotas võimu 6-aastaselt 1911. aastal . 
571	NA	 1937. aastal tegid jaapanlased temast Mandžukuo keisri . 
571	NA	 1945. aastal langes ta vangi venelaste kätte , kes andsid ta 1950. aastal Hiinas võimule tulnud punaste kätte . 
571	NA	 Venemaal suhtelises vabaduses elanud Pu Yi pandi vanglasse . 
571	NA	" Kuigi teda ei hukatud , sai talle kümnekonna aasta vältel osaks täielik ajuloputus ( mida on suurepäraselt kujutatud Bertolucci filmis "" Viimane keiser "" ) . "
571	NA	 Vanglast vabanemise järel töötas Pu Yi aednikuna botaanikaaias , seejärel uuris vanu käsikirju ning õpetas inglise keelt . 
571	NA	 Toona oli soovijaid vähe , täna õpib inglise keelt kogu Hiina , kõik , kes vähegi tahavad elus edasi jõuda . 
571	NA	 Vangla-aastad ruineerisid ta tervise aga niivõrd , et vabaduses suri Pu Yi suhteliselt noorena . 
572	NA	 Keiserlikke aedu on Pekingis ja selle ümbruses rohkesti , neist kõige kuulsam on kahtlemata Keiserlik Suvepalee . 
573	 KEISERLIK SUVEPALEE 	 KEISERLIK SUVEPALEE 
574	NA	 Keelatud linnast Suvepaleed näha ei ole , küll aga Suvepaleest Keelatud linna – töö ajal polnud keisril vaja puhkusele mõelda , puhkuse ajal ei tohtinud keiser unustada oma põhiametit . 
575	NA	 Keiser sai Keelatud linnast 15 kilomeetri kaugusel asuvasse Suvepaleesse sõita järvede , jõgede ja kanalite süsteemi pidi keiserlikul laeval , mis on ikkagi mugavam kui lasta kanda end kandetoolil , sest isegi meisterlikemate kandjate puhul kandetool õõtsub . 
576	NA	 Taas tuleb läbida õige mitu kaunist ja efektsete katustega väravat , enne kui palee territooriumile jõuab . 
577	NA	" Esimesel väraval tervitab sisseminejat hieroglüüfkiri : "" Mõista vett ! "" , mis tähendab soovitust olla vaikne , loomulik ja rahulik . "
578	NA	 Suvepalee on tegelikult 290 hektari suurune aedade ja hoonete kompleks , millest 220 hektarit võtab enda alla Kunmingi järv , mille ümber asetsevadki 3000 mitmesugust rajatist , kaasa arvatud koopad , millest mõned on algul olnud looduslikud , kuid mida inimkäsi on muutnud keisrile elukohasemaks . 
579	NA	 Suvepalee oli siin isegi enne seda , kui Peking sai pealinnaks , tema nimeks oli siis üsna tõlkimatu sõnademäng – üheaegselt Tasase Lainevirvenduse Aed , aga ka Puhta Naerusumina Aed . 
579	NA	 Siia tahtis keiser Wan Yuanjing ( valitses 1190–1201 ) teha pealinna , kuid hiljem loobus oma ideest . 
580	NA	 Kallis lugeja ! 
580	NA	 Pane palun silmad kinni ning kujuta ette kõike kaunist ja puhast , mida tead Hiina kohta ! 
581	NA	 Just niisugune ongi Suvepalee . 
582	NA	 Selline arhitektuur ja sellised aiad sisendavad rahu ja helgust ühtmoodi Hiina keisritele ja minusugusele Euroopa lihtsurelikule – järelikult oleme kuskil hingekandis päris sarnased . 
583	NA	 Paljud puud ei ole veel lehtedes , ometi on raagus oksad täis suuri õisi ning juba lendlevad mesilased ja liblikad ümber võra . 
584	NA	 Kuulen proua Wang Li Yuanilt , et need puud on magnooliad , mis toodi siia 200 aastat tagasi Lõuna-Hiinast , kus praegu on kõrvetav suvi , et nad varakult õitseksid , kevade meeleolu looksid . 
584	NA	 Ja seda nad teevadki . 
585	NA	 Adidase dressides ja Miki hiire seljakottidega pioneerid tervitavad meid lõbusalt ingliskeelsete hüüetega . 
585	NA	 Hiinas ollakse avalad , ei vanemad ega õpetajad keela lastele rõõmsaid tundepuhanguid , pigem hõiskavad ise kaasa . 
586	NA	 Papliehmed juba lendavad , ekskurisoonile tulnud kooliplikad , valged tutid juustes , proovivad neid kinni püüda . 
586	NA	 Oh seda lõbu , kui üks vatiehmes peo vahele jääb ! 
587	NA	 Teised ujutavad jalgu keiserlikus järves , keiserlikud punased kalad ilmuvad uudistama plikade varbaid . 
588	NA	 Üks punane kala on surnud , ulbib pinnal , kõht ülespoole , nagu päris harilik kala . 
588	NA	 Surm muudab kõik võrdseks . 
589	NA	 Punaste kalade all ujuvad mustad kalad , ei tule pinna lähedale eputama . 
589	NA	 Võib-olla häbenevad oma tagasihoidlikku välimust ? 
590	NA	 Kohe-kohe peaksid lahti minema vesiroosid . 
591	NA	 Enamik hiinlasi on siia kaasa võtnud oma söögid-joogid ning peavad murul väikeses seltskonnas piknikku nagu inglased Hyde Parkis . 
592	NA	 Selja tagant kihutab kellukeste ja kõristite helinal mööda kauni sametkatusega lõbusõidurikša , kuldtutid katuseräästas kõikumas . 
593	NA	 Hoolimata kallist hinnast proovivad hiina turistid tihti keiserlikke lõbustusi – lasevad end kanda ja tantsitada luksuskandetoolidel , lasevad end sõidutada patjade vahel luksusrikšadel . 
594	NA	 Mina lähen keiserlikule draakonlaevale , et sõita üle Kunmingi järve . 
595	NA	 Hiina madrus seob köie kai küljest lahti täpselt samamoodi nagu Euroopa madrus . 
596	NA	 Hiina turistid kiljuvad vaimustusest , kui laev kaldast eemale jõuab ning üha uued ja uued vaated silme ette jõuavad . 
596	NA	 Hiinlased ei häbene oma tundeid . 
596	NA	 Kõik on nagu vanasti – ainult et sõudjate asemel on tasase surinaga mootor . 
597	NA	 Kõrgetele kallastele on ehitatud paleed ja pagoodid , küpressid , elupuud ja mägimännid kasvavad välja mullatuist kivilahmakaist . 
598	NA	 Terve järv on sõudepaate ja vesijalgrattaid täis . 
599	NA	 Hiina turistide pildistamiskirg on üle kasvanud filmimiskireks . 
600	NA	 Randume Heatahtlikkuse ja Pika Eluea palee ees . 
601	NA	 Siin veetis enamuse oma ajast kurikuulus leskkeisrinna Cixi , kulissidetagune manipuleerija , Hiina tegelik valitseja mitmekümne aasta jooksul Qingide , viimase keisridünastia viimasel ajal. 
602	NA	 Ajan Suvepalee teatmikust näpuga rida , et teada saada , kuidas nimetatakse treppi , millest me üles läheme . 
603	NA	 Meie kirume mõnikord koha- ja muude nimede ümberristimist . 
603	NA	 Hiinas on aga peaaegu iga keiser sellele järvistule ning nendele paleedele järvede saartel ja kallastel andnud oma nimed , mis on talle varasematest nimedest õiglasemad ja paremad tundunud . 
604	NA	 Heatahtlikkuse ja Pika Eluea palee kandis varem nime Hoolsa Valitsuse palee , kuid keisrinna Cixile ei meeldinud nimes peituv täpne informatsioon . 
605	NA	 Palees on poodiumisaalis keisritroon , seda ümbritsevad kaunid sirmid , lehvikud ja toonekurekujulised pronkslaternad . 
606	NA	 Ühe keskmise suurusega siidsirmi tikkimiseks kulub terve aasta . 
607	NA	 Kogu see kompleks on oma pika ajaloo jooksul mitu korda hävinud ning taas üles ehitatud , seda ka päris viimasel ajal. 
608	NA	 1860 . aastal , Teise oopiumisõja ajal vallutasid Inglise-Prantsuse väed Pekingi ja tegid Suvepalee tähtsamad hooned maatasa . 
608	NA	 Enam-vähem sama asi kordus 1900. aastal . 
609	NA	 Peab ütlema , et hiinlased ei ole oma pika ajaloo jooksul kordagi sõrme külge pannud ei Buckinghami ega Versailles' paleedele , kuid Tiibetis on nad viimasel 50 aastal küll teinud masendavat hävitustööd . 
610	NA	 Hoolimata rahva vaesusest ja riigi täielikust laostumisest , laskis toonane tegelik valitseja keisrinna Cixi Suvepalee esimesel võimalusel taastada veel kaunimana , kui see oli enne . 
610	NA	 Valitsejad tahavad alati olla surematud , nagu paljud teisedki inimesed . 
611	NA	 Sama soov valdas keisrinna Cixit , kes suutis erinevate keisrite ajal riiki juhtida 48 aastat . 
611	NA	 Meenutame , et see oligi igaveste imperaatorite ajastu – Austria-Ungaris oli Franz-Joseph võimul ligi 70 aastat , Inglismaal kuninganna Victoria sama kaua . 
612	NA	 Selleks , et elada igavesti , ei ristinud Cixi ümber ainult palee nime . 
612	NA	 Keisrinna võttis ka spetsiaalset igavese elu rohtu ; näeme meie käsikivisarnast nõud , kus hoiti magusat vett , millesse imerohtu segati . 
612	NA	 Nõu kannabki nime Pika Elu Allikas . 
613	NA	 Nefriitlaine palee oli keiser Guangxu'le koduaresti paigaks tema konstitutsiooniliste reformide läbikukkumise järel . 
613	NA	 Guangxu kutsus 1898. aasta 16. septembril sellesse paleesse armeekomandör Yuan Shikai ning käskis tal armeega toetada reforme . 
614	NA	 Mida aga tegi Yuan Shikai , kellele oleks pidanud olema seaduseks iga keisri sõna , iga pilk , iga mõtegi ? 
615	NA	 Yuan Shikai pöördus kinnituse saamiseks intriigikeisrinna Cixi poole , kes laskis keisri vahistada ! 
615	NA	 Selleks , et asjaolusid varjata , ehitati telliskivist vanglamüür palee sisse , keisriga suhtlesid vaid Cixi erilise usalduse võitnud eunuhhid . 
616	NA	 Just keiser Guangxu tahtis oma reformidega keisri absoluutvõimu vähendada , tahtis Hiinast teha Euroopa-sarnast konstitutsioonilist monarhiat . 
616	NA	 Cixi oli aga reformide vastu , tema arvates oli taevapoja keisrivõim pärit taevast ning mitte miski maine asi ei tohtinud seda piirata . 
616	NA	 Piiramatu võimu säilitamiseks piiras Cixi taevakeisri võimu ning laskis ta müüri taha pista . 
617	NA	 Guangxu magamistuba . 
617	NA	 Sama voodit , sama tekki , samu patju , mida ma näen , kasutas vangistatud keiser 10 aasta jooksul . 
617	NA	 Samas voodis ta ka kahtlastel asjaoludel 38-aastaselt 14. novembril 1908 suri , päev hiljem tegi siin oma viimase hingetõmbe Cixi . 
618	NA	 Rippuvate Lillede värav , Päikeseloojangu paviljon , Sündsuse lodža . 
619	NA	 Siinsetes magamistubades veetis aega keisrinna Longyu , keisrinna Cixi vennatütar , kellest Cixi tegi keisrinna selleks , et hoida keisrit oma kontrolli all ning nõnda oma võimu säilitada . 
620	NA	 Auto , mille armeekomandör Yuan Shikai kinkis Cixile , oli esimene auto Hiinas . 
620	NA	 Cixi eelistas siiski kuld- ja siidrikšat , mille talle oli kinkinud Jaapani keiser . 
621	NA	 Pika Eluea saalis elas eunuhh Li Lianying , keda Cixi usaldas täielikult . 
621	NA	 Eunuhh Li Lianyingi voodiriided olid samast kollasest kuldsiidist , mis Cixilgi , eunuhhi paleed ümbritsesid sama uhked punasest puust sambad , tema paleel oli sama kaunis hall katus nagu koduarestis keiser Guangxu paleel . 
622	NA	 Vooruse ja Harmoonia aed , Tervise ja Õnne palee , kus Cixile etendati teatritükke . 
623	NA	 Cixi vahakuju troonil . 
624	NA	 See pandi troonile ka Cixi eluajal , siis , kui päriskeisrinnal oli muud tegemist kui troonil istuda . 
625	NA	 Cixile meeldis väga vaadata linnukesi kuldpuuris , ka kellavärgiga mehhaanilisi linnukesi , mida kinkisid talle välismaa saadikud . 
626	NA	 Kui Cixi oli juba üle 70 aasta vana , maalis Hollandi kunstnik Herbert Vos temast portree – pildil on Cixi noor ja ilus naine kaunis kuld- ja siidriietuses , hoiab käes lehvikut . 
627	NA	 Ka Guinnessi rekorditeraamatus kirjas olev maailma pikim katustatud promenaad algab väravaga Kutsu Kuud ! ning lõpeb Pilvi Hajutava väravaga . 
628	NA	 Vapustavalt ilus promenaad on 750 meetrit pikk ja jaguneb 273 sammastatud sektoriks ( kõigil neil on kaunikõlalised nimed ) , ühendab paleesid ja viib lõpuks järvesadamasse . 
628	NA	 Kõigist sektoritest avanevad jahmatama panevad vaated paleedele , kaljudele , järvedele ja budistlikele pagoodidele . 
629	NA	 Männipalee seisab kõrgetel jalgadel , on sel moel peidetud mändide kaharate okasvõrade sisse , meenutab natuke onni , mida meiegi poisid armastavad puudesse teha . 
630	NA	 Kannatlikkuse ja Alandlikkuse palee asub järve ääres kõrgel kaljul , sinna treppi mööda ronimine paneb lõõtsutama . 
631	NA	" Järveväraval tervitab tulijat kiri : "" Hiilgavate Pilvede Nefriidiräästas "" ja lahkujaga jätab hüvasti kiri : "" Tähed Ümbritsevad Nefriitsüdant "" . "
632	NA	 Suvepalee Tagamäel kasvavad kaljudel iidsed puud ning sealt algavad usutemplid . 
633	NA	 Nelja Suure piirkonnas on Tiibeti-stiilis templid , mis lõhuti maha 1860. aasta Oopimisõjas ning taastati alles paar aastat tagasi . 
634	NA	 Esivanemate Pitsatite Healõhnaline Kalju sümboliseerib budistide püha mäge Xumit . 
635	NA	 Templis on kolm suurt kullatud Buddha-kuju , suurim neist on Šakjamuni , ning tema ümber 18 päris suurt pühakut-bodhisatvat , kõik erinevates asendites lootosepoosis . 
636	NA	 Buddha tempel on ümbritsetud pagoodidega , neist Varakambri pagoodil on Glasuurkatus . 
637	NA	 Glasuurpagood on 7-korruseline ja 8-külgne , selle all on suur Buddha-kuju . 
638	NA	 Kõigi Buddhade ees on suured paberrahahunnikud , näen , kuidas inimesed panevad kogu aeg annetusi juurde . 
639	NA	 Lamaistlikud templid on võrdselt kasutusel nii muuseumi kui ka kultusekohana , üks funktsioon ei sega teist . 
640	NA	 Mõned inimesed palvetavad , teised aga lasevad endast Buddhade taustal pilti teha , enamik külastajaid aga teeb nii seda kui ka teist . 
641	NA	 Kommunistlik partei on Hiina juhtinud postkommunistlikusse aega ning inimesed otsivad uut identiteeti . 
642	NA	 Budismi mõju Hiinas kasvab . 
642	NA	 On ennustatud , et budismist võib saada praegu veel ilmaliku Hiina riigiusk . 
642	NA	 Küllap seepärast kardavadki võimud Falungongi levikut . 
643	NA	 Elame , näeme . 
644	NA	 Muidugi ei jõua ma kirjeldada kõiki paleesid , aedu , terrasse , sildu , torne , paviljone , laevu ( ka marmorist ) , ei jõua nimetadagi . 
645	NA	 Öeldakse , kui jätta millegi vaatlemine pooleli , siis saab sinna paika tagasi tulla . 
646	NA	 Ja Suvepaleesse tahaks kohe väga ja väga kunagi tagasi tulla – nagu igale poole mujalegi Hiinasse . 
647	 HIINA MÜÜR 	 HIINA MÜÜR 
648	NA	 Tee Pekingist Hiina müürini on parim , mida ma olen kuskil näinud . 
649	NA	 Mäed algavad peaaegu kohe , kui linnast välja jõuame . 
650	NA	 Kiirtee mägedes on alati suurejoonelisem kui lauskmaal . 
651	NA	 Kihutame viaduktidel ja tunnelites . 
652	NA	 Miski juba lookleb mäekülgedel . 
653	NA	 See on jäänus esialgsest müürist , mis ei ole turistide käsutuses . 
654	NA	 Vanasti , kui mu liikumismarsruudid piirdusid ainult ühe kuuendikuga planeedist , ei käinud ma üldtuntud kohtades , otsisin eksootikat mujalt , isegi šokeerivatest nurgatagustest , kuhu turistid ei satu kunagi . 
655	NA	 Elasin paar aastat Moskvas , vältisin kogu selle aja Punast väljakut ja Kremlit , et mitte endale paha tuju tekitada . 
656	NA	 Järsku otsustasin ümber , käisin isegi Lenini mausoleumis , mõtlesin , et kindlasti on kuulsatesse paikadesse kristalliseerunud mingi ajastu kvintessents , mida ei suuda rikkuda isegi need , kes ajastu valega ümbritsevad , selle omakasupüüdlikult ümber mõtestavad . 
657	NA	 Seejärel hakkasin kuulsate paikade külastamise järel tundma tavaliselt pettumust , milles on nii enda kergeusklikkuse kui ka lennuka fantaasia tajumist . 
658	NA	 Louvre'i olin vaimusilmas ette kujutanud märksa majesteetlikumana , antiikaja maailmaimesid – Giza püramiide , Efesose Artemise templit , Helicarnassose ( praegu Bodrumi ) mausoleumi tunduvalt kõrgematena , Picadilly Circust suuremana , Püha Peetruse väljakut rahvarohkemana , ainult Nutumüür Jeruusalemmas oli võimsam ja atraktiivsem , kui ma eales oleksin osanud arvata , ja see valmistas rõõmu . 
659	NA	 Hiina müüri nägemine valmistab mulle teistsugust rõõmu – müür on enam-vähem samasugune , kui ma oma vaimusilmas olin varasema informatsiooni järgi ette kujutanud . 
660	NA	 Jälle sagib palju turiste , nagu kõikjal Hiinas . 
661	NA	 Suveniiriletid ja muud müügiputkad moodustavad pikki tänavaid enne müüri . 
661	NA	 Müüakse kõige tavalisemat turistide pudi-padi – T-särke , pesapallimütse , postkaarte , esimees Mao välgumihkleid , pandakaruvõtmehoidjaid . 
662	NA	 Suured ingliskeelsed reklaamid kutsuvad müürileminejaid üles ostma head Hiina köögimööblit . 
663	NA	 Budistid etendavad oma tantsurituaali , kannavad suuri , poole inimese suurusi nukke pea kohal , kandjad keiserliku kandetooliga ühinevad nende tantsuga . 
664	NA	 Tantsivad nii nukud kui ka nende tantsitajad . 
665	NA	 Kas ma saan kunagi teada , mis sõnum peitub selles tantsus ? 
665	NA	 Kas tantsijad ise teavad seda ? 
666	NA	 Saja jüaani eest võid istuda kandetooli ja lasta end kohapeal tantsitada , paarisaja eest viiakse sind kandetooliga müürile . 
667	NA	 Mina tõmban alati kõikide teenustepakkujate ja müüjate tähelepanu , mul on tihti raske tüütutest kaelamäärijatest vabaneda . 
667	NA	 Aga näe – seda teenust ei tule mulle pakkuma keegi , ju mõeldakse kandetooli vastupidavusele ja oma jõuvarudele . 
668	NA	 Ega siis midagi , tuleb minna omal jalal . 
668	NA	 Pealegi oleks kandetooli kabiinist vaateväli liiga ahtake – ainult ettepoole . 
669	NA	" Müürile minejaid tervitab ingliskeelne loosung : "" Suur Müür – inimkonna monumentaalseim töö väljendab hiina hinge ! "" "
670	NA	 Kuigi USA astronautide sõnul on Hiina müür on ainus inimkäte rajatis planeedil Maa , mis on Kuult palja silmaga näha , paneb müüri kitsus selles väites veidi kahtlema . 
671	NA	 Müür pole kitsas müürina , vaid kitsas Kuu pealt vaatamiseks . 
671	NA	 Teiseks on müür mägedega enam-vähem üht värvi ning suurem osa müürist on varemeis ja sootuks metsastunud , selle peal ja külgedel kasvavad samad puud , mis kasvavad välja kaljumägede pragudest . 
671	NA	 Tänagi on müüri sees suuri rändrahne , mis on täiesti looduslikud ja on jäetud müüri ehitades oma kohale . 
672	NA	 Aga enne , kui ise pole Kuul asja uurimas käinud , ei sobi vaielda . 
672	NA	 Ja pealegi ei ole ma isiklikult kuulnud ühtki astronauti seda müüri-asja väitmas ning ma tean , kui kerged on igasugu müüdid ja müüdikesed tekkima . 
672	NA	 Hiina müür on mütologiseerunud nähtus ning on varmas sünnitama enda kohta uusi müüte . 
673	NA	 Uskumatu , aga ka eestlastel on üks müüdike Hiina müürist . 
673	NA	 Meenutagem lorilaulu Eesti piirist , mille kohta kõik teavad ainult kahte rida – kas neid rohkem ongi ? 
674	NA	 Müür on selles kohas , kus mina käisin , 5,8 meetrit lai ning enamjaolt 7,8 meetrit kõrge . 
674	NA	 Müür pidi saama 10 000 li'd pikk ning tema esialgne nimi ongi olnud 10 000-li'ne Suur Müür . 
675	NA	 10 000 li'd on 5000 kilomeetrit , kuid tegelikkuses tuli müür 1000 kilomeetri jagu kavatsetust pikemgi – 6000 kilomeetrit . 
676	NA	 Müüri ehitamist alustati 2700 aastat tagasi , lõpetati vähem kui 500 aastat tagasi . 
676	NA	 Nõnda ehitati seda rohkem kui 2000 aastat . 
676	NA	 Selle aja jooksul sai müür strateegiliselt teise mõtte – alul oli tegemist põhjapoolseid vasallriike üksteise eest kaitsva müüriga , pärast Hiina ühendamist kaitses müür Suur-Hiinat põhjast tulevate vaenlaste , mongolite ja mandžude eest . 
677	NA	 Barbaritevastase müüri ehitamine algas Qingide dünastia ajal ning seda hakati taastama Mingide dünastia ajal. 
677	NA	 Taastamine kestis 1368. aastast kuni peaaegu 17. sajandini . 
678	NA	 Selge , et inimelu saab hoopis teise mõtte , kui ehitamist planeeritakse nõnda pikaks ajaks . 
679	NA	 Kellele siis üldse ehitatakse ? 
679	NA	 Isegi keisrid ei ehita iseenda jaoks , sest nendegi elu ei ole igavene , kuigi nad seda loodavad . 
679	NA	 Ehitatakse riigi jaoks , ehitatakse riigiga identifitseeruva dünastia jaoks . 
680	NA	 Kui müür kõigepealt valmis sai , siis oli sellest ka kasu , sest see suunas hunnid läände , mille tõttu nad ka Euroopasse jõudsid . 
680	NA	 13. sajandi alguseks oli aga müür lagunenud ja mongolid vallutasid Hiina . 
680	NA	 Seetõttu hakkasidki Mingid müüri taastama . 
680	NA	 Tuli aga välja , et nüüd ei olnud sellest mingit kasu – põhjast tulevad mandžud allutasid Hiina . 
681	NA	 Tänaseks on taastatud ja turistidele avatud vaid üksikud lõigud . 
681	NA	 Meie külastame neist kõige populaarsemat – Pekingist loodes asuvat Badalingi lõiku , mis on ainult 18 kilomeetrit pikk . 
682	NA	 Ka teised turistidele avatud müürijupid on umbes sama pikad , sest tänapäeval asjatut tööd ei tehta . 
683	NA	 Nüüdisaeg ei hinda gigantsust , vaid funktsionaalsust ja optimaalsust . 
683	NA	 Aga ka praegu on meeldiv müüril ringi uidata ning usutavasti on tore müüri Kuu pealtki vaadata . 
684	NA	 Müüri ehitamise mõte oligi suunatud tulevikku , aga keegi ei osanud aimata , et sajad inimpõlved teevad oma ränka tööd turistide lõbuks . 
684	NA	 Ja ka minul oleks kuidagi nadi ehitajaid ja ehitajate tagantsundijaid tänada , et nad selle müüri valmis tegid minu tuju tõstmiseks . 
685	NA	 Müüril on võitlusavad ainult põhja ja loode poole – sealt oodati vaenlast . 
685	NA	 Iga paarikümne meetri järel on aga kaitsetornid ning tornidel on avad kõigisse nelja ilmakaarde . 
686	NA	 Siis , kui vaenlane olekski jõudnud müürile või isegi üle müüri , oleksid tornid jätkanud vastupanu . 
687	NA	 Tornid on mitmekorruselised , tornide ülakorrused on turistide jaoks suletud . 
687	NA	 Ja loomulikult on poisse , kes ihkavad ainult sinna . 
688	NA	 Politseinikepaar kamandab ulakad poisid tornist maha , need kuulavad sõna , laskuvad alla , ootavad , mil korravalvurid edasi kõnnivad ning ronivad uuesti keelatud kohta . 
689	NA	 Näe , kahe müürijupi vahele on tehtud korvpalliväljak , kindlasti ajaks see meie muinsuskaitsjaid-fundamentaliste vihale . 
690	NA	 Pakutakse sõitu kaameliga ja hobusega pikki müüri . 
690	NA	 Mööda müüri sibavad suured sipelgad , kes on kevadiselt lõbusad . 
690	NA	 Magnooliad müüri ümber on õide puhkemas . 
691	NA	 Müüril voorib rahvast tihedamini kui Pekingi metroos , ikka põrkad kellegi vastu või puudutad niisama kellegi keha . 
692	NA	 Ka siin on palju meenetemüüjaid , ka siin saab vähemalt poole hinnast maha kaubelda . 
693	NA	 Ostan postkaardikomplekti , kahjuks ei ole mul väiksemat raha kui 100-jüaanine . 
693	NA	 Müüja keeldub algul seda vastu võtmast , viimaks nõustub , kuid laseb kupüüri kohe sõbrannal üle kontrollida – kas on ikka ehtne ? 
694	NA	 Sõbranna on kojanaine , kes müüri luuaga pühib . 
694	NA	 Sõbranna vaatab raha vastu kevadpäikest ja noogutab – ehtne mis ehtne . 
695	NA	 Müür lookleb kord alla- , aga enamjaolt ikka ülesmäge . 
695	NA	 Mõned hiinlased püüavad allamäge kohtades käsipuudel liugu lasta , nagu teevad minu pojad Ott ja Rein . 
696	NA	 Kas tänapäeval on üldse paikseid traditsioone ? 
697	NA	 Palju on buda munki , nad on mungarüüs , aga mitte palja jalu , isegi mitte sandaalides , vaid botastes . 
698	NA	 Ka munk hindab mugavust ja funktsionaalsust , haavadeta tallad ja konnasilmadeta varbad võimaldavad end paremini mediteerimisele pühendada . 
698	NA	 Kuidas sa ikka süüvid teispoolsusesse , kui vill veritseb ? 
699	NA	 Ikka üles ja üles ! 
699	NA	 Norralased turnivad müüril lühikestes pükstes , mõned hiinlased on kasukates . 
700	NA	 Hiina turistid ronivad selle sektsiooni kõige kõrgemasse punkti , tõstavad seal kaks sõrme V-kujulise võidumärgiga püsti ja lasevad end pildistada . 
701	NA	" Kõige kõrgemas punktis saab osta märke ja T-särke ingliskeelse kirjaga "" Ma alistasin Hiina müüri "" . "
702	NA	 Üks hiinlane annab oma fotoaparaadi minu kätte , palub , et ma teda pildistaksin . 
702	NA	 Ei tea , kuidas ta üksik on ? 
703	NA	 Kõigi meeleolu on sõbralik , kõik müüril olijad oleksid nagu ühe suure ürituse kaasosalised , hea tuju on nakkav . 
704	NA	 See on tõesti rõõm , suur rõõm , mis siin turnijaid liidab . 
705	NA	 Näen , et kõige kõrgemasse punkti saab ka köisraudteega sõita , ilmselt on see mõeldud vanureile ja invaliididele . 
705	NA	 Ja jumal tänatud , et nemadki saavad müüri nautida . 
706	NA	 Mis on järgmine asi , mille inimene valmis teeb ja mida oleks Kuult näha ? 
706	NA	 Loodame , et see tuleb pisut mõttekam , loodame , et tegijad ka ise oma tööst tulu leiavad . 
707	 ALTARID JA MAUSOLEUMID 	 ALTARID JA MAUSOLEUMID 
708	NA	 Kas inimene saab mõjutada nähtusi , mis nagu ei ole mõjutatavad , mis jäävad looduse või siis jumalate valdkonda ? 
709	NA	 Pekingis ja selle ümbruses on palju altareid ja mausoleume . 
709	NA	 Neist kõige kuulsam on kahtlemata Taevatempel Lõuna-Pekingis , mis ehitati 1420. aastal ning kus kahe viimase dünastia keisrid käisid tegemas seda , mis oli keisri kohus – palumas keeruliste rituaalide keeles head saaki kevadel , vihma suvel ning andsid talvel ohvriande järgmise kevade saagi nimel . 
710	NA	 Taevatemplisse viib 360 meetri pikkune ja 4 meetri kõrgune kuivamaasild , mille ületamine on nagu hingeline ettevalmistus argimaailmast pühadusse . 
711	NA	 Ja tõepoolest – igal pool kilkavad ja lõbusad õpilasekskursioonid muutuvad siin päris vaikseks , koolipoisid ja -tüdruku püüavad jalataldagi tasaselt maha panna . 
712	NA	 Vilgas ja argine Peking kaob silla lõpus olematusse , inimene jääb oma mõtetega üksinda jumalate palge ette . 
713	NA	 Taevatemplis on kõik ringjas ja nelinurkne , mees- ja naisalgeline . 
713	NA	 Õigupoolest on nelinurkne ainult kahekordne müür , kõik ülejäänu on ümmargune . 
714	NA	 Vanas Hiinas peeti Maad tasaseks ja Taevast ümmarguseks , nõnda ümbritseb Maa ( müürid ) Taevast ( templid ) , takistab meil iseseisvalt jõudmast Taevasse . 
714	NA	 Tee sinna viib ainult jumalate abiga , kuid jumalaid tuleb mõjutada palvetamisega . 
714	NA	 Taevas oli yang , mehelik ja positiivne , Maa oli yin , naiselik ja negatiivne . 
715	NA	 Maapinnal seistes on raske tajuda hoonete ehitust . 
716	NA	 Ostan postkaardikomplekti ning näen ühel postkaardil Taevatempli pilti linnulennult , jumalate perspektiivis . 
717	NA	 Taevatempli korrapära lööb pahviks . 
718	NA	 Milline harmoonia ! 
718	NA	 Milline kaunis puhta geomeetria mäng ! 
718	NA	 Kui ilusti üksteisesse suhtuvad proportsioonid ! 
718	NA	 Milline ruumi ja mahtude kooskõla ! 
719	NA	 Kindlasti pidi see jumalatele meeldima , kui keiser ka ise oli tubli mees . 
720	NA	 Ma ei saa aru , miks kõikvõimalikud njuueidžlased pole oma pilke siia pööranud , miks nad ikka jamavad oma püramiididega . 
720	NA	 Taevatempel meenutab kohe esmalt tänase päeva käibemütoloogia unelmaid – kontakte tulnukatega või UFO-dega . 
721	NA	 Hea Saagi Eest Palvetamise palee on 38 meetri kõrgune , asub kolmekordsel , ringjal , bastionisarnasel muldalusel , on ise ringjas ja kolmekordne ning lisaks veel kolmekordse ja ringja katusega . 
722	NA	 Küsimus ja kahtlused jumalate olemasolust langevad hoopis ära , sest niisuguses ruumis lakkab argiteadvus domineerimast sakraalse alge üle inimeses . 
722	NA	 Rituaali puhul ei teki ka teeskluse ja ehtsa pühendatuse probleemi . 
723	NA	 Kindlasti palvetasid siin paarkümmend viimast keisrit tõemeeli ja võib-olla oli nende palvetest kasugi – igatahes ei vajunud keisrite-Hiina kokku viletsate saakide või toidupuuduse tõttu . 
723	NA	 Seda enam , et keisrite palveid saatis Taeva-preestrite astroloogiline ja üsnagi materialistlik astronoomiline tegevus . 
724	NA	 Näe , keiser Qianlong võttis oma kohust vastutada hea saagi eest nii tõsiselt , et laskis endale 1779. aastal , oma 70. sünnipäeval , müüri teha lisavärava , mille kaudu sai Keelatud linnast otse palvetama tulla ega pidanud tegema suurt ringi , lastes end kanda peavärava ja kuivamaasilla kaudu . 
725	NA	 Hea Saagi Eest Palvetamise palees on altarid Suurele Hiilgusele ( Päikesele ) , paljudele planeetidele ja tähtedele . 
726	NA	 Palee varalaegas on katuse all , seda hoiavad neli siseringi sammast , mis vastavad neljale aastaajale . 
726	NA	 Välisringis on 12 sammast , mis vastab 12 tunnile päevas ja 12 kuule aastas . 
727	NA	 Kogu templistiku ja altarite arhitektuur on üles ehitatud numeroloogiale ja arvumaagiale . 
728	NA	 Eurooplane arvab , et astronoom ollakse teleskoobi abil , eurooplane ei tule enam selle pealegi , et astronoom võib olla ka mõtisklustesse süüvides ja palvetades . 
729	NA	 Tänagi näeb templis taevakummardajaid palvetamas , nõnda kaob siingi piir muuseumi ja pühakoja vahel . 
729	NA	 Taevakummardajate austuse objektiks oli ikkagi keiser , esimene taevapoeg taevapoegade seas , taeva maapealne esindaja , kogu usk teenis keisri ja riigi püsimise huve . 
729	NA	 Keda austavad tänased taevakummardajad , kui viimase keisri Pu Yi surmast on möödas üle 30 aasta ? 
730	NA	 Lisaks kahele nelinurksele müürile on Taevatempli ümber veel ringjas Kajamüür – sosista ükskõik kus müüri ligidal , ikka on su tasaseimgi hääl kogu Kajamüüril kuulda . 
731	NA	 Proovime järele – jah , ka eestikeelne sosin on kuulda , akustikaseadused ei erista keeli , kehtivad alati . 
732	NA	 Muidugi sünnitab säärane 1530. aastal püstitatud arhitektuurne ime legende . 
732	NA	 Ma võin eksida , aga minu teada ei ole ehituse eesmärki õnnestunud selgitada , kindlasti oli oma osa liturgial . 
732	NA	 Jutud salapolitseist , kes tahtis kontrollida palvetajate palvete lojaalsust , mida ma juhtusin lugema ajakirjandusest ajal , mil Hiina ja Nõukogude Liidu suhted olid väga halvad , tunduvad naiivsed , sest esiteks oli Kajamüüri heli edasikandev efekt kõigile teada ja teiseks oleks pidanud säärane salapolitsei olema 100 protsenti ateistlik , sest vähegi usklik salapolitseinik oleks kohe arvanud , et Taevast kontrollitakse temagi tegevust ja kindlasti ei meeldi suurele otsustajale seal Taevas , et temale määratud palvet kuulatakse pealt . 
733	NA	 Kahe nelinurkse müüri vahele on püstitatud mobiiltelefoni tugijaama kõrgune mast , samas küpressisalus korjavad inimesed hapuoblikaid . 
734	NA	 Võib-olla on Taevatempli territooriumil moodne tehnikagi tegusam ? 
734	NA	 Võib-olla saavad siin hapuoblikad vitamiinisemaks ? 
735	NA	 Ja hapuoblikakorjajad kannavad kauneid päikesevarje , millest on abi ka vihma puhul . 
736	NA	 Nagu igal pool Hiinas , on ka siin näha tuulelohede lennutajaid . 
736	NA	 Just siia sobivad need kirevad ja eredad paberlinnud väga hästi , täpselt samuti nagu pilvelõhkujate peegelfassaadide ette . 
736	NA	 Ja lennutajaiks ei ole ainult lapsed , ehkki neid võib näha seda keerulist mängu mängimas rohkem kui täiskasvanuid . 
736	NA	 Kas väljendub lohelennutamises igavana püüd Taevasse jõuda ? 
736	NA	 Või vähemalt Taevaga mingi kontakt sisse seada ? 
737	NA	 Mehelikule Taevatemplile Lõuna-Pekingis vastab naiselik Maatempel Põhja-Pekingis ( need jäid Keelatud linnast võrdsesse kaugusesse ) , mis on juba rohkem observatooriumi kui pühakoja moodi , kui nende kahe vahel saab üldse vahet teha . 
737	NA	 Keskaegseid observatooriume on Pekingis ja selle ümbruses rohkemgi , aga veel rohkem on pühakodasid . 
738	NA	 Olgu vahemärkusena öeldud , et Hiina suhtes ei klapi hästi europotsentristlik periodiseering vana- , kesk- ja uusajaks , sest need sõnad tekitavad meis assotsiatsioone , millega Hiina ajalool ei ole mingit pistmist . 
738	NA	 Hiinlased periodiseerivad oma ajalugu keisridünastiate ja keisrite valitsemisaja järgi , ja see sobib neile ilusti , kuigi marksismi võidukäigu aegu prooviti ajutiselt kasutada euroopalikku malli – ilma selleta poleks saanud marksismi jutlustada , lugu poleks välja tulnud , koodid ja paroolid oleksid hakanud tühjalt susisema . 
739	NA	 Hiina on iidsetest aegadest saadik olnud polüreligioosne maa , siin on tegutsenud mitmed usud ja usuvoolud . 
739	NA	 Eriti sel ajal , mida Euroopas nimetatakse keskajaks ning mil Euroopas peeti hoolega ususõdasid nii moslemite vastu kui ka kristluse sees , paistis Hiina silma oma tolerantsusega , mis on tänaseski Euroopas malliks saanud . 
739	NA	 Pekingis ja selle ümbruses domineerivad budistlikud pühakojad . 
740	NA	 Küpse ja Metsiku Mooruspuu templi ehitamist alustati 1600 aastat tagasi , tegemist on vanima kultusehoonestikuga Pekingis . 
740	NA	 Ehitist jätkati rohkem kui 1000 aasta jooksul Jini , Yuani , Mingi ja Qingi dünastia ajal ning praeguseks on seal rohkem kui 72 pagoodi . 
740	NA	 Just see tempel sobib suurepäraselt budistliku arhitektuuri ajaloo uurimiseks . 
741	NA	 1981 . aastal avastasid arheoloogid Pekingi lähedalt Piksemürina koobastiku , kus on tuhandeid sambaid , igal sambal üsna palju Buddha-reljeefe . 
741	NA	 Kirjade järgi on kindlaks tehtud , et Piksemürina koobastik uuristati 616. aastal . 
742	NA	 Dharmamere templis Cuiwei mäe jalamil on suured budistlikud , värvilistena säilinud seinamaalingud . 
743	NA	 Taevassiniste Pilvede templis Lõhnavate mägede jalamil on 508 kalliskividega kaetud arhati kuju ja Teemanttrooni pagood . 
743	NA	 Seal on ka Hiina Vabariigi ( 1911 ) rajaja marssal Sun Yat-seni memoriaalsaal . 
744	NA	 Budistlikus templis ! 
744	NA	 Aga seegi fakt tõestab sallivust – nii budismi kui ka vabariiklaste sallivust . 
745	NA	 Hõbemägedes , Dharma Hiilguse templis oli 72 munga- ja nunnakloostrit , praegu võib seal imetleda pagoodide metsa – mitmest ajastust pärit pagoodid on tihedalt üksteise kõrvale püstitatud . 
746	NA	 Kohe Taevassiniste Pilvede templi kõrval on ( Poollamaskil ) Nõjatuva Buddha tempel , kus lamav , kuid küünarnukile pead toetav Buddha-Šakjamuni annab surres oma 12 viimast õpetust . 
746	NA	 Šakjamuni pronkskuju on 5 meetrit pikk ja kaalub 54 tonni . 
747	NA	 Harmoonia ja Rahu laamaklooster oli mandžust keisri Yongzhengi ( valitses 1723–1735 ) residentsiks siis , kui keiser veel alles prints oli . 
747	NA	 1744. aastal muudeti residents laamakloostriks , täna võib selle seintelt leida mandžu- , mongoli- ja tiibetikeelseid kirju , mille erinevus hieroglüüfidest torkab silma isegi treenimata pilgule . 
748	NA	 Sama kloostri Otsatu Õnne tornis võime imetleda Buddha-Maitreja 3-meetrise läbimõõduga 18 meetri kõrgust kuju , mis on välja lõigatud ühest jämeda puu tüvest . 
748	NA	 Kuju kinkis 1750. aastal Qingi dünastiale seitsmes pantšen-laama . 
749	NA	 Virgumise templis on Avatansaka kell , mis on suurim maailmas – see on 6,75 meetrit kõrge , läbimõõduga 3,3 meetrit ja kaalub 46,5 tonni . 
749	NA	 Kella mõlemale küljele on graveeritud 227 000 hieroglüüfi . 
749	NA	 Kell on valatud 15. sajandil ning selle kumedaid , madalakõlalisi lööke oli kunagi kuulda kümnete kilomeetrite kaugusel . 
750	NA	 Hiina on taoismi sünnimaa . 
750	NA	 Käime oma reisi lõpupoole ära isegi taoismi ühes alguspunktis – väikese järve ääres suure mäe tipul . 
751	NA	 Pekingis on aga taoistlik Valgete Pilvede tempel , mis on ehitatud 8. sajandil . 
751	NA	 Esialgu ei saa arugi , mille poolest taoistlik tempel erineb budistlikust , sest tempel on nii seest kui ka väljast enam-vähem samasugune – hiilgav värav ja lõvikujud templi ees , punasest puust sammastega sammassaal , kaunis , dekoreeritud värvilagi , peaaegu samasugused kardinad seintel , peaaegu samasugune altar . 
751	NA	 Siis aga lööd endale sõrmedega vastu laupa ning imestad , kuidas võis jääda tähele panemata tohutu suur erinevus – taoistlikus templis ei ole loomulikult Buddha-kujusid , kuigi muud kujud on seal olemas . 
752	NA	 Pekingis Härja tänava kandis elavad peamiselt Hiina moslemid , seal on ka nende kõrge minaretiga mošee . 
753	NA	 Jesuiidid on Hiinas alati teinud head misjonitööd , pöörates katoliku usku palju inimesi . 
753	NA	 1890. aastal ehitatud Pekingi Xishiku katedraalis mul käia ei õnnestu , küll aga külastan nädala pärast Xujiahui katedraali Shanghais . 
753	NA	 Varem arvasin , et küllap see on täis välismaalasi . 
753	NA	 Aga ei . 
753	NA	 Mulle tundub seal koguni , et ma olen ainus välismaalane , teised kõik on hiinlased – preester , preestri abilised , küünalde müüjad eeskojas , aga eelkõige palvetajad . 
753	NA	 Ka ei juhtunud ma kuulma sõnagi ladina ega muud imelikku keelt , minu arvates oli kogu liturgia hiinakeelne . 
753	NA	 Vist vastab tõele , et kommunistid sundisid oma katoliiklased lahti ütlema sidemetest Roomaga . 
754	NA	 Kultuure ja tsivilisatsioone iseloomustab kõige paremini suhtumine surma , see , kuidas inimesed surmaks valmistuvad , ning see , mida arvatakse tulevat surma ( maise elu ) järel . 
755	NA	 Meie kristliku põhjaga ( pool ) ateistlik kultuur on siinjuures kõige labasem – meie kultuur ei arva surmast õigupoolest mitte midagi ; meie , eurooplased , oleme surmale selja pööranud , ei tee surmast väljagi . 
755	NA	 Meie suhtumist iseloomustab sentents : surm pole meie asi , sest kui oleme meie , siis ei ole surma , ja siis , kui on surm , pole jälle meid . 
756	NA	 Meile vastukaaluks on olemas kultuure , näiteks mehhiko-indiaani kultuurid , milles kogu elu on ettevalmistus surmaks , eluks teispoolsuses . 
756	NA	 Ka vanas Hiinas usuti elusse pärast surma . 
757	NA	 Keisri tegevus ei lakanud surmaga . 
758	NA	 Pekingis ja selle ümbruses on väga palju hauakambreid ja arheoloogid avastavad üha uusi . 
758	NA	 Paljude mausoleumide asukohad on teada , kuid neid pole veel uuritud , sest tänapäeva täppiskaevamine nõuab aega ja kannatlikkust . 
758	NA	 Võib päris kindel olla , et eelolevad aastad ja aastakümned pakuvad meile põnevaid uudiseid selle kohta , kuidas elati ja surdi sadu ja tuhandeid aastaid tagasi . 
759	NA	 Praeguseks välja kaevatud ja turistidele vaatamiseks avatud hauakambrid erutavad meie meeli , panevad mõtlema elu põhiküsimuse üle . 
759	NA	 Eelkõige lööb pahviks niisuguste arhitektuuriliste mängude ulatus . 
759	NA	 Keisrile läks surma järel vaja märksa suuremat territooriumi kui eluajal . 
759	NA	 Hauakambrite kompleksi kuulub alati looduslik mägi , mille jalamil hauakamber asub , kujudega palistatud tee , maapealsed tornid ja pühakojad ning suured maa-alused ruumid , mis on täis mööblit , sõjariistu ning muud vajalikku . 
760	NA	 Ühe dünastia hauakambrid ehitati ühte paika . 
761	NA	 Näiteks kasutasid Mingid 40 ruutkilomeetri suurust ala , kuhu püstitati mausoleume 200 aasta jooksul ning mida ümbritses 40 kilomeetri pikkune müür . 
761	NA	 Iga hauakamber asus ise mäe jalamil , hauakambrist hauakambrisse viis rohkem kui 100 kilomeetri pikkune Püha Tee , millel oli palju tohutu suuri väravaid ning mille kummaski ääres olid kas loomade või inimeste kujud . 
761	NA	 Üks , 1540. aastal ehitatud värav on 14 meetri kõrgune ja 29 meetri laiune . 
761	NA	 Värava sees on veel omakorda 18 paari inim- ja loomakujusid . 
761	NA	 Inimkujudeks on kolme liiki ametnikud , keda keisril läks vaja eluajal ning kes aitavad tal riiki juhtida ka pärast surma – sõjaväe- , tsiviil- ja kultusametnikud . 
762	NA	 Saame teada ka , milliseid loomi läheb keisril tarvis pärast siinsest ilmast lahkumist – lõvisid , greiffe , ükssarvi , kaameleid , elevante ja hobuseid . 
762	NA	 Mida ta küll nendega tegi ? 
763	NA	 Changlingi torni alus on rohkem kui kilomeeter lai . 
763	NA	 See on ehitatud 1413. aastal keiser Chengzu mausoleumi peale , mausoleumis on peidus Aarete Linn , mille pindala on 100 000 ruutmeetrit . 
763	NA	 Eluajal tuli keiser toime palju väiksema ruumiga , sest elu on vaid ettevalmistus surmaks , elu on igavese elu eelmäng . 
764	NA	 Maa alla ehitatigi terved paleed , kuhu oli valmis pandud kõik eluks vajalik , sealhulgas ka kõige tähtsam , ilma milleta keisri elu on mõttetu – troon ja troonimispink . 
765	NA	 Qingide dünastia hauakambrid asuvad Pekingist idas , Mingide omad loodes . 
766	NA	 Hauakambrite lahtikaevamine jätkub , sellega ei kiirustata . 
766	NA	 Mõned hauakambrid pakuvad arheoloogidele ning hiljem kõigile ajaloolastele ja ajaloohuvilistele suurima üllatuse kui mis tahes kallis varandus – need on tühjad , neis ei ole keisrite ega keisrinnade põrme , on ainult kõik surmajärgseks eluks vajalik . 
767	NA	 Mida see tähendab ? 
768	NA	 Sellele küsimusele ei ole suudetudki vastust anda . 
768	NA	 Võib-olla elavad keisrid tõesti edasi Taevariigis , seal , kust nad ajutiselt Maa peale tulid , et inimesi aidata ? 
768	NA	 Igatahes ei ole nad kaasa võtnud mitte ühtki asja , mis oli neile kaasa pandud . 
769	NA	 Ka hauakambrite juures on palav kevad , õnneks on maa all meeldivalt jahe . 
769	NA	 Keisrite troonipingid maa all on kujunenud kultuskohtadeks , nende ette on loobitud suur hunnik paberraha . 
769	NA	 Kas seda tehakse keisri või iseenda heaks ? 
770	 PIDULIK ÕHTUSÖÖK KULTUURIMINISTEERIUMIS 	 PIDULIK ÕHTUSÖÖK KULTUURIMINISTEERIUMIS 
771	NA	 Kui eestlasi on miljon ja Eesti Vabariigi kultuuriministeerium on kolmekorruseline , siis kui kõrge peaks olema Hiina kultuuriministeeriumi hoone , arvestades seda , et hiinlasi on miljard ? 
772	NA	 Hiina kultuuriministeerium on siiski ainult 31-korruseline ja meie Hiinas-oleku viienda päeva õhtul annab ministeeriumi Välisvahetuse Keskuse asedirektor Lu Jun meie saabumise puhul piduliku õhtusöögi . 
773	NA	 Liftist väljumise järel läbime pika , kauni vaibaga koridori , mille kummalgi pool on kabinettide uksed , uksevahedes aga kenad neiud , kes seisavad meie auks spaleeris , naeratavad meile kaunist hiina naeratust . 
774	NA	 Dineeruumi uksel tervitab meid härra Lu Jun. 
775	NA	 Õhtusöök on üks kõige jutustavamaid ja märgirohkemaid asju hiina kultuuris , nagu see vanasti oli ka Euroopa kultuuris . 
775	NA	 Kahju , et tänapäeval on õhtusöögi tähendus Euroopas kadumas , protestimaiad kriitikud ja boheemlased peavad seda operetliku diplomaatia või veel operetlikumate aadlirituaalide osaks . 
775	NA	 Hea , et Hiinas on õhtusöögi tähendus säilinud , mis räägib lugupidamisest oma kultuuri ja ajaloo vastu . 
776	NA	 Istume ümmarguse laua taha , mina härra Lu Juni paremale ja fotograaf Tõnu Noorits vasakule käele . 
777	NA	 Peale meie kolme võtab õhtusöögist osa veel Välisvahetuse Keskuse Ida-Euroopa ja Kesk-Aasia osakonna juhataja Yuan Jianwu , välisvahetuse ekspert Lou Baiqian , meie saatja Wang Li Yuan ning hiina-inglise keele tõlgid . 
778	NA	 Ümmarguse laua peal on mustjast klaasist ringjas ketasalus , millele pannakse kõik road nõnda , et soovija saab ketasalust keerutades nihutada endale ligemale roa , mida ta parajasti soovib võtta . 
779	NA	 Serveeritakse eelroad , jutt käib meie kavatsustest . 
780	NA	 Tahame teha Hiinast kaks raamatut – ühe rohke tekstiga ja väheste piltidega , teise paljude fotodega ja vähese tekstiga , teist võiks nimetada fotoalbumiks . 
781	NA	 Üksteise järel tuuakse uued ja uued road . 
781	NA	 Kahtlemata on jututeemad ja road omavahel seoses , ja kunagi tahaks selle endale selgeks teha . 
782	NA	 Härra Lu Jun räägib meile Hiina majanduse saavutustest . 
782	NA	 Aastaks 2015 peaks Hiina mööduma USA-st rahvusliku koguprodukti kogumahu poolest ning aastaks 2050 rahvusliku koguprodukti poolest ühe elaniku kohta . 
783	NA	 Kui seda oleks öeldud mulle meie saabumise esimesel päeval , siis oleksin olnud skeptilisem . 
783	NA	 Nüüd olen aga näinud juba säravaid pilvelõhkujaid , veel rohkem ülikõrgeid tornkraanasid uusi pilvelõhkujaid ehitamas , pikapeale kaldun uskuma selle projekti reaalsusse . 
784	NA	 Põgusalt ja diplomaatiliselt puudutame olukorda Venemaal . 
784	NA	 Võib-olla meie välisministeerium hakkab minu peale pahandama , aga ma ütlesin – esindades küll Eesti Vabariiki – oma isikliku arvamuse : Eesti sõber on Boris Jeltsin . 
785	NA	 Maailmas seisab tohutul hulgal vaba raha , mis ainult otsib kohta , kus oma suurust kasvatada . 
785	NA	 Hiinasse voolab sadu miljardeid dollareid , Venemaal on raskusi võlgade saamisega . 
785	NA	 Venemaad tabas demokratiseerumise järel täielik kollaps , Hiina sammub õitsengu teed . 
786	NA	 Investeerijate põhitingimuseks on poliitiline stabiilsus , alles teise punktina vaadeldakse soodustusi , mida kapitali paigutajale tehakse . 
786	NA	 Hiinas on soodustused väga suured , suur osa Hiina rannikulinnadest kuulub mitmesugustesse erimajandustsoonidesse , mis meelitavad Hiinasse tohutul hulgal välisraha , mis omakorda annab tööd 1,2 miljardile hiinlasele . 
787	NA	 Aga eelkõige valitseb Hiinas poliitiline stabiilsus . 
788	NA	 Hiinat juhib endiselt kommunistlik partei , millel on 58 miljonit liiget ( rohkem kui Itaalias või Suurbritannias elanikke ) , põhiseaduse järgi ehitab Hiina endiselt sotsialismi . 
789	NA	 Septembris 1997 , kompartei 15. kongressil , kuulutati juhtivaks ideoloogiaks Deng Xiaopingi sotsialistliku turumajanduse teooria . 
790	NA	 Siin-seal Hiinas võib näha üksikuid Mao Zedongi ja Deng Xiaopingi kujusid , neid on tunduvalt vähem kui Türgis on Kemal Atatürgi ja Venetsueelas Simon Bolivari või omaaegses ENSV-s Lenini kujusid , siin-seal torkavad mõnel majaseinal või tahvlil silma marksistlike autoriteetide hüüdlaused ( ka inglise keeles ) , ka neid on vähe ja kord oli Marx kirjutatud ilma r-täheta , sest hiinlased ise r-häälikut ei häälda . 
791	NA	 Lisaks kommunistlikule parteile tegutseb juba aastakümneid kaheksa väikeparteid , aga neid oli ka Saksa Demokraatlikus Vabariigis . 
791	NA	 Mingit mõju neil muidugi ei ole . 
792	NA	 Loetlegem ! 
793	NA	 Guomindangi Hiina Revolutsiooniline Komitee ( asutatud jaanuaris 1948 , 53 000 liiget ) ; Hiina Demokraatlik Liiga ( asutatud oktoobris 1941 , 130 000 liiget ) ; Hiina Rahvuslik Demokraatlik Ülesehitamise Assotsiatsioon ( asutatud detsembris 1945 , 69 000 liiget ) ; Hiina Demokraatia Edendamise Assotsiatsioon ( asutatud detsembris 1945 , 65 000 liiget ) ; Hiina Talupoegade ja Tööliste Demokraatlik Partei ( asutatud augustis 1930 , 65 000 liiget ) ; Hiina Zhi Gong Dangi Liikumine ( asutatud oktoobris 1925 , 15 000 liiget ) ; Jiu Sani Ühing ( asutatud detsembris 1944 , 68 000 liiget ) ; Taiwani Demokraatliku Omavalitsuse Liiga ( asutatud novembris 1947 , 1600 liiget ) . 
794	NA	 Võib oletada , et rahapaigutajate ja Hiina juhtide huvid langevad kokku – ei mingeid samme , mis võiksid põhjustada ebastabiilsust . 
794	NA	 Raha ja võim manitsevad ettevaatusele , Hiina pikk ajalugu õpetab talitama targu , mitte kiirustama . 
794	NA	 Kõik kiirustamised Hiina ajaloos on lõppenud halvasti . 
794	NA	 Minu põlvkonnale meenub eelkõige kultuurirevolutsioon , ent ka keisririigi lõpp 1911/1912 . aastal põhjustas suuri segadusi . 
795	NA	 Isegi valitseva partei nimemuutus võiks saada ebastabiilsuse allikaks , põhjustada suuri vaidlusi . 
796	NA	 Missugust nime võiks kanda Hiina valitsev partei ? 
797	NA	 Arengupartei ? 
797	NA	 Rahvapartei ? 
797	NA	 Edupartei ? 
798	NA	 Jätame selle siiski hiinlaste endi otsustada , aga spekuleerime edasi . 
798	NA	 Teeme seda , mida ajaloolane , sinoloog ja politoloog teha ei tohiks , aga mis on literaadile leivaks . 
799	NA	 Võib oletada , et kui N. Liidus oleks KGB ülem ja NLKP peasekretär Juri Andropov valitsenud tunduvalt kauem , kui saatus talle oli määranud valitseda , oleks N. Liit valinud Hiina tee . 
799	NA	 N. Liidus oleks säilinud küllaltki autoritaarne üheparteisüsteem , N. Liit oleks jäänud lagunemata ( ka Eesti poleks saanud vähemalt Andropovi valitsemisajal taasiseseisvuda ) , majandus oleks korda tehtud ja tohutu enamik toonasest elanikkonnast ei oleks osanud paremast elust unistadagi , ja seda sugugi mitte üksnes Vene Föderatsioonis . 
799	NA	 Poliitilist demokraatiat vajab väga väike osa rahvast , majanduslikku demokraatiat läheb tarvis juba natuke suuremal osal inimestest ning selle oleks Andropov pikapeale toonud . 
799	NA	 Kui Baltimaade ja Kaukaasia rahvad , Moskva , Leningradi ja teiste suurlinnade intelligents välja arvata , oleks rahvas Andropoviga võib-olla rahul olnud . 
799	NA	 Andropovi järel pääses N. Liitu valitsema Andropoviga võrdselt põdur Konstantin Tšernenko , kes tahtis taastada brežnevistlik-stalinlikku režiimi ning see ainult kiirendas järgmise valitseja Mihhail Gorbatšovi demokraatiasarnaseid reforme , mis olid nii harjumatud , et N. Liit kärises mitmest otsast puruks . 
799	NA	 Piisas ainult suhtelisest sõnavabadusest , ja koloss oligi prantsatanud kraavi . 
800	NA	 Kui Hiinas ei oleks olnud väga kurbi sündmusi Tiananmenil , kui Hiinas oleksid etteotsa pääsenud ja jäänud Gorbatšovi-taolised liberaalkommunistid , oleks arvatavasti Hiinagi lagunenud õige mitmeks osaks , mis ei oleks sugugi meeldinud USA-le . 
800	NA	 USA on alati toetanud ühtset Hiinat , tegi seda juba rohkem kui sada aastat tagasi oopiumisõdade järel , kui Hiina oleks lagunenud algul koloniaalriikide mõjutsoonideks , hiljem nende tsoonide järgi eri riikideks . 
801	NA	 Aga siirdugem tagasi õhtusöögiteemade juurde . 
802	NA	 Hiinas on rahvusliku koguprodukti kasv üle 10 protsendi aastas juba tosinkonna aasta jooksul , seda peetakse majanduse riikliku juhtimise saavutuseks . 
802	NA	 On suudetud vältida katastroofe , mis vapustasid Brasiilia , Mehhiko ning Lõuna-Korea samuti enam-vähem riiklikult juhitavat majandust . 
803	NA	 Ameeriklased on muidugi teist usku – nende arvates põhjustab finantssüsteemi kokkuvarisemisi just riigi sekkumine majandusse , ent ka nemad tulid oma suurimast , 1929. –1931 . aasta kriisist välja alles siis , kui president Franklin Delano Roosevelt pani majanduse taha riigivankri . 
803	NA	 Võib muidugi lõpmatuseni vaielda , kas sellest oli kasu või mitte , liberaalid olevatki tõestanud , et kriis oleks riigi sekkumata lõppenud varem . 
804	NA	 Minu meelest on siin tegemist usuküsimusega . 
804	NA	 Riigi osalus majanduses ei tee majandust ei halvaks ega heaks . 
804	NA	 Majanduse efektiivsuse otsustavad hoopis teised asjad ning eelkõige vist juhtimise oskus ja paindlikkus . 
804	NA	 Kui riik ikka mitukümmend aastat ainult halba nõu annab ning ainult parteibürokraate kõrgetele kohtadele sokutab , siis kõrbeb majandus põhja ; kui aga riiklikult suunatava majanduse juhtimine on õigel teel , võib suurt ja kiiret edu saavutada . 
805	NA	 Riiklikult juhitavas majanduses on aga riskifaktor suurem , sest üks riiklikult tehtud viga hõlmab tervet majandusharu või koguni riigi majandust tervikuna . 
805	NA	 Erafirmas tehtud viga hõlmab ainult seda firmat ning võib põhja viia ainult ühe firma . 
806	NA	 Aga mis siin vaielda ! 
806	NA	 Kümnekonna aasta jooksul on meil vastus käes , näeme , kas riiklikult juhitavas Hiina majanduses on suudetud vältida majanduse tsüklilist , kriisideta arengut . 
806	NA	 Seni on vastu peetud . 
807	NA	 Edasi puudutame olukorda Jugoslaavias ( veel ei ole NATO raketid tabanud Hiina saatkonda Belgradis ) , ütleme , et Eesti valmistub peavarju andma viieteistkümnele Kossovo põgenikule . 
808	NA	 Lu Jun küsib tõlgi kaudu üle , kontrollib , kas temani jõudis ikka õige arv . 
809	NA	" "" Jah , viisteist . "
809	NA	" Põgenikke vastu võttes täidame Euroopa Liidu ettekirjutusi , kuigi see moodustab tohutu suure hulga meie immigrantide kvoodist , "" kordan ja täpsustan . "
810	NA	 Härra Lu Jun on selleks liiga viisakas ja liiga palju diplomaat , et arvu 15 puhul naeratada , sest seda võiksime me tõlgendada üleolekuna . 
811	NA	 Ainuüksi Pekingis elab kümme korda rohkem inimesi kui Eesti Vabariigis , Eesti osaks on olla üks Pekingi linnaosa . 
812	NA	 Hiina dimensioonid on tõesti hiiglaslikud . 
812	NA	 Hõlmamatu on nii vertikaalmõõde ( ajalugu ja kultuur ) kui ka horisontaalmõõde ( territoorium ja elanike arv ) . 
813	NA	 Uurisin Hiina statistikaraamatust Hiina provintside ja elanike arvu . 
813	NA	 Kõik näis algul klappivat , siis aga märkasin , et Pekingis elab nende andmete järgi ainult 1,3 miljonit inimest . 
814	NA	 Kuskil pidi olema viga . 
815	NA	 Ja siis tabasin . 
816	NA	 Tavaliselt tuleb arvudele tulbas lisada kolm nulli , nõnda et ühest saab tuhat , tuhandest miljon . 
816	NA	 Hiina statistikaraamatus aga peab otsa panema neli nulli – nii neile numbritele , mis näitavad provintside pindala , kui ka neile numbritele , mis näitavad elanike arvu ! 
817	NA	 Nõnda – Hiina keskmine provints on Saksamaa-suurune ja selles elab umbes nõnda palju inimesi nagu Hispaanias . 
817	NA	 Suurimad provintsid on Xinjiangi Uiguuri Autonoomne Regioon 1,60 miljoni ja Tiibeti Autonoomne Regioon 1,22 miljoni ruutkilomeetriga , suurimad provintsid elanike arvult on Henan 91 miljoni ja Shandong 87 miljoniga . 
818	NA	 Ma ei pane tähelegi , kui oleme oma õhtusöögil jõudnud kõige teravama teemani – Hiinas viljeldava ühelapsepoliitikani . 
819	NA	 Hiinlasele omase distsipliini- ja hierarhiatunnetusega on valitsuse poliitika üldiselt ellu viidud , nõnda et mingeid karistusvahendeid ei lähegi nagu vaja . 
819	NA	 Siiski kaotab perekond , kuhu sünnib teine laps , õiguse sotsiaalabile , isegi arstiabi ja kool muutuvad tasuliseks . 
820	NA	 Nii on Hiina perekondades peaaegu kõikjal üks laps , ka linnapildis on näha vähe lapsi ja raskejalgseid naisi , ainult mägedes ja vähemusrahvuste juures ning kuuldavasti ka hiljuti liitunud eriõigustega Hongkongis kilkavad teedel ja tänavatel rõõmsad lastesalgad . 
821	NA	 Välismaailmale , eriti religioossetele ringkondadele ja ateistidest feministidele , on see üks mõistetamatuid aspekte Hiina sisepoliitikas . 
821	NA	 Kuidas ikka keegi võtab õiguse teise eest otsustada , kui palju lapsi tema endale teeb ? 
821	NA	 On ju ema- ja isainstinkt mitmepalgeline : mõnes peres armastatakse suurt lastekarja , teises aga soovitakse olla sootuks lasteta . 
821	NA	 Mõni isa kohe vajab poega , teisel on ainukese tütregi üle hea meel . 
822	NA	 Kas elu ja lapse sünd ei kuulu hoopiski jumala valdkonda , kuhu inimene ärgu oma nina toppigu ? 
823	NA	 Taas jõuame põhiküsimuseni : kas inimene on kõige mõõt , iseväärtus ja lõplik üksus või on ka inimene millegi suurema osa , mida seesama inimene peab teenima ja mille nõudmistele alluma . 
823	NA	 Kui ma ei eksi , siis on see probleemiks ainult euroopaliku individualismi pinnal sündinud ja kasvanud inimesele . 
823	NA	 Kollektivistlik-religioosse mõttelaadiga inimesed mõistavad Euroopas hiinlasi kahtlemata paremini . 
824	NA	 Hiinas on kogu ajaloo vältel teatud , et inimene on riigi , ühiskonna osa . 
824	NA	 Inimene pühendab ennast mingi kõrgema idee teenimisele , mitte ei rabele iseenda mugavuse nimel . 
825	NA	 Lu Jun räägib , et paljulapseline Hiina jääks vaesusesse , riigil jääksid saavutamata kõik püstitatud eesmärgid . 
826	NA	 Oma reisi eelviimasel päeval vestlen Pekingi eestlase Indrek Pargiga , kes samuti toetab ühelapsepoliitikat , ütleb , et ka kõige kriitilisemalt oma riiki suhtuvad hiinlased pooldavad just sisepoliitika seda aspekti . 
827	NA	 Välismaal kõige vaieldavam suund Hiina sisepoliitikas on Hiinas konsensuslik , keegi ei vaidle sellele vastu . 
828	NA	 Hiina suurlinnade tänavatel võib tänagi näha lapskerjuseid , kes lausa ründavad välismaalasi , mangudes neilt raha . 
828	NA	 Eriti palju on neid Shanghais . 
828	NA	 Ühel öösel hilja tulen Shanghais oma hotelli poole . 
828	NA	 Reklaam pilvelõhkujatel on juba kustutatud , põlevad vaid tänavavalgustuslambid . 
828	NA	 Peatun aeg-ajalt , et linnaplaanilt kontrollida , kas ma lähen ikka õiges suunas . 
828	NA	 Aga kaarti lahti voltida on võimatu – nagu ma seisatan , nii ründavad mind kümned poisikesed , kes lausa nõuavad minult raha . 
829	NA	 Pekingis näen , kuidas taksojuht peab viietärnihotelli ees kinni takso ning kohe on poisikeste parv ümber auto , et rünnata välismaalast , kes peaks autost välja astuma . 
830	NA	 Juhtub hoopis nii , et taksojuht peletab poisikesed eemale ning alles siis avab ukse kliendile . 
830	NA	 Hiljem kuulen , et need poisikesed ei olegi ei Pekingi , Shanghai ega teiste suurlinnade elanikud . 
830	NA	 Nad on toodud küladest . 
830	NA	 Vanemad mehed on poisid pannud kerjama , et endale elatist teenida . 
831	NA	 Nõnda – eurooplane ning feministid ja inimõiguslased kogu maailmas võivad tõesti võidelda selle nimel , et iga perekond otsustaks ise , kui palju ta lapsi muretseb . 
831	NA	 Aga küllap peaks lapsearmastus ning ema- ja isainstinkt suunama perekonna tegevust juba enne lapse muretsemist ning hoolitsema selle eest , et laps ei sünniks vaesusesse . 
832	NA	 Ja nüüd jääb küsida : kes armastab lapsi rohkem , kas see , kes töötab välja ühelapsepoliitika juurutamise küllaltki karmid meetodid , või see , kes tahab suurearvulisi perekondi , nagu neid veel praegugi võib näha Hiina mägikülades ? 
833	NA	 Hiina statistika järgi on viimase 10 aasta jooksul täielikust vaesusest välja toodud 250 000 miljonit inimest . 
833	NA	 See on omalaadne maailmarekord . 
833	NA	 Ka kirjaoskamatusest hakatakse jagu saama . 
833	NA	 Ja seda kõike on tehtud ühelapsepoliitika abil . 
834	NA	 Ei ole vist mõtet kasvatada kirjaoskamatute lapskerjuste hulka suurlinnade öistel tänavatel , tarvis on ajada niisugust poliitikat , et ei oleks ei lapskerjuseid ega mehi , kes õnnetud väikemehed enda huvides kerjama panevad . 
835	NA	 Mis saab tulevikus ? 
836	NA	 Õige pea läheb India elanike arvu poolest Hiinast mööda , uue sajandi teisel poolel tõenäoliselt ka Indoneesia , Brasiilia , Pakistan , Bangladesh ja Nigeeria . 
837	NA	 Hiina rahvas vananeb , pensioniealised moodustavad üha suurema ja suurema osa rahvastikust . 
838	NA	 Aga pole viga . 
838	NA	 Eespool kirjutasin , et pisikesed poed ja töökojad on Hiinas lahti terve ööpäev , et hiinlase päev ei jagune tööajaks ja vabaks ajaks . 
838	NA	 Tundub , et hiinlase eluigagi ei jagune tööaastateks ja pensionieaks : hiina mees ja naine teevad tööd kuni surmani , juhul kui nende amet on seotud isikliku omandiga . 
839	NA	 Kuigi ei julge ennustada , kas niisugune tava püsib või mitte , peab ometi ütlema , et nõnda on see olnud aastatuhandeid . 
840	NA	 Noori jääb üha vähemaks , konkurents positsioonikate kohtade peale üha väiksemaks . 
840	NA	 Tööpuudust ja vaesust ei ole ette näha . 
841	NA	 Aga esitagem julgem küsimus : mis saab traditsioonilisest hiina kollektivismist ? 
841	NA	 Kas ühelapsepoliitika ei tekita euroopalikke individualiste ? 
842	NA	 Ei tea , ei tea . 
843	NA	 Piduliku õhtusöögi lõpul kingib härra Lu Jun meile hiina klassikalise muusika CD-plaatide komplekti , Tõnu Noorits kingib oma suure fotokalendri , mina näidendiraamatu Ungern-Sternbergist , mille tegevus toimub osalt ka Põhja-Hiina territooriumil . 
844	NA	 Hiina oopereid ja klassikalise muusika kontserte olen õhtuti kuulnud ja näinud televiisorist , esialgne tõrge on haihtunud ning hiljem kuulan ka kingitud plaate suure huviga . 
845	NA	 Ka lahkumistseremoonia on täpselt paigas – näitsikute spaleer koridoris kummardab ja naeratab , kui me mööda vaipa nende vahelt läbi , lifti poole läheme . 
846	 HIINLASED 	 HIINLASED 
847	NA	 Eks me kõik ole väheke ksenofoobid ja rassistid , eks meil kõigil on eelarvamusi teiste rahvaste suhtes , eriti niisuguste suhtes , kellega kontaktid puuduvad . 
848	NA	 Vanasti , kui meie rahvas päris paikne oli , sosistati imelikke kuulujutte isegi lätlaste kohta . 
848	NA	 Nõukogude ajal , kui rahvas sunnismaiseks tehti , omistati veidrusi ja kummalisusi soomlastele . 
849	NA	 Hiinlaste kohta on aga kumu jäänud , sest Hiina on kaugel ja hästi põnevaks aetud , ergutab rahva fantaasiat . 
850	NA	 Üks püsivamaid jutte , mis eestlaste hulgas liigub , on see , nagu oleks piiblis maagiline ennustus , et hiinlased saavad maailma valitsejaks ning et kollane rass võidab . 
851	NA	 Võiks ju küsida , kas niisugune kuulujutt on hiinlased meie rahva jaoks meeldivamaks või ebameeldivamaks muutnud ? 
852	NA	 Ma võin eksida , aga mulle tundub , et ühtaegu on see tekitanud hirmu ja ka meeldivamaks muutnud , hiinlased on saanud eestlaste kujutluses missioonirahvaks , kellel on tulevikus täita kindel ülesanne . 
853	NA	 Enamgi , seesama küllaltki laialdaselt levinud ja omaksvõetud kuuldus omistab hiinlastele endalegi teadmise , nagu saaksid nad kunagi maailma valitsejaks , ning kogu Hiina elu nähakse kui salakavalat ettevalmistust tulevikuks . 
854	NA	 Ennustus tuleb piibli tahtlikult omapärasest tõlgendusest ja ei vasta tõele . 
854	NA	 Ka on sellel ennustusel enam-vähem negatiivne märk , kuid kuulujutus on see unustatud . 
855	NA	 Kui ma satun mõne võõra rahva hulka , kes väljanägemiselt selgelt erineb meist , eestlastest , siis hakkan ma otsima tuttavaid nägusid . 
855	NA	 Ja alati leiab . 
855	NA	 Hiinas nägin Haapsalu kirjaniku J.P. teisikut , samuti täpselt samasuguse näo ja miimikaga naist , nagu on Tallinna kirjanikul ja telesaatejuhil K.H-l. 
856	NA	 Seda on vähe , väga vähe . 
856	NA	 Tavaliselt kohtab enam-vähem tuttavaid nägusid tunduvalt rohkem . 
857	NA	 Ometi sai minu Hiinas viibimise põhitõdemuseks see , et hiinlased on täpselt samasugused nagu meie , nagu eurooplased , nagu kõik maailma rahvad , kui otsestele rassilistele tunnustele nagu mandlisilmad , mustad juuksed ja kõrged põsesarnad mitte tähelepanu pöörata . 
858	NA	 Hiinlaste miimika ja žestikulatsioon on täpselt samasugused nagu meil , nõnda et hiinlase juttu võib natuke mõista . 
858	NA	 Vähemalt on tema reaktsioonid selgelt loetavad , samuti see , kas miski asi valmistab talle hea- või pahameelt . 
858	NA	 Kui hiinlane on sinuga nõus , siis noogutab ta pead , kui ta ei ole nõus , siis raputab pead . 
858	NA	 Kui hiinlane on väga nõus , kui ta on rõõmuga nõus , siis noogutab ta kiiremini ja sügavamalt . 
858	NA	 Hiinlase silmad löövad rõõmu puhul täpselt samamoodi särama nagu eestlase silmad . 
859	NA	 Hiinlane hoiab istudes täpselt samuti jalga üle põlve ja kätt põsakil , nagu seda teeme meie , lõuga ja ninagi kratsib hiinlane eestlase moodi ja jutupauside ajal , näib , et mõttejärje meenutamiseks – täpselt samuti nagu eestlasedki . 
860	NA	 Shanghai suures kaubamajas tabas mu pilk müüjannat , kes samba varjus salaja võimlemisharjutusi tegi . 
860	NA	 Esmalt manas neiu näkku veidike tõsise ilme , seejärel kõhistas sõbrannadele lõbusat-süüdlaslikku naeru . 
861	NA	 Samamoodi kihistasid kooliplikad , kui nad Pekingis , Keiserliku Suvepalee järve betoonkaldal istudes oma jalgu vees hoidsid ning nägid , kuidas kuldkalad ujusid nende varbaid uudistama . 
862	NA	 Huvitav – ühed kirjutavad hieroglüüfidega ja teised tähtedega , ometi on naeratusel enam-vähem samasugune tähendus . 
863	NA	 Kas meie miimika ja žestikulatsioon on pärit meie geenidest ? 
863	NA	 Vist küll – võib ju ahvidegi mure ja rõõmu nende käitumisest lugeda , aga inimahvi geenistruktuur on 98 protsenti sarnane inimese geenistruktuuriga . 
864	NA	 Aeg-ajalt püüan ettevaatlikult nalja teha , kardan , et mind ei mõisteta . 
864	NA	 Aga koodid lähevad kohale , meie saatja proua Wang hakkab naerma , naljatab vastu . 
864	NA	 Tähendab , kuskil väga sügaval tajume ja mõõdame me maailma ühtmoodi , me saame aru , milline maailm on nihestatud , ja samuti saame aru , mis eesmärgil on maailm nihestatud . 
865	NA	 Kas tähendas minu kartus , et järsku ei saada aru minu soovist nalja teha , pisut nihestatud koodis rääkida , minupoolset rassismi ? 
865	NA	 Või vähemalt eelarvamust ? 
866	NA	 Ja naljadega saamegi lahti ametlikust hoiakust , tuleme teineteisele nagu lähemale – täpselt samuti nagu meil . 
867	NA	 Kindlasti on hiinlased vaoshoitumad kui lõunaeurooplased , nad on vaoshoitumad isegi venelastest , sarnanevad temperamendi poolest meile , eestlastele . 
868	NA	 Hiina mehed kannavad tavaliselt rangevõitu ülikonda ja valget triiksärki , kuid on üsna tihti ilma lipsuta , mis veidi kahandab ranget üldmuljet . 
868	NA	 Kirjutasin juba , et hiinlased on rahvas , kes vist pildistab kõige enam . 
868	NA	 Mõnikord võib näha , kuidas mehed laenavad üksteisele lipsu , et fotol viisakam ja korrektsem , normide ootustele vastav välja näha . 
869	NA	 Boheemlikumat ja sportlikumat rõivastust kohtab harvemini kui meil , samuti ei armastata botaseid . 
869	NA	 Hiina mehel on tihti jalas valged sokid , kingad on peaaegu alati läikima viksitud . 
869	NA	 Esimees Mao ajast pärit frentši kohtab harva , see tundub lähimineviku pärandina , millel on üsna selge kasarmusotsialistlik sõnum . 
869	NA	 Hiina naised kannavad meesteülikonda märksa sagedamini , kui seda teevad eesti naised . 
870	NA	 Väga vähesed hiina naised värvivad oma juuksed heledamaks , seda tehakse tunduvalt harvemini kui Türgis , aga sagedamini kui Araabia riikides . 
870	NA	 Kas see , kui hiinlanna oma pea valgeks teeb , tähendab oma identiteedist loobumist ? 
870	NA	 Türgis ja Araabia riikides on see kindlasti islami eitus ja Euroopa-Ameerika elustiili ülevõtmine . 
870	NA	 Näib , et Hiinaski liiguvad asjad selles suunas , kuid võrdlemisi aeglaselt . 
871	NA	 Poodide ja kaubamajade mannekeenid on heledapäised , ja küllap on kindlaks tehtud , et see ei sisalda negatiivset , eemalepeletavat sõnumit , vaid on just külgetõmbav ja reklaamiv . 
872	NA	 Ostuhullus on jõudmas ka Hiinamaale ning hiina naised armastavad kõikide maailma naiste kombel endale hilbupoodides rõivaid valida , aga eriti meeldib neile endale arvuti abil kleite ja mantleid selga panna ning siis ennast imetleda . 
872	NA	 Tavaliselt koguneb arvuti taha pisike sõbrannade seltskond , kes muudkui ahhetab , kui neist ühe neiu pilt ekraanil üha uuemaid ja kallimaid riideid selga saab . 
873	NA	 Hiinlannad valivad ostetavat kaupa kaua ja põhjalikult . 
873	NA	 Isegi kilpkonnamunade ostmine turul võtab tükk aega , ikka uuritakse sinakaid mune , mis minu arvates olid kõik ühesugused , ikka pannakse vana tagasi ja võetakse uus , enne kui paar tükki neist välja valitud saab . 
874	NA	 Mis siis rääkida nii tähtsast asjast nagu rõivastus , nagu peibutuskate , mille ülesandeks on lahendada tähtsaim probleem naise elus ! 
875	NA	 Ka meeldib hiina naistele istuda juuksurisalongides , seal juttu ajada ning klantsajakirju sirvida . 
876	NA	 Kas tänapäeva maailm on üldse mõeldav ilma ostuhulluseta , määrimata inimestele pähe kaupu , mida nood ei vaja ? 
876	NA	 Mu viimane lootus oli Hiina , aga seal pidin tõdema , et küllap vastupandamatu kirg oli ka sinna jõudnud . 
876	NA	 Ja nagu igal pool mujal maailmas , nõnda ka Hiinas , alluvad salakavalalt kehtestatavatele normidele eelkõige naised . 
877	NA	 Jääb üle küsida , kas reklaami abil teadlikult nakatatav ostuhullus on ilmtingimata tarvilik majanduse edenemiseks ? 
877	NA	 Või saaks ka ilma selleta hakkama ? 
877	NA	 Küllap mitte . 
878	NA	 Hiina poisid aga ei vali kaubamajades kaupu , vaid mängivad ja sõidavad eskalaatorite ja liftidega , püüavad üles joosta liikuvat treppi pidi , mis rahvast alla toob . 
878	NA	 Peatselt on aga ostjad nemadki , sest juba on nad kaubamajadesse sisse peibutatud . 
879	NA	 Suurlinnades sõidavad neiud ja noormehed rulluiskudel rohkem , kui seda tehakse meil , kuid mitte nii palju kui Helsingis ja Stockholmis . 
880	NA	 Mõnel hiina neiul on koguni rist kaelas , kuid seda ei oska öelda , kas see on lihtsalt kombe ülevõtmine ( nagu Euroopas , kus ristikandmine ei tähenda , et tegemist on kristlasega ) või midagi sügavamat , sest paljuusulises Hiinas on juba keskajast saadik olnud mõni tühine protsent rahvastikust kristlased . 
881	NA	 Miniseelik on suur haruldus . 
881	NA	 Nägin vaid üht väljakutsuva käitumisega naist , kellel oli pool keha paljas , kes oma ehteid kõlistas ja suitsu ülbelt suust välja puhus . 
882	NA	 Hiinas on erootika üldse ja traditsiooniliselt tagaplaanil , aga juba on välismaa firmade reklaamitahvlitel näha poolpaljaid neide , kes kohalikele kaunitaridele eeskuju pakuvad . 
883	NA	" Ainult Shanghais pakuti mulle paar korda öisel tänaval "" Special English girl for you "" , teistes linnades ei märganud ma ööelu üldse , veel vähem prostituudi kaelamäärimist . "
883	NA	 Räägitakse , et eriti hoogne on sellelaadne tegevus Hongkongis , mis on kõige euroopalikuma-ameerikalikuma kombestikuga . 
884	NA	 Hiinas minnakse vara magama , sest Hiinas tõustakse ka üles väga vara – selline komme oli juba keisritel , miks ei peaks seda järgima hiinlased ka praegu ? 
885	NA	 Naised lõhnastavad end seni tagasihoidlikult , aga psühholoogilise barjääri murdekoht on näha – kõik kohad on täis parfüümireklaami , Lääne lõhnaõlifirmad on juba haistnud piiritut , seni veel lõhnatut turgu . 
886	NA	 See tundub mulle aga veidi imelik , et hiinlannad kasutavad vähe parfüüme . 
886	NA	 Mina pidasin enese lõhnastamist ürgnaiselikuks , isegi ürgemaloomalikuks käitumiseks , sest teatavasti lõhnastavad end isaste ligimeelitamiseks kõik emaloomad , mitte ainult imetajad , vaid isegi putukad ja molluskid . 
887	NA	 Ka kõrvarõngaid ei kanta kuigi palju , rääkimata rõngastest huultel , kulmudel ja mujal . 
887	NA	 Nabarõngaste kohta aga ei oska midagi öelda , sest hiina naine ei näita tänaval oma naba , isegi mitte siis , kui ilm on väga palav . 
888	NA	 Lõuna-Hiinas sai ujumas käidud . 
888	NA	 Ujudes kannavad naised ühes tükis trikoosid , mis keha korralikult katavad ja varjavad . 
889	NA	 Juba välimuse , riietuse ja käitumise järgi võib öelda , et rikkaid hiinlasi on üsna palju . 
890	NA	 Suudlevaid ja teineteise külge liibuvaid paarikesi peaaegu ei kohtagi , kuid selliseid , kes käest kinni hoiavad , on üsna palju . 
891	NA	 Hiinlane ei näe selles midagi taunimisväärset , et ta tuleb uudishimulikult sinu juurde ja vaatab , mida sa märkmikusse kirjutad . 
891	NA	 Kui ta näeb , et need ei ole hieroglüüfid , siis avaldab ta imestust . 
891	NA	 Kui ma palun tal viipekeeles minu märkmikusse mõned hieroglüüfid kirjutada , siis on ta sellega meeleldi nõus . 
892	NA	 Välismaalasi tervitatakse rõõmsalt , ikka hüütakse hello ! hello ! või how are you , eriti teevad seda lapsed . 
893	NA	 Väga populaarne on lohelennutamine . 
893	NA	 See tuhandete aastate vanune tava sobib eriti hästi pilvelõhkujate vahele . 
893	NA	 Ilus on vaadata , kui pisikese plika juhitud paberlind jõuab kõrghoonest kõrgemale . 
893	NA	 Aga seesama plikagi võib paberlinnu juhtimise töö pooleli jätta , sinu juurde tulla ning demonstreerida oma inglise keele oskust , hakates arve lugema : one , two , three jne. 
894	NA	 Oma vaoshoituses tunneb hiinlane end sama vabalt kui inglane . 
894	NA	 Hiinlasedki võivad end pilvelõhkujate vahele murule pikali visata või seal piknikku pidada . 
895	NA	 Nägin kallites ülikondades mehi , kes sääraselt haljasalalt hapuoblikaid otsisid , kui leidsid , siis rõõmustasid , hakkasid kohe maitsma ning kommenteerisid maitset omakeskis . 
895	NA	 Kevadised taimed pidid olema kõige vitamiinirohkemad . 
895	NA	 Kindlasti ei korjanud need mehed hapuoblikaid vaesuse tõttu . 
895	NA	 Lihtsalt nende side maa ja taimedega on teistsugune , tihedam ja emotsionaalsem kui võltshäbi käes vaevleval linnastunud eestlasel . 
896	NA	 Olen jälginud , mida teevad võõrad inimesed , kes on juhuslikult sattunud lennukis kõrvuti istuma . 
896	NA	 Itaallased hakkavad tavaliselt kohe lobisema , rootslased istuvad kõrvuti tundide kaupa ega lausu omavahel mitte ühtki sõna . 
897	NA	 Hiinas hakkavad naised rääkima , mehed mitte . 
897	NA	 Ja naiste jutt muutub üsna varsti hoogsaks ja žestiderohkeks vestluseks , mille käigus peetakse pikki monolooge , püütakse teist poolt milleski veenda . 
897	NA	 Kahjuks ei tea , kas see õnnestus . 
897	NA	 Kui lennuk hakkab maanduma , siis vahetatakse nimekaarte – kas selleks , et juttu jätkata , või leiti , et kontakti pidada on majanduslikult kasulik . 
898	NA	 Paar korda nägin , et perekonna rahakott on naise käes . 
898	NA	 Mees valib kaubad , naine maksab . 
898	NA	 Eks see tikub paljudes peredes ka meil nõnda olema , ainult et meie naised ei lase meestel kaupu valida . 
899	NA	 Kord nägin , kuidas naine maksis isegi hotellitoa eest , kuhu mees ja naine pärast maksmist suundusid . 
900	NA	 Kas matriarhaat tuleb tagasi ? 
900	NA	 Või pole see kunagi ära kadunudki ? 
901	NA	 Pulmakombed on väga euroopalikud , kõik on nagu meil – ilusad , euroopalikult dekoreeritud autod , valged pruudid , mustad peigmehed , šampus . 
901	NA	 Auto taga lohiseb ja kõriseb nööriga tagaraua külge kinnitatud plekkpurk – komme , mis meile ei olegi jõudnud , aga on Lääne-Euroopas väga levinud . 
901	NA	 Ainult et pulmad on kollektiivsed , neis on peategelasteks mitu noorpaari . 
901	NA	 Ise nägin paar korda pulmarongi 3-4 noorpaariga , China Dailyst lugesin pulmadest 500 noorpaariga . 
902	NA	 Kindlasti on niisuguseid pulmi odavam pidada ja Hiinas juba osatakse majanduslikult mõelda nii riiklikult , firma huvidest lähtuvalt kui ka perekonnas . 
902	NA	 Siiski eeldab kollektiivpulm individualismi puudumist või mahasurumist . 
902	NA	 Ükski perekond ei taha näidata oma vägevust ja rikkust , kõik on nõus tähelepanu ja sära , mida pulm tekitab , teistega jagama . 
902	NA	 Kas see oleks ühe euroopalikult rikutud inimese huvi , kui ta küsiks , kas pruudid pulmas omavahel konkureerivad , kellel on kaunim kleit ja kes on kõige ilusam ? 
902	NA	 Või ei teki sellist probleemigi , sest kõik on võrdsed , keegi ei tahagi silma paista ? 
902	NA	 Võib-olla soovib pruut teise pruudiga olla just võrdselt sama ilus ja mitte ilusam ? 
903	NA	 Juhtusin nägema , kuidas ühes juuksuritöökojas pruuti meigiti . 
903	NA	 Seda oli tänavale , töökoja suure akna ette kogunenud vaatama hulk inimesi , kes ettevõtmist kommenteerisid . 
904	NA	 Ma loodan , et ma ei eksi , aga mulle tundus , et pruut nautis oma tähtsat positsiooni , ka oli tal hea meel , et tõmbab endale tähelepanu . 
905	NA	 Üks pruut oli lasknud tähtsa päeva puhul oma juukseid pruunistada ( see on blondeerimise eelaste , lühike samm enne pikka ja otsustavat sammu ) , kõrvades kandis ta rippuvaid riste . 
905	NA	 Oma elu tähtsamal päeval ei tahtnud ta välja näha hiinalik või vähemalt mitte selline , mida meie oleme harjunud pidama hiinalikkuseks . 
906	NA	 Nägin , kuidas noorpaarid lasksid end pildistada koos , ja arvatavasti jääb nende vahele mingi side ja soe tunne kogu eluks . 
906	NA	 Juhtusin nägema , kuidas peigmees jättis pruudi embamise pooleli , sest taskus helises mobiiltelefon . 
906	NA	 Ega armastuse ja abielu pärast tohi äriasjad ajamata jääda ! 
907	NA	 Varem põhimõtteliselt võimatud lahutused olevat Hiinas üliharuldased , kuigi viimasel ajal sagenevad needki . 
907	NA	 Ja keegi ei oska öelda , kas see on hea või halb . 
907	NA	 Kõigil on selles küsimuses oma kindel seisukoht , aga raske on otsustada , kas see seisukoht on ka õige . 
908	NA	 Sagenevad abielud välismaalastegagi , mis oli varem ennekuulmatu asi , ja eks seegi tõstab lahutuste arvu . 
909	NA	 Hiina noorte lemmikpaikadeks linnades on McDonald'sid , ja see on uskumatu , millise jõuga tungib see Kanada kiirsöögikett Hiinasse , kus on maailma vanim ja omapäraseim köögi- ja lauakultuur . 
910	NA	 Mida see tähendab ? 
910	NA	 Kas seda , et tegelikult on ikka kõik inimesed maailmas ühesugused ning ainult geograafiline eraldatus on vorminud nende kombed erinevateks ? 
910	NA	 Ja nüüd , mil kontaktid aina surevad ja suurenevad , kaovad ka isemoodi kombed , kõik globaliseerub üheks totaalseks McDonald'siks ? 
911	NA	 Ainult sellest ei saa aru , miks võidab McDonald's , aga mitte rahvuslik toitumisviis ? 
911	NA	 Ei ole ju kahtlust , et hamburgerite kugistamine on võrratult labasem tegevus kui hiina peened lauakombed . 
911	NA	 Pealegi on kõik burgerid ühetaoliselt maitsetud , kui neid võrrelda hiina köögi hõrgutavate roogadega . 
912	NA	 Hiinlased lihtsalt soovivad kõiki asju koos teha , üksmeeles leiavad nad tuge . 
913	NA	 Üksikult konutavat hiinlast kohtab harva , inimene on üksik ainult siis , kui ta kuhugi ruttab või kui ta midagi ostab . 
914	NA	 Tundub , et hiinlased on kogu aeg niisugused , nagu meie olime laulva revolutsiooni ajal. 
915	NA	 Hommikuti on pargid ja jõgede kaldapealsed täis võimlejaid , õhtuti tantsijaid . 
916	NA	 Suured inimrühmad võimlevad makimuusika või ettenäitaja-treeneri käskluste järgi , kuid rühmi ise on mitmesuguseid – on neidki , kus harrastatakse samasugust võimlemist , mida meil nimetati omal ajal kas tootmis- või virgutusvõimlemiseks . 
916	NA	 Siiski on rohkem neid rühmi , kus tehakse hiina klassikalist võimlemist , mis on ühtaegu nii mediteerimine , palvetamine kui ka vana võitluskunsti demonstreerimine . 
917	NA	 Õhtuti aga harrastatakse just pimeduse saabumisel tantsimist , selleks sobivad hästi suured , sel ajal autodest tühjad parkimisplatsid . 
917	NA	 Tantsud on kõik samasugused nagu meilgi . 
917	NA	 Ka tantsijad jagunevad rühmadesse , kuigi ühel maa-alal tantsitakse ühel ajal ainult ühte tantsu . 
917	NA	 Tantsijad jagunevad oskuste järgi – kuskil parkimisplatsi ääre pool on päris algajad , need on harilikult vanemad inimesed , kes kogu aeg jälgivad juhendajat . 
917	NA	 Keskel on umbes mõnisada paari , kes löövad tantsu hoogsalt ja keskmise oskusega , parkimisplatsi teises servas aga meisterpaarid , keda on päris nauditav jälgida . 
918	NA	 Ka Hiinas tunnevad naised tantsu vastu meestest suuremat huvi , mõne paari moodustavadki ainult nemad . 
919	NA	 Veidi aega tantsitakse ka pimeduses , siis istutakse jalgratastele ja sõidetakse koju . 
920	NA	 Tantsimisväljakute äärde aga tekib kohe turg , sinna kogunevad kaubapakkujad , nõnda ostavad mõned tantsijad endale midagi õhtusöögiks ja alles seejärel istuvad jalgratastele . 
921	NA	 Mida siis pakutakse ? 
922	NA	 Lastepesuvannis elusaid kalu , kilpkonni ja muid vee-elukaid . 
922	NA	 Üks mees seab ostu pagasiraamile , kuid kohe vingerdab tal pool angerjat kilekotist välja ning jääb kodarate kõrvale rippu . 
922	NA	 Ei tea , kes see angerjas jõuab selle mehe õhtusöögilauale ? 
923	NA	 Hommikul võib samas kohas näha juba võimlejaid ning kindlasti on kohal ka turg , aga eelkõige sigarettide müüjad . 
923	NA	 Hiinlased on maailma suurimad suitsetajad . 
924	NA	 Emei kloostris Tiibeti jalamil nägin kahte vanemat , aga hästi ja kallilt riietatud naist , kelle jalalaba ei olnud suurem minu peost . 
924	NA	 Nad kõndisid kepi najal ning tagusid kloostri suurt vaskkella . 
924	NA	 Üks põmm maksis ühe jüaani ning seda pidi lööma täpselt nii mitu korda , kui palju on parajasti täistunde – siis pidid täituma kõik soovid . 
925	NA	 Nendel naistel olid jalalabad lapsepõlves olnud kinni seotud , et need suureks ei kasvaks . 
925	NA	 Iluideaal jõudis väikest jalga . 
926	NA	 Midagi ei sünni tühjale kohale , kõigel on oma eesmärk . 
926	NA	 Ehk ei tohtinud naine kodunt lahkuda ? 
926	NA	 Ja mida oligi tal mujal teha ? 
926	NA	 Teenijad tõid koju kõike , mida tarvis läks , naine istus ja jälgis teenijate tegevust . 
926	NA	 Selleks ei läinud aga suuri jalgu vaja . 
927	NA	 Väga palju on tänavatel ja parkides ajalehelugejaid , on neidki , kes , ajaleht käes , jalgrattal sõidavad või mööda kõnniteed sammuvad , pilk ainiti hieroglüüfidel . 
927	NA	 Meil on tänaval lehelugejate õilis sugu välja surnud , küllap sellepärast , et kadusid ära laternapostid , mille vastu oma pead orienteerumiseks põrgatada . 
927	NA	 Hiina linnades on aga huvi informatsiooni vastu väga suur , isegi taksojuht haarab punase tule ees seistes ajalehe ja hakkab seda hoolega lugema . 
928	NA	 Mida ta loeb ? 
929	NA	 Ajalehe tagakülge , kus on Ameerika profiliigade tulemused ( saan arvutulpadest aru ) ja Euroopa vutisangarite suured fotod . 
930	NA	 Kui me hotelli ees peatume , siis tuleb taksojuht autost välja , et sõitjale ust avada . 
931	NA	 Hiinas on inimeste abivalmidus suurem , kui olen juhtunud märkama mujal maailmas . 
931	NA	 Seegi hoiak on pärit kollektivismist , tihedast elamisest üksteise kõrval rannikuplatoo suurlinnades , jõgede kallastel ja orgudes . 
932	NA	 Ja tõesti , hiinlane pakub sulle alati teed , isegi Pekingi ja Shanghai metroos ei tormata sind jalust maha , vaid oodatakse , millal sa vagunisse astud . 
933	NA	 Hiinlane kõnnib punase tule all üle tänava sama tihti kui londonlane , kuid erinevalt Londonist on Hiinas tänava keskel ees punase varrukalindiga korrapidaja ( ühiskondlik liiklusinspektor ? ) , kes korrarikkuja kõnniteele tagasi käsutab – tihti kas vilet vilistades või ruuporisse pahandades . 
934	NA	 Väga levinud on igasugune horoskoobindus , sellega tegeldakse kõnniteedel ja tihti arvutite abil . 
934	NA	 Ennustatakse ka peopesa ja Euroopa horoskoobi järgi . 
934	NA	 Nõnda hoogsat ennustamist olin ma varem näinud ainult Venemaal . 
935	NA	 Ka on hiinlased suured hasartmängijad . 
935	NA	 Kaarditagujaid ja nartiharrastajaid on kõik pargid täis , uue kombena on juurde tulnud aktsiate ostmine ja müümine . 
935	NA	 Pangakontorid , kus seda teha saab , on isegi väikelinnades lahti hilisõhtuni , ja rahvast kenasti pungil . 
936	NA	 Olen lugenud , et Hiina müür ehitati Keno loto tuludest , nõnda et hiinlaste hasartmänguharrastusel on pikk ajalugu ning seda on osatud rakendada riigi huvides juba väga ammu . 
937	NA	 Kui mina noor olin , siis õpetati mulle koolis , et kõik , mis on maailmas vähegi väärtuslikku , on leiutanud vene isemõtlejad – küll elektrilambi , küll raadio , küll aurumasina , küll raketid ja hästi palju asju veel . 
937	NA	 See sünnitas anekdoote ja põhjustas koolitundides protestimist , sest poistel olid teistsugused andmed , mille järgi enam-vähem kõik on eurooplaste-ameeriklaste leiutatud . 
937	NA	 Mäletan naljalugu , mille järgi aurumasina leiutas vedurijuhi poeg , vene isemõtlejast talupoeg Polzunov . 
938	NA	 Algul tundub , et Hiinaga on sama lugu . 
938	NA	 Ent kontrollimisel selgub , et Lääne entsüklopeediadki tunnustavad hiinlaste prioriteeti trükitehnika , püssirohu , kompassi ja paljude muude asjade leiutamisel . 
939	NA	 Sealjuures sündis see kõik mitusada aastat varem kui Euroopas – esialgne kompass leiutati juba 11. sajandil e.Kr. , praegusaegne 11. sajandil m.a.j. , Euroopasse toodi kompass alles 14. sajandil . 
940	NA	 Kas on võimalik näo järgi öelda midagi hiinlase iseloomu kohta ? 
940	NA	 Kas see eestlase puhul on võimalik ? 
940	NA	 Paljud arvavad , et nemad suudavad inimesele otsa vaadates üht-teist inimese kohta järeldada . 
941	NA	 Teatavasti nõuavad eri rahvused enda ümber kas rohkem või vähem vaba ruumi . 
941	NA	 Skandinaavlane ei salli , kui sa talle lähedale tuled , venelasele meeldib see väga , tema püüab sinuga isegi kokku puutuda . 
942	NA	 Hiinlased jäävad kuhugi sinna vahele . 
942	NA	 Nad elavad tihedalt koos , kuid minu arvates nad ei tõukle , ei puutu kokku , neil ei teki juhuslikku füüsilist kontakti isegi tipptundidel metroos . 
943	NA	 Kolme Hiina-nädala jooksul jõudsin selgusele , et loomulikult pole hiinlased ühesugused , nagu mulle oli varem piltide , filmide ja kirjelduste järgi tundunud . 
943	NA	 Ka hiinlased on ääretult mitmekesise temperamendi , iseloomu ja isegi rääkimisvajadusega , kuid näoilme järgi ei saa midagi järeldada iseloomu ja harjumuste kohta – nagu ka eestlaste puhul . 
944	NA	 Kordan lõpetuseks : kui välimus unustada , siis kolme nädala jooksul ei suutnud ma leida mitte ühtegi erinevust eestlase ja hiinlase vahel . 
945	NA	  
946	 SHANGHAI 	 SHANGHAI 
947	NA	 13-miljonilise Pekingi ja 16-miljonilise Shanghai vahel lendab iga paari tunni tagant Boeing 747 , õhuteele lisaks on maantee- ja raudteeühendus . 
947	NA	 Tihedam võiks liiklus olla vahest ainult 18-miljonilise Sao Paulo ja 16-miljonilise Rio de Janeiro vahel , kindlasti ka 17-miljonilise New Yorgi ja 14-miljonilise Los Angelese vahel . 
948	NA	 Keegi Hiinas käinu ütles mulle paar aastat tagasi , et Hiina siseliinidel on stjuardessideks maailma kaunimad neiud . 
948	NA	 Tuleb välja , et hoolimata väikesest liialdusest vastab see enam-vähem tõele . 
949	NA	 Paljud hiinlased hakkavad kaarte mängima juba enne , kui lennuk õhku tõuseb . 
950	NA	 Päris mõnus on Pekingi pilvelõhkujaid õhust vaadata . 
950	NA	 Tundub , et need on ehitatud altvaatajale imetlemiseks ja kaela õieli ajamiseks , ülaltvaatajale aga rahustamiseks – ei ole nad nii kõrged midagi , ehk ainult paar-kolmsada meetrit ja mitte rohkem . 
951	NA	 Siseliinidel pakutakse einet , mida tuleb süüa noa ja kahvliga , mitte pulkadega . 
952	NA	 Mina olen juba terve nädala vaeva näinud pulkade käsitsemisega , nüüd saan ma näha , kuidas hiinlased kohmitsevad nuga ja kahvlit käes hoides . 
952	NA	 Igatahes tunnevad nad end kindlamini kui eestlane , kes peab pulkade taga higistama . 
953	NA	 Shanghai on Hiina kuulsaim linn . 
954	NA	 Meile , eestlastele , on tähtis vahest see , et Shanhgai on üks kahest Hiina linnast , kus on olnud Eesti klubi . 
954	NA	 ( Teine on Harbin . ) 
955	NA	 Kahekümnendail aastail , kui Shanghais Eesti klubi tegutses , sai siin kommunistliku ja luurajakarastuse ka hilisem EKP Keskkomitee esimene sekretär Karl Säre , kelle salapärane isik on hiljem tekitanud lausa fantastilisi legende . 
955	NA	 Jutud on käinud hästi kõrge kaarega , kuni sinnamaani välja , et Säre oli Mao Zedongi väimees ja Briti luuraja , kes oma elu lõpuaastad veetis äia Euroopa-nõunikuna . 
956	NA	 Ilmselt on see kõik väljamõeldis , aga oma karjääri algul oli Säre kohe kindlasti pisiasjamees siinses Nõukogude konsulaadis ( samas oli kõrgel kohal tema vend ) ning ta pandi mingi kriminaalse sulitembu pärast kuueks kuuks vangi , kuna tal puudus diplomaatiline immuniteet . 
956	NA	 On oletatud , et just vanglapäevil värvati Karl Säre Saksa agendiks , sest tollal puudus Kominternil ja Nõukogude luurel vanglate üle kontroll ning vanglas sai inimene teha , mida tahtis – hakata näiteks vaenlase agendiks , ilma et nn. omad sellest teada oleksid saanud . 
957	NA	 Shanghai Eesti klubi ajalugu alles vajab uurimist , ent on teada , et peamise osa liikmetest moodustasid meremehed ja pankurid . 
958	NA	 Eesti soost meremeeste arv kasvas jõudsalt eriti pärast Vene Kaug-Ida täielikku sattumist bolševike kätte kahekümnendate aastate alguses ning natuke ka pärast juunit 1940 , kui nn. rahvavalitsuse peaminister presidendi ülesannetes Johannes Vares andis kõikidele Vaiksel ookeanil viibivatele Eesti Vabariigi lipu all seilavatele laevadele käsu jätta katki oma töö ning pöörduda jalamaid Vladivostokki . 
958	NA	 Tööd ei jätnud katki mitte keegi , kuid hiljem sai mõnegi laeva kodusadamaks Shanghai . 
959	NA	 Ka pankurite lugu on seotud bolševismi võidukäiguga Venemaal . 
960	NA	 Tsaari-Vene tohutu suurtes pankades oli kombeks panna andekaid noori vahetult enne kõrgele kohale edutamist paariks aastaks tööle kaugetesse provintsidesse nii sise- kui ka välismaal , kus tuli tegutseda omal käel , ise langetada tähtsaid otsuseid , ise need ka teoks teha . 
960	NA	 Alles seejärel , kui inimene oli ennast provintsis kõige paremast küljest näidanud , toodi ta tagasi panga keskjuhatusse Moskvasse või Peterburi ning tema juhtida anti mingi tähtis valdkond . 
961	NA	 Pärast pankade natsionaliseerimist Venemaal jäid osakonnad tegutsema iseseisvalt , neist kasvasid välja uued pangad . 
961	NA	 Aga parajasti oli Hiinamaale stažeerima saadetud nii mõnigi eesti soost pangaametnik . 
961	NA	 Pikapeale kogunesid nad Shanghaisse , kus neist saigi Eesti klubi põhituumik . 
962	NA	 Mingi hulga liikmeid sai klubi ka Vladivostoki lähedal asuva Liivi-nimelise eesti küla pudenemisest . 
963	NA	 Ma ei tea , kas Karl Säre käis Eesti klubis või mitte . 
963	NA	 Kui ta aga seda tegi , siis kindlasti oli tal Nõukogude Vene poolt luureülesanne jälgida , millega kodanlus tegeleb . 
964	NA	 Neli päeva , mis ma Shanghais viibisin , mõtlesin õhtuti tänavail jalutades ikka suguvendade peale . 
965	NA	 Nad hingasid täpselt sama suure jõe Huangpu ja Ida-Hiina mere õhku . 
965	NA	 Nad nägid euroopaliku-ameerikaliku suurlinna teket , kus juba enne sõda ehitati 22-korruselisi maju , mis on tänaseni alles . 
966	NA	 Mine tea , vahest on veel praegugi mõni eestlane siin ametis , mis sest , et täielikult hiinastunud ? 
966	NA	 Kui mitte tal endal , siis vähemalt mõnel tema järeltulijal on Eesti vastu südamlikult soojad tunded ? 
967	NA	 Jah , üht hiinastunud eestlast tahaks küll näha , temaga vestelda , näiteks inglise keeles . 
968	NA	 Mõtlesin sellele , kuidas eestlased kõndisid siinsetel vanadel tänavatel , kuidas käisid luterlikus kirikus , mis Shanghais tegutseb siiamaani . 
969	NA	 Kui juba olla kodumaatu , siis olla seda hästi kaugel . 
969	NA	 Stockholm on paguluseks kuidagi liiga lähedal , Torontos on jälle ülearu palju eestlasi . 
969	NA	 Vaat Shanghai sobib kohaks , kus võiks valutava südamega kodumaa järele igatseda . 
970	NA	 Shanghaid on alati võrreldud New Yorgiga . 
970	NA	 Paralleelideks on põhjust andnud asjaolu , et mõlemad on riigi suurimad linnad , kuid ei ole pealinnad , mõlemad on internatsionaalsed sadamalinnad , kus põhirahvuse kõrval on alati domineerinud teised rahvad . 
970	NA	 New Yorki on peetud maailma pealinnaks , Shanghaid Ida-Aasia pealinnaks . 
971	NA	 Kindlasti ei ole juhus , et vana Shanghai peatänava nimeks inglise keeles on Broad Way . 
972	NA	 New York jõudis paar aastat olla maailma suurim linn , kõigi kasvukõverate järgi graafikutel oli näha , et kohe-kohe möödub Shanghai New Yorgist , ent siis algasid Hiinas segadused , seejärel peeti võitlust superurbanisatsiooni vastu , seejärel hakati pidurdama sündivuse kasvu . 
972	NA	 New Yorgist läks algul ette Tokyo , seejärel teised linnad . 
972	NA	 Shanghai pidas vastu igavesel teisel kohal , kuniks langes esimese kümne lõpupoole . 
972	NA	 Shanghaist suuremad linnad maailmas on Mexico City , Tokyo , Sao Paulo , Calcutta , Bombay , Rio de Janeiro – seda siis , kui arvestatakse ainult linnu ja selle eeslinnu . 
972	NA	 Kui aga arvestada aglomeratsiooni , see tähendab kokku kasvanud linnu , siis on esikohal BosWash , teisel kohal Shanghai ümber koondunud linnad ja kolmandal SanSan . 
972	NA	 BosWash on linnade ahelik Atlandi ookeani kaldal Bostonist Washingtonini , sinna kuuluvad New York , Philadelphia ja New Jersey . 
972	NA	 SanSan on linnadeahelik Vaikse ookeani kaldal San Franciscost San Diegoni , sinna kuulub ka Los Angeles . 
972	NA	 BosWashis elab umbes 45 miljonit inimest , Shanghai ümber umbes 40 miljonit , SanSanis umbes 25 miljonit . 
973	NA	 Nõnda – tegemist on nii või teisiti maailma ühe keskusega , mis magnetina tõmbab enesesse nii kapitali kui ka rahvast . 
973	NA	 Hiina ksenofoobsuse ja endassetõmbumise perioodil Teise maailmasõja järel minetas Shanghai oma maailmalinna mainet , nüüd püütakse kaotust kiiresti tasa teha . 
974	NA	 Shanghail on euroopalik süda ja euroopalikud äärelinnad . 
974	NA	 Shanghais võib kümnete kilomeetrite kaupa ringi sõita , saamata aru , et sa viibid Aasias . 
974	NA	 Majad ning aiad nende ümber on täiesti euroopalikud , meenutavad kohti Põhja-Pariisis suurtest bulvaritest natuke äärelinnade poole . 
974	NA	 Selle linnaosa peatänava ingliskeelne nimi oligi enne ümberristimist Avenue Joffre France . 
975	NA	 Aga kesklinn , eriti Huangpu vasak kallas on täis pilvelõhkujaid . 
975	NA	 Mitte kuskil maailmas ei ole neid nõnda palju kui Shanghais . 
976	NA	 Pilvelõhkujad sobivad sinisesse , pilvitusse taevasse . 
976	NA	 Pilvelõhkujate ette sobivad õitsvad aiad , haljasalad ja pargid kõrgete puudega , mis võrdleksid otsekui looduse ja inimese püüdlusi . 
976	NA	 Puud , isegi eukalüptid , ei kasva kõrgemaks kümnendast korrusest , kuid peegelduvad elegantselt pilvelõhkuja klaasfassaadil . 
977	NA	 Puudest sadakond meetrit kõrgemal pestakse fassaadi , mehed teevad oma tööd rippuvas korvis . 
978	NA	 Pilvelõhkujad kerkivad lausa uskumatu kiirusega . 
979	NA	 Ja neid ehitatakse aina juurde . 
980	NA	" "" Nad ehitavad sellepärast kõrgele , et nad ise on alla arssina mehed , "" põlastas kord üks Hiina-uurija . "
981	NA	 Jubedus ! 
981	NA	 Rassismi leidub isegi sinoloogide seas . 
982	NA	 Mulle aga meenub pilvede all freudistlik teooria lääne- ja idakristluse sakraalarhitektuurist . 
982	NA	 Lääne vertikaalselt taevasse sööstev kirikutorn kehastab falloslikku tungi omal jõul ja nõul jumala poole , õigeusu sibulakuplid aga kingitust ootavat üska . 
983	NA	 Shanghai möllab ise , vajamata ei taevaseid ega maiseid armuande . 
983	NA	 Kahe pilvelõhkuja vahel on Shanghai tähtsaim hoone – börs , mis käibe suuruse poolest kuulub kümne esimese hulka maailmas ning kus on alati väga rahvarohke . 
984	NA	 Jin Mao Buildingus asub maailma kõrgeim hotell Grand Hyatt Shanghai ja mõnikord nimetatakse hoonet hotelli nime järgi . 
984	NA	 Teisel pool , päris jõe ääres , on 468 meetri kõrgune Shanghai telemast Oriental Pearl Tower , mis on Aasia kõrgeim ehitis ning maailmas kolmas . 
984	NA	 Sellest kõrgemad on ainult Moskva Ostankino oma 533,3 ja Toronto telemast 553,3 meetriga . 
985	NA	 Muide , ka Oriental Pearl Tower on ehitatud konkurentidest hiljem , mis tähendab seda , et ei ole tahetud nendest etteminemisega lõigata propaganda ja kuulsuse profiiti , on lähtutud majanduslikest vajadustest . 
986	NA	 Mäletan seda propagandakära , mis kaasnes Ostankino projekteerimise , ehitamise ja valmimisega . 
986	NA	 Teletorn tehti maailma kõrgeim , et oleks millega uhkustada , ning see läks kirja kui sotsialismi saavutus . 
986	NA	 Suur oli kommunistide nördimus , kui kanadalased Torontosse 20 meetrit kõrgema masti rajasid . 
987	NA	 On andmeid , et Moskvas otsiti tõemeeli võimalusi Ostankino kasvatamiseks , et esikoht taas endale saada . 
988	NA	 Ja Hiina ei võtagi võitlusest prestiiži nimel osa ! 
988	NA	 Ei taha endale ei maailma kõrgeimat hoonet ega maailma kõrgeimat ehitist ! 
989	NA	 Olen käinud Ostankino telemastis , nüüd siirdume Oriental Pearl Towerisse . 
989	NA	 Tegemist on vaatamisväärsusega ning loomulikult looklevad piletikassade ees suured järjekorrad – nagu kõikjal Hiinas . 
990	NA	 Sabasseisjate igavuse peletamiseks esinevad välistreppidel klounid ja muud artistid oma trikkidega , näen jälle Hiina klassikalist tsirkust , mis töötab rohkem numbrite ja kostüümide ilul kui närvikõdil ja efektidel . 
991	NA	 Torni jala ringjas vestibüül on kaunis , seintel on suuremõõdulised , nii umbes 20 korda 20 meetrit valguspildid maailma tähtsamatest ja väärikamatest turismiobjektidest . 
991	NA	 Kes ja mis on siin tõstetud esile , see tähendab kelle ja mille hulka loeb Oriental Pearl Tower ennast kuuluvaks ? 
992	NA	 Niagaara juga , Giza püramiidid , Veneetsia Püha Markuse väljak , Louvre Pariisis , Londoni panoraam Picadilly Circusega ja City of Westminsteriga koos Westminster Abbeyga , World Trade Center New Yorgis ning mulle suure üllatusena metsane kuppelmaastik , mida ilmestavad tohutu suurte hambatüügaste kujulised kaljud . 
992	NA	 Olen sellist näinud Krasnojarski lähedal Jenissei kaldal Sajaanides , proua Mang ütleb mulle , et siinsel pildil on aga Guilin Lõuna-Hiinas . 
992	NA	 Paari päeva pärast näen seda loodusimet oma silmaga ning ahhetan vaimustusest . 
993	NA	 Lift tõuseb väga kiiresti . 
993	NA	 Tabloole süttivad korruste numbrid ainult kümne kaupa . 
994	NA	 Vaateplatvormi tablool on täpselt kirjas , millistest ehitistest maailmas ma kõrgemal asun – Eiffeli tornist , Cheopsi püramiidist , Empire State Buildingust ja veel mõnest . 
995	NA	 Loetlen neid Hiinale võõramaiseid kuulsaid ehitisi sellepärast , et tegemist on omapärase ideoloogilise läbimurdega . 
995	NA	 Siiamaani on Hiina elanud omaette , vajamata oma suuruse ja ilu tõestuseks võrdlusi välismaaga . 
996	NA	 Oriental Pearl Toweris on seda tehtud ning see tähistab oma eraklikkusest lahtisaamist , muu maailmaga kokkusulamist . 
997	NA	 Allavaade on hurmav . 
998	NA	 Pilvelõhkujaid on silmapiirini ja veel kaugemalegi . 
998	NA	 See on vaade Lääne poole , kus asuvad Lujiazui ja Pudongi erimajandustsoonid . 
999	NA	 Kuidas kasvatada pilvelõhkujaid ? 
1000	NA	 Tegelikult on nipp üsna lihtne – kuuluta mingi territoorium erimajandustsooniks , loo välismaisele investeerijale soodsad tingimused , pea kinni lepingutest ja lubadustest – ning mõne aasta pärast on endisele tühermaale kerkinud pilvelõhkujate mets . 
1001	NA	 Ent ka ida pool , kus valitsevad samasugused seadused nagu kogu Hiina Rahvavabariigis , jätkub pilvelõhkujaid küllaga . 
1002	NA	 Praegused erimajandustsoonid pole Shanghais esimesed . 
1003	NA	 Shanghai avati välisriikidele Nankingi 1842. aastal lepingu järgi , mille Suurbritannia Hiinale peale surus Esimese oopiumisõja lõpetamiseks . 
1003	NA	 Hiina pidi Suurbritanniale loovutama Xianggangi ( Hongkongi ) ning avama laevatamiseks 5 sadamat – teiste hulgas ka Shanghai , millest sai kiiresti arenev maailmalinn ja vabasadam . 
1004	NA	 Toonasel ja praegusel moderniseerimisel on loomulikult suur ja põhimõtteline erinevus – toonane suruti Hiinale peale , praegune toimub hiina rahva tahte kohaselt . 
1004	NA	 Toonane moderniseerimine sünnitas imepärase Shanghai vanalinna , tänane toob kaasa pilvelõhkujad . 
1005	NA	 Shanghais ja Hollandis on elanikke umbes võrdselt . 
1005	NA	 Täna kujutab 15-miljoniline Holland endast ostujõulisemat turgu kui 1,2 -miljardiline Hiina , aga nii ei ole see kauaks . 
1006	NA	 Pilvelõhkujad näitavadki usku tulevikku . 
1006	NA	 Nende ehitajad ja finantseerijad on kindlad , et asi tasub end ära , asjata ei raiskaks keegi miljardeid dollareid , mis kulub ühe niisuguse ehitamiseks . 
1007	NA	 Vaatan alla . 
1007	NA	 Olen kõigist pilvelõhkujatest ja tornkraanadest kõrgemal , tunnen end õnnelikuna . 
1007	NA	 Näen rõõmu ja vaimustust teistegi turistide silmis . 
1008	NA	 Madalamate pilvelõhkujate katustel on aiad palmidega . 
1009	NA	 Huangpu jõel on elav liiklus , sildade alt sõidavad läbi ookeanilaevad , puksiirid lükkavad praame , milles on ehitusmaterjal uute pilvelõhkujate püstitamiseks . 
1009	NA	 Ülesvoolu , täislastis sõites on ühe puksiiri ees 2-3 praami , allavoolu sõites veab üks puksiir enda järel 5-6 tühja praami . 
1009	NA	 Siit jääb Ida-Hiina mereni umbes 20 kilomeetrit , aga enne merrejõudmist peab Huangpu jõgi voolama veel Changjiangi jõkke . 
1010	NA	 Näen ka kohta , kus Huangpu suubub Changjiangi . 
1010	NA	 Viimast tundsime meie rohkem Jangtse ( Yangtze ) nime all ning tegemist on Hiina pikima ning Niiluse , Mississippi ja Amazonase järel maailma pikkuselt neljanda jõega , mis ühtedel andmetel on 6380 ja teistel 5800 kilomeetrit pikk , aga see ei muuda kohta edetabelis . 
1010	NA	 Vooluhulga järgi suudmes on Changjiang Amazonase ja Kongo järel kolmandal kohal . 
1011	NA	 Keskmiselt kolm-neli korda sajandis ajab Changjiang ( tõlkes Pikk jõgi ) üle kallaste ning põhjustab tohutuid pahandusi , ka tuhandete inimeste surma . 
1012	NA	 Hiina keeles on jõe nimeks veel Yangzijiang ( Ookeani laps ) , kust on tulnud meile nimi Jangtse , kuid viimasel ajal kasutavad hiinlased ainult Changjiangi . 
1013	NA	 Roosad lillepeenrad ümber pilvelõhkuja tunduvad ringja vaibana . 
1013	NA	 Sadam suurte kraanadega . 
1013	NA	 Näen , kuidas lammutatakse madalamaid hooneid , mis peavad ruumi tegema pilvelõhkujatele ja kiirteedele . 
1013	NA	 Mulle on alati pilvelõhkujad meeldinud ning ma pean lausa naeruväärseks jampsfreudistlikku teooriat , et pilvelõhkujaigatsuses väljendub potentsi kaotanud mehe alaväärsuskompleks . 
1013	NA	 Minu meelest tähistab pilvelõhkuja inimese püüdu taeva ja jumala poole , nõnda nagu kirikutorngi . 
1014	NA	 Vaadake õigeusu sibulkirikuid – need oleksid otsekui jumala kingitus inimesele . 
1014	NA	 Jumal on kiriku maa peale pannud sõrmedega sibula idust kinni hoides . 
1014	NA	 Katoliku-protestantliku kiriku kõrged tornid oleksid nagu inimese tahte sirutus jumala poole , tähistavad inimese tegutsemisvõimsust , mitte almuste ootamist . 
1014	NA	 Ja seda suunda jätkavad täna pilvelõhkujad . 
1015	NA	 Meie ei peatu Shanghais aga pilvelõhkujas , vaid neljakorruselises Donghu hotellis Shanghai vanalinnas pilvelõhkujate vahel . 
1015	NA	 Shanghais loetakse vanalinnaks rajoone , mis on ehitatud enne sõda . 
1015	NA	 Hiljem selgub , et meiegi hotellil on oma pilvelõhkujakorpus , aga meid see ei sega . 
1016	NA	 Hotellil on oma lääne stiilis aed , mis on Hiinas suureks harulduseks , sest Hiina rahvuslik aiakultuur on üldtuntud . 
1017	NA	 Kui Shanghai uuslinn on täiesti ameerikalik , siis vanalinn jaguneb kaheks – hiinalikuks ja euroopalikuks . 
1018	NA	 Vanalinnas sõidavad 2-korruselised puitkerega ( võib-olla on tegemist imitatsiooniga ) bussid , mis loovad ennesõjaaegse meeleolu . 
1019	NA	 Kõige mõjusam on Shanghai vaadatuna Bundilt , kaldapealselt , kus Wusongi jõgi voolab Huangpu jõkke . 
1019	NA	 Üle jõe on pilvelõhkujate mets , samal pool jõge aga ennesõjaaegne suurlinn paarikümnekorruseliste hotellide , pankadega ja raekojaga . 
1020	NA	 Bund joovastab nii päeval kui ka öösel , siin on alati rahvarohke . 
1021	NA	 Öösel on pilvelõhkujad illumineeritud , Grand Hyatti kohal ripub täiskuu . 
1021	NA	 Neoonreklaami on rohkem kui Las Vegases , tantsivad ja vilkuvad tulikirjad peegelduvad mustavas jões . 
1022	NA	 Üsna palju on Nokia reklaami ning see muudab kauge paiga veidike kodusemaks , olgugi et Nokiat peavad siin kõik Jaapani firmaks , nagu ka mujal maailmas . 
1023	NA	 Kahjuks olen hiljaks jäänud , muidu oleksin soomlastel soovitanud ristida oma Nokia Väinämöiseks või millekski muuks Soome-päraseks , millel oleks väga palju täppidega tähti . 
1023	NA	 Või on just oma Soome-identiteedist loobumine toonud kaasa globaalse edu ? 
1024	NA	 Pimeduses kostavad jõelt laevade jämedad pasunad . 
1025	NA	 Kaubitsejad pakuvad hamburgereid ja hot dog'e ning hiinlased söövad neid hea meelega . 
1025	NA	 Mina tahaksin midagi hiinapärast . 
1026	NA	 Taas pakutakse igal pool sigarette , mõned pakkujad teevad seda salaja . 
1027	NA	 Kaldapealse promenaadi all on kohvikud , promenaad on nagu katuseks kohvikutele . 
1027	NA	 Teiste hulgas leian ma Café de la Seine'i , ehkki kirjutasin juba , et üldiselt ei ole Hiinas kombeks ennast võrrelda välismaailmaga . 
1028	NA	 Meenub , et Iisraelis , Haiffas , Karmeli mäel , leidsin ma kunagi restorani nimega Beverly Hills – kokku oli viidud suurim pühadus ja suurim labasus . 
1029	NA	 Café de la Seine ei sobi samuti Bundile , sest Seine on märksa väiksem ja kitsam jõgi kui Huangpu ning Pariisis ei olegi nii uhket ja võimsat kaldapealset , kui seda on Bund Shanghais . 
1030	NA	 Bund on umbes poolteist kilomeetrit pikk ning lõpeb Huangpu pargiga , kus on monument hiina rahvale . 
1031	NA	 Üsna huvitav objekt Bundil on observatoorium , millelt Bund on oma nimegi saanud . 
1031	NA	 Varem kutsuti kaldapealset Yan'ani teeks , nüüdseks on see tee ja see nimi alles , kuid jõeäärne jupp kannab Xujiahui observatooriumi järgi Bundi nime , sest prantslased kutsusid seda Bundi observatooriumiks . 
1032	NA	 Observatooriumi rajas Prantsuse rooma-katoliku kirik ilma ennustamiseks – nagu näha ei usaldatud nõnda tähtsat tööd jumala hooleks ning nagu näha oli misjonil muidki ülesandeid peale õige usu levitamise . 
1033	NA	 Ausalt , pärast Bundilt lahkumist tahaks silmad maha lüüa , vaevalt , et miski saab olla ilusam . 
1033	NA	 Käin Bundil kokku kolm korda ning tahaks sinna ikka ja jälle tagasi minna . 
1034	NA	 Joome kohvi hotelli Peace katusekohvikus , Bundil voogav katkematu rahvavoog jääb otse meie alla . 
1035	NA	 Rahvas on kuidagi kõrgendatud meeleolus , inimeste näost on näha , et nad on vaimustatud ja neile siin meeldib . 
1036	NA	 Bundist ida poole suunduvad Nanjingi , Sichuani ja Huaihai tänavad , mis moodustavad tohutu suure täiesti euroopaliku linnaosa . 
1036	NA	 Siin on suured kaubamajad , mis avasid oma uksed juba enne sõda . 
1036	NA	 Daisekai Arcadial on tipus konstruktivistlik torn , mis meenutab Stalini-aegseid maju , ent on ehitatud nendest 10 aastat varem . 
1037	NA	 Ka hiiglaslikul peapostkontoril , mille fassaadi moodustavad kõrged sambad , on torn . 
1037	NA	 Samuti raekojal ja tollihoonel . 
1037	NA	 Näib koguni , et tähtsaid maju ilma tornita ei ehitatudki 
1038	NA	 Astun Xujiahui katedraali , mis on Shanghai piiskopkonna keskuseks ning kannab katoliiklikku nime Shanghai Jumalaema kirik . 
1038	NA	 Katedraal on ehitatud prantsuse ( pseudo ) gooti stiilis , kogu jumalateenistus on hiinakeelne , mis on mulle väikeseks üllatuseks . 
1038	NA	 Lootsin kuulda paari ladinakeelset sõna . 
1038	NA	 Ka preestrid ja preestri abilised on hiinlased , nagu ka kõik palvetajad . 
1039	NA	 Shanghai lähedal Sheshani äärelinnas , ametlikult Shanghai linnavalitsusele allutatud territooriumil , on püha mägi , kus asuvad 40 palveränduri säilmed ja mis on praegugi palverännakute kohaks . 
1039	NA	 See on Kaug-Ida esimene ja kõige tähtsam katoliiklik pühamu . 
1040	NA	 Lähedal on veel moslemite Songjiangi mošee ja judaistide Ohel Moosese sünagoog . 
1041	NA	 Shanghai on ikka tõeline maailmalinn ! 
1042	NA	 Shanghai hiina vanalinn Nandao ( Lõunalinn ) on korralikult renoveeritud . 
1042	NA	 Nankingi teemaja oleks siia toodud nagu otse Indiast . 
1043	NA	 On näha , et kõrgustesse on Shanghais püüeldud ammu . 
1043	NA	 Siin võib näha 3-4-korruselisi traditsioonilisi hiina maju , milliseid ei ole kuskil mujal . 
1044	NA	 Kui hiinlasel peret juurde sündis ning oli vaja oma maja laiendada , siis ehitas ta toa või kaks maja kõrvale . 
1044	NA	 Shanghais aga maja kõrval ruumi ei olnud , Shanghais pidi laienduseks ehitama uue korruse . 
1044	NA	 Nõnda on näha , kuidas klassikaline hiina maja etapiti korrus-korruselt kõrgemaks kasvas . 
1045	 TEISED VAATAMISVÄÄRSUSED 	 TEISED VAATAMISVÄÄRSUSED 
1046	NA	 Keset Nandaod , mis on 3-4-korruselistest hiinapärastest kaubamajadest ja restoranidest ümbritsetud , asub Yuyuani aed , mis on üle 400 aasta vana ning asutati juba Mingide dünastia ajal tähtsate ametimeeste poolt . 
1046	NA	 Seda tegid isa ja poeg Pan Yun'id , poeg oli Sichuani provintsi administratsiooni ülem , isa aga karistuseminister ja ülemkohtu kaitseministri asetäitja . 
1047	NA	 Yu tähendab mugavust , järgmine silp yuan tuleb asutajate nimest . 
1048	NA	 Aias on tõesti mõnus ja vaikne , aeda minek tähendab otsekui ühest maailmast teise jõudmist – nagu see ongi aegade jooksul ette nähtud . 
1048	NA	 Puude varjus ja katustatud välikoridorides ei usu , et siit ainult mõne sammu kaugusel , teisel pool müüri , tungleb nõnda palju rahvast , et ka nõel ei saaks maha kukkuda . 
1048	NA	 Aia pindala on ainult 2 hektarit ( Tartu botaanikaaed on 3 hektarit ) , kuid tänu liigendatusele ja muudele arhitektuursetele nippidele tundub see olevat Tartu botaanikaaiast märksa suurem . 
1049	NA	 Siin on väike järvistu , kus ujuvad kuldkalad , ühest järvest läheb üle siksakiline sild . 
1050	NA	 Hiina rahvusliku arhitektuuri üks ilmekamaid väljendusi on tiigid ja basseinid kalade , veetaimede , purskkaevude ning sildade ja purretega . 
1050	NA	 Tavaliselt ei ole sild Hiinas kunagi sirge või ainult väikese kaarega . 
1050	NA	 Sild on mingi efektse viguriga – leidub siksakilisi , trepjaid , käänulisi , ümarate käsipuudega ja tont teab missuguseid sildu . 
1050	NA	 Ka üsna pikad sillad on mingi vimkaga , üksnes päris uued ja võimsad transpordisillad on sarnased neile , milliseid näeme Euroopas ja Ameerikas . 
1050	NA	 Aga ka need erutuavad hiinlaste meeli , ka neid käiakse vaatamas , ka neile korraldatakse ekskursioone ja müüakse pileteid . 
1051	NA	 Sillad ei ole Hiinas ainult tarbe- , vaid ka iluasjad ja psühholoogilised mõjutajad , mis loovad lõbusa tuju . 
1052	NA	 Mina arvan nõnda , et üle vee minek tähendab inimesele nii või teisiti teatud hingeseisundit . 
1052	NA	 Hiina sillaehituskunstis on see ära kasutatud , silla arhitektuurse lahendusega on hingeseisundile antud teatud suundumus . 
1052	NA	 Inimesed peatuvad sillal , imetlevad vett , suuri laevu või kuldkalu vees , räägivad sosinal . 
1053	NA	 Silla keskel on lehtla , kus võib istuda ning vett , purskkaeve , vesiroose ja kalu nautida . 
1053	NA	 Ma ei ole kuskil maailmas nii palju kuldkalu näinud kui Hiinas . 
1054	NA	 Silla keskel on ka õnneviskamise paik – nagu neid Hiinas on kõikjal . 
1054	NA	 Pisikese metallmündi pead sa viskama kunstvesiroosi õide . 
1054	NA	 Kui keegi tabab , siis reageerib rahvas valju heakskiidu ja tunnustusega . 
1054	NA	 Rohkem kui tabajaid on aga möödaloopijaid , juhtun nägema , kuidas tiigivaht tuleb paadiga ning hakkab nii vesiroosist kui ka tiigi põhjast korjama münte . 
1055	NA	 Kuhu ja kellele need lähevad ? 
1056	NA	 Aias on koobastikuga kunstkaljusid ja ehtsaid hiina paleesid , neil kaljudel pagoode ja torne mitmekorruselise katuseräästastikuga . 
1056	NA	 Need kannavad nimesid nagu Harmoonia , Nauding , Kuuvaatamise kamber , Huangpu Lainetest Mõnutundmise torn , Rahulike Kiviloomade Nautimise hall jne. 
1056	NA	 Kaljudelgi ja koobastelgi on nimed , näiteks Nefriitgrott . 
1056	NA	 Eksponeeritud on hiina mööblit ning koduseid tarbeesemeid viimasest paarist sajandist . 
1057	NA	 See on tõeline puhkepaik keset väsitavat suurlinna . 
1058	 MOODNE PÕLLUNDUS 	 MOODNE PÕLLUNDUS 
1059	NA	 Ühel hommikul sõidame maale . 
1059	NA	 Mida see Hiinas , tihedalt asustatud rannikualadel tähendab ? 
1060	NA	 Hiigellinna lähedal , Pudongi vabakaubandustsoonis , kohas nimega Sunqiao , kuhu Shanghai pilvelõhkujad on veel paista , on firma Moodne Põllundus – see on tohutu suur maa-ala , täis kasvuhooneid , tiike ja kanaleid , kus kasvatatakse kõiki lõunamaised köögivilju ja kalu . 
1061	NA	 Teed on firmas kenasti asfalteeritud , töötajad sõidavad kasvuhoonete vahel kas jalgratastega või mopeedidega . 
1062	NA	 Oma sõidul näen ka hiina klassikalist põllumajandust , siin-seal satume lausa külla . 
1063	NA	 Näen , kuidas väikestel , toasuurustel üleujutatud põllulappidel tehakse ränka tööd riisipõldudel , olgu siis abiks härg , eesel või pisike traktor . 
1064	NA	 Sunqiao firma pindala on 9,5 ruutkilomeetrit , selle asutamise eesmärgiks oli liita superurbanisatsioon ja põllumajandus – ning seda on suudetud ka teha . 
1065	 TEATER , MUUSEUM JA MUU 	 TEATER , MUUSEUM JA MUU 
1066	NA	 Nii väärikas linnas nagu Shanghai kohe peab olema prestiižikaid hooneid , mis lisavad linnale lugupidamist ning näitavad linna rahalisi võimalusi . 
1067	NA	 Shanghai muuseum ja teater on teineteise lähedal Rahvaste pargis , euroopaliku ja ameerikaliku linna piiril , mõlemad on ehitatud esindusarhitektuuri ülimoodsas stiilis . 
1067	NA	 Shanghail jätkub võimalusi , et tellida projekte maailma tipparhitektidelt , et korraldada nende vahel isegi konkursse . 
1068	NA	 Teatri fuajees ongi kõrvele jäänud projektide näitus . 
1068	NA	 Kõik nad tekitavad imetlust , kõigi autoreiks on kuulsused ning küllap koosnes žüriigi teistest kuulsustest , kes oskasid nii heade asjade hulgast ühe välja valida . 
1069	NA	 Visuaalse mõju ja mahtude rütmi poolest tundub mulle paari projekti väliskuju ehk efektsemanagi , kuid ilmselt määrasid võidu muud asjaolud . 
1069	NA	 Seestpoolt on teater aga ilusaima ja moodsaima interjööriga , mida ma eales olen näinud . 
1069	NA	 Teatri fuajee on turismiobjekt , ka seda käib vaatamas ekskursioon ekskursiooni järel ja kõik ostavad sissepääsuks piletid . 
1070	NA	 Muuseum ei jää teatrist palju maha , samuti pilvelõhkujad Rahvaste pargi ümber . 
1070	NA	 Kõik see sisendab sõnumit – meie areng ja meie tulevik on kindel , meie majandusse võib investeerida ilma riskita . 
1071	NA	 Nefriit-Buddha tempel on üheaegselt muuseum ja tegutsev kultusehoonestik , kus mungad ei etenda näitemängu , vaid teevad tõesti hoolsasti taevase vahenduse abil maailma asjade ja iseenda muutmise ja mõjutamise tööd . 
1072	NA	 Näen , kuidas ema õpetab pisikest tütart õigesti padjale põlvili laskuma ja palvetama . 
1073	NA	 Loendamatute Buddha-kujude hulgas on siin kõige tähtsam 1,9 meetri pikkune Buddha-Šakjamuni kuju , mis on tehtud ühest nefriiditükist . 
1073	NA	 Teiseks on huvitav lumivalge lamaskil Buddha kuju . 
1073	NA	 Muide , Buddha kujud ei ole kuskil ennastpiinavas asendis , ikka on nad sisse võtnud mugava poosi . 
1073	NA	 Ja see kõneleb üsna palju budismi kohta . 
1074	NA	 Kristlased otsivad tõde masohhismis ja lunastuses , kristlane nagu otsiks talle kui süütule tehtavat ülekohut , et siis põhjuseta karistuse järel üleneda . 
1074	NA	 Budismile on niisugune hoiak täiesti võõras – budist üleneb sisemiselt õilistudes . 
1075	NA	 Vapustava mulje jätab rippsild üle Huangpu hiigeljõe . 
1075	NA	 Sildade olemus liigutab inimese südant , üle silla minek on sümboolse väärtusega ega jäta viimastki mühkamit ükskõikseks , ning hiina rahvuslik arhitektuur on selle ära kasutanud . 
1076	NA	 Silla alt sõidavad läbi ookeanilaevad , kõnniteedel on silda imetlevad turistid oma piknikulauad laiali löönud ning maitsevad head ja paremat . 
1076	NA	 Huangpu sild on vaatamisväärsus , millele müüakse pileteid , silla laiad kõnniteed on täis turiste , müüakse suveniire ja tehakse atraktsioone . 
1077	NA	 Sild teenib raha – auto või bussiga üle silla sõit maksab , kuid ka turistid pääsevad seda arhitektuuriimet vaatama ainult piletiga . 
1077	NA	 Silla ees on neljakorruseline rõngasviadukt , kus ristuvad eri tasapindades Shanghaid läbivad kiirteed . 
1077	NA	 Rõngasviadukti keskmik on kujundatud pargiks , kus peetakse valgeid tuvisid . 
1078	NA	 Kõik see tundub kuidagi väga hiinalik – keset tehnitsistlikult suurejoonelist lahendust , keset mitmes korruses kihutavaid autosid kõnnivad aeglaselt ja väärikalt keset vaikust täiesti rohelisel muruvaibal täiesti valged tuvid , kes elavad nõnda , nagu nad aegade algusest saadik on elanud , kes ei tea mitte midagi uude aastatuhandesse tormavast Hiinast . 
1079	NA	 Vahel kipun mõtlema , kas ei vea Lääne inimest ateismi ja egoismi just tung lõpetada enesepiinamine ? 
1079	NA	 Soov hakata tegelema enese sisemise rikastamisega ? 
1080	NA	 Idas niisugust tarvidust ei ole , sest mitte ükski usk Idas ei propageeri enese mahasalgamist . 
1081	 JALGRATTAD JA MUUD SÕIDUKID 	 JALGRATTAD JA MUUD SÕIDUKID 
1082	NA	 Shanghail ei õnnestunud saada maailma suurimaks linnaks elanike arvult . 
1082	NA	 Aga Shanghais on kõige rohkem jalgrattaid maailmas , neid arvatakse seal olevat üle seitsme miljoni . 
1082	NA	 Lisada tuleb veel paar miljonit rikšat ning muud jalgrattasarnast ja jalgratta baasil ehitatud sõidukit . 
1083	NA	 Hiinas on kahtlemata söömise kultus . 
1083	NA	 Hiinlane armastab süüa ning võib teha seda võimaluse korral viis-kuus tundi päevas : hommikul tunni , lõunal ja õhtul kaks tundi või kauemgi . 
1084	NA	 Ja ometi ei näe Hiinas tüsedaid inimesi . 
1085	NA	 Minusugune priske mees äratab Hiinas imetlust ja vaimustust , mind võrreldakse Buddhaga või mõne teise õnneliku inimesega , näiteks mõne keisriga . 
1086	NA	 Kumb väldib Hiinas rohkem ülekaalulisust , kas õigesti valitud road või sõit jalgrattal ? 
1087	NA	 Rattureid on Hiina linnades rohkem kui Amsterdamis ja Kopenhaagenis . 
1087	NA	 Jalgratturite vood on eriti nauditavad siis , kui taevast tuleb alla sahmakas vihma . 
1087	NA	 Siis mässivad sõtkujad end keepidesse , mis kirendavad sajas värvitoonis . 
1087	NA	 Paljud sõitjad haaravad vihmavarjud , mõnel on see ratta juhturaua külge kinnitatud spetsiaalse kronsteiniga . 
1087	NA	 Kui juhtub , et sõtkuja veab pakiraamil teist sõitjat , aga seda juhtub väga tihti , siis hoiab priiküüdi saaja sõtkuja kohal kombekalt vihmavarju . 
1088	NA	 Kui päike paistab , võib näha jalgrattal kurameerijaid , isegi embajaid ja kallistajaid . 
1088	NA	 Suur osa elust möödub jalgrattal ning miks ei peaks sel ajal armastus südamesse pugema ? 
1089	NA	 Vähe kohtab abimootoriga sääreväristajaid , aga mopeedide arv on kasvamas . 
1089	NA	 Üldine reegel on aga niisugune – mida väiksem sõiduriist sul on , seda kiiremini pääsed sa edasi . 
1090	NA	 Maanteedel lasevad jalgratturid end vedada mopeedidel , mootorratastel ja autodel , mõnikord isegi härjal . 
1090	NA	 Kiirteedel on jalgratturite tarvis eraldi viaduktid ja tunnelid . 
1091	NA	 Näib , et naised eelistavad jalgrattaid ja rikšasid , mehed on üle minemas taksoteenindusele . 
1092	NA	 Rikšaga sõita on odav , kuid hinnas tuleb ise kokkuleppele jõuda . 
1092	NA	 Ka rikšasid on mitmesuguseid – päris viletsaid ja üsna uhkeid , tõlla moodi , millel on sametvoodriga kabiin ja pehme , padjaga iste . 
1093	NA	 Mulle tundub , et kõige kallimate jalgratastega maailmas sõidetakse Eestis . 
1093	NA	 Meil kohe peab inimesel olema uhke firmasõiduriist , muidu häbenetakse sadulasse istuda . 
1093	NA	 Meist kümneid kordi rikkamas Hollandis ja Taanis sõidetakse vanadel logudel , seda tehakse ka meist seni veel vaesemas Hiinas . 
1094	NA	 Päris tihti näeb uljaid noormehi , kes sõidavad , käed juhtraua küljest lahti . 
1095	NA	 Hiinas võib jalgrattal näha kõrgete pagunitega ohvitseri ja efektse soenguga daami , kes vahest ooperisse läheb . 
1095	NA	 Ometi on üldreegel Skandinaavia ja Hollandi jalgratta-eelistajatele vastupidine : Hiinas sõidavad ülemused autoga ja lihtsam rahvas jalgrattaga , Euroopas on peaaegu vastupidi . 
1095	NA	 Euroopas on ministreidki nähtud jalgrattal , Hiina meelelaadi juures oleks see võimatu . 
1096	NA	 Enamik turukaupu müüakse kas jalgrattakärult või kaubarikšalt , sealjuures on nii kärusid kui ka kaubarikšasid loendamatu arv liike . 
1096	NA	 Velorikšale võib laduda väga kõrge ja raske koorma , nõnda et koorma tagant ei näe ei sõtkujat ega teed . 
1096	NA	 Jalgratastel müüakse hilpe , jalgratastel on jalgrattaparandus- ja juuksuritöökojad , šašlõki- ning bataadiküpsetuseks vajalikud riistapuud , näiteks lõõts ja ahi . 
1096	NA	 Nii mõnigi mees on oma jalgratast täiendanud putka moodi gondliga . 
1097	NA	 Hoolimata sellest , et sõidetakse tiheda massina koos , ei juhtu kokkupõrkeid . 
1097	NA	 Mina nägin ainult ühte . 
1097	NA	 Kaks teineteise kõrval sõitvat valjult lõkerdavat naist olid nõnda lõbusas tujus , et sõitsid mõlemad vastu turuletti . 
1097	NA	 Ja nad ei ajanud end krapsti ! püsti , vaid itsitasid tükk aega edasi , külili oma jalgratta kõrval . 
1097	NA	 Pidi see ikka rõõm olema ! 
1098	NA	 Enamikes töökodades , mis asetsevad väikeste majade esimesel korrusel vastu tänavat , parandatakse rattaid . 
1099	NA	 Hommikul ja õhtul , kui tänavatel sõidavad tohutud ratturite laviinid , võib näha aga ka niisugust pilti , et keegi on kõnniteele asetanud lina , linal löönud lahti oma rattaparanduse , ning nüüd jälgib see mees hoolega mööduvaid rattureid – kui kuskil näeb viga ratta küljes või tühja kummi , siis kutsub ta ratturi enda juurde asja korda tegema . 
1100	NA	 Paistab , et naisratturid ei armasta ise kumme täis pumbata , vaid kasutavad tihti rentsli ääres istuvate ja ootavate pumpajate abi . 
1101	 AMERIKANISEERUMINE 	 AMERIKANISEERUMINE 
1102	NA	 Pärast N. Liidu kadumist ajaloo prügikasti , kadus kahjuks ka veenev alternatiiv amerikaniseerumisele . 
1102	NA	 Moskva püha võitlus selles küsimuses oli kohati naeruväärne ja iseendalegi kahjulik , aga see oli raudselt olemas , ning oli tunduvalt tugevam kui tänasel Venemaal . 
1102	NA	 Tänaseks on kõikuma löönud isegi Prantsusmaa . 
1103	NA	 Hiinasse sõites olin ma minuni jõudnud informatsiooni järgi üsna veendunud , et Hiina võitleb amerikanismiga , hoiab kinni oma klassikalistest väärtustest ja võib-olla peatabki anglosaksi kultuuri võidukäigu . 
1104	NA	 Aga ei . 
1104	NA	 Hiina on küll poliitiliselt USA vastu ( eriti tugevnesid Ameerika-vastased meeleolud pärast Hiina Belgradi saatkonna õnnetut pommitamist ) , kuid majanduses ja kultuuris Hiina ja USA vastasseisu ei ole , veel vähem on seda Hiina ja Euroopa vahel . 
1105	NA	 Tundub koguni , et hüsteerilised miitingud pommitamise järel olid mõeldud amerikanismi leviku peatamiseks või vähemalt pidurdamiseks , aga näib , et seda ei juhtunud . 
1106	NA	 Õppisin brežnevismi kõrgajal Moskvas ning panin tähele kummalist nähtust – rahvas ühel ja samal ajal vihkas ja armastas Ameerikat . 
1106	NA	 Algul tundus mulle kaua , et üks neist ( ma arvasin , et vihkamine ) peab olema silmakirjalik . 
1106	NA	 Alles tüki aja pärast tabasin , et mõlemad on ehtsad , et üks tunne ei välista teist . 
1107	NA	 Perestoikaga kaasnes kohati armastuse paisumine , tänaseks on meeled puhutud ka Moskvas Ameerika-vastasteks . 
1108	NA	 Hiinaski märkasin mõlemat korraga – nii kriitilist kui ka vaimustavat suhtumist . 
1108	NA	 Ajal , mil USA saatkonna ja konsulaatide ees Ameerika lippe põletati , lehvisid need üsna kaunilt pilvelõhkujate ees varrastel , ilma et keegi oleks neid puutunud . 
1109	NA	 Üsna huvitavaid järeldusi riigi eelistuste kohta saab teha võõrkeelte järjekorra järgi mitmetel siltidel . 
1110	NA	 Hiinas on esimeseks võõrkeeleks 100-protsendiliselt inglise keel ; teiseks enamikul juhtudel jaapani , harvemini prantsuse keel ; neljandal-viiendal kohal on saksa keel ; vene keelt peaaegu ei kohtagi , seda näed sama harva kui hispaania keelt . 
1110	NA	 Ja veel paarkümmend aastat tagasi oli vene keel võõrkeeleks number 1 ! 
1111	NA	 Rahvusvahelise suhtluskeelena propageeris Hiina siis esperantot , ja on koguni natuke kahju , et see asi on katki jäänud . 
1111	NA	 Suulise esperanto külge oleks kirjaliku vormina saanud liita ( võib-olla pisut lihtsustatud ) hieroglüüfid ning nõnda oleks võinud sündida kombineeritud keel , mille vastu poleks kellelgi midagi olnud . 
1112	NA	 Hieroglüüfid levivad maailmas nii või teisiti , isegi Hiina on üle võtnud Euroopa hieroglüüfe – liiklus- ja orienteerumismärke , reklaamiembleeme ja tänavagraafikat . 
1112	NA	 Kõik me saame ühtmoodi aru märgist , mis näitab meile , kus asub tualett , olgugi et seda sõna hääldab iga rahvas isemoodi . 
1113	NA	 Samal alusel oleks mõeldav kasutada tuhatkonda hiina hieroglüüfi vajalike mõistete kirjalikuks väljendamiseks . 
1113	NA	 Hiljem oleks sellele liitunud esperanto , mille levimist ei saaks keegi pidada kultuuriimperialismiks , isegi mitte poolakad ja juudid , ehkki esperanto on Poola juudi loodud . 
1114	NA	 Tänaseks on esperantost jäänud ainult kirjastuse nimi , mis ingliskeelseid raamatuid Pekingis välja annab – China Esperanto Press . 
1115	NA	 Hiinas õpivad kõik noored hoolega inglise keelt ja püüavad välismaalastega seda praktiseerida . 
1115	NA	 Nii mõnigi kord võid hotellide juures näha neide , ja nad ei ole seal selleks , mida mõtleb eurooplase rikutud aju . 
1115	NA	 Neiud püüavad sinuga inglise keelt rääkida ! 
1115	NA	 Astuvad sinuga sadakond sammu kaasa , esitavad küsimusi , räägivad iseendast ja Hiinast . 
1116	NA	 Televisioonis on pikad-pikad inglise keele saated , mulle öeldi , et need on ühed vaadatavamad . 
1116	NA	 Õige mitu korda nägin lennukis ja metroos inimesi , kes õppisid inglise keelt . 
1117	NA	 N . 
1117	NA	 Liidus oli Stalini ajal esimeseks võõrkeeleks saksa keel . 
1117	NA	 Stalin lähtus postulaadist , et vaja on õppida vaenlase keelt , muuks kui maailmavallutamiseks temal rahvusvahelisi kontakte tarvis ei olnud . 
1117	NA	 Inglise keelt hakati N. Liidus õppima seoses muutunud vaenlasega . 
1118	NA	 Hiinas õpiti paarkümmend aastat tagasi massiliselt vene keelt kui parima sõbra keelt , alles seejärel kui N. Liidust sai vaenlane , pöörduti lühikeseks ajaks esperanto poole ( sest ka Inglismaa ja USA olid vaenlased ) ning hiljem inglise keele poole . 
1119	NA	 Kas inglise keelt õpiti alul kui vaenlase ja hiljem kui sõbra keelt ? 
1119	NA	 Või on see tänaseni jäänud mõlema , nii vaenlase kui ka sõbra keeleks ? 
1120	NA	 Raske öelda , igatahes on inglise keele leviku suurimaks võiduks ajaloo jooksul saanud see , et Hiinas on võetud see esimeseks võõrkeeleks ning on hakatud seda ehthiinaliku usinusega õpetama ja õppima . 
1120	NA	 Täna räägib inglise keelt emakeelena ja esimese võõrkeelena natuke rohkem kui miljard inimest , Hiinas võiks sellega potentsiaalselt liituda teine miljard – ning siis ei peata amerikanismi võidukäiku enam mitte miski maailmas . 
1121	NA	 Ja võib-olla ongi õigem . 
1121	NA	 Elame ju ühisel planeedil ning kui Vana Testamenti uskuda , siis rääkisime kord ka kõik ühist keelt . 
1122	NA	 Vana Testamendi legendid annavad tunnistust meie lootustest . 
1122	NA	 Kas inglise keele levikuga on siis täitumas meie unistused ühisest suhtluskeelest , mis oli olemas enne Paabeli torni ehitamist ? 
1122	NA	 Rajame Paabeli tornist kõrgemaid torne ning saame kingitusena tagasi ühtse keele ? 
1123	NA	 Kummati on hiinalik inglise keel niisugune , et kohati ei saa aru isegi pärisnimedest ( London , Italy , Mongolia ) , mida hiinlased hääldavad kuidagi hoopis teisiti . 
1124	NA	 Näib , et alles päris noored räägivad puhast ingliseameerika keelt , vanemate inimeste inglise keel on mõjutatud pidžinist . 
1124	NA	 Ka televisioonis õpetatav inglise keel on selge ja arusaadav . 
1125	NA	 Pilvelõhkujate vahele ja kiirteedele inglise keel kuidagi sobib , kuid sedasama keelt püütakse rääkida ka külades . 
1126	NA	 Mägedes võib kitsastel teedel näha koolist tulevaid lastesalku , kelle seljakottidel on samasugused mikihiired ja piilupardid nagu meilgi . 
1127	NA	 Ja kust tuleb soov kanda selliseid seljakotte ? 
1127	NA	 Televisioonist . 
1127	NA	 Inimesed ei soovi end TV-le vastandada , vaid püüavad samastuda , olgugi et teles näidatav keskkond on hoopis erinev kohalikest oludest . 
1127	NA	 Aga koos TV-kangelastega hakatakse armastama ka keskkonda , kus need kangelased viibivad . 
1128	NA	 Televisioon on tõesti huvitav nähtus – selle kaudu saab levitada isegi budistlikke ja muid religioosseid saateid , kuigi religiooni võiks ju levida ise , ilma maiste levitajateta . 
1128	NA	 Aga ei levi . 
1128	NA	 Jumal ( ad ) pole kunagi religioone levitanud , seda on ikka teinud inimesed , olgu siis jumala suunamisel või omal algatusel , ning mulle oli üsna kõditav näha ingliskeelset saadet budismist . 
1128	NA	 Ja kindlasti oli see misjonliku , mitte ajaloolis-kultuurilise suundumusega . 
1128	NA	 Budism saab Hiinas üha mõjukamaks , pole sugugi välistatud , et ühel päeval võib budism mängida Hiina elus sama osa , mida mängib õigeusk Vene elus . 
1129	NA	 Kas see on siis Hiina vastumanööver laiutavale amerikanismile ? 
1130	NA	 Muidugi on tänapäeval ka teisi puujumalaid . 
1131	NA	 Näib , et kogu maailm tunneb ainult kaht spordiliigat –NBA-d ja NHL-i , mis on uskumatult populaarsed ka Hiinas . 
1131	NA	 Osav müügistrateegia võidab paikkondliku patriotismi , mõni mees armastab Los Angelese meeskondi rohkem kui kodulinna omi . 
1132	NA	 Mõnikord näib , et Hiina identiteeti hoiab ainult tuulelohede lennutamine , mida tehakse tõesti massiliselt . 
1132	NA	 Aga ei . 
1132	NA	 Hiina köök on vahest võimsaim tugipunkt amerikanismile , kuigi ka Hiinas levivad massiliselt burgerid ja McDonald's . 
1133	NA	 Kas europlane-ameeriklane on siis hea olla ? 
1133	NA	 Igatahes kaasneb sellega mugavus ja kõrge elatustase , mis meelitab rahvast alati rohkem kui ükskõik milline ideoloogia , religioon ja ükskõik kui fanaatiline natsionalism-šovinism . 
1134	NA	 Lõpuks taban , et minu kahtlemine , kas Hiinal ikka tasub üle võtta olmemugavusi , mis amerikaniseerumisega kaasnevad , oleks nagu minupoolse rassismi ilming . 
1135	NA	 Mida siis armastada ? 
1135	NA	 Kas rahvast , territooriumi , kultuuri , riiki või iseennast ? 
1135	NA	 Aga miks ma küsin seda ? 
1135	NA	 Kas inglise keelt oskav hiinlane armastab siis Hiinat vähem ? 
1136	 GUILIN 	 GUILIN 
1137	NA	 Shanghaist Guilini lendab aerobuss A-300 , mis kuulub Shanghai Airwaysile . 
1137	NA	 Hiinas on üsna palju riiklikke lennukompaniisid ning kõik nad konkureerivad omavahel . 
1137	NA	 Riigimajanduses on likvideeritud soiutav monopolism , see on viidud turumajanduse olukorda . 
1138	NA	 Guilini ei leia igalt kaardilt , sest Hiina jaoks on tegemist väikelinnaga . 
1138	NA	 Guilin on lõunapoolseim punkt , kuhu me Hiinas satume , see asub umbes Vähi pöörijoonel , seega siis Põhja-Aafrika laiuskraadidel . 
1139	NA	 Linnas elab napilt üle poole miljoni elaniku , eeslinnade ja munitsipaalalaga kokku on rahvaarv Eestiga enam-vähem võrdne . 
1139	NA	 Aga linnas ja selle ümbruses elab 12 väikerahvust , neil on Guilinis oma keskus , kus nad tegelevad rahvakunsti ja käsitööndusega . 
1140	NA	 Guilinis ja selle ümbruses on vapustavalt omapärane ja ilus loodus , Guilin ongi turistide Mekaks . 
1140	NA	 Tegemist on tohutu suure karstialaga . 
1140	NA	 Maa peal näeme üsna veidraid kõrgemaid ja madalamaid kaljukünkaid , mille kohta giidid räägivad ja turismibrošüüridest võib lugeda , et need on ainulaadsed maailmas . 
1141	NA	 See on siiski liialdus . 
1141	NA	 Mina olen samasugused näinud Siberis Jenissei kaldail , Krasnojarski ümbruses Sajaanides . 
1142	NA	 Millega neid võrrelda ? 
1143	NA	 Korrapäratult ja tihedalt külvatud hammastega , millest mõned on otsast teravaks kulunud , teiste tippudel aga laiutavad platood nagu purihambal . 
1143	NA	 Need hambad on vahest mõnisada meetrit kõrged , tavaliselt altpoolt metsased , ülalt aga kivised . 
1143	NA	 Nii mõnigi kord asub kaljutipul kõrge pagood , mis on kaugele näha . 
1144	NA	 Juba see vaatepilt maksab midagi , juba sellepärast sõidab Guilini turiste kogu maailmast . 
1145	NA	 Aga see pole veel kõik . 
1146	NA	 Nende küngaste sees on pikad-pikad koopad , mõnele künkale on tuul puhunud sisse suure augu ; koobastes , maa all , voolavad jõed . 
1146	NA	 Koobastes käiakse ekskursioonidel , imetletakse stalaktiite ja stalagmiite . 
1146	NA	 Mõned maa-alused jõed on laevatatavad . 
1146	NA	 Tšehhis on maailmakuulus Moraavia karstikoobastik , ka seal saab paadiga paarsada meetrit sõita . 
1146	NA	 Guilinis on maa-alune laevasõit 12 kilomeetri pikkune . 
1147	NA	 Mina näen ühes koopas esimest korda elus , kuidas koobaskalad sulpsu löövad . 
1147	NA	 Tean , et nad on pimedad , sest neil pole silmi vaja . 
1147	NA	 Nende kauge esivanem , kes mitukümmend miljonit aastat tagasi maa alla sattus , oli nägija , kuid aegamisi silmad kui tarbetud andurid kadusid , sest nende kaudu ei saanud organism mingit informatsiooni . 
1148	NA	 Nüüd valgustatakse stalaktiidisaale ja -käike mitmevärviliste tuledega , kõik see loob inimese jaoks fantastilise ja meelikütkestava pildi . 
1149	NA	 Aga kuidas mõjub valgus koobaskalale ? 
1149	NA	 Igatahes läheks tal jälle tarvis silmi . 
1150	NA	 Kui palju kulub aega , et tal jälle silmad tekiksid ? 
1150	NA	 Huvitav , kumb protsess on kiirem , kas pimedaks jäämine või ( taas ) nägijaks saamine ? 
1151	NA	 Aga peamine – kui koobaskala paari või paarikümne miljoni aasta pärast jälle nägijaks saab ning kui meie kultuur selle aja jooksul ei katke , kui informatsiooniside säilib , siis võime me kindlasti öelda , et evolutsiooniteooria on õige ning kehtib . 
1152	NA	 Ekskursioonid kaljukoobastikes on Guilini magnet . 
1152	NA	 Ja tõepoolest on maa all tohutu suured saalid , mida ühendavad kitsad käigud , stalagmiitidele lastakse prožektoreist mitmes toonis valgust , mängib mingi eriline , ma ütleksin , et maa-alune muusika . 
1153	NA	 Mõni stalaktiit ja stalagmiit ei ole veel kokku kasvanud , nende vahelt võib sõrme läbi pista . 
1153	NA	 Kulub veel paar miljonit aastat ning seejärel on tegemist ühtse ja massiivse sambaga , mis koopa lage ja põrandat ühendab . 
1153	NA	 Ka stalagmiidisammastele on pandud nimed – näiteks Lõvi Jälgib Külalisi jne. 
1154	NA	 Maa all käivad ekskursioonid rühmiti , iga rühma giid kustutab teise saali siirdudes enda järel tuled . 
1154	NA	 Sattudes kahe rühma vahele , jääd mõneks ajaks täiesti pimedusse . 
1154	NA	 Kujutlusmeel manab vaimusilma ette olukorra , et vahest ei pääsegi enam välja , jäädki maa alla . 
1154	NA	 Aga kohe jõuab saali järgmine ekskursioonirühm eesotsas giidiga , kellel on taskulamp ning kes seejärel lülitab põlema mitmevärvilise valguse . 
1155	NA	 Koobastikus on palju pimedaid kõrvalkäike , mille avaustele on ette seatud trellid . 
1155	NA	 Küllap leidub uudishimulikke , kes tahavad minna uurima , kuhu need kõrvalharud viivad . 
1156	NA	 Tihti sajab maa all vihma . 
1156	NA	 Siiski pole see vihm , vaid koopalae pragudest tilkuv või nirisev vesi . 
1157	NA	 Kogu karstiala läbib Li jõgi , mida mööda sõidavad restoranlaevad . 
1157	NA	 Laevasõidul kiirevoolulisel jõel näeme kalurikülasid ning seda , kuidas harujõed koskedena langevad peajõkke . 
1157	NA	 Naised pesevad kallastel pesu , teevad seda täpselt samuti nagu nende suguõed Venemaal , Lõuna-Ameerikas ja Aafrikas . 
1157	NA	 Aga siin pesevad pesu lisaks naistele ka mehed . 
1157	NA	 Mida see tähendab ? 
1157	NA	 Sugupoolte võrdsust või feministide võitu ? 
1158	NA	 Pesu hoitakse pesemise ajal sälguliseks ja sooneliseks uuristatud kaljupangal , mida uhab jõe voolav vesi . 
1158	NA	 Pesu hõõrutakse seebiga ning seejärel klopitakse pesu klopperiga jõe voolavas vees ( klopper on täpselt samasugune nagu pesijatel mujalgi maailmas ) . 
1158	NA	 Mehed pesevad pesu ja naised püüavad õngega kalu , aga veel sagedamini tehakse mõlemat tööd koos kõrvuti kaldal või kahekesi koos paadis . 
1159	NA	 Tuul ja muu erosioon on mõnele hammaskaljule andnud looma või inimest meenutava välimuse . 
1159	NA	 Mõned kaljud ripuksid otsekui õhus – kõigi füüsikaseaduste järgi peaksid nad kukkuma jõkke , aga ei kuku , loovad tasakaalureeglite rikkumisega hoopis üsna uskumatu vaatepildi . 
1160	NA	 Guilinis võib leida Elevandimäe , samuti Vana Mehe ja Poolkuu mäe . 
1160	NA	 Tähtpäevade puhul riputatakse kaljudele ja kaljudel kasvavatele puudele värvilisi linte ja paberiribasid . 
1161	NA	 Siinse Kaamelimäe jalamil pidas USA president Bill Clinton kõne maailma puutumatu looduse kaitseks . 
1161	NA	 Koht on tähistatud mälestuskiviga . 
1162	NA	 Clinton peatus Sheratoni hotellis , meie Fubo hotellis . 
1163	NA	 Kohe meie hotelli kõrval , jõe ääres on Fubo mägi Tuhande Buddha koopaga . 
1163	NA	 Guilini karstikoobastes on tõesti tuhandeid suuremaid või väiksemaid Buddha-kujusid , samuti musta värvi kiviplaate hiina- ja tiibetikeelsete budistlike tekstidega . 
1163	NA	 Tekstid on valged , nad on harilikult üsna pikad ; proua Wangilt kuulen , et mungad on kraapinud plaatidele oma eluloo . 
1164	NA	 Oleks Eestis kas või üks niisugune koobas või mäetipp , milles või millel oleks mingi kuju , oleks kas või üks plaat eelajaloolise tekstiga ! 
1165	NA	 Hommikuti kogunevad koobastesse võimlejad , kes harrastavad niisugust hiina klassikalist võimlemist ja võitluskunsti , mida saadavad hüüded ja karjed . 
1165	NA	 Ja koobaste kaja võimendab nende hüüded mitmekordseks . 
1166	NA	 Ka küngaste tippudel hüütakse . 
1166	NA	 Seda tehakse nõnda , et mõlema käe pöidlad on huultel , peopesad moodustavad nõnda ruupor ning siis joodeldatakse – harilikult on naaberkünkal teine joodeldaja , kes vastu hüüab . 
1167	NA	 See on osa rahvameditsiinist ja rituaalist , kahjuks ei tea , missugusest . 
1167	NA	 Igatahes tahab hüüdja lahti saada tigedusest , tahab teha end päeva hakul vabaks vihast ja sapist . 
1168	NA	 Kuidas kuluks niisugune ravi ära Eestis ! 
1169	NA	 Ka mulle õpetab üks vanem mees niisugust hüüdmist . 
1169	NA	 On tõesti mõnus mäe tipul kaugustesse karjuda , kuulatada , kas keegi hüüab sulle vastu . 
1170	NA	 Õpetajal on kaasas inglis- ja hiinakeelne nimekaart – hommikvõimlemisel ! 
1170	NA	 Selgub , et mees on Guilini pedagoogikaülikooli hiina kirjanduse professor . 
1171	NA	 Mägede tippudel hommikuti päikesetõusu oodates tehakse natuke teist sorti võimlemist kui parkides ja kaldapealsetel . 
1171	NA	 Mõnel juhul on kindlasti tegemist palvetamisega , oletatavasti taoistliku rituaaliga . 
1171	NA	 Näen , kuidas inimesed patsutavad peopesaga oma keha . 
1172	NA	 Ja muidugi on kohal kaubitsejad , hommikvõimlejate kõrvale tekib kõnniteedele ja treppidele turg , kus pakutakse teed , puuvilju ja rohelist . 
1172	NA	 Näen , et üheks levinumaks hommikukaubaks on jalgrattaosad – kui sa hommikul avastad , et su ratas on katki , siis võid endale kohe puuduva osa osta . 
1173	NA	 Meie oleme harjunud turuga kui mingisuguse stabiilse ja püsiva nähtusega . 
1173	NA	 Hiinas on püsiturgudega paralleelselt ka ajas ja ruumis liikuvaid turge , mis püsivad kogu aeg potentsiaalse ostja kannul . 
1174	NA	 Erilise elamuse pakub koobastikus ujumine , kui ainult sukeldudes võid jõuda ühest koopast teise ning uues koopas näed kuskilt kaljupraost paistvat päikest . 
1174	NA	 Peab olema ettevaatlik , et mitte eksida ning kaduda . 
1174	NA	 Pealegi on vool kiire ja kisub sind maa alla , pimeduse poole . 
1174	NA	 Leidub kõrgetelt kaljudelt vette hüppajaid , eriti tragid on naised . 
1175	NA	 Kiirevoolulistes jõgedes võib ujudes puhata sammaskaljudelt vette pudenenud rahnudel . 
1175	NA	 Ja kohe on kohal kalad , kes imetlevad sinu varbaid , nagu poleks nad neid varem näinudki . 
1176	NA	 Ettevõtlust ei ole siin unustatud . 
1176	NA	 Kaljudel on garderoobid , kus sa võid endale selga saada hiina või Guilini vähemusrahvuste rahvarõivad , võid asuda parvele , kätte antakse aer , kohe lendab su õlale kalapistrik , ning siis võid lasta teha endast pildi , mis jääb mälestuseks kogu eluks . 
1177	NA	 Kogu selles pöörases imedemaailmas jätabki mulle kõige suurema elamuse kalapüüdmine kalapistrikega . 
1178	NA	 Nii päeval kui ka öösel on jõel kitsad ja pikad bambusparved , ühe parve moodustab 4-5 tüve . 
1178	NA	 Sama tüüpi parvedega veetakse ka lõbusõitjaid , aga sel juhul on parved laiemad , on kokku seotud kümnest või rohkemast bambusetüvest . 
1179	NA	 Ööpimeduses on näha ainult punaseid tulukesi mustaval jõel ja kuulda kalapistrike kähedaid häälitsusi , kui nad sukeldumise järel vee peale tõusevad , parvele ronivad ning kala parvel olevasse korvi lasevad . 
1179	NA	 Hääl on lindudel kähe sellepärast , et nende söögitoru on kaelal nööriga kinni seotud , et nad ei saaks kala alla neelata . 
1180	NA	 Tavaliselt on ühel parvel mitu lindu ning pilt , kuidas kalamees ja linnud ankurdatud parvel üksikasjalikult jõevett jälgivad , et näha ujuvat kala , sööbib igaveseks mällu . 
1180	NA	 Selliseid pistrikega kalapüüdjaid on palju , terve jõgi on neid täis . 
1180	NA	 Uhke on ka see , kuidas kitsas bambusparv koos lindudega tuleb tagasi sadamasse , korv kalu täis . 
1180	NA	 Tihti elavad niisugused kalurid praamelamutes jõe ääres , nende bambusparved on seotud praamide külge . 
1181	NA	 Guilinis olles üürin ka jalgratta ning asun jalgratturite tihedasse massi . 
1181	NA	 Varem pole ma kuskil kogenud , mida tähendab sõita teistega nõnda , et juhtraud on juhtrauas ja küünarnukk küünarnukis kinni . 
1181	NA	 Ennekõike tähendab see distsipliini , peab enese tahte ja soovid allutama voogava massi soovidele ja tahtele . 
1182	NA	 Kord õhtul linnas lonkides satun peietele . 
1182	NA	 Neid peetakse katusealuses , taburetil istuvad vaikides mehed ja naised , lahkunud mehe portree on ümbritsetud musta raamiga . 
1182	NA	 Mind kutsutakse käeviipega sisse , antakse istumiseks lihtne taburet , üks klaaskompvek ja klaas rohelist teed . 
1183	NA	 Kui ma püsti tõusen , et lahkuda , ulatatakse mulle punasesse paberisse mässitud münt . 
1183	NA	 Toon selle Eestisse kaasa ja panen riiulisse . 
1184	NA	 Saatuse teed on kummalised . 
1184	NA	 Kes oleks võinud arvata , et mälestusese sellest mulle tundmatust inimesest jõuab minu raamaturiiulile ? 
1185	NA	 Guilin on hoopis teistsugune kui newyorklik ja superurbanistlik Shanghai . 
1186	 CHENGDU 	 CHENGDU 
1187	NA	 Kui ma näitaksin teile fotosid ühest linnasüdamest , täis moodsaid klaasfassaadidega pilvelõhkujaid , kirevat ja tantsivat reklaami fassaadidel , linnasiseseid kiirteid ja muid suurlinlikult kütkestavaid asju , kataksin kinni hieroglüüfreklaamid ning küsiksin teie arvamust , kus niisugune linn võiks olla , siis olen kindel , et enamik nimetab Ameerikat . 
1187	NA	 Kui ma jätaksin aga hieroglüüfid kinni katmata , siis oleks vastus , et küllap Jaapanis . 
1188	NA	 Olen üsna kindel , et keegi tuleks selle peale , et tegemist on Edela-Hiina provintsilinnaga Chengdu , 10-miljonilise hiiglasega , 81-miljonilise Sichuani provintsi pealinnaga . 
1189	NA	 Sichuanis on elanikke sama palju kui Saksamaal , Sichuani pealinnas aga rohkem kui Berliinis , Hamburgis , Münchenist , Kölnis , Frankfurdis , Düsseldorfis ja Leipzigis kokku – niisugused on Hiina mõõtmed . 
1190	NA	 Lisaks pilvelõhkujatele võib Chengdus nautida Vana-Hiinat – siin asuvad keskaegse Hiina suurima poeedi Du Fu Õlgkatusega Maamaja ( mis tegelikult on aedade , hoonete ja tiikidega komplekspuhkepaik ) , Wohou tempel ning mitmeid teisigi budistlikke kloostreid , teemaju ja kõike muud , mis meenutavad viibimist Hiinas ja mitte kuskil mujal . 
1191	NA	 Chengdust viivad teed Tiibetisse ja pandakarude juurde . 
1192	NA	 Üsna Chengdu lähedal paiknevad kaks Guinessi rekordiraamatusse kantud imet – istuv ja lamav Buddha . 
1193	NA	 Istuv Buddha on uuristatud punasesse liivakivisse ( samasugune liivakivi on Emajõe ääres ja sinna on uuristatud Aruküla koopad ) , see on 72 meetrit kõrge ja paistab kaugele üle Leshani jõe . 
1193	NA	 Ühel pool jõge on Leshani linn oma pilvelõhkujatega , teisel pool maailma suurim Buddha . 
1194	NA	 Buddha õlgadel ja põlvedel kasvavad rohumättad , ja ta tundub kuidagi väga budistlik . 
1194	NA	 Kaldapääsukesed on Buddha rinda endale pesa uuristanud ning lendavad pidevalt Buddhasse sisse ja Buddhast välja . 
1194	NA	 Ka see on budistlik-animistliku ideoloogiaga väga kooskõlas , otsekui ette nähtud . 
1195	NA	 Lamavgi Buddha mõnuleb oma ümarat kõhtu nautides punases liivakivis , kuulatab kiire vooluga jõe vete rüma . 
1195	NA	 Ta õpetab meid jälgima oma sisekaemust , puhastuma meelemustast ja vääritutest mõtetest , mis aeg-ajalt meie pähe kipuvad . 
1195	NA	 Kadedus- ja tigedussööstud ahistavad ainult meid endid , hingerahus inimene õnnistab ennast ja lähedasi , kogu ühiskondagi . 
1196	NA	 Buddhast allavoolu on jõe kõrgel kaldal seitse küngast , igal künkal oma pagood , kokku moodustavad nad suure kloostri . 
1197	NA	 Chengdu ise on Hiina elektroonikatööstuse ja teadusekeskus , ka kosmonautikalinn , mille lähedal paikneb Hiina kosmodroom . 
1198	NA	 Hiina on maailma kolmas tuuma- ja kosmoseriik . 
1198	NA	 Mobiiltelefonide arvult jääb Hiina alla ainult USA-le , peatselt läheb aga ettegi . 
1198	NA	 Paljudes Hiina piirkondades jääb üldse vahele lauatelefonide etapp . 
1198	NA	 Praegu on Hiinas üle 100 miljoni mobiiltelefoni , naistel ripuvad need kaelas otsekui kaunid ehted . 
1199	 PANDAD ON MÕNUSAD 	 PANDAD ON MÕNUSAD 
1200	NA	 Pandasid teavad kõik – on ju suur pandakaru Maailma Loodusfondi vapiloomaks . 
1200	NA	 Turistile lisab see fakt kütkestavust , turismimüügi spetsialist näeb selles aga oskust oma kaupa müüa . 
1200	NA	 Viimane torkab Hiinas silma kõikjal ja kõikides valdkondades . 
1201	NA	 Suuri pandasid loetakse tänapäeval kokku umbes 1000 , neist 85 protsenti elab Wolongi looduskaitsealal . 
1201	NA	 Ka ülejäänud suured pandad ( või vähemalt nende isad-emad ) on pärit Wolongist , kuid nende eluasemeks oma loomaaiad kõikidel mandritel . 
1202	NA	 Wolong asub Kesk-Hiina hiidlinnast Chengdust 160 kilomeetri kaugusel , Sichuani provintsi Aba-Tiibeti ja Ganzi-Tiibeti prefektuuride piiril ( mitte ära segada Tiibeti Autonoomse Piirkonnaga , mis on küll siin kõrval , aga lääne pool ja ei kuulu Sichuani provintsi ) . 
1203	NA	 Umbes 100 kilomeetrit on sõita esmaklassilisel kiirteel , ülejäänu väga kurvilisel , ent betoneeritud mägiteel . 
1203	NA	 Tee kulgeb sügavas kanjonis , kord ühel , kord teisel pool mägijõge , autoaknast on kogu aeg näha , kuidas lisajõed langevad kaljudelt koskedena peajõkke . 
1203	NA	 Iga 5-6 kilomeetri järel on elektrijaam , kuid mitte koletult suur , et silma riivaks . 
1203	NA	 Kõrgemale tõustes näeb kartuli- ja kapsapõlde , mida mujal silma ei torganud . 
1203	NA	 Teeäärsed müügiletid on aga mitmesugusest materjalist pandakarusid täis , teisi suveniire ei olegi . 
1204	NA	 Esimene panda , keda näen , on puuris , ajab koonu ja käppasid trellide vahelt välja , teeb oma kähedat karuhäälitsust , tahab vist süüa . 
1204	NA	 Teine panda jookseb ringiratast , ei pööra meile mingit tähelepanu , mõtleb oma karumõtteid . 
1205	NA	 Wolongis elab paarkümmend suurt pandat avarates puurides , need ootavad kas poegi , põevad mingeid haigusi või uuritakse neid niisama . 
1205	NA	 Puuri kõrval on igale pandale veel üpris looduslähedane suur jooksuaed voolava oja , puude ja basseiniga . 
1206	NA	 Parajasti oli kohal 3 teadlast San Diegost ( USA ) . 
1206	NA	 San Diego loomaaed oli äsja ostnud endale ema- ja isapanda , nüüd saadeti inimesed uurima pandakarude käitumist ja psühholoogiat ning seda , kuidas nende eest hoolitseda . 
1207	NA	 Teadlased istusid jooksuaia ees ning jälgisid ja filmisid pandade käitumist iga päev kindlal kellaajal – mitu tiiru jookseb ühes minutis , kus ja milleks peatub ning mida muidu teeb . 
1208	NA	 Ülejäänud pandad elavad selsamal mäeküljel ( mägi aga ulatub 6250 meetri kõrgusele ) suure aiaga piiratud maa-alal täielikult looduslikes tingimustes , üksnes toitu käivad saamas all inimeste juures . 
1208	NA	 Ainult see võimaldab liiki säilitada . 
1209	NA	 Näen , kuidas kaks vabaduses elavat suurt pandat hullavad , otsekui poseeriksid kaamerameestele – maadlevad ja rulluvad üle teise keha . 
1210	NA	 Panda on teatavasti kahevärviline – must ja valge . 
1210	NA	 Vanas Hiinas võis musta ja valget kõrvuti kanda vaid keiser , see ongi teinud pandast hiinlastele püha imetluslooma juba ammu enne seda , kui panda muutus ülemaailmse loodushoiu sümboliks . 
1211	NA	 Vabaduses elavate pandade kohta aga ei saa kuidagi öelda , et pool nende kehast oleks valget värvi . 
1211	NA	 Vaesekesed on end hullamisega ära määrinud ! 
1212	NA	 Nõnda meeldivadki foto- ja videomeestele isegi puurides elavad loomad natuke rohkem , sest need on end korralikult pesnud . 
1212	NA	 Kui saaks ainult filmida ja pildistada nii , et poleks aru saada , et loom on puuris ! 
1213	NA	 Pole kahtlust , et panda on hävimisohus liikidest kõige populaarsem . 
1214	NA	 Panda on toimetoiduline , kuid sööb ainult üht kohalikku bambuseliiki , mille nimeks on Fargesia robusta . 
1215	NA	 Lisaks suurtele pandadele elavad Wolongis veel kassi moodi punased pandad , kellel on pikk vöödiline saba ja kes on ka ise pisut vöödilised , veel võib hea õnne puhul näha leopardi , kuldahve , mitmesuguseid väga haruldasi linde ja sõralisi , näiteks mammaale ja jakke . 
1216	NA	 Esimese suure panda viis siit Euroopasse 1869. aastal prantslane Armand David , esimene elus suur panda jõudis Hiinast välja alles 1936. aastal ning tema koduks sai San Francisco loomaaed . 
1217	NA	 Wolongis antakse välja pandaajakirja Daxiongmaozhiyou ja rahvusvahelise pandaklubi ajalehte Wolong Panda Club . 
1217	NA	 Neist võib lugeda näiteks niisuguseid toredaid uudiseid : Panda Dong Dong sünnitas esimest korda kaksikud , poja ja tütre , kuid kahjuks hülgas ühe lapse . 
1217	NA	 Hüljatule pandi nimeks Lu De ning seda kasvatavad 160 päeva Wolongi teadlased . 
1217	NA	 Jia Jia sai 15-aastaseks ning sünnitas esimest korda poja , kelle nimeks sai Jia Lin ning nii ema kui ka poeg tunnevad end hästi . 
1217	NA	 Panda He Tingmei aga saadeti Londoni loomaaeda . 
1218	NA	 Rahvusvaheline pandafestival koos teadlaste ülemaailmse pandakongressiga toimub iga aasta septembris Chengdus . 
1218	NA	 1999. aastal jagunesid teadlased nelja töögruppi : 1 ) metsiku panda bioloogia ; 2 ) suurte pandade haigused ja veterinaarmeditsiin ; 3 ) pandade püüdmise organiseerimine ; 4 ) rahvusvaheline koostöö pandade kaitseks . 
1219	NA	 Paljude pandapuuride kohal võib näha kas hiina- või ingliskeelset kuldset silti – see loom on adopteeritud selle ja selle inimese poolt . 
1219	NA	 Adopteerida võivad Rahvusvahelise Pandaklubi liikmed . 
1219	NA	 Klubisse astumine maksab üheks aastaks 50 , kaheks aastaks 100 USA dollarit . 
1219	NA	 Panda adopteerimine üheks aastaks maksab 500 dollarit . 
1219	NA	 Kasuvanemail on õigus panna pandakarule nimi ning kasuvanemate oma nimi on puuri akna kohal kuldsel plaadil . 
1220	NA	 Saadud raha kasutatakse pandade eest hoolitsemiseks ja nende uurimiseks . 
1221	NA	 Võib-olla on lugejate hulgas neid , kes soovivad pandaklubi liikmeks hakata ? 
1222	NA	 Palun , siin on kontaktivõtmiseks aadress : 
1223	NA	 Wolong Panda Club 
1224	NA	 Wolong Nature Reserve 
1225	NA	 Wenchuan County 
1226	NA	 Sichuan 
1227	NA	 China 623006 
1228	 SINIMUSTVALGE PEKINGIS 	 SINIMUSTVALGE PEKINGIS 
1229	NA	 Kui me ringiga Pekingisse tagasi jõuame , siis oleme kolme nädala jooksul mööda Hiinamaad sõitnud lennukite , autode ja laevadega üle 10 000 kilomeetri . 
1230	NA	 Meid võtavad vastu Eesti Vabariigi ajutine asjur Hiina Rahvavabariigis Andrei Birov ja toonane esimene sekretär ( nüüdne suursaadik ) Malle Kürbel . 
1230	NA	 Diplomaatide tööruumid paiknevad prestiižiketti Leading Hotels of the World kuuluvas Kempinski hotellis Lianmaqiaogou jõe ääres , samanimelise ärikeskuse kõrval . 
1230	NA	 Sellesse superliigasse kuulub vaid kuus hotelli Hiinas ( võrdluseks : Indias 12 , Rootsis 1 , Venemaal 2 , Šveitsis ja Itaalias kummaski mitukümmend ) . 
1230	NA	 Ja pilvelõhkujast hotelli ees lehvib kõrges vardas sinimustvalge lipp . 
1230	NA	 See teeb südame soojaks . 
1231	NA	 Joome restoranis arbuusimahla . 
1231	NA	 Andrei Birov ütleb , et kõik eestlased , kes on Pekingis elanud , on muutunud Hiina-fanaatikuteks . 
1231	NA	 See on tõesti õige ja kehtib natuke ka minu puhul , ehkki ma ei viibi Pekingis ühte nädalatki . 
1232	NA	 Edasi räägime eestlaste eelarvamustest ja Hiina tegelikkusest – nende vahel on suur lõhe . 
1233	NA	 Andrei Birov näitab mulle tulevasi suursaatkonna ruume samas Kempinski ärikeskuses . 
1233	NA	 Praegu poleerivad töömehed põrandat , valmis on isegi hiina- ja eestikeelne marmorsilt , kuid selle kohta ütleb asjur , et silt tuleb uuesti teha , sest proportsioonid on ebaõnnestunud . 
1233	NA	 Suursaatkond kolib oma ruumidesse nädala-paari pärast . 
1234	NA	 Õhtul hilja saame kokku ja sööme koos õhtust Pekingi eestlase Indrek Pargiga , kes on abielus koeralannaga ja õpetab ühes Pekingi ülikoolis inglise keelt . 
1234	NA	 Ta on ainult 28 aastat vana ja juba pool maailma läbi käinud . 
1234	NA	 Hiina keelt oskab ta nõnda hästi , et tabab murde järgi , millisest piirkonnast on see või teine hiinlane pärit , ning oskab nendega eri murretes rääkida . 
1235	NA	 Pekingis elavat kokku neli eestlast , siin-seal Hiinas veel mõni . 
1235	NA	 Üks eestlane olevat Tiibetis mungaks . 
1236	NA	 Ka Indrek Park kinnitab , et kõik eestlased on Hiinas muutunud Hiina-fanaatikuks , et Hiinas on midagi , mis inimest jäädavalt kütkestab . 
1237	NA	 Kindlasti on tal õigus . 
