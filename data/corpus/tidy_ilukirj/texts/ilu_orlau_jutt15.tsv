par_nr	head	sentence
1	 Tont taevaväraval 	 Tont taevaväraval 
2	NA	 Karen Orlau 
3	NA	 Kurat , kurb tont , tantsib kuuvalgel ööl 
4	NA	 Habe takti lööb vastu sääri 
5	NA	 Ehapunased hulkurikirjad vööl 
6	NA	 Tantsib tont mööda maailmaääri 
7	NA	 Paan oli pähe võtnud mäe tippu ronida ja niisiis ta tegi seda . 
7	NA	 Ta naeris , kui tuul talle lund näkku keerutas , ja tundis rõõmu hangedest , kuhu aegajalt põlvini sisse vajus . 
7	NA	 Kui õhtu kätte jõudis , keeras Paan ennast mõne kivinuka varju kerra ja jäi kohe magama , norsates muretult , nagu seda võivad teha ainult väga tugevad loomad . 
8	NA	 Yhel pärastlõunal jõudis ta mäe tippu . 
8	NA	 Paan seisis seal uhkelt , nautides võidurõõmu ja veidrat mäekuningatunnet – kogu maailm , kõik need aasad , kaljunõlvad , voolavad jõed , kuristikud ja kosed lebasid ta jalge ees . 
8	NA	 Laas , kus ta oli peatunud kauem , kui see plaanitud oli , paistis ebamäärase kitsa viiruna silmapiiril . 
9	NA	 Teisel pool mäge laotusid uued ja tundmatud maad . 
10	NA	 Rändur võttis seljakotist vilepilli ja tõstis huultele . 
10	NA	 Viivuks tundus , et muusikasse tuli üks täiuslik heli - see viibis hetke mäeharja kohal ning hajus siis . 
11	NA	 Paan lingutas kõrvu , pani pilli kotti tagasi ja hakkas nõlva mööda alla minema . 
11	NA	 Laane ja sealse metsavaimu , kes talle pilli kinkis , oli ta unustanud , see oli muutunud minevikuks , millega ta poleks osanudki midagi peale hakata . 
12	NA	 Mõne päeva pärast jõudis Paan mäejalamile . 
12	NA	 Ta nägi lambakarjuse hütti , astus sisse , tervitas ja palus peremehelt toitu . 
13	NA	" "" Kui sa süüa tahad , pead mind aitama . "" "
13	NA	 ytles vana karjus . 
13	NA	 Paanil oli kõht tühi ja nii valvas ta koos vanamehega karja , aitas lambaid pügada ja lüpsis kitse . 
13	NA	 Karjus oli abi üle tänulik , sest ta ise liikus üsna vaevaliselt . 
13	NA	 Kuigi ta kollast värvi silmad särasid teraselt , oli ta seljast kange ja lonkas tugevasti . 
13	NA	 Nyyd toetus ta mugavalt karjasesauale ja jälgis vaikse rahuloluga , kuidas noorem ja tugevam karjakoeraga võidu jooksis . 
14	NA	 Õhtul istus Paan , kõht juustuleivast ja piimast täis , karjusega hüti ees . 
14	NA	 Lambad olid aedikusse aetud ja magasid roidunult päikeselaikudes , päevaketas veeres mööda mäetippe alla . 
15	NA	 Järgmisel päeval ei pakkunud töö Paanile enam rõõmu , Kõik oli igavalt tuttav . 
15	NA	 Loomade raske lõhn , nende kavalkaeblik hääl , karjakoerte sõbralik lõõtsutamine ... 
15	NA	 Kuigi magavad lambad ning ta jalge ees valvav koer näisid rahu kehastusena maa peal , tundus jäämine korraga millegi surmasarnasega . 
16	NA	" "" Kui sa tahad , võid minu juurde jääda . "" "
16	NA	 ütles karjus Paanile , kui see end järgmisel hommikul teele seadis . 
17	NA	 Paan tänas vanameest , kuid keeldus kõhklemata . 
17	NA	" "" Võibolla tulen kunagi tagasi . "" "
17	NA	 poetas hulkur lohutuseks , heites viimase , kahetsuseta pilgu karjaaiale ja hallipäisele kogule hytiuksel . 
18	NA	 Karjus jäi lävelt järgi vaatama , kui rändur metsatuka taha kadus . 
18	NA	 Vanamees hakkas korraga naerma . 
18	NA	 Ta teadis liigagi hästi , et see , kes niimoodi läheb , ei tule tagasi . 
19	NA	 Paan astus mööda teed . 
19	NA	 Õhk lõhnas ja taevas oli segaselt selge . 
20	NA	 Ta võttis pilli ja mängis , püüdes korraks kinni järgmise täiusliku heli . 
20	NA	 Siis lummus kadus ja pillist tuli kuuldavale paar jõuetut kiunatust . 
21	NA	" "" Hei , pillimees ! "" kuulis ta selja tagant hõiget . "
21	NA	 Teel seisis kellukestega mütsi kandev poisike , ruuduline kostüüm seljas . 
21	NA	" "" Kui oskad mängida , tule koos meiega ! "
21	NA	" Ja kui ei oskagi , tule ikka , sa näed välja just selline , nagu vaja . "" "
21	NA	 Käänaku tagant ilmus välja kirev vanker , mida juhtis mustlaseriietes ühesilmaline mees , piip suunurgas ja piits käes . 
21	NA	" Vankrile oli kirjutatud "" Shlutsenpatsi ennustused , muusika , mustkunst ja teater "" . "
21	NA	 Voori taga kõndis karu , õlgkübar peas . 
21	NA	 Vankrikatte viilu alt piilus keegi ja siis kostus seest mitmehäälset naeru . 
22	NA	" "" Miks ka mitte ! "" vastas Paan ja hyppas vankrile . "
22	NA	 Ta polnud kunagi varem koos mustlastega rännanud ning salapärased hääled kireva presentkatte alt syvendasid soovi seltskonnaga tutvuda . 
23	NA	 Shlutsenpatsi etendused tekitasid vaatajates kõhedust . 
23	NA	 Poolpaljad tüdrukud tegid karuga imetrikke . 
23	NA	 Hinge kinni hoidnud pealtvaatajad plaksutasid peale etendust kergendunult ja pildusid Paani ulatatud kübarasse münte , makstes endalegi aru andmata nii heldelt just etenduse õnneliku lõpu eest . 
23	NA	 Vana mustlane ise hingas tuld , shongleeris pistodadega , kõndis sütel ning loopis nugadega märki nii täpselt , et võis pealtvaatajatele pärast näidata märklaua ees seisva tütarlapse peast lõigatud juuksekarva , mis pärines , vähemalt tema sõnul , just kõrvaäärsest lokist . 
24	NA	" Flööti mängiv narr etendas tragikoomilist armastuslugu , pyydis mustlastüdrukute tähelepanu ja põgenes "" armunud "" karu eest . "
24	NA	 Publik röökis põlvi tagudes naerda ja laskis janti korrata . 
25	NA	 Esimene etendus oli põnev , järgmine muutis Paani kärsituks . 
25	NA	 Publik oli alati ühesugune ning yks etendus ei erinenud teisest . 
25	NA	 Ta lahkus vankrist järgmises linnas . 
25	NA	 Jätnud mustlastega hyvasti , sõlmis ta esimese majanurga taha jõudes lahti punaste lintidega patsid , mille yks mustlastydruk oli ta habemesse põiminud . 
26	NA	 Lindid jäid tänavasillutisele maha nagu tuleojad , kuni yks teine väike tydruk nad leidis ja juustesse punus . 
26	NA	 Peatselt peale seda viidi ta kloostrisse . 
26	NA	 Tüdruk ei raatsinud paeltest lahkuda . 
26	NA	 Ta peitis need pühakirja vahele ära ja võttis endaga kaasa . 
26	NA	 Kui ta vana nunnana lõpuks suri , leiti ta kleidi alt kaks patust värvi paela ja kloostris sosistati imestunult , et vaga ema oli nooruses siiski hoopis metsikumat elu elanud , kui arvati . 
27	NA	 Paan lahkus mustlastest ja tundis , et õhk muutus jälle hingamisväärseks . 
27	NA	 Tee ootas uute lubadustega ja tema tahtis neid kõiki . 
28	NA	 Ta kohtus röövlitega , kuid nendele meeldis ta metsik välimus ja nad kutsusid ta enda hulka . 
28	NA	 Paan varitses kaupmehi ja tundis saagiiha karavane rynnates , kirste ja kotte puistates , salapeidupaikadest peotäite kaupa merevärvi siniseid , tulekarva punaseid ja hõõguvalt rohelisi kive leides , kuid see ei rahuldanud teda kauaks . 
29	NA	 Yhel ööl hiilis ta laagrist minema ja seadis sammud suure tee poole . 
29	NA	 Vahti pidanud röövel , vana Elrik , märkas ta lahkumist ja järgnes talle . 
29	NA	 Kui nad olid laagrist piisavalt kaugel , pidas ta Paani kinni . 
30	NA	" "" Mida sa siis õige otsid ? "" kysis ta lõpuks , olles Paani ära kuulanud . "
30	NA	" "" Sa ei saa ju elu lõpuni hulkuda . "" "
31	NA	 Paan lingutas rahutult kõrvu , mõeldes , et mis kasu on sellest jutust , kui mina lähen ja sina jääd . 
32	NA	" Vanamees jätkas aga häirimatult : "" Ei saanud sinust lambakarjust , rändnäitlejat , ei saa sinust korralikku röövlitki . "
32	NA	 Sa oled täitmatajäänud lubadus , kulla poiss . 
32	NA	" Nii need asjad ei käi . "" "
32	NA	 Paan vaikis . 
32	NA	 Elrik ootas viivu , lõi siis käega ja pöördus minema . 
32	NA	 Paan vaatas puude vahele kaduvat röövliselga , kehitas õlgu ning läks oma teed . 
33	NA	 Unguurias aitas ta puuraidureid , juues pärast päevatööd koos metsameestega kändude vahel kanget mõdu ja röökis siis koos nendega laulda . 
33	NA	 Must nõid , keda ta kohtas kauges ja kylmas Põhja-Karnmandes , laskis tal talupoegadelt lapse röövida , saarepreestritel oli vaja kedagi , kes hoiaks mardused templitornist eemal ja varahommikul kella lööks , üksildasel taluperenaisel Järvemaal oli mullikas kaduma läinud , rikas Lingolni linnaemand igatses kedagi pikki õhtuid veetma . 
33	NA	 Ühe surnuaia ääres ööbides sattus Paan juttu ajama hiilgavate silmadega eidega , kes haises vana vere järele ning kadus veidi enne kukelaulu . 
33	NA	 Teisal pidas koos talupoegadega libahundile jahti . 
34	NA	 Teda paluti jääda , talle vaadati järgi ja temast tunti puudust , kuid Paan ei vaadanud tagasi ega kahetsenud kordagi . 
35	NA	 Lõpuks jõudis ta Armeoonia piirimail asuvasse Kaarnalinna . 
35	NA	 Seda valitses vana Kaaren , valge peaga sõjakuningas . 
36	NA	" Kui Paan linnaväravateni jõudis , kuulis ta heeroldite häält : "" Kangelased , seiklejad , kuningapojad , linnahärrad ja maamehed ! "
36	NA	 On kätte jõudnud aeg , mil kuningas valib teie hulgast endale järeltulija ! 
36	NA	" Kolme päeva pärast oodatakse teid kõiki kuningalossis ! "" "
37	NA	" "" Kuningas pole ma veel olnudki . "" "
37	NA	 mõtles Paan . 
37	NA	 Ta otsustas turul maad kuulata . 
37	NA	 Rahva käest sai ta teada , et selline uue valitseja valimine oli Kaarnalinna tava . 
37	NA	" "" Kuningas peab olema parim sõjamees ! "" selgitati talle . "
37	NA	 Tava pärinevat ammustest aegadest . 
38	NA	" "" Veel neist , kui Vana-Unguuria pärishõim Kaarnalinnale aluse pani . "" "
38	NA	 sosistas yks jutukas vyrtsimyyja vandeseltslaslikult . 
39	NA	" Õnneliku juhuse tahtel nägi Paan laadaplatsil "" Shlutsenpatsi muusikat ja teatrit "" ning läks neid tervitama . "
39	NA	 Tüdrukutest oli järgi vaid üks , teine , see kes Paani habemesse kunagi patse punus , oli ühe etenduse käigus surma saanud . 
40	NA	" Mustlastüdrukult sai Paan teada , et nad olid teel veidraid ratsanikke kohanud : "" Lossi liigub kahtlast rahvast - meie vankrist sõitsid mööda mitmed ratsamehed , ning mõnel neist paistis hall habe mantlihõlma vahelt . "
40	NA	 Nemad juba võitlema ei lähe . 
40	NA	" Aga lossi poole suundusid nad kõik . "" "
41	NA	 Shlutsenpats ühmas , et üks ratsanikest kandis vana-Unguuria märki - ilvesekäppa . 
41	NA	" "" Kui haldjarahvas on asjasse segatud , tasub eemale hoida . "
41	NA	 Kuula vana mustlast . 
41	NA	" Haldjad ei taha teistele rahvastele head ... "" "
42	NA	" "" Ega ka halba ... "" lisas ta hiljem omaette ümisedes . "
42	NA	" "" Ja see ongi vast see kõige hullem . "" "
43	NA	 Karu mõmises tuttavat lõhna tundes ja surus oma koonu Paani pihku . 
43	NA	" Mustlastüdruk sõrmitses mõtlikult metslooma kasukat : "" Kui sa tahaksid , võiksid koos meiega edasi tulla . "
43	NA	 Läheme Lingolni poole , seal on suur laat . 
43	NA	 Sinna tulevad kõik kõige rikkamad kaupmehed ! 
43	NA	 Isegi Põhjalast . 
43	NA	 Seal on maailma kõige ilusamad kalliskivid ! 
43	NA	" Ja seal võiksid sa kohata igasugust rahvast , seal sa juba ei tüdine ... "" meelitas ta . "
44	NA	" "" Head teed teile ! "" soovis Paan , märkamata mustlase nukrat ilmet . "
44	NA	" "" Mina olen seal juba käinud . "" "
45	NA	 Kolme päeva pärast oli ta kuningaõues , oodates koos paljude teistega audientsi . 
45	NA	 Kuningas võttis neid vastu ükshaaval ning mehed kypsesid kannatlikult armutu hilissuvise päikese käes . 
45	NA	 Kui Paan uksevalvurite vahelt läbi sai , oli juba pärastlõuna . 
45	NA	 Selja taga ootajate palavusest rasked hingetõmbed , astus Paan lossi jahedasse hämarusse . 
46	NA	 Noor paazh juhatas ta edasi . 
47	NA	 Uhkes saalis , mille seinu katsid sõjatrofeed ja tõrvikuvalgel sädelevad kullaga tikitud vaibad , istus kuningas . 
47	NA	 Raugastunud keha võis kunagi ehk tugev olla , kuid nyyd oli see habras ja vaevatud . 
47	NA	 Hõredad lumivalged juuksed piirasid kõrget , vanadusest kahvatut laupa . 
47	NA	 Kuninga lõug ulatus ätilikult ette . 
48	NA	 Kuningannatroon oli tühi , kaetud peene , ämblikuvõrgutaolise looriga . 
48	NA	 Vasakul istus kõhetu mantlissemässitud vanamees , kelle nägu jäi vaataja eest varju . 
48	NA	 Temagi juuksed olid valged . 
48	NA	 Paani nähes nõjatus ta huvitunult ettepoole . 
49	NA	" "" Kas ka sina tahad kuningaks saada , vana rahva poeg ? "" küsis kuningas kahiseval häälel . "
50	NA	" "" Ei . "" "
50	NA	 vastas Paan ausalt . 
50	NA	" "" Ma tahan ainult teada , mis tunne on kuningas olla . "" "
51	NA	" "" Aga mis siis peale seda edasi saab ? "" küsis kuningas põlglikult . "
52	NA	" "" Ma ei tea veel . "
52	NA	" Alati saab midagi edasi . "" "
53	NA	" Kuningas kehitas õlgu nagu mees , kellel on liiga vähe aega , et seda tyhistele asjadele raisata , kuid küsis peale hetkelist kõhklust siiski kombekohaselt : "" Räägi mulle endast , rändaja . "" "
54	NA	 Paan rääkis lammaste karjatamisest , mustlastest , röövlitest , mardustest templitornis ... kõigest , mis oli ette juhtunud . 
55	NA	" "" Ma ei saa aru , miks sa siis nüüd korraga linna valitseda tahad ? "" päris kuningas kõrgis arusaamatuses . "
55	NA	" "" See pole ju sinu töö , kui seda muidugi yldse miski on . "
55	NA	" Kuningakrooni ei võeta kergesti peast . "" "
56	NA	" "" See töö jäi mu teele ette ja ma pole millesti ringiga mööda läinud . "" "
56	NA	 vastas Paan . 
57	NA	" Kuningas naeris kähedat rauganaeru ja ytles siis : "" Ma arvan , et siin on mehi , kellel on kehvemaidki põhjuseid , kuid nemad ei ütle seda välja . "
57	NA	 Aga mitte keegi , kel vähegi oidu on , ei ytleks kuningale , et ta on röövlitega ühes kaupmehi rünnanud . 
57	NA	 Kui see oleks minu maa peal juhtunud , peaksin sind karistama . 
57	NA	" Hea pilguga ma sellele siiski ei vaata ja sellepärast ... "" "
58	NA	 Hallis mantlis mees , kes siiani oli vaikides kuulanud , puudutas kuninga käsivart ja sosistas talle mõne sõna kõrva . 
58	NA	 Kuningas mõtles ja noogutas siis , kuigi veidi tõrksalt . 
59	NA	" "" Olgu , luban sul turniiril osaleda . "
59	NA	" Loodan sinu aususe pärast , et pääsed eluga , aga loodan ka oma linna pärast , et sa ei võida . "" "
59	NA	 Seda öeldes heitis ta oma nõuandjale terava pilgu . 
60	NA	" Paan kummardas ja seadis end minekule , kuid mantliga vanamees sosistas veelkord midagi kuningale ja see peatas Paani : "" Kas sul turniiriks sobilik relv on ? "" "
61	NA	" "" Ei veel . "" "
61	NA	" vastas too , "" Kuid linnas on ju seppi ja relvameistreid . "" "
62	NA	" "" Mu nõuandja tahab sulle relva laenata , kui sa oled nõus pärast tema teenistusse asuma . "
62	NA	" Muidugi vaid siis , kui sa ei osutu võitjaks . "" "
63	NA	" "" Olen nõus . "" "
63	NA	 vastas Paan pikemalt mõtlemata . 
63	NA	 Kuningas viipas , lubades neil lahkuda . 
64	NA	 Kuninga nõuandja tõusis ja juhtis Paani mööda lossikoridore alla keldrisse . 
64	NA	 Paan nägi , et vanamehe nägu katsid suured armid , üks ta kõrv oli maha raiutud , kõndides lonkas teejuht tugevasti vasakut jalga . 
65	NA	 Vanamees juhtis ta keldrikorrusele ning avas ühe madala raudukse . 
65	NA	 Tõrvikuvalguses paistis keset tuba seisev lihtne laud . 
65	NA	 Laual lebasid mõned mõõgad - üks väiksem ja kergem , kiire ühekäemõõk , teine palju pikem ja laiema teraga , mis nõudis kandjalt tugevust , üks jässakas sõjakirves , vibu koos nooletupega ja oda . 
65	NA	 Relvad polnud teab mis meistritöö , nad olid lihtsad , rohmakalt sepistatud ja kauaaegsest kasutamisest kulunud . 
65	NA	 Paan mõtles pahuralt , et vanamees tegi hea kauba ja vedas teda alt . 
65	NA	 Linna meistrite käest oleks parema relva saanud . 
66	NA	" "" Olgu pealegi . "" "
66	NA	 mõtles ta siis ja astus laua juurde . 
66	NA	 Ühekäemõõk paistis tema käes nagu pilbas . 
66	NA	 Sõjakirves ei tundunud peos mõnusana , vars oli jäme ja lühike . 
66	NA	 Vibu jättis ta kohe kõrvale . 
66	NA	 Hetkeks kaalus , kas poleks oda parim valik , kuid selle teravik oli hapraks kulunud . 
66	NA	 Massiivne röövlimõõk tundus sobivana . 
66	NA	 See istus hästi kätte ja oli tõhusalt raske , mis sest , et veidi täkitud ja vähesest hoolitsusest tumedakstõmbunud . 
67	NA	" "" Ma võtan selle . "" "
68	NA	 Vanamehe armilisest näost oli võimatu välja lugeda , mida ta valikust arvas . 
68	NA	 Nagu muuseas tõstis ta ise laualt väiksema mõõga . 
68	NA	 See sobis ta vööle kinnitatud tyhja mõõgatuppe nagu oleks see just sellele relvale tehtud . 
69	NA	" "" Me kohtume peale võitlust , rändaja . "" "
69	NA	 ütles ta kummaliselt laulval häälel . 
69	NA	 Paan liigutas kõrvu ja mõtles , kus ta seda häält küll varem kuulnud oli . 
70	NA	 Kuigi Kaarnalinn polnud suur , asus see mitmete kaubateede ristumispunktis . 
70	NA	 Ka kuulusid linnale viljakad maa-alad . 
70	NA	 Ümberkaudsed printsid , seiklejad ja sõjamehed olid kõik kohale tulnud , et õnne katsuda . 
70	NA	 Neist valiti välja turniirinumbri jagu mehi , kelle hulgast pidi kuninga järglase otsustama võitlus . 
71	NA	 Linnaplatsile oli tõmmatud suur valge ring , ning selle sisse veidi väiksem punane . 
71	NA	 Üle valge joone tohtisid astuda vaid võitlejad ning kuninga sõjasulased , kes haavatuid ja hukkunuid ära viisid . 
71	NA	 Võideldi punases ringis . 
71	NA	 Kes vastase kas tappis või ringist välja surus , oligi võitja . 
71	NA	 Relvastuse ning turvise valisid võitlejad ise , ainsaks tingimuseks oli , et laske- ega väiksemaid viskerelvi ei tohi kasutada . 
72	NA	 Rahvas käratses ja innustas võitlejaid , sõlmides kihlvedusid nii omavahel kui kaupmeestest vahendajatega . 
72	NA	 Punastes kuningaryydes heeroldid hõikusid võitlejate nimesid ning võitjaid , kaupmehed aga kihlvedude seise . 
73	NA	 Paan ahmis enesesse võitluse-eelset pinget ning tundis imestusega , kuidas lihased värisevad ja jalad on ootusest kohmakad . 
73	NA	 Ta polnud võitleja , kuid oli võidelnud , ning temas oli peidus vana rahva sõjarõõm , mis ootas äratamist . 
74	NA	 Ta pidi esimesel päeval võitlema ühe noorukiga , kes teda oma järge oodates hirmuäratavalt põrnitseda püüdis . 
74	NA	 Noormees oli tõmmuvereline , väikest kasvu ja tundus väledana . 
74	NA	 Ta kasutas kahte mõõka . 
74	NA	 Enne neid võitis üks sarnast relvastust kandev kirteenia piraatide prints oma vastase liigagi kergesti , see sattus kahe kiire tera löökiderahe all segadusse ning andis ryndajale võimaluse . 
75	NA	 Kui Paan ja nooruk ringi astusid , oli kihlvedude seis üks kolmele inimese kasuks . 
75	NA	 Paan oli küll lihaseline , kuid ta mõõk oli kehv ja ta kandis ainult kerget nahkturvist . 
76	NA	 Ta alustas ettevaatlikult , meenutades röövlite juures õpitut , et sa ei pea teab mis võitluskunstnik olema , kui sa vaid tabad õige hetke ja vastase üle kavaldad . 
77	NA	" "" Need kehkenpüksid ei jõua oma lemmikpoosigi sisse võtta , kui sa neil nuiaga pea pooleks äsad . "
77	NA	" Peaasi , tee oma töö kiiresti ja ilma ringi vahtimata , küll pärast on aega uhkeldada . "" "
77	NA	 oli vana Elrik talle soovitanud . 
78	NA	 Nii tegigi Paan näo , nagu tahaks vastast paremalt poolt tabada , hyppas aga tegelikult väledalt kõrvale ja rammis vastu ründele sööstvat vasakut rannet , nii et üks mõõkadest lendas noore sõjamehe käest kaarega ringist välja . 
79	NA	 Vastane oli aga osav ning võitlus läks edasi üsna tasavägiselt . 
79	NA	 Paan mõistis , et ta võib jõu ülekaalust hoolimata alla jääda . 
79	NA	 Vastane tungis ägedalt peale . 
79	NA	 Paan vahetas kiirelt kätt , lõi vastase mõõga hetkeks vasakule ning lajatas talle parema käega kaitsmata poolelt lõuahaagi . 
79	NA	 Aadlikele selliseid võtteid ei õpetatud , kui tal oleks olnud rüütliseisus , oleks ta selle hoobilt kaotanud . 
80	NA	 Noormees prantsatas maha nagu nott , lennates terve ülakehaga üle punase joone ning Paan oli võitnud . 
81	NA	 Järgmisel päeval võitles ta ühe kentauriga , ning pääses üsna napilt oda otsa ajamisest . 
81	NA	 Ta narritas kentauri , kui selleks vähegi võimalust oli , laksates sellele oda alla sukeldudes mööda sapsu , ajades vastase lõpuks lihtsalt nii pimedasse raevu , et see ei märganudki , kui ise yle joone kihutas . 
82	NA	 Ka teine võit tuli sel päeval Paani jaoks üle noatera . 
82	NA	 Vastaseks oli Karnmande mägilane , peast jalatallani turvises ning kaitstud ka suure kämblalaiuste raudnaastudega tugevdatud kilbiga . 
82	NA	 Paan nägi kurja vaeva , et ta raskete kirvelöökide eest eemale põigelda . 
82	NA	 Õnneks tegi relva ja turvise kaal vastase aeglasemaks . 
82	NA	 Kuidagi õnnestus Paanil teise relvihoidvaid sõrmi lõigata , ning , kuigi sai hingematva hoobi kilbiga paremasse külge , jõudis ta mägilase nägulaastava pidemelöögiga oimetuks lüüa . 
83	NA	 Paan sai aru , et ta mõõk oli kehvast välimusest hoolimata siiski pagana hea . 
83	NA	 Ta oli löönud hea õnne peale ning mõõk oli raskusest hoolimata libisenud kaitsest mööda kergelt nagu pistoda . 
84	NA	 Kolmanda võistluse ajal sattus ta relvast vaimustusse . 
84	NA	 Oli selge , et tavalise mõõgaga poleks temast Unguuria sõjamehe vastu vähimat vastast . 
84	NA	 Suur pooleteistkäeline röövlimõõk ta käes liikus aga sellise kiiruse ja iseenesestmõistetavusega , et võidelda oli lausa rõõm . 
84	NA	 Ta haavas laanlast käsivarrest ja lõi selle siis võitlusvõimetuna ringist välja . 
84	NA	 See käis liigagi kergelt . 
85	NA	 Nii seisiski ta viimasel päeval ringis vastastikku peaaegu kahemeetrise nomaadiga , andaaride punaste huntide printsiga , kes oli võitluste jooksul saanud ainult ühe kerge haava põsele ja kes oskas oma hiiglaslikku , kirvest käsitleda palju paremini , kui see Paanile meeldinuks . 
85	NA	 Ka nomaad oli jätnud oma vastase ellu , kui selleks vähegi võimalust avanes , kuid ta oli oma lahingud võitnud palju kiiremini . 
86	NA	 Rahvas oli hingega andaari poolt , tervitades tema areenileastumist kõrvulukustava hõiskamise ja relvatärinaga , nagu oleks ta juba kuningas . 
87	NA	 Kaupmehed hõikusid kihlvedude seise : kolm ühe vastu nomaadi kasuks . 
87	NA	 Neli ühe vastu nomaadi kasuks . 
87	NA	 Veidi aja pärast oli vastasseis juba viis ühele . 
87	NA	 Paan liigutas närviliselt kõrvu , kui nad üksteist pilkudega mõõtsid . 
87	NA	 Andaar oli samuti lihaseline ja kiire , ning kandis ainult lihtsat turvist . 
87	NA	 Ta silmadest paistis vahe arukus . 
88	NA	 Areenipealik rahvasumm jäi vait . 
88	NA	 See , kes võidab , pidi saama Kaarnalinna uueks kuningaks . 
89	NA	 Võitlejatel polnud alustamisega kiire , nad astusid aeglaste sammudega ringiratast , jälgides üksteise vähimat liigutust . 
90	NA	" Nomaad karjatas : "" Hoih ! "" ja tegi kiire pettemanöövri . "
90	NA	 Paan oleks peaaegu ettepoole sööstnud , et olematut lööki pareerida . 
90	NA	 Ta sai viimasel hetkel pidama ega kaotanud tasakaalu . 
90	NA	 See muutis ta aga veelgi ettevaatlikumaks . 
90	NA	 Lõpuks alustas nomaad rünnakut , Paan põikas vaevu kirve eest kõrvale ja ründas küljelt . 
90	NA	 Nomaad pareeris kirvevarrega ja lõi jalaga maast liiva Paanile näkku . 
90	NA	 Paan sülitas liiva ja pilgutas silmi , püüdes vastase löögisuunda märgata , kuid kirvevarreots lajatas talle rinnakorvi alla hoobi , mis lõi hetkeks hinge kinni . 
90	NA	 Ta hüppas tagasi , lootes , et ei astu siiski üle punase joone , ning tundis , et hakkab vihaseks muutuma . 
91	NA	 Järgmised hoobid tõrjus ta juba kergelt ning lõi rahva laidukisa saatel vastasele mitmeid kordi kabjaga jalgadesse , nii et see hakkas lonkama . 
91	NA	 Hetkeks tekkis nomaadi kaitsesse auk ja Paan sööstis mõõgaga ette . 
91	NA	 Siis juhtus aga midagi seletamatut . 
91	NA	 Oleks võinud vanduda , et mõõk , mis teda senini rohkem kui suurepäraselt teeninud oli , väänas end ise ta sõrmede vahelt välja ja kukkus liivale . 
91	NA	 Viimasena mäletas Paan mõõga kukkumise tuhmi heli , siis tabas teda hoop pähe ja kõik kadus pimedusse . 
92	NA	 Pika laua taga istus lumivalgete juustega ätt , seesama , kes oli Paanile relva andnud . 
92	NA	 Vanamehe kõrval istus neli mantlitesse mässitud meest , kapuutsid nägu varjamas . 
92	NA	 Kahel neist olid hallid habemed ning Paan otsis hetkeks pilguga ilvesekäppa . 
93	NA	" "" Oled sa ärkvel ? . "" "
93	NA	 ütles mees häälel , mis meenutas Paanile vanakest , kes elas mäejalamil . 
94	NA	" "" Tundub küll . "" "
94	NA	 vastas Paan veidi uimaselt . 
95	NA	 Vanamees noogutas pead . 
95	NA	" "" Ma olen valinud . "
95	NA	" Ja Drakilwer on valinud . "" "
95	NA	 ütles ta vaikijate poole pöördudes . 
95	NA	" "" Tema võtab yle mu töö . "" "
95	NA	" Ta vaatas Paanile otsa ja küsis : "" Sa lubasid astuda mu teenistusse , kui ma eales nõnda ihkama peaksin . "
95	NA	" Küsin siiski sult - oled sa nõus ? "" "
96	NA	 Paanilt oli seda sageli küsitud ning ta polnud kunagi ära öelnud . 
96	NA	 Lahkuda võis alati , sest alati leidus mõni tee , mis parajasti temani ulatas . 
97	NA	" "" Jah , ma olen nõus . "" "
98	NA	 Vanamees naeratas - ootamatult avalalt ja poisikeselikult , ja kahtlemata kergendunult . 
99	NA	" Üks habemeta saadikutest vastas kahtlevalt : "" Aga ta ei jäänud ju lambakarjuse juurde ... ja oli koos röövlite ja mõrtsukatega . "" "
99	NA	 Hääle järgi selgus , et tegemist on naisega , ning et ta pani Paani valikuid pahaks . 
100	NA	" "" Kui ta oleks teele jäänud , poleks ta jõudnud ju siia , hää läänemägede emand . "" "
100	NA	 vastas vanamees . 
100	NA	" "" Ja röövleil ja mõrtsukailgi on taeva all koht , ei ole kangelase asi kohut mõista ... "" "
101	NA	" "" Ta on hulgus ! "" kostis teine , kellel polnud habet . "
102	NA	" "" Oh Langro , kas ei olnud ma mitte vähemat väärt , kui Elvanir mu valis ? "
102	NA	 Kas polnud ma heidik ja hulgus kõrgete hõimude silmis ? 
102	NA	 Aereneth ! 
102	NA	" Leastia , ah anitral lia Unguria landaia ! "" "
102	NA	 Kuigi keel oli Paani jaoks võõras , oli ütleja hääl väga väljendusrikas . 
103	NA	" "" Pole põhjust hõime pilgata ... "" pomises teine kummalisel toonil : "" Mi enamireah ... "" "
104	NA	" "" Ei oleks mina neid pilgand , poleks sina mu seisust põlastand ! "" naeris vanake . "
104	NA	" "" Ehk on Iloverdhe rajad tõest liialt kaua Ilvest oodanud ... "" "
105	NA	 Paanile meenusid muinaslood Ilvesest , kes oli vana-Unguuriast välja heidetud ning hulkus inimeste ilmas . 
105	NA	 Ainult , et Ilves polnud teps mitte vanamees . 
106	NA	 Ta silmitses vanakese habrast kogu uue pilguga ning aimas korraga selle laiade armide alt jälge rohelistest tätoveeringutest , mis müütide järgi kaunistasid armanethide , noolemanajate , meelekohti ja kõrvaaluseid . 
107	NA	 Üks oli selge - kuningas Kaarna nõunik oli enam kui kolme tuhande aasta vanune haldjahulgus , muinasjuttude noolemanaja Ilves . 
108	NA	" Ilves ütles talle naeratades : "" Ilm on muutunud nõnda kiirest , kuid mõned ta rajad on endised aegade algusest saati . "
108	NA	" Ja sinagi lähed ju aina vaid yhes suunas . "" "
109	NA	 Paan raputas pead , olles veidralt uinutavast keelepruugist veidi segaduses . 
110	NA	" "" Nõndap siis ... "" vana naine heitis nõuandjaile pilgu . "
110	NA	" "" Kuulge mu otsust . "
110	NA	 Rada jääb Paanile kaitsta , tema tarbeks hoiate teie nyyd väravaid . 
110	NA	" Mina olen end näidanud , ei saa enam teiegi teisiti . "" "
111	NA	 Saadikud lükkasid kapuutsid näo eest . 
112	NA	 Vasakul pool Ilvest seisis kardetud Põhjalamaa vanasorts , tätoveeritud ruunimärgid üle otsaesise . 
112	NA	 Tema kõrval , nagu Paan oletaski , lumivalgete juustega vana-Unguuria pärishaldjas , veidrate metsloomakõrvade ja kõhedusttekitavate pilkumatute kassisilmadega . 
112	NA	 Ta käed meenutasid oma pikkade kõhnade sõrmedega valgeid ämblikke ja nägu - marmorit . 
113	NA	 Paremal pool Ilvest seisid Karnmande mägede kuninganna ja üks kirteeniatõugu tõmmu vanamees , kuldvõru ümber kaela ja merekarbid randmetel . 
114	NA	 Ilves tõusis ning andis Paanile võtme . 
115	NA	" "" Sulle annan ma yle kuuradade võtme , sarvilise metsaisanda poeg . "
115	NA	 Andku isand sulle jõudu ja julgust . 
115	NA	 Sinu kätte usaldavad hoidjad mõõga , mis on sind enesele kandjaks valinud . 
115	NA	" Teenigu Drakilwer sind , nagu Elvanir mind on teeninud . "" "
116	NA	 Ta tõmbas tupest mõõga , sellesama tuhmi teraga rändurimõõga , mille oli võtnud relvalaualt , kuid nyyd näitas relv oma õiget nägu . 
116	NA	 Haldjasepis tundus ta soonilisse kätte sulavat ning andis kandja raugaeast hoolimata aimu kuratlikust kiirusest . 
116	NA	 Sinakasvalge metalli läige peegeldus Ilvese silmades ja Paan nõtkutas põlvi . 
117	NA	" "" Elvanir , mi enamireah ... arista me ? "" "
118	NA	 Ta astus laua juurde ning hetkeks mõtles Paan , et ta asetab oma mõõga teiste , näiliselt nii tuhmide relvade hulka . 
118	NA	 Ilves sirutas juba käe , kuid nagu kuulatas hetkeks ja tõmbas selle siis naerdes tagasi : 
119	NA	" "" Ei vii minu rada mind tagasi lambakarjuse onni , kuigi nii hetkeks ehk mõtlesin . "
119	NA	" Olen hulkur ja selleks jään . "" "
119	NA	 Ta silmitses mõõka kiindumusega . 
119	NA	" "" Elvanir tahab veel kord rajale minna ... "" "
120	NA	 Lumivalge vana-unguurlane sosistas midagi kiiresti ja tungivalt . 
120	NA	 Ilves kuulatas hetkeks , naeratas ja raputas siis pead . 
120	NA	" "" Nii see kord on . "" "
120	NA	 ytles ta . 
120	NA	" "" Kuid tänan sind siiski . "" "
121	NA	" "" Siis mõtle vähemalt sellegi peale , et valge tuli ei sobi musta mõõgaga kokku . "" "
121	NA	 sisistas haldjasaadik . 
122	NA	" "" Sealpool piiri ei ole meil vahet . "" "
123	NA	" "" Mida te must tahate ? "" küsis Paan , kes oli küll hoolega kuulanud , kuid ei saanud siiski suurt sotti . "
123	NA	" "" Kas ma pean kellegagi võitlema ? "" "
124	NA	 Ilves naeris . 
124	NA	" "" Ja kui ehk peaksidki , kahetseksid siis oma lubadust ? "" "
125	NA	" "" Ei ... "" kehitas Paan õlgu . "
126	NA	" "" Sa oled hulgus . "" "
126	NA	 ytles Karnmande kuninganna , nagu seletaks see kõik . 
126	NA	 Ta hääl oli veidi põlastav ning ta hoiak kõrk . 
126	NA	" "" Ja kuu rajad vajavad sinusugust . "
126	NA	 Iga täiskuu lähed radadele , ning kui ellu jääd , tuled järgmisel öösel tagasi , aga kuhu , seda ei tea keegi ette . 
126	NA	" Aga kui Drakilwer su juba valis , siis ta usub , et sa jääd ellu . "" "
127	NA	" Ta lisas hoiatavalt : "" Kaitsja jääb elu lõpuni hulguseks ja mis veel hullem - see töö on saladus , mille avaldamiseks ei anta sõnu . "" "
128	NA	 Paan raputas segadusest pead . 
128	NA	" "" Igavene hulgus ? "" kysis ta siis , hakates hingepõhjast naerma . "
128	NA	 See kõmises lossikeldris veidi hullumeelsena vastu . 
129	NA	" "" Kas arvate , et see mind hirmutab ? "" "
130	NA	" "" Kas arvad , et Drakilwer ja Ilves niisama su valisid ? "" kysis vana hulgus vastu . "
130	NA	" "" Homme on täiskuu . "
130	NA	 Oled valmis ? 
130	NA	" Esimese tee läheme koos . "" "
131	NA	 Kuu tõusis taevasse . 
132	NA	 Ilves istus kynkaharjal , mõõk põlvedel , silmitsedes metsatukka ja Kaarnalinna siluetti . 
133	NA	 
134	NA	" "" Kauniks muutub see , millest pead lahkuma ... "" ytles ta Paanile , kes istus sealsamas tema kõrval , mõõk paljastatuna käes . "
134	NA	 Drakilwer oli ilmet muutnud ning ta tera oli nagu sysimust siid . 
134	NA	 Käepide oli kaunistatud hõbenaastude ja Põhja kristallidega . 
134	NA	 Relv oli nagu sõjamees , kes läikimalöödud turvises lahingut ootab . 
135	NA	 Paan silmitses linnatorne ja tundis korraga , et mõistis , mida Ilves oli öelnud . 
135	NA	 Ta ei olnud varem yhtegi lahkumist kahetsenud , nyyd aga ... 
136	NA	 Kaarnalinna valged lipud liikusid tasa , Paani teravad metsloomakõrvad kuulsid kauget kõrtsikära . 
136	NA	 Yks hiline talumees sõitis väravast välja , tuulehoog tõi nendeni ta vankrirataste naksumist , hobuse ja õlgede lõhna . 
137	NA	 Paan oleks tahtnud haldja käest kysida , mis edasi saab , kuid Ilves vaikis mõttessevajunult , käed põlvedel . 
138	NA	 Veidi aja pärast kuulis paan , kuidas haldjas omaette ymisema hakkas . 
138	NA	 Laul oli algul vaikne ja nukker , kuid kiirenes siis ja kandis rahutust , mis pani Paani sydame kiiremini lööma . 
138	NA	 Ta ei saanud kyll sõnadest aru , kuid aimas sisu ja ymises kohati kaasa . 
139	NA	 Väravad avanesid peaaegu märkamatult . 
139	NA	 Otse nende ette joonistus hallikas ring ja Ilves lendas pysti . 
139	NA	 Ta silmad särasid kollaselt ja ta naeris nagu noor kurat . 
140	NA	 Paan seisis ta kõrval ja tundis , kuidas mõõgad räägivad . 
141	NA	 Siis astusid nad udusesse sõõri ja lahing tabas neid nagu tulekahju . 
142	NA	 Paan kihutas pööristuulena pimesi edasi , raiudes , lõigates , torgates ja möirates täiest kõrist . 
142	NA	 Vaenlane oli kõikjal , igast kyljest ymbritsesid teda võikad kyynised , kihvad , kombitsad ja veidra ainitise pilguga jõllitavad värtnakujulise pupilliga silmad . 
142	NA	 Ta poleks hiljem osanud öelda , kas tegemist oli yhe olendiga , või oli neid palju . 
142	NA	 Vaenlase haavadest voolanud veri ei lõhnanud vere moodi , võõras lõhn seostus valu ja vihkamisega ning ta raius ymberringi veelgi raevukamalt . 
143	NA	 Tundus , nagu poleks sellel lahingul iialgi lõppu . 
143	NA	 Koletisi , kes teda ymbritsesid , ei jäänud vähemaks , ta võitles iga sammu eest , aimates , et peab edasi liikuma . 
144	NA	 Käed muutusid rasketeks , sõrmed kangestusid mõõgapidemel . 
144	NA	 Ajapikku kadus jalgadest jõud , kuid ta ryhkis ikka edasi , saates löökidesse kogu keharaskuse . 
144	NA	 Mõõk kadus vaenlase veidralt pehmetesse kudedesse , tuues esile yha uusi pahvakaid valulehka . 
145	NA	 Korraga oli kõik läbi . 
146	NA	 Paan seisis yksinda kahvatu kuuvalguse värvi rajal , mille pind oli puutumata , nagu polekski sealsamas hetk tagasi peetud verist lahingut . 
146	NA	 Ees paistis värav . 
146	NA	 Paan heitis pilgu selja taha ning nägi Ilvest lamamas . 
146	NA	 Ta jooksis haldja juurde ning kummardas ta kohale , kuigi teadis juba , et too on surnud . 
147	NA	 Haldja keha oli haavadest lõhki rebitud . 
147	NA	 Ilvese kollased silmad olid avatud ning ta ilme väärikas nagu Kaarnalinna kuningal . 
147	NA	 Haldja luuvalged sõrmed hoidsid kindlalt Elvaniri pidemest ja Paan märkas , et mõõgatera polnud tuhmunud . 
148	NA	 Ta tõstis Ilvese kätele ja kõndis väravast välja . 
149	NA	 Unguuria mahe laanepäike pani ta hetkeks silmi kissitama , kuid ta nägi siiski , et ymber hajuva värava seisid haldjad , nagu oleks nad ta tulekut oodanud . 
149	NA	 Kiirelt ringi vaadates aimas ta tammede vahel paistmas kaarseinalisi ehitisi ja mõistis siis , et on sattunud legendaarsesse Ilhoverdesse , haldjate peidetud linna . 
150	NA	 Yks , vanadusest habras armaneth astus teiste hulgast välja ja sirutas käed . 
150	NA	 Paan tõstis Ilvese ettevaatlikult vana yliku kätele , asetas Elvaniri murule ja taganes siis . 
150	NA	 Pealiigutusega saatis ylik talle kaks noort haldjat teejuhiks ning need viisid Paani linnast välja . 
151	NA	 Unguuria laanesyda oli tema päralt – kuni järgmise täiskuuni . 
152	NA	 Paljude aastate pärast viisid kuurajad Paani tuttavale nõlvale . 
152	NA	 Ta astus lahingust väsinuna mööda mäekylge alla ja märkas rõõmsa yllatusega , et karjuse hyti korstnast tõuseb suitsu . 
152	NA	 Karjakoer , kes ta lähenedes hoiatavalt haugatas , polnud sama , keda ta mäletas , kuid lammaste aedik oli endiselt laisalt määgivaid villakandjaid täis ja karjuse vana mytsilott rippus ukse kõrval naelas . 
153	NA	 Paan avas naerulsui ukse . 
153	NA	 Kolde ees istus aga võõras vanamees , kes talle yllatusega otsa vaatas . 
153	NA	 Paani kysimuse peale vastas ta arusaamatusega , et on siin juba viiskümmend aastat karja hoidnud . 
154	NA	 Vanamees vaatas mõttessevajunud rändurit algul mõningase hirmuga , kuid oli lõpuks siiski nõus talle peavarju andma . 
154	NA	 Raha ta ei tahtnud , kuid kaup jäi , et Paan on talle karjahoidmisel abiks . 
155	NA	 Õhtul istus hulkur hüti ukse ees , sõi juustuleiba , jõi ürditeed ja vaatas , kuidas päike tasakesi mäekylge pidi alla vajub . 
155	NA	 Karjakoer lõõtsutas ta jalge ees ja lambad tukkusid aedikus . 
155	NA	 Paan tundis , et hoiab hinge kinni . 
155	NA	 Ta võttis taskust vilepilli ja mängis . 
155	NA	 Juba mõnda aega kuuletus pill talle ja tõi kuuldavale yhe täiusliku heli teise järel . 
156	NA	 Vanamees astus muusikat kuuldes hytist välja , vaikis veidi , silmitsedes Paani väledalt pilli sõrmitsevaid käsi , ning kysis siis , kas võõras ei tahaks talle pikemaks ajaks appi jääda . 
157	NA	" Paan vastas kummalisel ilmel : "" Tahan ! "
157	NA	" Nii kauaks , kui saan . "" "
158	NA	 Vanamees kehitas veidra vastuse peale õlgu , kuid seadis siiski sammud tammikusse , et Paanile korralik karjasesau vesta . 
