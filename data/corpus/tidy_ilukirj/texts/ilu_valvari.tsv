par_nr	head	sentence
1	 Valguse vari 	 Valguse vari 
2	NA	 Jaan Tangsoo 
3	NA	 Romaan 
6	 ESIMENE LUGU 	 ESIMENE LUGU 
7	NA	 Mis ? 
7	NA	 Mis lärm see oli ? 
7	NA	 Kas tõesti on kell juba üheksa ? 
8	NA	 Ei või olla ! 
8	NA	 Seda lihtsalt ei saa olla , sest ma ju alles uinusin , vaid mõni hetk tagasi . 
8	NA	 Hm ! 
8	NA	 Jälle see vastik plärin – vali ja kõrvulukustav , ragisev pealegi . 
8	NA	 Oi , kui valus mu külg on ! 
8	NA	 Põrgu päralt , millest siis ? 
8	NA	 Nojah muidugi , see vastik voodivedru . . . 
9	NA	 Oh jumal ! 
9	NA	 Jälle olen ma ennast selle neetud vedruotsaga ära kriipinud . 
9	NA	 Jessas , täitsa lõpp . 
9	NA	 Täitsa nagu oleks keegi küünega kraapinud . 
9	NA	 No nii , olengi silmad kellale saanud . 
9	NA	 Uskumatu ! 
9	NA	 Ongi üheksa . . . 
9	NA	 Ei või olla ! 
9	NA	 Mitte mingil juhul ei või , sest aeg lihtsalt ei saa nii kiiresti minna . 
9	NA	 Kell on vist koputada saanud , rikkis . . . 
9	NA	 Ma ju alles uinusin , mõne hetke eest , niisiis on üheksani veel palju aega . 
10	NA	 No kurat ! 
10	NA	 Kas lõppeb see plärin ükskord või mitte ? 
11	NA	 Ei . 
11	NA	 Ma ei tõuse , ei mingil juhul . 
11	NA	 Voodis on nii hea , soe , pehme ja turvaline . 
11	NA	 Ma veel natukene , hästi vähekene . . . viis minutit . . . või siis kolm . . . õige natukene veel seda õndsust . 
12	NA	 Aga äkki ei olegi kell rikkis ? 
12	NA	 Äkki on kõik õige ja aeg tõepoolest sealmaal , et peab tõusma ? 
12	NA	 Prr ! 
12	NA	 Pagan , kui külm . 
12	NA	 Ei ! 
12	NA	 Teki alt ma küll välja ei tule , mitte mingi hinna eest ei tule . 
12	NA	 Ma ei saaks seda ju teha isegi siis , kui ma seda tahaksin . 
12	NA	 Tuba on nii õudselt külm , et ma külmuksin ära ja pealegi – miks ? 
13	NA	 Misjaoks ma just täpselt kell üheksa tõusma pean ? 
14	NA	 Milleks ? 
15	NA	 Ma võin väga hästi ju ka üheksa viisteist , või üheksa kakskümmend tõusta . 
15	NA	 Ega sellest ju midagi ei muutu . 
15	NA	 Pthähh ! 
15	NA	 Pool tunnikest ees või taga , keda see morgendab ? 
15	NA	 Mind küll mitte . 
16	NA	 Hm ! 
16	NA	 Huvitav , misjaoks ma oma neetud plärakasti just kella üheksale olen tirisema sättinud ? 
16	NA	 Mis mõttega või millal ? 
16	NA	 Ei mäleta , et ma seda teinud oleksin . 
16	NA	 Aiiii ! 
16	NA	 No tont ! 
16	NA	 See vedruots viib mu endast täiesti välja . 
16	NA	 Jälle üks triip juures ja just parajal kohal ka ! 
16	NA	 Mitte ei vea , küll äratuskell , küll vedruots . . . üks jama teise otsa . 
16	NA	 No ja nüüd ei saa veel tekki ka peale . . . ja linad on sõlmes , jumalast kahekorra , lükka või jalad läbi . 
17	NA	 Põrgusse – saan niisamuti keras ka lesida , ei tea misjaoks ma peaksingi oma jalad sirgu ajama ? 
17	NA	 Ega ma laip ei ole . 
17	NA	 Niimoodi keras ongi mugavam . 
17	NA	 Jessas , kui soe ja mõnus siin ikkagi on , justnagu ema kaisus . 
18	NA	 Mis ? 
18	NA	 Millal see kell juba pool kümme sai ? 
19	NA	 Ei või olla , ma olen vist viirastusi hakanud nägema . 
19	NA	 Hm ! 
19	NA	 Pearaputamine ei aita , silmade nühkimine samuti mitte , on siis tõesti aeg juba niikaugel ? 
19	NA	 Huvitav küll , aga kus siis mina vahepääl olin ? 
20	NA	 Alles oli kell üheksa , nüüd juba pool kümme . 
20	NA	 Pool tundi on vahepealt ära kadunud , Bermuda kolmnurk . 
20	NA	 Aga noh , pole viga . 
20	NA	 Mõnel kaovad aastad ja aastakümnedki mälust jumal teab kuhu , nende kõrval on pool tunnikest naljaasi . 
20	NA	 Või köömes . 
20	NA	 Jah , ütlemegi , et köömes . 
20	NA	 Nii on nooblim . 
21	NA	 Ent ikkagi – kuidas ma siit voodi juurest hommikumantlini jõuan ? 
21	NA	 Kes pagan selle nii kaugele on viinud ? 
21	NA	 Misjaoks ta sääl tugitoolil peab olema , kui ta näituseks võiks ju väga hästi siinsamas minu juures teki all olla ? 
21	NA	 Või siis käeulatuses . 
21	NA	 Nii , et ma ta teki alt välja tulemata kätte saaksin . 
21	NA	 Tegelikult saan ma ennast ju teki sisse ka mässida ja nii hommikumantlini minna . 
21	NA	 Nagu siidiuss oma kookonis . . . 
21	NA	 Hm ! 
22	NA	 Või teha üks välkkiire sööst ja . . . 
22	NA	 Tont võtaks , seda peab kaaluma või nagu ajaleht ütleb – peab täie vastutustundega analüüsima asjaloo nii objektiivseid kui ka subjektiivseid faktoreid . 
22	NA	 Huvitav oleks teada , mis keeles see lausevärdjas nüüd oli . . . ? 
22	NA	 Aga mis see minusse puutub ? 
22	NA	 Parem öelge mulle , tont võtaks , kuidas ma hommikumantlini saan ? 
23	NA	 Et hunt mu argust võtaks ! 
23	NA	 Selle ajaga oleksin juba ammu riides võinud olla . 
23	NA	 Aga olgu , kui see juba sedasi läinud on , eks mingu siis edasi . 
23	NA	 Ei tea , mis päev täna olla võib ? 
23	NA	 Kui ma nüüd õieti mäletan , siis eile oli igatahes teisipäev . . . või oli see hoopis üleeile ? 
24	NA	 Pagan , kõik ööd ja päevad on nii sassis , et ei saa neist enam mingit sotti . 
24	NA	 Või mis tähtsustki sel on , ei ole ju mingisugust vahet kas tegu kolmapäeva või neljapäevaga . 
24	NA	 Ühesugused hallid , vastikud ja mittemidagiandvad mõlemad . 
24	NA	 Nädalalõpuga alates reedest on muidugi teine asi , aga nädala algus , see on melotsi nagu öeldakse . . . 
25	NA	 Mis . . . 
25	NA	 Uksekell ? 
25	NA	 Kes see nüüd olla võib ? 
25	NA	 Ah , olgu kes on , mingu põrgusse . 
25	NA	 Mind ei ole kodus , ma ei saa ju ometi mingi tühipalja uksekella pärast teki alt välja tulla . 
25	NA	 Hm ! 
25	NA	 Visa hingega too saladuslik tundmatu sääl ukse taga . . . muudkui helistab . 
26	NA	 Nii . . . nüüd jättis järele . 
26	NA	 Vist läks minema . 
26	NA	 Jah , alt koridoriuks prantsatas kinni . 
26	NA	 Huvitav , huvitav – kes see küll olla võis ? 
26	NA	 Mine või akna juurde vaatama . . . aga põrgusse ! 
26	NA	 Ma peaksin hull olema , kui niisuguse tühiasja pärast soojast ja mugavast voodist välja roniksin . 
26	NA	 Mind ei ole kodus ja kõik . 
26	NA	 Aamen . 
26	NA	 Ja see , kes ei ole kodus , ei saa ka akna juurde minna , sest see ei ole lihtsalt võimalik . 
26	NA	 Vaat sedasi , Annika ! 
27	NA	 Nüüd aitab ! 
27	NA	 Neetud kell jõudis jälle kümne minuti võrra edasi karata . 
27	NA	 Millal ta seda küll jõudis ? 
27	NA	 Ja jälle salaja , märkamatult . 
27	NA	 Nüüd aitab logelemisest . 
27	NA	 Kas mul on iseloomu või ei . . . ? 
28	NA	 Ise – loom ! 
28	NA	 Pagan , kui veider sõna , kui mõtlema hakata . 
28	NA	 Jaa , mul on seda kaheldamatult , kohe kindlasti on , ainult ma pean selleks meeletuks hüppeks hommikumantlini pisut valmistuma . 
28	NA	 Kes söandaks näiteks väita , et sportlastel iseloomu ei ole ? 
28	NA	 Muidugi on , ütlevad kõik . 
28	NA	 Aga ka nemad valmistuvad , kontsentreeruvad enne hüpet või heidet ja vaat sedasama teen nüüd minagi . 
28	NA	 Ma valmistun oma iseloomu näitamiseks . 
28	NA	 Mobiliseerin jõuressursse , kui niimoodi öelda tohib . 
28	NA	 Aga miks ei tohi – kõike tohib . 
28	NA	 Mõne hetke pärast olen ma püsti , mul on hommikumantel seljas ja . . . 
29	NA	 Põrgu päralt ! 
29	NA	 Miks see õnnis hetk küll juba käes ei ole ? 
30	NA	 No nii . 
30	NA	 Saingi endast jagu . 
30	NA	 Issand kui külm ja kõle . 
30	NA	 Oh jumal . . . 
30	NA	 Jumal , ma ei saa aru , kes selle hommikumantli käise pahupidi on tõmmanud . . . kuhu pagana kohta ma oma käe pean pistma . . . nii . . . 
30	NA	 Prr , kui külm ta ikkagi seestpoolt on , lausa õudne . 
30	NA	 Misjaoks ma küll tõusin ? 
30	NA	 Tahtsin ma midagi teha . . . ? 
30	NA	 Vist mitte . . . 
31	NA	 Aga kes mu siis voodist välja ajas ? 
32	NA	 Kas see pagana hommikumantel kavatseb üldse seestpoolt soojaks minna või mitte ? 
32	NA	 Külm , vastik , libe , prr . . . 
32	NA	 Ahaa , asi hakkab edenema . 
32	NA	 Nii ! 
32	NA	 Mida ma nüüd teen ? 
32	NA	 Nüüd teen ma seda , et kõigepealt tuleb üks suits teha . 
32	NA	 Või oot . . . kas poleks õigem enne vesi kuumaks ajada ? 
32	NA	 Ja suits alles hiljem ette panna , teha seda nii-öelda kohvi kõrvale ? 
32	NA	 Just nii teengi . 
32	NA	 Muidu ma paneksin kohvi juues juba teise suitsu ette ja see oleks liiast . 
32	NA	 Kümne minutiga kaks suitsu . . . ei , see ei lähe sugugi , see ei lähe kohe mitte , nagu too tore tümikas sääl “ Kevades ” ütles . 
33	NA	 Issand kui valusad mu kondid on , jumala eest , nagu oleks trammi alt läbi käinud ! 
33	NA	 Või ei . 
33	NA	 Ropendada pole ilus . 
34	NA	 Mis naks see oli ? 
34	NA	 Kas tõesti minu küünarnukk ragises nii kohutaval kombel ? 
34	NA	 Ei või olla ! 
34	NA	 Ei või varsti enam ringutadagi , kohe tükid taga . . . 
34	NA	 Huvitav , misasi sääl naksus ? 
34	NA	 Oi . . . oi ja veel kord oi ! 
34	NA	 On see tõesti tolm ? 
34	NA	 Kust ta siia sai ? 
34	NA	 Kuskohast sai sektsioonkapi riiulile tolm , ma ju alles eile koristasin , kõik kohad said lapiga üle tõmmatud , vaid paarkümmend tundi tagasi . 
34	NA	 Ja nüüd jälle . 
34	NA	 Poleks uskunudki , et õhus nii palju tolmu võib olla . 
34	NA	 See on sigadus . 
34	NA	 Ilmselge sigadus , kui ainult mõelda , missugust rämpsu ma niimoodi sisse pean hingama . 
34	NA	 Kopsud on seestpoolt vist hullemad tolmuimeja tolmukotistki . . . 
34	NA	 Pane või gaasimask pähe ja hakka Londisteks . 
34	NA	 Enam ma akent lahti ei tee . . . 
34	NA	 Käes ! 
34	NA	 Nüüd ma tean , milles asi – mul oli ju eilne päev aken lahti . 
34	NA	 Tolm tuli sealt . . . 
35	NA	 Hm ! 
35	NA	 Kas seda siis nimetataksegi loogikaks ? 
35	NA	 Ei . 
35	NA	 See ei ole mingi loogika , loogikat tehakse rohkem läbi kreekakeelsete sõnade tulevärgi . . . 
35	NA	 Pagana uks on ka kägisema hakanud . 
35	NA	 Hõi . . . kui külm põrand siin koridoris on . 
35	NA	 Mitte põrand , vaid jääpank . 
35	NA	 Ruttu tagasi tuppa ja vaibale . . . ja sussid jalga . 
36	NA	 Nojah , need on ju ka seestpoolt külmad ja vastikud , hispaania saapad , aga mitte sussid . 
36	NA	 Aga olgu , kui paremaid ei ole , siis tuleb nendegagi leppida . 
36	NA	 Nii ! 
36	NA	 Sussidega ei ole koridoripõrand enam sugugi külm . 
36	NA	 Tere , peegel . . . 
36	NA	 Issand , mäherdune nõid ! 
36	NA	 Kas see . . . see . . . õudne larhv olen tõesti mina ? 
36	NA	 Ei , ära siit . 
36	NA	 Põgene , vaba laps – nüüd ruttu kööki . 
36	NA	 Hm ! 
36	NA	 Kena laul ja kena valge hobune seal filmis . 
36	NA	 Ei tea mis tunne niimoodi ratsutada oleks . . . valge hobuse seljas ja üle roheliste nurmede . . . 
36	NA	 Põgene , vaba laps , see on ainus võimalus . . . hahahaa ! 
36	NA	 Mina ja hobune – paras paar . 
36	NA	 Ma saaksin rabanduse . 
36	NA	 Isegi konn tekitab mus abordieelse seisundi , aga hobune on ju palju suurem . 
36	NA	 Järelikult on ka hirm suurem . 
37	NA	 Kui palju ma vett lasen ? 
37	NA	 Kui palju ma kavatsen kohvi juua ? 
38	NA	 Nüüd vist peaks aitama , muidu ei lähe vesi kunagi keema ja ma peaksin kole-kole palju aega ootama . . . piinlema . . . 
38	NA	 Seda ma ei taha . 
38	NA	 Nüüd tagasi magamistuppa . 
38	NA	 Või joon hoopis siin ? 
38	NA	 Ei . 
38	NA	 Mulle ei meeldi ju köök . 
38	NA	 Pole kunagi meeldinud : potid-pannid käivad närvidele ja ma ei või neid nähagi . 
38	NA	 Eriti veel siis , kui nad on mustad . 
38	NA	 Jälk vaatepilt . . . 
39	NA	 Ahhaaa . . . kohvipurk ongi siin , midagi paistab sees ka olevat , vähemalt sahiseb kui raputada . 
39	NA	 Mida mulle veel vaja on . . . ? 
39	NA	 Tass . . . lusikas . . . ongi vist kõik . 
39	NA	 Ja nüüd minema siit ! 
39	NA	 Kammi raban ka peegli eest kaasa . 
39	NA	 Näedsa ! 
39	NA	 Saingi niimoodi peeglist mööda minna , et ei vaadanud sellesse . 
39	NA	 Nojah , aga mida säält vaadatagi oleks olnud ? 
39	NA	 Juuksed sassis ja silmad niisugused , et . . . polgumadrats , ei midagi enamat . 
39	NA	 Issand , kui halvasti ma enda kohta ikkagi mõelda võin . 
40	NA	 Aga noh , pole viga . . . pole midagi , teised see-eest kiidavad . 
40	NA	 Mõnega on jälle vastupidi . 
41	NA	 Pagana stepsel on ka logisema hakanud , niimoodi võib veel särtsu ka saada . 
41	NA	 Pole nagu varem märganudki . . . 
41	NA	 Aseme peaks vist ka ära tegema . 
41	NA	 Aga misjaoks ? 
41	NA	 Muidugi , põrgusse ! 
41	NA	 Linad sirgu . . . tekk peale . . . ja küll ta käib . 
41	NA	 Kes siia ikka tuleb ? 
41	NA	 Patja peaks ka pisut peksma , et tal soliidsem väljanägemine oleks . . . mataki . 
41	NA	 Nii , korras seegi . 
41	NA	 Ei tea kuhu see külm kadunud on ? 
41	NA	 Alles oli siin kõhe nagu hundilaudas , aga nüüd . . . nüüd . . . nüüd nagu polekski enam nagu see tuba mis ennist . 
41	NA	 Ongi hea , ei pea vähemalt lõdisema . 
42	NA	 Pagan küll ! 
42	NA	 Täitsa välja viib mind endast see neetud parukas . 
42	NA	 Ei . 
42	NA	 Kammiga ma vist küll oma sasipead siledaks ei saa . 
42	NA	 Siia oleks raudreha vaja . 
42	NA	 Aii ! 
42	NA	 No on needus . 
42	NA	 Mitte midagi ei tule välja , jää või kammimata . 
42	NA	 Säh sulle pikki juukseid ! 
42	NA	 Misjaoks mulle neid küll tarvis on ? 
42	NA	 Maha lõigata . . . ? 
42	NA	 Ei tea , mis näo nad teeksid , kui ma kiilakana platsi ilmuksin ? 
42	NA	 Ega keegi vist ära küll ei tunneks . 
42	NA	 Siis oleksid nad mul vist kõik esimese ähmiga seljas . 
43	NA	 Vesi keebki . 
43	NA	 Mulin nagu põrgukatlas . 
43	NA	 Hakka või krambambulit laulma . . . 
43	NA	 Mon cher ami , veel enne klaas krambambuli . . . 
43	NA	 Nüüd ruttu teelusikatäis kohvi tassi ja . . . või panen veel pool lusikat ? 
44	NA	 Olgu ! 
44	NA	 Lubame siis endale seda labast lõbu . 
44	NA	 Vesi ka otsa . . . 
44	NA	 Issand , kuidas kihiseb , ei tea kas pauku ka teeb ? 
44	NA	 Jumala eest , nüüd ongi nagu krambambuli , täitsa sama hääl . 
44	NA	 Kas lusikaga pisut segada ka ? 
44	NA	 Olgu ! 
44	NA	 Teeme siis sedagi . 
44	NA	 Hm , täitsa kohvi maitse , ainult kuum , kuriloom . 
44	NA	 Mida ma nüüd tegin ? 
44	NA	 Inglismaal oleks mind niisuguse asjaeest kahvliga löödud . 
44	NA	 Mõelda vaid , mäherdune barbaarne elukas , pistab lusika suhu . 
44	NA	 Imelikud inimesed need inglased . 
44	NA	 Kasutavad lusikat ainult joogi segamiseks , kõlksu ei tohi nende arust vastu tassi teha . 
44	NA	 Midagi muud ka lusikaga teha ei tohi . . . ei lakkuda ega varrega ennast kõrva tagant sügada . 
45	NA	 Pole mingisugust fantaasiat , kui näituseks meiega võrrelda . 
45	NA	 Sa jeerum ! 
45	NA	 Mida kõike on võimalik lihtlabase teelusikaga teha . 
45	NA	 Sada imet ja veel hunnik asju pääle sellegi . . . aga aitab ! 
45	NA	 Aitab , vanamoor , lõpp lobisemisele . 
46	NA	 Nüüd võib vist ühe väikese lonksu võtta , imepisikese . 
46	NA	 Issand , kuidas ülemine mokk väriseb , see peaks vist naljakas vaatepilt olema , kui kõrvalt vaadata . 
46	NA	 Aiii ! 
46	NA	 Uuu ! 
46	NA	 Oo mina õnnetu , kõrvetasingi moka ära . 
46	NA	 Sellepärast ta vist väriseski , aimas oma kurba saatust ette . . . 
47	NA	 Ai , kuidas kipitab ! 
47	NA	 On needus , mitte ei vea . 
47	NA	 Tollel möödundnädalasel pekkal oli ikkagi õigus , õige aeg kohvijoomiseks on siis , kui ta enam näppu ei kõrveta . 
47	NA	 Kõige täpsem baromeeter . 
47	NA	 Siis võib teda rahumeeli juua . 
47	NA	 Eks proovime siis veel korra . . . 
48	NA	 Ei , vara veel . 
48	NA	 Ja nüüd näpp suhu . 
48	NA	 Jumala eest , ma olen nagu koer , joon kohvi lakkudes . 
48	NA	 Varsti hakkan vist jalga ka tõstma . 
49	NA	 Ja kas see on siis tõesti minu jalg ? 
49	NA	 Ei või olla ! 
49	NA	 See ei saa minu jalg olla , sest minu jalg ei ole nii karvane . 
49	NA	 Mis minuga küll sünnib ? 
49	NA	 Misjaoks mu jalg nii karvaseks on läinud , mille eest ? 
49	NA	 Või peabki see nii olema ? 
49	NA	 Kui aga asja teisest küljest vaadata , ega siis jalal midagi viga ka ei ole . 
49	NA	 Säärejooks missugune ! 
49	NA	 Trügi või “ Playboysse ” . 
49	NA	 Pagana põnev oleks teada , palju nad maksaksid ? 
49	NA	 Pthähh ! 
49	NA	 Vist mitte midagi . . . pagana babuljad on kõik hinnad alla viinud , nii alla , et häbi mõeldagi . . . et kurat neid võtaks . 
50	NA	 Oh , küll on hea ! 
50	NA	 Ja mõni lollpea tahab veel nii head maitset ära rikkuda . 
50	NA	 Koore ja suhkru ja ma ei tea veel millega ? 
50	NA	 Ime et mõni oma kohvile veel nuudleid või ketšupit sisse ei vala . 
50	NA	 Aga noh , maitse üle ei vaieldavat – olevat vanakurat öelnud , kui ta korstent silitas . 
50	NA	 Nii . 
50	NA	 Nüüd tuleb suits ka ette panna . 
51	NA	 Aga kus siis tulemasin on ? 
51	NA	 Kuhu ma ta panna võisin ? 
51	NA	 Ahhaa . . . näedsa ! 
51	NA	 Jälle pean püsti tõusma . 
51	NA	 Tuhatoos tuleb ka lähemale võtta , sest see pagana “ Marlboro ” põleb ju nii kiiresti , et kui kasvõi minutikski mõtteisse jääda , siis on kõik kohad tuhka täis . 
51	NA	 Mis ma ütlesin ! 
51	NA	 Üksainukene mahv ja poolteist sentimeetrit . 
51	NA	 Põleb nagu li. . . iii . . . tsaka elu . 
52	NA	 Nüüd tuleb plaani hakata pidama , mida ma täna teen ? 
52	NA	 Kella seitsmeni on rohkem kui üheksa tundi aega – niisiis on mul täpselt samapalju ka vabadust . 
52	NA	 Kas midagi tähtsat ka ees on ? 
53	NA	 Oi , meelde tuli ! 
53	NA	 Pean Merilini vaatama minema . 
53	NA	 Jah , seda ma teen . 
53	NA	 Ta on tore tüdruk ja ma ei jäta teda hätta . 
53	NA	 Huvitav ainult , miks ta mulle helistanud pole , ta ju teab minu telefoninumbrit. Või ei – mitte telefoninumber , vaid televonninummer ! 
53	NA	 Üütle mulle oma televonninummer ! 
54	NA	 Ah jaa . . . jälle unustasin , tal vaesekesel polegi ju televonni . 
54	NA	 Praegu kuluks see talle ära , saaks vähemalt kellegagi lobiseda . 
54	NA	 On tal üldse kedagi , kellega lobiseda ? 
54	NA	 No kurat , mille jaoks siis mina olen ? 
55	NA	 Praegu ta veel kindlasti magab , aga päeval on ta kindlasti üleval ja siis ma lähen tema poole . . . 
55	NA	 Vaene laps . . . 
55	NA	 Ei tea , millal tal kips maha võetakse ? 
55	NA	 Seakari , muud ma nende mooride kohta ei ütle . . . teine niimoodi trepist alla tõugata . 
55	NA	 Sigadus . . . see on veel hullem kui sigadus . . . see on lausa sigadus kuubis . 
55	NA	 Niisuguse asja eest tuleks . . . ma tõtt öelda ei teagi , mida niisuguse asja eest teha tuleks ? 
55	NA	 Mahalöömisest oleks vist küll vähe . 
55	NA	 Vaene Merilin oleks võinud ju niimoodi surnuks kukkuda . 
55	NA	 No olgu , mina seda asja juba niisama ei jäta . 
55	NA	 Küll ma neile veel näitan ! 
56	NA	 Hm ! 
56	NA	 Mida ma siin nüüd praalin ? 
56	NA	 Aga mida mul üle jääb ? 
56	NA	 Niisugune asi ajab ju tigedaks , täitsa välja viib endast kohe niisugune sigadus . 
56	NA	 Olgu ! 
56	NA	 Küll ma midagi välja mõtlen . 
57	NA	 Appi ! 
57	NA	 Millal ma oma kohvitassi tühjaks olen jõudnud juua ? 
58	NA	 Jäle kõri , kofeiinik , kui nii öelda võib . 
58	NA	 Tegelemine lubatud narkomaaniaga . 
58	NA	 Mis siis ikka , valame aga järgmise . 
58	NA	 Kaks tassi olen ma tavaliselt hommikuti joonud ja teen seda ka täna . . . 
58	NA	 Vahel ka kolm , aga täna ei , täna piirdun kahega . . . esialgu . . . võib-olla . 
59	NA	 Uskumatu ! 
59	NA	 See on juba midagi uskumatut , kui täpne käsi mul ikkagi on . 
59	NA	 Olen kannu vett täpipealt vaid kahe tassi jao lasknud , ei grammigi rohkem ega vähem . 
59	NA	 Eks harjutamine tee meistriks ja staaži on mul juba oi oi oi . . . 
59	NA	 No kui palju siis ? 
59	NA	 Oma kümmekond aastat kindlasti , isegi rohkem . 
59	NA	 Kas tõesti nii palju ? 
59	NA	 Või püha jumal , kuhu aeg küll kaob ? 
60	NA	 Ongi nii . . . kohvi hakkasin ma pidevalt umbes neljateistkümneselt lakkuma ja praegu olen . . . kakskümmend ja . . . noh . . . ütleme . . . et . . . ah , vahetame parem teemat . 
60	NA	 Ilus ilm täna , aga ikkagi – kuhu see aeg nii kiiresti kaob ? 
61	NA	 Pole veel õieti elamagi saanud hakata , alles võtan hoogu aga juba . . . põrgusse . 
61	NA	 Mida ma virisen ? 
61	NA	 Millest mul jälle puudu on ? 
61	NA	 Kõik on ju praegu korras . 
61	NA	 Ei tea , kui palju siin linnas minuvanuseid naisi on , kes niisama kindlalt omaenese jalgadel seisavad kui mina . 
61	NA	 Ma mõtlen siin omaenese jalgu , aga mitte mehe või junkru või vanemate omi . 
62	NA	 Vaene Merilin ! 
62	NA	 Mida ma talle küll viima peaksin , et tal hea meel oleks , et ta jälle naerataks ja nii põrgulikult nukker ei oleks ? 
62	NA	 Ja ei muigaks nii neetult kurvalt , et seda nähes endalgi tuleb tahtmine ulguda . 
62	NA	 Banaane , apelsine ? 
62	NA	 Olgu , küll see pärast näha on , tavaliselt tulevad niisugustel puhkudel kõige paremad mõtted just kauplustes . 
63	NA	 Nüüd tuleks ennast vist riidesse panna . 
63	NA	 Või kas on mõtet ? 
63	NA	 Praegu ma ju veel välja minema ei hakka . 
63	NA	 Või minna kuskile . . . niisama jalutama ? 
63	NA	 Ei . 
63	NA	 Ei lähe ja kõik . 
63	NA	 Parem olen kodus ja unistan . . . 
64	NA	 Pthähh , mihuke rumal ja loll sõna – unistama . 
64	NA	 Palju õigem oleks öelda : iseennast petma . 
64	NA	 Olgu ! 
64	NA	 Ütleme siis otse välja , et minule meeldib ennast petta . 
64	NA	 Ja ega mina siis üksinda selline loll ei ole , kõik unistavad ja järelikult meeldib kõikidele ennast petta . 
64	NA	 Tegelikult on see ju hea märk , et ma veel unistada oskan , see näitab ära , et pole ma veel nii vana ühtigi nagu vahel paistab . 
64	NA	 Noor veel , plikakene alles . . . 
65	NA	 Ja see plikakene usub , et kusagil siinsamas meie kõrval on imeilus teine maailm . 
65	NA	 Ja seal on kõik hää ja ilus ja sõbralik ja . . . 
65	NA	 Hundid löövad aasadel üheskoos talledega kepsu ja inimesed ei karju üksteiste peale ja ei sõdi kunagi ja . . . uks sinna ilusasse maailma on minus endas . 
65	NA	 Selleks ukseks on minu enda silmapaar . 
65	NA	 Silmad tuleb ainult kõvasti kinni pigistada ja siis ma olengi teises ilmas . . . 
66	NA	 Idioodi mõtted ! 
66	NA	 Kui sihukesi asju kellelegi kõnelema hakata , siis pistetakse mind vist küll hullumajja . . . kindlate uste taha , sest mine tea , äkki on niisugune hullus nakkav . 
66	NA	 Hm ! 
66	NA	 Pagana hea on ikka niimoodi lesida ja oma jaburaid mõtteid mõelda – iseendaga kahekesi olla . 
67	NA	 Issand kui heaks see kohvi mu tuju on teinud ! 
67	NA	 Mine või lendu . . . 
67	NA	 Küll on mõnus ringutada . . . 
67	NA	 Auuuu . . . ja haigutada ka . 
67	NA	 Vaatame õige , mis seal väljas huvitavat on ? 
67	NA	 Kas on linn ikka oma vana koha peal või on juunikommunistid ta vahepääl ära viinud . . . . 
68	NA	 Prr , kui vastik kõrin ! 
68	NA	 Misjaoks kardinarõngad küll nii vastikult kõrisema peavad ? 
68	NA	 No nii ! 
68	NA	 Tere , hommik ja tere , linn . 
68	NA	 Nagu ma näen oled sa veel alles . 
68	NA	 No tore on ! 
68	NA	 Näedsa – neil on ikkagi õigus , kes ütlevad et inimene harjub kõigega . 
68	NA	 Kaheksakorruselised majakobakad ei näigi enam nii õudsetena kui alguses . . . 
68	NA	 Pole neil viga midagi , täitsa majade moodi . . . kui ainult see vastik pesu igal teisel rõdul ei lipendaks . 
69	NA	 Hm ! 
69	NA	 Jälle too musta habemega vanamees kükitab oma rõdul ja vahib siiapoole . 
69	NA	 Huvitav , keda ta sääl päevast päeva passib ? 
69	NA	 Ega ometi mind ? 
69	NA	 No muidugi – nagu ikka . 
69	NA	 Omas kodus ka rind rauda täis . . . 
69	NA	 Ma ei saa aru kas ta tunneb selle plekirämpsu üle mingit uhkust või . . . nojaa ! 
69	NA	 Ega tänapäeval selle risuga enam tänavale ei lähe . 
69	NA	 Veider elukas . . . 
69	NA	 Mis ? 
69	NA	 Püha jumal , kas tõesti . . . ? 
70	NA	 Jah , ongi . 
70	NA	 Vanamehel on binokkel käes . 
70	NA	 Huvitav , mida ta vahib ? 
70	NA	 Ja kiikabki siiapoole , vahib mind . . . 
70	NA	 Kas ta tõesti näeb , et ma akna all seisan ? 
70	NA	 No kurat ! 
70	NA	 Säh känd , vahi mu keelt . . . 
70	NA	 Möööö ! 
70	NA	 Läks tuju paremaks või ? 
71	NA	 Ilm paistab ka päris kena olevat . 
71	NA	 Taevas on nii ilusti sinine , et anna või musi . 
71	NA	 Viisteist ja pool kraadi , ütleb kraadiklaas . 
71	NA	 Aga mine tea , palju teda uskuda võib ? 
71	NA	 Mine seda mesilinnukest tea – äkki liialdab ? 
71	NA	 Äkki on ta minusse armunud ja teeb lihtsalt komplimente ? 
71	NA	 Autod sõidavad kuhugi . . . busad ja . . . ma ei teagi mis elukad nad kõik on , või kuidas neid nimetada ? 
72	NA	 Näiteks too pika nokaga , mis parasjagu nähtavale ilmus , kuidas niisugust hüüda ? 
72	NA	 Kraanaks ? 
72	NA	 Ta ei ole ju kraana . . . kaduski maja taha . 
72	NA	 Hm ! 
72	NA	 Inimesed on küllaltki õhukeselt riides . . . ega ilm vist eriti külm ei olegi . . . 
73	NA	 Oi ! 
73	NA	 Telefon . 
73	NA	 Kas võtta vastu või mitte ? 
73	NA	 Kas ma olen kodus või ei ? 
73	NA	 Kes pagan see küll olla võib ? 
73	NA	 Mida ta tahab ? 
74	NA	 Ah , põrgusse , mind ei ole kodus ja kõik . 
74	NA	 Ma olen praegu . . . ütleme . . . ütleme näituseks , et juuksuris . 
74	NA	 Või vannis . 
74	NA	 Või vetsus . 
74	NA	 Jaa , see sobib kohe kindlasti ja sellest saavad kõik aru , et kui inimene vetsus on , siis ta lihtsalt ei saa telefonitoru hargilt tõsta . 
74	NA	 Sellest saavad aru kõik ja niisiis tulebki mul sääl olla . 
75	NA	 Paganama kahju , et Merilinil ikkagi telefoni pole . 
75	NA	 Temaga ma räägiksin küll , kohe iga päev lobistaks temaga juttu . 
75	NA	 Mee–riii–liin ! 
75	NA	 Ei tea kust ta niisuguse nime on saanud ? 
75	NA	 See meeldib mulle . 
75	NA	 Kunagi panen oma tütrele ka niisuguse nime . . . esimesele tütrele . 
75	NA	 Aga kui vana ta on ? 
75	NA	 Tont võtaks , ma ei tea isegi seda . . . 
75	NA	 Ja sünnipäeva ei tea ka . 
75	NA	 Vaene Merilin , mitte midagi ei tea ma sinust . 
75	NA	 Või misjaoks neid teadmisi vajagi oleks ? 
75	NA	 Piisab täiesti teadmisest , et ta on tore tüdruk . . . ja tema ankeet mind ei huvita . 
75	NA	 Pthähh ! 
75	NA	 Kõik tahavad millegipärast teiste minevikus sorida . 
75	NA	 Mina küll ei taha , sest ega ma siis minevikus ei ela . 
76	NA	 Niisiis kuulake kõik , kes te mind kuulata tahate : Annika elab olevikus ja läheb tulevikku . . . vähemalt niikaua kuni veel minna annab . 
77	NA	 Aga tegelikult – kui vana ta ikkagi olla võib ? 
77	NA	 Seitseteist . . . kaheksateist . . . ? 
77	NA	 Gümna on tal igatahes läbi . 
77	NA	 Olgu , ikkagi laps , mängib nukkudega ja puha . . . see tähendab , et ma küll ei tea , kas ta nendega mängib , aga neid tal igatahes on ja ta hoiab neid . 
77	NA	 Ja ei tea , mis sellest siis olema peaks ? 
77	NA	 Ma ise hoian ju ka oma loomakesi , neid vahtkummist või ma ei teagi millest nad on , pehmeid ja värvilisi . 
77	NA	 Mina küll ei saa aru , et selles midagi halba oleks ? 
78	NA	 Ah , see kõik on jama . 
78	NA	 Tegelikult mängib veel ju mõni vanaemagi nukkudega . . . salaja . . . seda ei juleta ainult tunnistada . 
78	NA	 Ja võib-olla seepärast Merilin punastaski , kui ma esimest korda seal olin ja temalt nende nukkude kohta midagi küsisin . 
78	NA	 Issand ! 
78	NA	 Ta oskab veel punastada . . . . 
79	NA	 Oi ! 
79	NA	 Kuidas ma kohe selle peale ei tulnud . 
79	NA	 Vaat seda ma teen ! 
79	NA	 Põrgusse need apelsinid , pistke need banaanid omale pe. . .ee. . . gli taha , Merilinile tuleb nukk kinkida ! 
79	NA	 Mõni sihuke hästi armas . 
79	NA	 Aga äkki ta solvub ? 
80	NA	 Ei usu ! 
80	NA	 Siin pole ju millegi peale solvuda . 
80	NA	 Ja kui solvubki siis . . . solvugu . 
80	NA	 Võib-olla viimast korda elus , sest varsti ta seda enam nagunii ei suuda . 
81	NA	 Ei saa , nüüd tuleb minna ja silmad puhtaks pesta . 
82	NA	 Hm , uks ei kägisegi enam – no muidugi – ta võttis kindlasti mu noomimisest õppust . . . hakkas häbi teisel . 
82	NA	 Tubli , tubli . . . 
83	NA	 Õudne korralagedus ! 
84	NA	 Kes selle vannitoa nii segi on ajanud ? 
85	NA	 Kas tõesti mina ? 
85	NA	 Ei või olla , sest mina olen ju korralik – niisiis oli see keegi teine . 
85	NA	 Mõni kotermann näituseks . 
85	NA	 Või poltergeist ! 
85	NA	 Või – ükskõik kes , aga ainult mitte mina . 
85	NA	 Neetud lohakus ! 
85	NA	 Isegi hambapastatuubile ei viitsita enam korralikult korki peale keerata . 
85	NA	 Mis see siis olgu ! 
85	NA	 Nojah ! 
85	NA	 Siit ei tule enam midagi läbi , keegi oleks nagu ette istunud . 
85	NA	 Mis siis ikka , tuleb uus võtta . 
85	NA	 Tont võtaks , kui kahju . . . 
85	NA	 Uut hambapastatuubi on kahju alustada , sest tervena on ta nii ilus ja kena ja sile . . . 
85	NA	 Aga midagi pole teha ka . 
85	NA	 Omad vitsad peksavad , ise ma ennast jalaga taon . 
86	NA	 No nii . . . ilus triibuline vorst , nii isuäratav , et neela või alla . 
87	NA	 Appi ! 
87	NA	 Huu . . . ! 
87	NA	 Tont võtaks , siia on vist küll väävelhapet sisse pandud . 
87	NA	 Hullem kui piiritus . 
87	NA	 Pagan küll , ei võta vesi ka seda kipitust ära . 
87	NA	 Mis ma nüüd jäängi niisuguseks või – jäängi oma keelt vastu suulage nühkima ? 
87	NA	 Praegu ma tahaksin peni olla . . . keelega vehelda . . . 
88	NA	 Appi ! 
88	NA	 Inimesed ! 
88	NA	 Tulge ja suudelge mind , suudelge nii kirglikult kui tahate – ma luban , sest mu keel sügeleb . 
88	NA	 Prr . . . ! 
88	NA	 Küll on külm . 
88	NA	 Misjaoks vesi peab küll nii külm olema . . . ja veel pealekauba märg ka ? 
88	NA	 Nii ei saa ju ennast pesta . 
89	NA	 Närakad , muud ma ei ütle , raha võtavad , aga sooja vett ei anna . 
89	NA	 Mille eest ma maksan , selle poolpruuni ja kloorimaitselise ja jääkülma solgi eest või ? 
89	NA	 Ruttu , ruttu . . . kus on käterätik ? 
89	NA	 No kus ometi – aidake otsida . 
89	NA	 Ahhaa . . . kätte sain su sabapidi . . . no tule aga siia . 
89	NA	 Nüüd sa enam ei pääse . 
89	NA	 Põrgusse . . . välja siit . . . ära . . . minema siit sadistlikust kohast . 
89	NA	 Siin elavad vist pahad vaimud . 
89	NA	 Kes krutib hambapastal korgi eest ära , kes tuleb seebina silma . 
89	NA	 Põmaki . . . ! 
90	NA	 Mis see oli ? 
90	NA	 Kas ma tõesti siis ukse nii kõvasti kinni tõukasin ? 
91	NA	 Pagan temaga , peaasi et eluga pääsesin . 
92	NA	 Hm ! 
92	NA	 Nüüd kammitult ma polegi enam nii kole . 
92	NA	 Täitsa kena vaatepilt , kui hommikumantel ära võtta . 
92	NA	 Üle keskmise kohe kindlasti . . . 
92	NA	 Või on siia hoopis vahepääl teine peeglike tekkinud , võlupeegel ? 
92	NA	 No nii , vaatame ennast küljelt ka . . . ja tagantpoolt . . . 
93	NA	 Aiiii ! 
93	NA	 Mis naksak see nüüd kaelast läbi käis ? 
94	NA	 Jumalast idioot ! 
94	NA	 Põrunud nudist niisugune ! 
94	NA	 Väänab omal peegli ees omaenese ahtrit imetledes kasvõi kaela kahekorra . 
94	NA	 Ei saa , siia vastasseina tuleb ka peegel panna , või muidu ma tapan enese tõesti ära . 
95	NA	 Huvitav oleks ikkagi teada , misjaoks mul nii pikad jalad on ? 
95	NA	 Juba kümme aastat arutan seda asja , aga otsa ei saa kätte kusagilt . 
95	NA	 Lausa uskumatult pikad , kui mõne teisega võrrelda . 
95	NA	 Mõni on nii madala istumisega , et taguots lohiseb mööda maad järele . . . aga minul . . . 
95	NA	 Pole midagi , need on mu trumpässad . 
95	NA	 Ja võib olla olen ma oma endises elus antiloop olnud . 
96	NA	 Hm ! 
96	NA	 Pilt on ju kena , isegi väga kena . 
96	NA	 Hõi , ma olen nagu konn . 
96	NA	 Miks mu peopesad küll nii külmad peavad olema ? 
96	NA	 Ptt , vastik , aga kui neid tihedalt vastu puusi suruda , siis külm kaob , näedsa – juba ongi soojad . 
96	NA	 Kõige soojem on ikkagi nahk . 
96	NA	 Vägagi meeldivalt soe ja järjest soojemaks läheb . 
96	NA	 Põnev oleks teada , kas Merilin on niisama soe . . . ? 
97	NA	 Aitab ! 
97	NA	 Aitab Annika . . . 
97	NA	 Ma ei saa . . . ma pean endaga kuri olema , või muidu lähevad käed iseenesest sinna , kus neid olema ei pea . 
97	NA	 Kas kuuled , Annika ! 
97	NA	 Keela oma nimetissõrme . . . 
97	NA	 Aah ! 
97	NA	 Põrgusse ! 
97	NA	 Peegel on kõiges süüdi , mitte mina . . . sina vastik iseenese võrgutaja . 
97	NA	 Ruttu hommikumantel selga ja ära siit . . . 
97	NA	 Või – milleks ? 
98	NA	 Ma ju kavatsen ennast riidesse panna , milleks siis hommikumantel ? 
99	NA	 Näedsa ! 
99	NA	 Päikegi on välja tulnud ja vahib aknast sisse . 
99	NA	 Tuleb teine koputamata nagu omaenese koju . . . häbematu sihuke . 
99	NA	 No tule siis , päikesekiir , ja paista mu kõhule . . . 
99	NA	 Oi kui soe ! 
99	NA	 Täitsa nagu keegi oleks käe peale pannud . 
100	NA	 Huhh ! 
100	NA	 Mida ma siis ikkagi selga panen ? 
101	NA	 Seeliku ? 
101	NA	 Kuradile seelik ! 
101	NA	 Ma ei taha , ma ei või neid seelikuid näha ka , vähemalt siis mitte , kui ma jällegi mina olen . . . mitte see teine . . . 
101	NA	 Kuradile seelik , hoopis teksad tuleb jalga tõmmata . 
101	NA	 Täna on ju nii ilus hommik ja päev tuleb kindlasti veel ilusam . 
101	NA	 Ei , pika säärega pükse ma küll ei pane . 
101	NA	 Lühikesed teksad , vaat need passivad täna . . . needsamad , mil sääred just sama koha peal lõppevad , kust nad algavad . 
101	NA	 Nood panengi , kui ma nad muidugi üles leian . 
101	NA	 Ja pluusi . . . õhukese pluusi . . . 
101	NA	 Rinnahoidjat pole tarvis , neid on mul aega veel kanda küll . 
101	NA	 Aga praegu ei , praegu ma veel ei loksu – ei tea misjaoks ma neid siis kandma peaksin ? 
102	NA	 Käes ! 
102	NA	 Ongi mõlemad siin riiulil . 
102	NA	 Nüüd tuleb meelde küll millal ma nad siia panin . 
102	NA	 Püüame neile pükstele siis sisse ka ronida . . . 
103	NA	 Oih ! 
103	NA	 Kuku nende neetud räbalate pärast või külili . 
103	NA	 Issand , kui kõhnaks ma olen jäänud ! 
103	NA	 Kui nii edasi läheb , siis varsti pole enam koju tulles vaja ust avadagi , tulen alt . 
103	NA	 Üldse ei ole enam punnida vaja , et nööpi kinni saada . 
103	NA	 Või oot . . . pluus ka enne selga . . . saba püksi ka , sest kes teda pärast toppida viitsib ? 
103	NA	 Nii ! 
103	NA	 Nüüd nööp kinni ja lukk ka . 
104	NA	 Noh , nüüd ma olen siis valmis . 
104	NA	 Lähen õige vaatan ennast ka , imetlen natukene . 
104	NA	 Peegel ütleb , et kõik on korras ja kaubanduslik välimus missugune ! 
104	NA	 Deodoranti ka . . . mõned pidid seda isegi jooma . . . 
104	NA	 Huvitav kuidas nad selle olluse siit kätte saavad ? 
105	NA	 Kõik – nüüd peaksin korras olema – nii seest kui väljast . 
105	NA	 Nagu Londoni suvitaja , või hipi . . . või – nojah ! 
105	NA	 Pilt on kena , pole midagi öelda , mõni vooruslik mammi saab kohe kindla peale kreepsu , kui näeb . 
106	NA	 Tea mida inimesed niisuguste pükste kohta ütlevad ? 
107	NA	 Kuradile , öelgu mida tahavad . 
107	NA	 Minul pole midagi häbeneda , kõik on oma . 
107	NA	 Õigupoolest ma ju tean küll , millest see tuleb , et mõni mamsel mu vahvat peput nähes nina hakkab kirtsutama . 
107	NA	 Kadedusest ! 
107	NA	 Need moraalsed mammikesed laseksid ise ka minu kombel ringi , kasvõi ihualasti laseksid . . . kui ainult saaks , kui ainult oleks , mida näidata . 
107	NA	 Aga ei ole . 
107	NA	 Jumalal on materjal otsa saanud ja . . . ja keegi peab selles siis ju ometi süüdlane olema , et nemad oma trullakaid ahtreid ja kõveraid jalgu eluaeg peitma peavad . 
107	NA	 Täitsa loomulik , et meile tige ollakse . . . just meile kellele jumal kõike seda on andnud millest nemad ilma . 
107	NA	 See on samasugune kadedus nagu kerjusel pankuri vastu . . . 
107	NA	 Keegi ei taha endale ainult seda kadedust tunnistada , häbi hakkab iseenese ees . 
107	NA	 No ja siis ei jäägi üle muud , kui isake moraal appi kutsuda ja oma kadedus selle taha peita . . . 
108	NA	 Nüüd tuleks midagi süüa ka ! 
108	NA	 Ei tahaks küll , aga . . . misjaoks ma pean kodus sööma ? 
108	NA	 Nagunii lähen varsti välja . 
108	NA	 Parem hüppan siis juba mõnesse kohvikusse sisse . . . 
109	NA	 Oi ! 
109	NA	 Ma ei ole täna veel teises toas käinudki . 
109	NA	 No lähme siis vaatama , kas kõik on ikka korras . 
110	NA	 Tere ! 
110	NA	 Imelik küll , aga keegi ei vasta . . . isegi mänguasjad mitte . 
110	NA	 Nad võiks ju elus olla ja mulle tere öelda . 
110	NA	 Oot , oot , ma pigistan silmad kinni ja kujutan endale seda asja natukene ette , seda , et kuidas see asi võiks olla . 
110	NA	 Näedsa ! 
110	NA	 Kõik hüplevad rõõmust , plaksutavad oma pehmeid käpakesi ja kisavad kooris : tere , Annika . 
111	NA	 Nüüd on kõik korras , nüüd võib silmad jällegi lahti teha . 
112	NA	 Mööh telekas , säh vahi mu keelt ! 
112	NA	 Vastik must kast , nagu mingisugune elukas seal nurgas , tead ju väga hästi et ma sind ei salli , aga ikka jõllitad otsa . 
112	NA	 Nagunii sa midagi mõistlikku ei näita . 
112	NA	 Poliitika , poliitika , poliitika – muud sinust ju ei tule . 
112	NA	 Või valima , valima , valima . . . 
113	NA	 Põrgusse , valigu need , keda asi huvitab , mind küll mitte . 
113	NA	 Mina Leniniga nõus ei ole , et iga köögitüdruk peab ilmtingimata oma nina poliitikasse toppima . 
113	NA	 Aga mina ju olen poliitikas köögitüdruk , sest mida ma sellest tean , ei saa arugi õieti . . . 
113	NA	 Poliitika on samasugune teadus nagu tuumafüüsika või kirurgia . 
113	NA	 Tuumajaama juhtpuldi juurde minusuguseid ei lasta , aga poliitikasse tahetakse lausa kättpidi vedada . 
114	NA	 Hei sina , korstnapühkija või köögitüdruk – ruttu valima ! 
114	NA	 Põrgusse , mitte mõeldagi ei taha sellele . 
114	NA	 Mina tahan elada , elada ja elust niipalju , kui mulle aega veel antud , rõõmu tunda . 
114	NA	 Näedsa , läksingi kurjaks . 
114	NA	 Sina , telekas , oled süüdi , sest sina ju ajad päevast päeva seda loba . 
115	NA	 Nii . 
115	NA	 Mida mul siit toast nüüd vaja oligi ? 
116	NA	 Ahhaa , kotti . . . ja kilekoti pean ka kaasa võtma , sest kuhu ma muidu oma kingituse Merilinile pistan ? 
116	NA	 No kuhu siis ometi – lõuad pidada ! 
116	NA	 Oot , palju mul üldse raha on ? 
116	NA	 Sente ma ei loe , need pistan kassasse . . . vahva kõrin . . . aga paberit . . . on ikka ka natukene . 
116	NA	 Peaaegu poolteist tonni – aga – ega sa , Annika , ometi kõike kaasa ei taha võtta ? 
117	NA	 Ei taha , sest ega ma loll ole . 
117	NA	 Miks sa siis ei taha – aga vaat seepärast , et mine tea – äkki tõmbab mõni veel mu koti ära ja siis olen kõigest ilma . 
117	NA	 Niisiis – aitab kuuesajast küll . 
117	NA	 Sellest peaks tänaseks piisama . 
117	NA	 Mis pagana rämpsu ma siia kotti küll kogunud olen ? 
117	NA	 Mingisugused paberilipakad , piletid . . . aga sorteerida seda pahna pole vist küll mingisugust mõtet . 
117	NA	 Parem juba koos kotiga minema visata . . . kunagi hiljem . 
118	NA	 Ongi vist siit toast kõik ? 
118	NA	 Või unustasin midagi ? 
119	NA	 Ah jaa , kilekoti pidin ka võtma . 
119	NA	 Küll krabiseb teine , võib-olla karjub omas keeles , sõimab mind . . . ja nüüd – tagasi magamistuppa . 
119	NA	 Seal on vähemalt päikest . 
120	NA	 Ja ongi ! 
120	NA	 Terve tuba on päikest täis . 
120	NA	 Ja ongi tuju jällegi hea . 
120	NA	 Merilinil on vist õigus , kui ta ütleb , et mina elavat päikesepatareide pääl . 
120	NA	 Aga kust ta seda tähele on pannud ? 
120	NA	 Vaata aga vaata , selle peale pole ma veel tulnudki . 
120	NA	 Siis ta ju polegi nii laps , nagu vahel tundub , päris tähelepanelik teine . 
120	NA	 Hm ! 
120	NA	 Paganama hea oleks teada , kas ta on juba üleval või magab alles ? 
120	NA	 Kell on juba üksteist , kaua ta ikka magab ? 
120	NA	 Või – mida tal oma katkise jalaluuga ikka nii väga teha on ? 
121	NA	 Aga ega tegelikult tal asi nii väga hull ei olegi . 
121	NA	 Mul endal on ju ka jalaluu katki olnud , või õigemini pindluu nagu Merilinilgi praegu . 
121	NA	 Mina pidasin ainult mõned päevad vastu ja siis harutasin kipsi ümbert ära . 
121	NA	 Jalg põrguline sügeles nii meeletul kombel , et ma lihtsalt ei saanud teisiti . . . muidu ei pääsenud kratsima . 
121	NA	 No aga kui see minul juhtus , siis olid mul vanemad veel elus , aga Merilinil pole kedagi . 
121	NA	 Vist ei ole , sest ega ma täpselt ju ei tea ka . 
121	NA	 Tundub siiski , et mitte . 
121	NA	 Mitte ei saa aru , mis pagana jama see on , et ta mulle nii südame külge on kasvanud ja veel nii lühikese aja , vaid paari kuuga . 
122	NA	 Kus pagan ma teda esimest korda nägingi ? 
123	NA	 Tont võtaks , isegi seda ei mäleta enam , nagu peoga meelest pühitud . 
123	NA	 Millest see küll tuleb , et mõningad asjad nii kähku ununevad ? 
123	NA	 Teised jälle sööbivad mälusse , jäävad sinna vist surmani ja millegipärast on just halbade asjadega nii . 
123	NA	 Aga headega – keegi nagu lõikaks kääridega mälust välja . 
124	NA	 Kuskohas ma küll Meriliniga esimest korda kõnelesin , no kus siis , kurat võtaks ? 
125	NA	 Näedsa , üldse ei ole enam mälu . . . varsti võib mu kõrvade vahelt vist lupja kaevandama hakata . 
125	NA	 Kui nii edasi läheb , siis varsti ei tea ma enam oma nime ka . . . või seda , kuskohas ma elan . 
125	NA	 Pagan , ma ei mäleta praegu enam isegi mitte seda , mida ma eile sõin – appi ! 
125	NA	 Jumala eest ei mäleta . 
125	NA	 Täitsa lõpp , pane või paela . 
126	NA	 Aga millal see oli , kui me Meriliniga kohvikus istusime ? 
126	NA	 Või kus ? 
126	NA	 Missuguses kohvikus ? 
127	NA	 Lauda ma mäletan , see oli ümmargune , pruun ja seinad olid ka pruunid . 
127	NA	 Aga kus see oli , mäherduses kohvikus on säherdune sisustus ? 
127	NA	 Hm ! 
127	NA	 Tuttavad olime vist juba varem , muidugi olime , sest ega me muidu siis lobisenud poleks . 
127	NA	 Ah jaa , meelde tuli – oober oli seal suure kõhuga , mingi punane lai vöö ümber keskkoha . . . jaa ! 
128	NA	 Merilin veel ütles , et see vennike pelgab vist , et tema kõht kellelegi märkamatuks jääb ja et seepärast ta ongi endale hästi silmatorkava vöö ümber sidunud . 
129	NA	 Näedsa – nende pükstega saab isegi rätsepa kombel istuda , türklast mängida . 
129	NA	 Keegi pahaks ei pane ? 
129	NA	 Kas sina , grammofon , leiad , et niisugune poos on nilbe ? 
129	NA	 Või ei ole ? 
129	NA	 Vaikid – tore ongi . 
129	NA	 Järelikult oled minuga nõus : see poos ei ole nilbe , sest vaikimine on ju nõusolek . 
130	NA	 Nüüd tuleb meelde , Merilinil oli siis alles hiljuti ema surnud . 
130	NA	 Mõni nädal tagasi . 
130	NA	 Aga isa . . . ? 
131	NA	 Tema isast pole meil kunagi juttu olnud . 
131	NA	 Igatahes näib , et teda pole . 
131	NA	 Või kui ongi , siis kurat teab kus . 
131	NA	 Võib olla hauas , võib olla lennus – tont teda teab ? 
131	NA	 Ja siis hakkas ta nutma . 
131	NA	 Huuled hakkasid värisema ja suur läbipaistev pisar veeres põselt alla . . . . 
131	NA	 Vaeseke . 
131	NA	 Siis ma vist armusingi temasse . 
131	NA	 Ta oli nii hirmus õnnetu ja . . . ma ei teagi , mis kõik kokku , igatahes hakkas mul tast kole kahju . 
131	NA	 Ta oli täpselt samasuguse näoga nagu mõni väikene armas kutsa , kes peremehe ära on kaotanud ja kes nüüd kuhugi minna ei oska . 
131	NA	 Täpselt samasuguse pilguga , natukene lolli , natukene usaldava , hästipalju õnnetu ja armsa . . . 
132	NA	 Suitsud pean ka kotti pistma ja tulemasina . 
132	NA	 Või paneks õige ühe ette ? 
132	NA	 Olgu , teemegi nii . . . 
132	NA	 Oeh ! 
132	NA	 Jälle pean küünitama . 
132	NA	 No mis see siis olgu , mitte ei ulatu . . . palun aidake mind . . . appi . . . inimesed . . . 
132	NA	 Kurat , muud ma ei ütle – nii hea oli siin istuda , aga ei , ikka peab miski kõik ära rikkuma . 
133	NA	 Saingi kätte . . . suits põleb . . . nüüd viskame jala ka üle põlve ja . . . 
133	NA	 Mis pagana niit siin tolkneb ? 
133	NA	 Issand ! 
133	NA	 Püksid hargnevad nagu vene riik , ei tohi kakkuda ka . 
133	NA	 Nii ma harutan nad veel viimseni üles . 
133	NA	 Ei jää enam midagi pääle luku ja nööbi alles . 
134	NA	 Jaa ! 
134	NA	 See teile meeldiks ! 
134	NA	 Vaat see teile juba meeldiks , härrad seltsimehed . 
134	NA	 Kui ma ilma püksata tänavale läheksin , sõidetakse vist nii mõnigi masin sodiks . 
134	NA	 Või äkki ei sõideta ka – tont teab . . . 
134	NA	 Seda võiks ju mõnikord proovida . 
135	NA	 Issand , tuhka kukkus jalgadele , minu ilusatele sihvakatele jalgadele . 
135	NA	 Kuidas ma selle tuhavorstikese nüüd kätte saan , ilma et ta laiali ei läheks ? 
136	NA	 Ahhaa , käes ! 
136	NA	 Tuleb sõrm märjaks teha ja . . . jäigi näpu külge . 
136	NA	 Mõtleks , mida kõike välja ei nuputata . 
136	NA	 On alles peakolu mõnel , lausa riikliku tähtsusega . 
136	NA	 Saada või maailmanäitusele . . . 
137	NA	 Oi ! 
137	NA	 Mu pea käib ringi , täitsa tiiru käib mu pea ! 
137	NA	 Nojah , midagi söönud ma ju pole . . . ainult kohv ja sigaretid , Appi , hoidke mind kinni . . . 
137	NA	 Jäle kaif – ja ära sa ütle – täitsa meeldiv kaif ! 
137	NA	 Huvitav , kas kofeiinitablettidest saab samasuguse ? 
137	NA	 Või mida ma nüüd mõtlen , millest unistan – ratastest ! 
137	NA	 Nii istun ma varsti nõela otsa ka , või hakkan triipu tõmbama . . . ei , seda ei tohi lubada . 
137	NA	 Välja need mõtted peast ! 
138	NA	 Päris ära pööranud ja laiale teele läinud . 
138	NA	 Millest küll niisugused mõtted ? 
138	NA	 Ei tea , mis sodi Felix omale tookord süstis . . . ? 
138	NA	 Täitsa idioot – kallistab peldikupotti ja lagistab naerda nagu pöörane . 
138	NA	 Endal silmad pahupidi peas . . . 
139	NA	 Ongi suits lõpuni põlenud , mitte tõmmatud , vaid põlenud . 
139	NA	 Kavalad tüübid need sämmid , meil ei ole veel keegi selle peale tulnud , et midagi niisugust teha , nagu nemad teevad . . . et suits kiiresti ja iseendast põleks . 
139	NA	 Nii läheb ju sigarette palju rohkem . . . ja loomulikult saab ka suuremat kasumit . 
140	NA	 Olgu ! 
140	NA	 Nüüd aitab . 
140	NA	 Nüüd aitab , Annika , sa pidid ju välja minema . 
140	NA	 Merilinile kingitust ostma ja sööma ja . . . eks see hiljem näha ole . 
140	NA	 Kott rihmapidi üle õla ja . . . 
140	NA	 Mida ma jalga panen ? 
141	NA	 Hm , mida ma panen oma paljaste jalgade otsa ? 
142	NA	 Vohh ! 
142	NA	 Needsamad käivad küll . 
142	NA	 Ja kuidas ma siis välja näen ? 
142	NA	 Oi , kena ! 
142	NA	 Pilgutame iseendale silma ka . . . 
142	NA	 Tore tots , mis ? 
142	NA	 Mööh , vahi keelt kah ! 
142	NA	 Mis ? 
142	NA	 Kes sa sihuke oled , et sa mulle keelt näitad ? 
142	NA	 Ai , ai , ai , peeglike , ja see on siis sinu tänu , et ma su eest nii hästi hoolitsen : pühin ja küürin ja . . . 
143	NA	 Tänamatu oled , vaat mis ! 
144	NA	 Lähme siis . 
144	NA	 Annika , ära lõgista linki , keera uks lukust lahti ka . . . ja nüüd võta kett ära . 
144	NA	 No hüvasti siis , nägemiseni . 
145	NA	 Õudne kägin , täitsa kohe ajab kananaha ihule . . . 
145	NA	 Kas minna õige liftiga ? 
145	NA	 Põrgusse ! 
145	NA	 Sõitku selle peldikuga , kes tahab , mina ei taha ja mina ei sõida . 
145	NA	 Kindlasti on keegi sinna jälle kusnud , või oksendanud , põrgusse . 
145	NA	 Mille jaoks siis trepp on ? 
145	NA	 Mille jaoks , küsin ma ? 
146	NA	 Jessas , kuidas mu sammud vastu kajavad . 
146	NA	 Kui köhataks õige – mis siis veel sünnib ? 
146	NA	 Khmm ! 
146	NA	 Sa jeerum , keegi oleks nagu röögatanud , ega see jumala pärast ometi mina ei olnud ? 
147	NA	 Ruttu , Annika , ära siit . . . minema enne , kui keegi vaatama tuleb , et kes siin karjub või hinge vaagub . 
148	NA	 Need sammud , see klõbin peaks Merilini juurde ka kuulda olema . 
148	NA	 Muidugi on , sest niisugune klõbin kostub maailma lõppu . 
148	NA	 Kindlasti lasevad Aafrikas seda põrgulärmi kuuldes kõik elevandid heitunult traavi ja kaelkirjakud on pea hirmunult õlgade vahele tõmmanud ja . . . 
149	NA	 Hm ! 
149	NA	 Ütle nüüd Annika ise , mis jama sa ajad ? 
149	NA	 Kuskohas on kaelkirjakul õlad ? 
149	NA	 Sa ise oled üks kaelkirjak . . . või ei . . . mitte kael , vaid hoopis jalgkirjak oma pikkade koibadega . 
149	NA	 Nõus , olen jalgkirjak , ära ainult pahanda . 
150	NA	 Vaata Merilin , ma juba tulen ! 
150	NA	 Kas kuuled , mäherdune klõbin . 
150	NA	 Või ei kuule . . . ? 
150	NA	 Miks sa ei vasta ? 
151	NA	 No tont , peab siis vist veel kõvemini klõbistama . 
151	NA	 Nii ! 
151	NA	 Jalaga vastu maad ka ! 
151	NA	 Kasatšokki keerutades kiirelt möödub aeg . . . 
151	NA	 Vot tak ! 
151	NA	 Nii see venestumine käibki . 
152	NA	 Issand ! 
152	NA	 Mis ma nüüd tegin ? 
153	NA	 Ruttu siit minema , jumal tänatud , et keegi ei näinud , nii võib tõesti lollimajja sattuda . 
153	NA	 Põrgusse – Mida ma ikka kardan ? 
153	NA	 Näidake mulle palun , kuhu on kirjutatud , et ma heas tujus olles kepsu ei või lüüa ? 
154	NA	 Ei ! 
154	NA	 Ärge üldse tulge mulle rääkima – niisugust keeldu ei ole . 
154	NA	 Niisiis – trahh . 
154	NA	 Kas kuulete kõik – Annikal on hea tuju . 
154	NA	 Kalle Kusta ostis valge ho . . . 
154	NA	 Jessas ! 
154	NA	 Keegi tuleb . 
154	NA	 Mis nüüd saab ? 
155	NA	 Ära karda Annika – julgelt edasi . 
155	NA	 Pthähh , mingi vanamehenuustik . . . 
155	NA	 No oota sa , tulid just õigel silmapilgul . 
155	NA	 Vaeseke , sul pole ju üldse karvu peas , kuhu sa nad pannud oled ? 
155	NA	 Ega sa juhuslikult mõni tuumafüüsik ei ole ? 
156	NA	 Nii ! 
156	NA	 Juba lähedal . . . 
156	NA	 Nüüd , Annika , näita , mida sa oskad . 
156	NA	 Naerata talle , vehi oma pepuga nii , nagu vähegi mõistad . . . tubli . 
156	NA	 Nüüd mine hästi lähedalt mööda , riiva teda . . . 
157	NA	 Jaa ! 
157	NA	 Mõjus ! 
157	NA	 Vahib järele . 
157	NA	 Isegi naerab . 
157	NA	 Vaat kui tubli sa Annika ikkagi oled , saidki ühe vanainimese rõõmsalt naeratama panna ! 
158	NA	 Nii . 
158	NA	 Nüüd tuleb vaiksemaks võtta , välisuks paistab . 
158	NA	 Kas vaadata postkasti ka , äkki on mõni kiri . . . ? 
159	NA	 Ei ole . 
159	NA	 Pagan , keegi ei kirjuta mulle , kõik ainult lubavad , mina ei mängi teiega nii . 
159	NA	 Õu paistab , nüüd peab korralik olema . 
159	NA	 Aitab kepslemisest . 
159	NA	 Ei sobi ju . 
159	NA	 Pole sünnis . 
159	NA	 Pole kombeks . 
159	NA	 Issand halasta ! 
159	NA	 Olgu , olgem siis korralik . 
159	NA	 Ma tulen , Merilin , kas kuuled . . . ? 
160	NA	 Ma olen juba trepist alla saanud ja olen teel sinu juurde . 
161	NA	 Jessas , kui soe väljas ikkagi on . 
162	NA	 Oeh , no kurat ! 
162	NA	 Mina tulen öösel ja võtan selle neetud vedru ukse küljest ära . 
162	NA	 Varem või hiljem ehmatab ta mu muidu surnuks . . . sihuke jäletum prõntsatus , nagu oleks katus sisse kukkunud . 
162	NA	 Kellele seda vaja on ? 
163	NA	 Ja misasja sina , vana lömmisõidetud ninaga “ Ziguli ” vahid ? 
163	NA	 Sulle teeb minu ehmatus nalja , jah ? 
163	NA	 Tead , kui ma koer oleksin , tõstaksin ma sinu peale oma jalga . 
163	NA	 Aga ma ei ole koer . . . ent olgu . . . karistuseks jätan ma su oma naeratusest ilma . 
164	NA	 Taevas on sinine . . . sinine . . . sinine . 
164	NA	 Õhk on värske : puhas . . . 
164	NA	 Issand issand , kui vähe ikkagi inimesel õnneks tarvis on ! 
164	NA	 Kui vähe . . . 
164	NA	 Hei , inimesed , ma tahaksin teile karjuda . . . 
164	NA	 Mis sa nüüd , see pole ju kombeks . 
164	NA	 Isegi öelda ei tohi , sest pole sünnis seegi . 
164	NA	 Ainult vaikselt ja salaja võid seda öelda . . . . 
165	NA	 Olgu , ütlen siis sosinal ja mõtteis : inimesed , ma armastan teid ! 
166	NA	 Kuulete : ii. . . ni. . . meee. . . sed . . . ma . . . arrr. . . mass. . . tan . . . teid . . . kõiki . . . 
167	 TEINE LUGU 	 TEINE LUGU 
168	NA	 Oh tont , ei jõudnudki bussi peale . 
168	NA	 Mitte ei vea , otse nina alt sõitis minema . 
168	NA	 Ongi hea , ega mul ju kuskile kiiret ei ole . 
168	NA	 Oleksin ma peale saanud , siis higistaksin praegu palavas ja täistuubitud bussis , keegi astuks mulle kindlasti varvastele , mõni vastik geoloog litsutakse vastu mind . . . kole mõeldagi . 
169	NA	 Aga mis mul praegu viga ? 
169	NA	 Ilus päev , ilus ilm ja ma ise ka ilus . . . 
169	NA	 Õhk on värske ja puhas. . . mis mul viga jalgsigi mina ? 
169	NA	 On ju nii , Annika ? 
170	NA	 Inimesed , mis teil kõikidel häda on , kõik nii mossis nägudega ? 
171	NA	 Kuule sina , ruudulises kostüümis näitsik , kes sa mulle praegu vastu tuled , misjaoks sa nii sünge näoga oled ? 
171	NA	 Huuled kõvasti kokku pigistatud , et naeratus jumala eest välja ei tuleks , pilk kuri . . . 
171	NA	 Vaata mulle otsa ja naerata . . . 
171	NA	 Naeratame koos . 
171	NA	 Ei niisugune naera . 
171	NA	 Ja läkski mööda , ainult nägu tõmbus minu naeratust nähes veelgi süngemaks kui enne . 
171	NA	 Solvasin ma teda millegagi ? 
171	NA	 Äkki muutus kadedaks ? 
172	NA	 Hahahaa ! 
172	NA	 Kade – minule ! 
172	NA	 Mina olen teile kõikidele kade , lollpead ! 
173	NA	 Sünged näod , sünged pilgud . . . 
173	NA	 Huvitav , kas midagi on juhtunud , või on siis sündinud midagi koledat ? 
173	NA	 Keegi ära surnud ? 
173	NA	 Ei ole . . . 
173	NA	 No siis naeratage mulle . 
174	NA	 Hei sina pikk noormees , kuhu naeratus jäi ? 
174	NA	 Jälle ei . . . 
174	NA	 Oi , nüüd leidsin . . . nüüd leidsin nende sadade seast , keda täna näinud olen , ühe naeratava . 
174	NA	 Tore ja lõbus nägu , ainukene viga , et purjus . 
174	NA	 Maani täis : hoiab kahe käega sõiduteepiirdest kinni , aga tuigub sellegipoolest . 
174	NA	 Kas siin maal siis tõesti ainult joobnuna naerdakse ? 
174	NA	 Või mis mina siin oma irevil hammastega olen ? 
175	NA	 Hull ? 
176	NA	 Ju vist ja ei midagi enamat . 
176	NA	 Olgu ! 
176	NA	 Olen teiega täiesti nõus , ma olen hull , ainult et niisugune hull olen ma hea meelega . 
177	NA	 Pea nüüd , Annika , kuhu sa tormad ? 
177	NA	 Miks sa jooksed , kuhu või mille eest ? 
177	NA	 Võta nüüd hoog maha ja mine vaikselt , jalutades . . . tunne rõõmu ilusast päevast ja . . . 
177	NA	 Issand kui tore koer ! 
177	NA	 Imelik loom , pika kerega nagu angerjas . . . suitsuangerjas . 
177	NA	 Kuule , taks , sihukese kere peale peaks sul neli paari jalgu all olema . 
177	NA	 Ja suukorv on sulle vaesekesele ka pähe aetud . 
177	NA	 Mõned inimesed vajaksid seda minu arust palju rohkem , kohe kindlasti rohkem . 
177	NA	 Aga ei , see oleks ju inimõiguste rikkumine ja sõnavabaduse piiramine . . . 
178	NA	 Kus sinu koeraõigused on , väikene kutsa ? 
178	NA	 Kurat , ma ütlen , kõige õigusetumateks olenditeks siin ilmas on ikka need kõige kaitsetumad . 
178	NA	 Teistele , tugevatele ja suurtele jätkub õigusi kuhjaga , aga kus on teie õigused , väikesed kutsad ja väikesed lapsed ? 
178	NA	 Ah põrgusse , mis maailmaparandaja mina olen ? 
179	NA	 Mina – hahahaa ! 
180	NA	 Aga kus siin nali oli , lubage küsida ? 
181	NA	 Vaat kullakesed , selles just loo õudus peitubki , et siin polnud nalja . 
181	NA	 Hahahaa ! 
182	NA	 Siit tänavanurgalt tuleb ära pöörata ja siis paremale minna . 
182	NA	 Siitkaudu peaks vist kõige lühemat teed kesklinna pääsema . 
182	NA	 Oli ikka nii ? 
182	NA	 Ju vist , või mis tähtsustki sel on , eks iga tee vii ju kuhugi . 
182	NA	 Mis see nüüd on ? 
182	NA	 Ei või olla , siin ei ole kunagi mingisugust kohvikut olnud , see on vahest miraaž nagu neid kõrbes nähakse . . . 
182	NA	 Aga kuhu siis kaamelid jäävad ? 
182	NA	 Hm , pilt ei kao , tuleb välja , et ma ei näegi viirastusi . 
182	NA	 Järelikult on siin tõesti kohvik . 
182	NA	 Ent kuhu raamatukauplus jäi . . . ? 
183	NA	 Tont võtaks , jälle olen ma midagi segi ajanud , raamatupood on ju siit edasi . . . 
183	NA	 Näedsa , paistabki sealt . 
184	NA	 Olgu ! 
184	NA	 Mingem siis kohvikusse . 
184	NA	 Neid sigineb ka viimasel ajal nagu seeni peale vihma . 
184	NA	 Jessas , mis siis viga , kui metsas seeni ka nii palju oleks . . . 
184	NA	 Mnjah ! 
184	NA	 Süljenäärmed hakkavadki tööle . 
184	NA	 Oi , kui hea lõhn siit avatud uksest tuleb , ma kohe seisatan hetkeks ja kisun ninaga . 
184	NA	 Oivaline reklaam . 
184	NA	 Küll on hea lõhn . 
185	NA	 Mis ma olen nüüd jahikoeraks hakanud või – seisan keset tänavat , nina taeva poole , ja nuusin õhku . 
185	NA	 Võin pea anda , et siin küpsetatakse midagi . . . pirukaid või saiu või kooke . . . 
185	NA	 Ma ei sa ainult aru , kuidas nad seda kõike oskavad ? 
185	NA	 Minul ei tule midagi välja . 
185	NA	 Ainult kõrbe- ja kärsahais . . . must suitsupilv . . . . 
185	NA	 Ime , et veel tuletõrjet välja pole kutsutud , kui Annika omale midagi küpsetada proovib . 
186	NA	 Huvitav oleks teada , millest see nimesilt olla võib ? 
187	NA	 Massiivne ja suur , kas tõesti vasest ? 
187	NA	 Idioodi fantaasia . 
187	NA	 Kui siin vase lõhna ka oleks , siis oleks see silt siit juba ammu ühes seinaga kadunud . 
187	NA	 Trepp viib alla . . . issand , kui järsud astmed . 
187	NA	 Siin võib kaelaluu murda . 
187	NA	 Aga miks just kaelaluu , ega ma ju pea peal ei käi . 
187	NA	 Aga äkki mind ei lastagi niisuguses riietuses sisse , äkki on siin nagu Petseri kloostris , et lubatakse sisse ainult pika kleidi või seelikuga ? 
187	NA	 Nojah , pükste alt pole ju midagi näha , aga mungad on enamuses noored mehed . . . 
188	NA	 Pole midagi , Annika , ära karda ! 
188	NA	 Julgelt edasi või õigemini alla . 
188	NA	 Pagan , üks pluusinööp on iseenesest valla tulnud . 
188	NA	 Põrgusse , kui juba tuli , las siis olla , mina teda kinni panema ka ei hakka . 
188	NA	 Vahtige ja imetlege , kui tahate , mind see ei huvita . 
189	NA	 Huvitav , huvitav – keda ma nüüd niisuguse jutuga petta tahan ? 
189	NA	 Iseennast ? 
189	NA	 Ei huvita – niisugust juttu võid trepikäsipuule kõnelda . . . 
189	NA	 Ma ei saa aru , keda see siis veel huvitab kui mitte sind . . . ja kuidas veel huvitab . 
190	NA	 Nii , garderoob . 
190	NA	 Naeratus vanamehele seal . 
190	NA	 Päris kena ümarik onkel teine , ma ei saa ainult aru , mida ta siin teeb ? 
190	NA	 Sihukese palavusega ei kanna ju üleriideid keegi . 
190	NA	 Aga noh , las ta siis olla pealegi , ütleme , et nii elus dekoratsiooni mõttes . 
191	NA	 Oi kui pikk kelder ! 
191	NA	 Jessas , mida kõike siin maa all ei leidu , siin on täitsa nagu teine linn kohe . 
191	NA	 Poleks uskunudki , et siin nii suured ruumid võivad olla . 
191	NA	 Võib-olla on need siin juba keskajast . . . piinakeldrid niisiis . 
191	NA	 Olgu , vahva urgas sellegipoolest . 
192	NA	 Aga kuidas siin siis teenindamine käib . . . ? 
192	NA	 Ahaa , sealt tagantpoolt tulebki keegi saiakeste ja kohvitassiga . 
192	NA	 Nii ma arvasingi , siin on iseteenindamine . 
192	NA	 Lähme ja trügime ka sappa . . . või mis saba see sihuke on , vaid paljas roots , vaid neli viis inimest . 
193	NA	 Jessas , kui rikkalik valik ! 
193	NA	 Ja see kõik on äsja ahjust tulnud . 
193	NA	 Oo kui näljane ma korraga olen ! 
193	NA	 Nüüd ma enam ei pääse . 
193	NA	 Nüüd on minuga lõpp . 
193	NA	 Misjaoks ma siia küll tulin ? 
193	NA	 Jube pilt , ila hakkab ka tilkuma . 
194	NA	 Jäta järele , Annika ! 
194	NA	 Kuuled , jäta järele ja ära vahi nii näljase pilguga . 
194	NA	 Vaadata peab ka oskama . 
194	NA	 Häbene ometi . . . ja ära neelata nii kramplikult , ega praegu siis blokaad pole . . . 
194	NA	 Issand , kuidas sülg suhu voolab ! 
194	NA	 Ja see loll Pavlov piinas oma refleksidega veel koeri . 
194	NA	 Parem oleks võinud neid katseid kusagil pagaritöökojas iseenda peal võinud teha . 
195	NA	 Veel kolm inimest enne mind . . . siis olen jaol . . . kaks . . . 
196	NA	 Ma ei saa aru , mida nad kohmitsevad ja aega viidavad , ma võin ju niimoodi nälga surra . 
196	NA	 Issand , issand . . . 
196	NA	 Inimesed palun tehke kiiremini , kas te siis tõesti ei näe , et Annika tahab süüa . 
196	NA	 Oeh , teate , ma tahaksin teie peale lõriseda , kui ma vaid koer oleksin . 
197	NA	 Käes ! 
197	NA	 Käes see ammuoodatud hetk ! 
198	NA	 Nii . . . kohvi ja mida ma veel võtan ? 
198	NA	 Issand , missugune rumal küsimus , ma tahaksin kõike , igast saiakesest või pirukast ühte , aga ma ei saa ju ! 
198	NA	 Siis kutsuksid nad kindlasti kiirabi välja . 
198	NA	 Hea küll , võtame siis neid . . . ühe . . . ja neid ühe . . . ja seda ja siis veel toda . 
198	NA	 Näedsa , isegi nimetissörm väriseb ahnusest , ei saa õieti näidatagi . 
198	NA	 Kas tõesti pean nüüd lausuma , et ongi kõik ? 
199	NA	 Ma ei taha . . . 
199	NA	 Aga ma pean ! 
199	NA	 Jah , ongi kõik . 
199	NA	 Mida see naine mulle nüüd leti tagant otsa vahib ? 
199	NA	 Oh jumal , ma olen ikka täitsa põrunud , raha tuleb ju ka maksta . 
199	NA	 Kust mina sulle neid sente võtan , mul pole . . . 
199	NA	 No nii , sain jälle oma punnkõhtpõrsa jaoks natukene rauda . 
200	NA	 Nüüd tuleb laud ka otsida . 
200	NA	 Põrgusse , istun siiasamma , esimesse ettejuhtuvasse . 
200	NA	 Muidu suren nälga . 
200	NA	 Käsi väriseb , kohvitass väriseb . . . 
201	NA	 Jumal , kui hea lõhn ja täitsa soojad ka ! 
201	NA	 Kõik neli saiakest on otsekui ahjust tulnud , täitsa palavad alles . 
201	NA	 Oi ! 
201	NA	 Vaat nüüd tuli mul hea mõte , hurraa , kui hea mõte . 
201	NA	 Ma viin neid hõrgutavaid saiu Merilinile ka . 
201	NA	 Ainult mitte praegu . . . 
201	NA	 Pärast , kui nukk ostetud , raban takso ja põrutan siia . 
201	NA	 Praegu ei ole neid saiakesi mõtet osta , nagunii jahtuvad ära . 
201	NA	 Merilin peab neid soojalt saama ! 
202	NA	 Mis jama see nüüd on ? 
202	NA	 Kes mul ühe saiakese ära on söönud ? 
202	NA	 Olgu kohe tagasi toodud , jalamaid ! 
203	NA	 Hm ! 
203	NA	 Aga mida ma siis just praegu neelatasin ? 
204	NA	 Jessas – täitsa hunt . 
204	NA	 Huvitav oleks teada , kas närisin ka , või läks tervelt ? 
205	NA	 Ei . 
205	NA	 Mina küll inimeste sekka ei kõlba , kohe mitte mingil juhul ei kõlba . 
205	NA	 Barbar ja vandaal sihuke ! 
205	NA	 Ei tea kas mõni nägi ka ? 
205	NA	 Muidugi nägi , kõik nägid , kuidas ma kugistasin . 
205	NA	 Ma ei julge enam pilku ka tõsta , kindlasti kõik vahivad ja itsitavad . . . 
205	NA	 Olgu ! 
205	NA	 Võtame julguse kokku ja piilume pisut . . . 
206	NA	 Hm ! 
206	NA	 Keegi ei vahi . 
206	NA	 Või pöörasid nad oma pilgud ära ? 
206	NA	 Õnneks ei pandud seda meeletut õgardit vist tähelegi . 
207	NA	 Paganama mugav urgas ja pagana kahju , et Merilinile haiget tehti . 
207	NA	 Muidu oleksime võinud ju siin koos olla , kasvõi näiteks praegu . 
207	NA	 Kui tore see oleks – mina ja Merilin kahekesi siin . 
207	NA	 Aga pole viga , küll me veel jõuame . 
207	NA	 Kohvi on ka täitsa hea . . . ja ongi kõik , kõik on söödud . 
207	NA	 Tont võtaks , ma tahaksin taldriku ka üle lakkuda , ehk jäi sinna midagi külge . . . 
208	NA	 Kas nõud tuleb endal koristada . . . aga . . . keegi ei tee seda . 
208	NA	 Järelikult mitte . 
208	NA	 Tõuseme siis , kott üle õla ja minema . 
208	NA	 Oeh , küll on kõht täis , kohe mitte ei jõua trepist üles minna . 
208	NA	 Viska või külili , siin võiks ju diivanid olla , kus pääle söömist natukene lesida ja leiba luusse lasta . 
208	NA	 Kellegi jalad tulevad . . . dressiinimese jalad . 
208	NA	 Ja teine paar ka . . . 
208	NA	 Huvitav , kas see on nüüd mõni sajajalgne , või on siin mõni folkloorifestifal . . . 
209	NA	 Must mees . 
209	NA	 Issand , kui tumedate silmadega , sinna upu või ära . 
209	NA	 Mida ta vahib ? 
209	NA	 Misasja ta vahib mu keskkohta ? 
209	NA	 Sihukese näoga ka veel , nagu tahaks midagi öelda . 
209	NA	 Vihale ajavad , neegrid . 
209	NA	 Joonista omale või telliskivi kõhu peale . . . 
209	NA	 Huuh , aru vist sai , mööda läks . 
210	NA	 Nii ! 
210	NA	 Olengi tänaval . 
210	NA	 Kuhu nüüd ? 
210	NA	 Otse ? 
211	NA	 Olgu , aga hästi vaiksel sammul , sest seedida on ka vaja . 
211	NA	 Kuidas need neli saiakest küll mu kõhu nii täis tegid ? 
211	NA	 Mine või lõhki . . . hea vaikne kõrvaltänav õnneks , inimesi õieti ei olegi , ainult mõni üksik . 
211	NA	 Peaks vist kuhugi istuma . . . ilma vahtima ja suitsu tegema . 
212	NA	 Park juba paistabki eestpoolt . 
212	NA	 Aga siit võlvi alt müüdi kunagi suhkruvatti . 
212	NA	 Kas sina , Annika , mäletad veel neid aegu , mil siin suhkruvatti müüdi ? 
212	NA	 Nüüd pole siin enam midagi . . . ei tea kas keelati ära või läks see hullus iseenesest üle . 
213	NA	 Kas minna raamatupoodi ka ? 
213	NA	 Olgu , osta ma nagunii midagi ei viitsi , aga vaadata võib ikka . 
214	NA	 Mitte ei saa aru , misjaoks see pagana uks nii kangelt peab käima ? 
214	NA	 Siia on ju päris buldooserit vaja . 
214	NA	 Ja mis imelik lõhn see on , kas tõesti raamatutest ? 
214	NA	 Jessas , kui palju raamnatuid , mõni prillpea saaks rabanduse . 
214	NA	 Tea kas mõni neid ostab ka . . . 
214	NA	 Inimesi ikka on , võib olla mõni ostabki . 
215	NA	 Näedsa . . . see suur riiul siin ukse kõrval on sisu vahetanud . 
215	NA	 Vanasti oli siin poliitiline kirjandus . . . 
215	NA	 Tegelikult on praegu ka ainult , et nüüd on siin siis see õige . . . 
215	NA	 Või mine tea , kui õige ta õigupoolest ikkagi on ? 
215	NA	 Sooja vett igatahes enam pole . 
215	NA	 Aga teisest küljest võttes , ega varem kusagilt nii maitsvaid saiakesi ka ei saanud . 
215	NA	 Põrgusse , siin ei ole midagi vaadata . 
215	NA	 Kuradile , siin on nii palav . 
215	NA	 Välja , ära siit . 
215	NA	 Ma ei saa aru , kuidas siin müüjatel kuum ei hakka ? 
215	NA	 Mina sulaksin siia küll ära , nagu lumememm . 
215	NA	 Leitsak hullem kui rannas , sääl on vähemalt tuult aga siin . . . 
216	NA	 Oeh ! 
216	NA	 Päris hea on tänaval olla . 
216	NA	 Täna tuleb palav ilm , hullem kui kõrbes . 
216	NA	 Park juba paistabki . . . 
216	NA	 Aga . . . 
216	NA	 Aga kes on minu Lenini ära viinud ? 
217	NA	 Varastatud ! 
217	NA	 Appi ! 
217	NA	 Vanasti oleks sihukese tüki eest vist terve linn maatasa tehtud . 
217	NA	 Ja ongi ära lõhutud . . . likvideeritud – vaat nüüd leidsin õige sõna , mis poliitikasse sobib . 
217	NA	 Ja lillepeenar on asemele tekkinud . 
217	NA	 Pagana jama , kõik pingid jäävad vilusse , nii ei saagi ma oma päikesepatareisid laadida . 
217	NA	 Hurraa ! 
217	NA	 Ühele siiski paistab natukene päikest ! 
217	NA	 Just nagu minu jaoks loodud koht . 
218	NA	 Oi , kui külm mu kintsul on . . . õudne . 
218	NA	 Kuidas saab üks pink nii külm olla ? 
218	NA	 Neetud püksid – et nad midagi ka ei kata . 
218	NA	 Aga noh , kannatame ära , küll varsti soojemaks läheb . 
218	NA	 Nüüd tuleb suitsu ka teha , sest aega ju on . 
218	NA	 Kiiret pole kuhugi . 
219	NA	 Kuhu sa , kutsa , nüüd nuuskima lähed ? 
219	NA	 Mis ? 
219	NA	 Kas sul häbi ei ole lillepeenrasse oma jalga tõsta , Häbitu , mitte mingisugust teadlikkust ei ole . 
219	NA	 Sina oled vist küll mõne dissidendi koer . 
219	NA	 Kas siis selle jaoks pioneerid siia vanasti lilli käisid toomas ? 
220	NA	 Ojaa , olid ajad : taramm , taramm ! 
220	NA	 Rühm joondu ja valvel ja alati valmis ! 
220	NA	 Alasti vanni marss ! 
220	NA	 Nüüd marsivad vist jälle . 
220	NA	 Näinud küll pole , aga pidid vist marssima . 
220	NA	 Samad õpetajad , sama lipuvarras ka tõenäoliselt ainult , et värvid on muutunud . 
220	NA	 Mis värvi see kaelarätik neil nüüd ongi . . . ? 
221	NA	 Sinine vist . 
221	NA	 Tont teab , aga rõivad on küll teistsugused kui vanasti . 
221	NA	 Aga sisu ? 
221	NA	 Rühm joondu ja valvel ja taramm ja taramm ! 
222	NA	 Khmm ! 
222	NA	 Kuule , suits , nii ei sobi silma mina . 
222	NA	 Küll kipitab , hea , et mul vähemalt krohvi peal ei ole , saab vähemalt rahulikult nühkida . 
222	NA	 Vaene Merilin . . . tookord seal ümmarguse laua taga , kui ta nutma hakkas , määris ta oma näo täitsa ära . 
222	NA	 Isegi nutta ei tohi me ilma , et midagi ei juhtuks . 
222	NA	 Naerda ei või , nutta ei või . . . mitte midagi ei või . 
222	NA	 Kuradile niisugune elu . 
223	NA	 Aga siis , kui tal tõesti valus oli , ei nutnud ta üldse . 
223	NA	 Mitte ainsatki pisarat . 
223	NA	 Ja et just mina seal juhtusin olema – tõesti nagu saatuse sõrm . 
223	NA	 Vaevalt et keegi teine kiirabigi välja oleks hakanud kutsuma , kõik olid nii ükskõiksete nägudega . 
223	NA	 Seakari , muud ma ei ütle . 
223	NA	 Ma tulin just vetsust välja , kui ta kolinal alla lendas . . . 
224	NA	 Issand , kuidas ma ehmatasin , täitsa lõpp . 
224	NA	 Niisuguse lendamise peale läks tal veel hästi , vägagi hästi , et ainult pindluu murdus . 
224	NA	 Püha jumal , ta oleks seal ju kaelaluu võinud ka ära murda . 
224	NA	 Aga miks ta käsipuust kinni ei haaranud ? 
225	NA	 Vist ei jõudnud . 
226	NA	 Või lükkasid nad teda ootamatult ? 
226	NA	 Muidugi ootamatult , muidu ta nii haledalt juba kukkunud poleks . 
227	NA	 Aga ikkagi olid sa , Merilin , tubli ! 
227	NA	 Ei nutnud ega midagi , kuigi näost läksid valgeks . 
227	NA	 Ma veel mõtlesin , et nüüd ta minestab küll ära , aga ei . . . 
227	NA	 Ja jumal tänatud , et telefon sealsamas oli , hea , et ma ise seal olin , vaat see oli peamine . 
227	NA	 Mine tea , kas ta ise oleks kiirabi kutsuma hakanudki , äkki oleks ta veel oma jalgadel kuhugi komberdama hakanud . 
227	NA	 Issand , siis oleksid need moorid temaga veel sada imet võinud teha . 
227	NA	 Mitmekesi kallale läinud ja . . . 
227	NA	 Oih ! 
227	NA	 Mõeldagi ei taha sellele . 
228	NA	 Misjaoks nad talle kallale läksid ? 
228	NA	 Miks siis , kurat võtaks ? 
228	NA	 Merilin ei ole kellelegi haiget teinud , mille eest siis ? 
229	NA	 Ja ta ise ka ei kõnele . . . 
229	NA	 Teab , aga ei räägi . 
229	NA	 See , et ta ise ütleb , et ei tea , ei loe midagi . 
229	NA	 Ma ju näen , et ta teab , ta ainult ei taha kõnelda . 
229	NA	 Või kardab ta neid . . . ? 
229	NA	 Pole viga , minuga pole tal vaja midagi karta . 
229	NA	 Me veel vaatame seda asja . 
229	NA	 Kui muud midagi välja ei mõtle , kutsun kasvõi Artemi appi . . . 
229	NA	 Saatku too nad siis linnast välja või pangu hagi selga . 
229	NA	 Las maksavad valuraha . . . 
229	NA	 Katsugu veel keegi Merilini puutuda ! 
230	NA	 Hm ! 
230	NA	 Annika ja Merilin kahekesi terve maailma vastu . 
231	NA	 Hea küll , aitab nüüd küll Annika ! 
231	NA	 Ära jaura nii palju . 
231	NA	 Sa ju ei tea , kes need lükkajad olid ja sa ei tea ju sedagi , misjaoks Meriliniga niimoodi tehti ? 
231	NA	 Asi tuleb enne selgeks teha . 
231	NA	 Olgu ! 
231	NA	 Parem mõtlen millestki muust . 
231	NA	 Ei tasu ennast ebameeldivate asjadega ärritada , sest neid on elus niigi üleliia . 
232	NA	 Issand , sipelgas ronib mööda põlve üles , suur must sipelgas ! 
232	NA	 Kõtt , kiimane elukas , vaat kuhupoole tema trügib . 
232	NA	 Pagan ! 
232	NA	 Ei tea , kas ma ikka õieti tegin , et ma ta minema nipsutasin ? 
232	NA	 Äkki on sipelgaga nagu äblikugagi – teed , haiget sured maha . 
233	NA	 Annika sureb maha – õudne mõelda ! 
233	NA	 Õudne ja veelkord õudne mõelda . . . eriti veel seda , et äkki juhtub see alles viiekümne aasta pärast . 
233	NA	 Püha jumal . . . viiskümmend aastat ! 
233	NA	 Ei , mitte mõeldagi ei taha sellele , ära niisugused mõtted peast ! 
233	NA	 Muidu mine tea , hakkan veel ulguma . . . 
233	NA	 See ei sobi . 
233	NA	 Niisuguses rõivastuses naine peab lõbus olema ja kepsu lööma , aga mitte süngeid mõtteid heietama . 
234	NA	 Aga tegelikult – ma ju olengi lõbus . 
234	NA	 Nii ilus päev . . . 
235	NA	 Hei , inimesed , kuhu te kõik jooksete ? 
235	NA	 Kas keegi teist taevast ka näeb ? 
235	NA	 Prr ! 
235	NA	 Õudne elada nii , kogu aeg tamp taga ja joostes nagu orav rattas . 
235	NA	 Huvitav , kas orav ka taevast näeb . . . ? 
235	NA	 Issand , ma ei ole nii kaua aega ühtegi oravat näinud , kuhu nad kõik jäänud on ? 
235	NA	 Kõik need väikesed , kenad , koheva sabaga elukad . . . 
235	NA	 Mul oli ju kunagi ühel sõbrantsil niisugune loom kodus . 
235	NA	 Jumalast taltsas . . . 
235	NA	 Lasi krabinal mööda kardinaid ja kui midagi sõi , siis ikka viisakalt , kahe käpakese vahelt . 
235	NA	 Ei tea , kas ta elab veel ? 
235	NA	 Vaevalt , sest sellest on ju nii palju aastaid möödas . 
236	NA	 Suits on tehtud ja nüüd tuleb siis edasi minna . 
236	NA	 Kuidas ma siit teest üle saan ? 
236	NA	 Autod muudkui sõidavad , ülekäiku ka pole . . . sebra on jalga lasknud . 
236	NA	 Tont võtaks , peab ise julge olema ! 
236	NA	 Ega seepeale nagunii ükski auto mu üle tee laskmiseks ei peatu , kui ma siin seisan nagu tukunui . 
236	NA	 Edasi , Annika , kas sa siis ei tea , et rasvane on ainult julge hundi rind ! 
237	NA	 Jessas , kui kole ! 
237	NA	 Kas ma jään nüüd tõesti auto alla ? 
237	NA	 Ta tuleb ! 
237	NA	 Appi ! 
238	NA	 Oeh , ära sain eest . 
238	NA	 Järgmise autoga pole enam nii hirmus , juht juba viipab . 
238	NA	 Nii , naeratus talle . . . järgmisest sain kah mööda . 
238	NA	 Hm , naine seal rooli taga – miks te nii tigedat nägu teete ? 
239	NA	 Issand , kui tige pilk ! 
239	NA	 No oota sa , tõmbame möödaminnes nimetissõrmega üle kapoti ja vaatame seda siis põlastavalt . . . 
239	NA	 Ah sa raisk , kuidas mõjus . 
239	NA	 Nüüd läheb vist lõhki , sa jeerumite jeerum , kui siniseks mõni ikka minna oskab . 
240	NA	 Mida te jumbud teisel pool teed naerate ? 
240	NA	 Misasja te mind vahite ? 
240	NA	 Olgu , naeratan teilegi . 
240	NA	 Oi , oi – ära siis sellepärast punasta , poisu . 
240	NA	 Nii suur ja nii süütu – ons niisugune asi üldse võimalik ? 
240	NA	 Kas ta siis tõesti ei ole varem niisugust peput näinud ? 
240	NA	 Mine tea , äkki ei olegi . . . 
241	NA	 Edasi , Annika . . . 
241	NA	 Ja ära vahi noori poisse ja ära viibuta oma hända sellisel moel , kurat võtaks ! 
241	NA	 Sa oled inimeste seas . 
241	NA	 Lambada missugune – isegi üks prillidega onku jäi vahtima , sihukese surmtõsise näoga , nagu oleks kirstust välja karanud . 
241	NA	 Nojah , muidugi – hauast tänavale ja siin säherdune ooper . . . 
241	NA	 Võtab klaasid ähmaseks , mis ? 
242	NA	 Nühi aga nühi , hoolega nühi , muidu ei näe edasi minna . 
243	NA	 Näedsa ! 
243	NA	 Isegi valgusfooril läheb silm punaseks , kui ta mind näeb . 
243	NA	 Mis siis ikka , ootame . . . 
243	NA	 Nii , kollane tuli juba vilgub , nüüd julgelt edasi . 
243	NA	 Oeh , kui kõrge tänavaäär , annab üle astuda . 
244	NA	 Kuhu nüüd ? 
244	NA	 Ikka edasi , otse ja edasi kuni järgmise ristmikuni ja sealt paremale . 
244	NA	 Võtame sammu natukene vähemaks , palav on , tont võtaks . 
245	NA	 Mis kauplus see siis veel siia on tekkinud ? 
245	NA	 Hm ! 
245	NA	 Siia ma võiksin ju sisse astuda . 
245	NA	 Nüüd on see pood siis kõigile , varem siia kohalikke aborigeene sisse ei lastud . 
245	NA	 Nii , trepist üles ja . . . põrgusse . 
245	NA	 Raud ja muu sihuke kola . 
245	NA	 Ei , siia mul küll asja ei ole . 
246	NA	 Kas sul , Annika , ei ole ühtegi vidinat , näiteks mõnda väikest mutrikest tarvis ? 
246	NA	 Ei ole . 
246	NA	 Aga voorusevööd , mida lukku saab panna ? 
246	NA	 Kah mitte . 
246	NA	 Lits lugu . 
247	NA	 Olgu , laseme jalga . 
247	NA	 Misasja te vahite mind nii imestunud pilgul ? 
247	NA	 Eksisin kauplusega ja kogu lugu . . . 
247	NA	 Jessas , ma olen seda nägu kusagil näinud , kohe kindlasti olen . 
247	NA	 Kes ta küll olla võiks ? 
247	NA	 Kuradile – ja ära siit . 
247	NA	 Mine tea , kes ta oli või on , laseme igaks juhuks jalga . 
248	NA	 Vaat selles baaris ma olen käinud . 
248	NA	 Aga miks mitte ka praegu minna ? 
248	NA	 Jah tõesti , mul just ongi joogijanu . 
248	NA	 Oh – suletud ! 
248	NA	 On needus ! 
248	NA	 Nii kui Annikal on joogijanu , on esimene ettejuhtuv baar suletud . 
248	NA	 Kas ei aja vihale . . . ? 
249	NA	 Merilin ! 
250	NA	 Nojah , muidugi ! 
250	NA	 Ma käisin siin ju Meriliniga , nüüd tuleb meelde küll . 
250	NA	 Keegi oli veel , aga kes ? 
251	NA	 Ei tea , ei meenu , aga Merilin oli kohe kindlasti , tal oli veel imekena kleit seljas . 
251	NA	 Ütlesin talle , et nüüd pead omale punase lindi juustesse siduma , et siis oleks pilt täielik . 
251	NA	 Huvitav , kustkohast ta omale küll nii tumedad juuksed on saanud ? 
251	NA	 Need lausa läigivad , minu takjatega ei anna võrreldagi . 
251	NA	 Sa jeerum , leidis ka mida võrrelda . 
251	NA	 Merilini juuksed on vähemalt ühte värvi , on süsimustad , aga minul . . . 
251	NA	 Ei heledad ega tumedad , mitte juuksed , vaid kurat teab mis . 
252	NA	 Oih ! 
252	NA	 Ma ei tohi Merilinile mõeldagi , see ajab mind lausa värisema . 
252	NA	 Täitsa hullumaja . 
252	NA	 Kas sa , tüdruk , üldse tead , mida sa minuga teinud oled , kuidas sa mulle mõjud ? 
252	NA	 Tead ? 
252	NA	 No siis pea suu , mitte kuuldagi ei taha . 
252	NA	 Mitte midagi ei taha sinust enam kuulda . 
253	NA	 Marss edasi , Annika ! 
254	NA	 Õudne , kui palju inimesi . 
254	NA	 Terve linn on vist tänavatele kogunenud . 
254	NA	 Aa , kell hakkab lõunat näitama . 
254	NA	 Oh tont nüüd on igal pool hullumaja ja löögile ei pääse enam kusagil . 
254	NA	 Miks ma küll varem ei tõusnud , või miks ma kodus nii kaua molutama pidin ? 
254	NA	 See oli see striptiis iseendale . . . 
254	NA	 Omad vitsad peksavad , ise ma ennast jalaga taon . 
255	NA	 Jessas , korstnapühkija tuleb vastu . 
256	NA	 Ja ongi korstnapühkija ühes oma riistapuudega . 
256	NA	 Seda meest tuleb puutuda , kasvõi natukene riivata , see toovat ju õnne . 
256	NA	 Aga mis siis , kui niisuguse musta ja nõgise mehe kaissu pugeda ? 
257	NA	 Vait , Annika ! 
257	NA	 Vaat millest sina riivatu unistad ! 
257	NA	 Siis tuleks sind ennast linu pesema ka panna ja siis , minugipoolest : mine ja müra oma murjaniga . 
257	NA	 Linu pesema ? 
257	NA	 Ei mingil juhul . 
257	NA	 Ma ainult natukene , hästi natukene , ainult näpuotsaga puutun teda , möödaminnes ja nii salaja , et ta arugi ei saa . . . 
258	NA	 Aga äkki mõni näeb ? 
258	NA	 Põrgusse , nähku . 
258	NA	 Ega korstnapühkija puutumine paragrahvi alla ei lähe . 
258	NA	 Ei tea ainult , kas teda puutudes ka midagi soovima peab nagu näiteks langevat tähte nähes ? 
259	NA	 Olgu , soovime siis ka . 
260	NA	 Tuleb ! 
260	NA	 Issand , ta on juba päris lähedal . 
260	NA	 Noor mees teine , isegi abielusõrmus on sõrmes . 
260	NA	 Vaene naine – see on vist tal küll pesupesemisega halliks läinud . 
260	NA	 Nii , ongi päris lähedal . . . mõni sammuke veel . . . 
261	NA	 Mida siis teha ? 
261	NA	 Kas talle päris otsa tormata , või ainult näpuga puutuda ? 
261	NA	 Ah , aitab näpustki . 
261	NA	 Nüüd , Annika , läheneb otsustav hetk . . . 
261	NA	 Nüüd ! 
262	NA	 Oeh , korda läks . 
262	NA	 Saingi teda puutuda . 
262	NA	 Hurraa , Annika , nüüd oled sa nõiutud , nüüd läheb sul kõik hästi , ükskõik mida sa ka ette ei võtaks . 
262	NA	 Nüüd on sul õnne kui palju , jääb ülegi . . . võid seda ka Merilinile anda . 
263	NA	 Kurat ! 
263	NA	 Pidin ma tagasi vaatama , kostnapühkija vaatas ka . 
263	NA	 Aga pole viga , ta sai vist asjast aru , naeratas . . . 
263	NA	 Jessas , kui valged hambad ! 
263	NA	 Mina tahaksin ka korstnapühkija olla , siis oleks võib-olla ka minul nii valged hambad . . . 
263	NA	 Tea kas mõni naine seda ametit üldse peab ? 
263	NA	 Täitsa kena oleks linna kohal turnida ja kõigile pähe sülitada . . . 
264	NA	 Issake , mida ma nüüd mõtlen ? 
264	NA	 Ma ju pelgan kõrgust . 
264	NA	 Õigemini mitte mina ei pelga , vaid minu põlved pelgavad . . . hakkavad värisema ja . . . 
264	NA	 Nii ! 
264	NA	 Ristmik juba paistabki , sealt tuleb ära pöörata . 
265	NA	 Mis see nüüd on ? 
266	NA	 Keegi tuleb ratastooliga vastu . . . 
267	NA	 Jumal , ongi noor mees . . . 
267	NA	 Aah ! 
267	NA	 Keegi oleks mulle nagu kaikaga löönud , selja tagant lajatanud . . . ootamatult ja salaja . 
267	NA	 Ma ei saa , appi , inimesed ! 
267	NA	 Ma ei suuda seda vaadata , võib olla teie suudate , aga mina küll mitte . 
267	NA	 Mis see siis olgu , pilk on nagu liimitud . 
267	NA	 Jalad lähevad nõrgaks , nüüd kukun vist küll siiasamasse maha . 
267	NA	 Ma ei suuda enam . . . 
268	NA	 Ära siit . . . minema . . . kuhugi kaugemale . 
268	NA	 Püha jumal , kas ma tõesti hakkan nutma ? 
268	NA	 Eest ära , inimesed ! 
268	NA	 Juba jooksengi . . . 
268	NA	 Eest ära vanamees . . . vabandust . . . 
268	NA	 Tont , riivasingi ühte naisterahvast . 
268	NA	 Ma ei saa , ma tahan üksi olla . 
268	NA	 Siit pööran ära , sääl õues ei paista vähemalt inimesi olevat . . . 
268	NA	 Eks vahtige , kui tahate , mida teie sellest teate ? 
269	NA	 Oeh ! 
269	NA	 Ma istun õige siiasamma pingile . 
269	NA	 Issand , ma ju värisen üleni . 
269	NA	 Käed värisevad , näpud värisevad , põlved värisevad . . . mis see siis olgu ? 
270	NA	 Oi , ma ju nutan , peopesad saavad märjaks . 
271	NA	 Misjaoks ta mulle küll vastu pidi tulema , misjaoks te teete Annikale nii palju haiget ? 
271	NA	 Ja ongi pisarad , midagi soolakat valgub huultele . 
271	NA	 Nojah muidugi , kogu nägu on märg . 
271	NA	 Tont , kui külm siin ikkagi on . . . 
271	NA	 Päikene paistab , aga mina lõdisen . 
271	NA	 Jessas , kuidas ma praegu kellegi kaissu tahaksin pugeda , ükskõik kellele , peaasi et sääl soe ja kindel oleks . 
272	NA	 Mis see siis olgu ! 
272	NA	 Kas ma tõesti ei suuda ennast rahulikuks sundida ? 
273	NA	 Nojah , huulde olen ka hammustanud . 
273	NA	 Pthüi . . . ongi . . . sülg on verine . 
273	NA	 Jumalast hull , läheb heast peast nii marru . . . tuleb taskurätik välja otsida . . . 
273	NA	 Ahaa , ongi siin . 
273	NA	 Kortsunud küll , aga midagi pole parata . 
273	NA	 Käib seegi , kui midagi paremat võtta ei ole . 
273	NA	 Huhh ! 
273	NA	 Mis see siis oli ? 
273	NA	 Täitsa ära hullustunud , jookseb iseenda eest amokki nagu ei tea kes . 
273	NA	 Ei tea , mida veel inimesed minust mõelda võisid ? 
273	NA	 Nojah , mõni sai vast lõuatäie naerda . 
274	NA	 Olgu ! 
274	NA	 Naerge ja tundke lõbu . 
274	NA	 Pagan , nii võib ju hullumajja sattuda . . . või siis auto alla joosta . 
275	NA	 Üldse ei taha enam midagi kuulda ega näha , mitte midagi . 
275	NA	 Eks rõõmustage siis , inimesed , et te järjekordselt Annikast jagu saite . 
275	NA	 Ma oleksin pidanud ikka tollele korstnapühkijale kaela hüppama , siis ei oleks ma ehk seda poissi näinud . 
275	NA	 Miks ma sel hetkel küll kusagil poes ei olnud , kusagile mujale ei vahtinud ? 
275	NA	 Õudne . . . ja ongi tuju rikutud . 
275	NA	 Täitsa lõpp ! 
276	NA	 Pole enam ühtki head mõtet , kõik mis on , on vastikud . . . 
277	NA	 Oo Merilin , kuidas mul sind praegu vaja oleks ! 
277	NA	 Miks , põrgu päralt , sa küll nii kaugel pead olema ? 
277	NA	 Sa võiksid ju siinsamas minu kõrval olla ja mind silitada . . . 
277	NA	 Nojah , aga mis sellest muutuks ? 
277	NA	 Mis sellest muutuks , kui ta siin oleks ? 
277	NA	 Hakkaksid talle kaebama ? 
278	NA	 Ei , Annika , parem ära peta ennast , sa ju tead väga hästi , et seda sa ei teeks . 
278	NA	 Suruksid selle asemel hambad kokku ja naeraksid . 
278	NA	 Ei , Merilinil pole neist asjust vaja midagi teada , mitte kellelgi pole vaja . . . 
279	NA	 Istun veel natuke , toibun . . . 
279	NA	 Hea , et vähemalt suitsud kaasas on . . . 
279	NA	 Issand , käed värisevad ikka veel . 
279	NA	 Mida ma nendega küll tegema peaksin , et nad nii meeletult ei judiseks ? 
279	NA	 Näedsa , ei saa tikku ka põlema . 
279	NA	 Hea küll , Annika , teeme nüüd nii , et nende asjade peale enam ei mõtle . 
280	NA	 Sunni ennast , kurat võtaks ! 
281	NA	 Sa suudad ju seda . 
281	NA	 Oled alati suutnud . 
281	NA	 Sa pead seda suutma . 
282	NA	 Õun vedeleb maas , keegi on hambad sisse löönud . 
282	NA	 Ussitanud vist . . . pealt ilus , aga seestpoolt . . . nagu minagi . 
282	NA	 Põrgusse , siit tuleb ära minna , siin pole inimesi . 
282	NA	 Rahva seas kaovad vähemalt lollid mõtted . 
282	NA	 Suits minema ja . . . 
283	NA	 Jalad värisevad ikka veel , täitsa samasugune värin nagu siis , kui ma kusagilt kõrgelt alla vaatan . 
283	NA	 Samm . . . teine . . . janti kui palju , justnagu õpiksin alles käima . 
283	NA	 Kui mitu korda ma seda oma neetud elu jooksul siis tegema pean , kurat võtaks ? 
284	NA	 Nii , sellesama võlvialuse kaudu ma siia õue vist tormasingi . 
284	NA	 Jah , ongi seesama . . . 
284	NA	 Huvitav , misjaoks siin niisugused raudväravad ees on , nagu vangimajas ? 
284	NA	 Tea , kas see räpane õu on tõesti kellegi hoov , kus lapsed mängimas käivad ? 
284	NA	 Põrgusse , mis see minu asi on ? 
284	NA	 Ongi tänav . 
284	NA	 Nüüd tuleb ükskõikne nägu teha ja inimvoolu sukelduda . . . seguneda . . . lahustuda . . . eikellekski muutuda . 
285	NA	 Korras ! 
285	NA	 Nüüd ma ei ole enam mina , vaid üks paljudest , üks lugematutest . 
286	NA	 Miks see mees mulle nii kummalise pilguga otsa vaatas ? 
286	NA	 Sai ehk aru , et ma olen nutnud ? 
286	NA	 Või on nägu veel kusagilt märg ? 
287	NA	 Ei paista olevat . 
287	NA	 Põsed ainult õhetavad , aga käsi on külm , jääkülm . 
287	NA	 Ongi ristmik , nüüd üle tee ja paremale . 
287	NA	 Õigeks ajaks jõudsin ülekäigukohale , just parasjagu rohelise tule ajaks . 
287	NA	 Vahel ikka veab ka . 
287	NA	 Olengi üle , nüüd paremale ja siis jälle üle tee . 
288	NA	 Haa ! 
288	NA	 Aitab , Annika , aitab su vedamistest , sest siin pead ootama . . . punane tuli . 
288	NA	 Aga näedsa ! 
288	NA	 Mõni jookseb ikka üle , ei tee teist nägugi . 
288	NA	 Uhke pealekauba , sa jeerum , kuidas särab . 
288	NA	 Õnnelik , et sai oma julgust näidata , ega muuks tal seda vist küll ei ole . 
288	NA	 Ja sihuke tahab veel mees olla , mine tea , võib olla omast arust ongi ? 
289	NA	 Roheline süttis , nüüd edasi . . . 
289	NA	 Kurat ! 
289	NA	 Ikka peab mõni tolgus punase tule alt läbi sõitma ja otse minu nina alt . 
289	NA	 Ptüi , küll ehmatas . 
289	NA	 Sihukesele peaks kiviga aknasse virutama . 
290	NA	 Hm ! 
290	NA	 Jälle üks baar . 
290	NA	 Vaat seda mulle just ongi tarvis , üht väikest konjakit . 
290	NA	 Jumal tänatud , et siin on säärane koht . . . 
290	NA	 Jälle kelder ja jälle tuleb treppi mööda alla minna . 
290	NA	 Jessas , kui vahva keerdtrepp ! 
290	NA	 Noh , väikesed poisid , kus te nüüd olete , kel mööda käsipuid alla meeldib sõita ? 
290	NA	 Proovige siit ka , kas julgete ? 
291	NA	 Ai , siit nad vist küll ei sõidaks , siin läheks pea nii lolliks et . . . 
292	NA	 Kas ma kavatsen nüüd tõesti jooma hakata ? 
292	NA	 Lõuna ajal ? 
292	NA	 Aga kust ma muidu sooja saaksin , kui isegi päikene ei soojenda mind enam . . . 
292	NA	 Pagan , kui kõrged pukid . 
292	NA	 Misjaoks nad küll nii kõrged peavad olema ? 
292	NA	 Ja igal pool nii . . . 
292	NA	 Isegi mina oma pikkade jalgadega ei saa siia üles , mida siis veel madala istumisega inimesed peavad tegema ? 
292	NA	 Jumal tänatud , et ma vähemalt seelikus pole , siis oleks lilliputtidel rõõmu kui palju . 
293	NA	 Hm ! 
293	NA	 Tegelikult on siit kõrgelt ju täitsa mõnus alla vaadata . 
293	NA	 Üldiselt vedas , et ma üldse koha sain . . . ega vabu pukke vist rohkem polegi . 
293	NA	 Või ei … üks … ja kaks … kaks tükki on veel . 
293	NA	 Oi mäherdune jumbu , sel ei kasva vist veel habetki , aga näe – juba baarmen . 
293	NA	 Hea küll , tule nüüd ilusti siia . 
294	NA	 Ei tule , nagu needuseks ja nimelt ei tule . 
294	NA	 Teeb sihukese näo , nagu poleks mind märganudki . . . 
294	NA	 Aga ei . . . siiski tuleb . . . 
294	NA	 Mida ma siis tellin ? 
294	NA	 Kohvi ja konjakit ? 
294	NA	 Olgu . 
294	NA	 Tellime siis kohvi ja konjakit . 
295	NA	 Ohhoo ! 
295	NA	 Ma olen ikka päris suur saks ! 
295	NA	 Või siis saksinna . 
295	NA	 Kas sa näed , minu pärast tehti isegi uus konjakipudel lahti ja puha . . . 
295	NA	 Jaa ! 
295	NA	 Vaata aga vaata , poleks uskunudki . 
295	NA	 Pagan , nii palju rauda sain tagasi , kes seda tassida viitsib ? 
295	NA	 Aga noh , rahakassa jaoks on ka midagi vaja . 
295	NA	 Põrsakesel on kõht tühi ja tema tahab süüa . . . 
296	NA	 Hm ! 
296	NA	 Kust see jumbu mulle tuhatoosi ette oskas panna , kust ta teab , et ma suitsetan ? 
296	NA	 Kas seda annab siis tõesti mu näost välja lugeda ? 
296	NA	 Aga vaat , vaat nimelt ei pane suitsu ette . 
296	NA	 Ja tuhatoosi nihutame ka demonstratiivselt kaugemale , vaatame , mis näo ta siis teeb ? 
297	NA	 Jessas , kuidas pukinahk mu istumise all krigiseb ! 
297	NA	 Põrgu päralt , kui piinlik krigin . 
297	NA	 Keegi vist ei usu , et nahk niisugust häält võib teha . . . 
297	NA	 Äkki arvavad veel , et ma . . . 
298	NA	 Ei , siin peab hiirvaikselt istuma , muidu lüüakse mind siit veel pideva peeretamise eest minema . 
298	NA	 Ära lobise , Annika ! 
298	NA	 Maitse parem konjakit ja vaata , kas see kõlbab ka . . . või mine tea , mis solki sulle anti . 
298	NA	 Võib olla varustab seda baari ka mõni kohalik alkeemik , kes aknoolist “ Belõi Aisti ” keedab . . . . 
299	NA	 Oi , pole vigagi , see on vist küll ehtne . 
299	NA	 Ja nüüd kohvi peale . 
299	NA	 Kurat , kui palav ! 
299	NA	 Isegi tass võpatas ehmatusest ja kohvi läks maha . 
299	NA	 Mis nüüd saab ? 
299	NA	 Appi , piinlik . 
299	NA	 Ei tea , kas keegi nägi ka ? 
300	NA	 Õnneks vist ei . 
300	NA	 Nii , püüame oma pattu likvideerida , nihutame kohvitassi ühes alustaldrikuga loigule peale . . . 
300	NA	 Sobib . 
300	NA	 Nüüd on kõik okei . . . 
301	NA	 Ei tea , kas konjak pähe ka hakkab ? 
301	NA	 Nelikümmend grammi ei tohiks nagu teoreetiliselt hakata , aga ei tea mida ta praktiliselt teha kavatseb ? 
302	NA	 Ei usu siiski . 
302	NA	 Kõht muutub küll mõnusalt soojaks . . . 
302	NA	 Või teeb seda hoopis kuum kohv ? 
302	NA	 Olgu ! 
302	NA	 Ütleme siis nii , et see on kohvi teene , sest ega alkoholi ei sobi ju kiita , kui sa just mõni teeneline parm ei ole . 
303	NA	 Ma ei saa aru , miks pagana pärast muusika nii valjusti peab olema ? 
303	NA	 Ilus lugu küll , aga natukene vaiksemalt oleks ehk veel ilusam ? 
303	NA	 Ega ma kurt ei ole . 
303	NA	 Aga võib-olla on baarmen kurt ? 
303	NA	 Pagan , minule käib niisugune kisa igatahes närvidele . 
303	NA	 Kahju , et makk nii kaugel on , muidu keeraksin ise vaiksemaks , kui ainult ulataks . . . 
303	NA	 Ei tea , mis näo baarmen siis teeks , kas ka tema näost siniseks mõistab minna ? 
303	NA	 Või kas ta üldse mingisugust nägu teeks . . . 
304	NA	 Niisuguse ameti pääl peab inimene kõigega harjunud olema , absoluutselt kõigega ja igasuguste hulludega . 
304	NA	 Tegelikult on siin päris kena olla . 
304	NA	 Pagana hästi sobib niisugune bordoopunane värv seintel ja laes punaka valgusega . 
304	NA	 Hm , punane pidi ju kole erootiline toon olema . . . kas kuuled Annika , kuskohas sa istud – erootikabaaris ! 
304	NA	 Kena , mis ? 
304	NA	 Mine tea , äkki ongi . 
305	NA	 Mõned väikesed naisehakatised sääl vastas näivad igatahes midagi ootavat . 
305	NA	 Või tundub mulle ainult nii . . . ? 
306	NA	 Ei . 
306	NA	 Selles asjas ma juba ei eksi . 
306	NA	 Ega nad siis muidu iga tulija poole oma ootusärevaid pilke ei pööraks . 
306	NA	 Huvitav , kui vanad nad olla võivad ? 
306	NA	 Neliteist ? 
306	NA	 Viisteist ? 
306	NA	 Tont teab , välimuselt küll pisut vanemad , aga see tuleb võõbast . 
306	NA	 Või õigemini sellest , mis nende arust kah justnagu kosmeetika peaks olema . 
306	NA	 Eriti vanad ei paista nad olevat , sest muidu nad end juba nii koledal kombel ära mäkerdanud poleks . 
306	NA	 Kui nad puhtaks pesta , siis oleksid nad päris kenad plikakesed . . . 
307	NA	 Eriti too mustajuukseline , kes parasjagu sigaretti süütab . . . 
307	NA	 Põrgusse , mis see minu asi on , kuidas mõni välja näeb . 
307	NA	 Nähku , kuidas tahab . 
307	NA	 Ja pealegi , Annika , vahi parem ennast , vaata , mäherdune sa ise oled ? 
307	NA	 Häbitu – riides nagu . . . nagu mingi Paabeli hoor . 
307	NA	 Kuidas sa üldse niimoodi tänavale julged ilmuda ? 
308	NA	 Nii ! 
308	NA	 Mees minu kõrvalt läks minema . 
308	NA	 Huvitav tüüp , nii reserveeritud ja tärgeldatud , et pane või klaasi alla . 
308	NA	 Väljastpoolt täitsa tibens-tobens härrasmees , aga mis seal ülikonna all on , ei tea keegi . 
308	NA	 Saarlannadel on igatahes õigus , kui nad leiavad , et mehest õige pildi saamiseks tuleb ta silmini täis joota . 
308	NA	 Jessas , mäherdune hull , või ma ei oska õieti öeldagi , missugune elukas siis mõnest saab ! 
308	NA	 Kainelt jah , siis sobib või diplomaadiks . . . räägib tarka juttu , inteligentne ja noobel , aga jooda täis , siis . . . ei oska nimegi anda . 
308	NA	 Saada või maailmanäitusele . . . mõne lumeinimese või puuduva lüli pähe . 
308	NA	 Seast jääb niisugune igatahes kaugele maha . 
309	NA	 Kes see nüüd tuleb ? 
309	NA	 Niikaua see koht siin minu kõrval saigi siis vaba olla . 
309	NA	 Baarmen ei jõudnud kohvitassigi ära koristada . 
309	NA	 Sa jeerum , mäherdune täissöönud tüüp ! 
309	NA	 Ujub lõhnaõlipilves , ei tea kas ta peseb lõhnaõlis päris oma dresse või . . . 
309	NA	 Tont teab ? 
309	NA	 Aga ikka veel vähe . . . 
309	NA	 Täissöönud küll , aga ikka veel tarvis mäletseda . 
309	NA	 Tubli . 
309	NA	 Tubli , mägede poeg ! 
309	NA	 Näita , mida sa veel oskad ? 
309	NA	 Kujuta ette , et närimiskummi oskan mina ka mullina suust välja ajada ja siis plaksuga puruks teha . 
310	NA	 Tee midagi originaalsemat . . . 
310	NA	 Näita , milleks te sääl Sevani ääres veel võimelised olete ? 
310	NA	 Maha ei taha sülitada ? 
310	NA	 Seda te ju tavaliselt armastate teha . 
310	NA	 Või siis kardinasse nina nuusata . . . 
310	NA	 Nojah , siin ju pole ühtegi kardinat käepärast . 
310	NA	 No muidugi , võta aga minu tuhatoos . 
310	NA	 Huvitav kas ta ka siis tuhatoosi oma ette oleks tõmmanud , kui mul suits ees oleks olnud ? 
310	NA	 Muidugi oleks . . . 
310	NA	 Tema on ju siin maal hozjain . . . turumajanduse edendaja , kes meietaolisi lollikesi Euroopasse viib . 
310	NA	 Kurat , kui ma sihukesi mehi näen , tuleb tahtmine Toompeale pomm alla panna . 
310	NA	 Kui minu teha oleks saadaks ma kõik niisugused ühes nende kõrgete mahitajatega maalt välja . 
311	NA	 Ei , Annika , ennem saadetakse sind ennast siit maalt välja . 
311	NA	 Enne tehakse plats eesti pensionäridest ja invaliididest ja võib olla kõige tagatipuks veel eestlastestki nii puhtaks , et lausa lust vaadata . 
311	NA	 Aga sihukesi ei puutu mitte üks kurat . 
311	NA	 Siis kajaks kogu maailm mõne aatemehe hädakisast , et Eestimaal tõstvat fasistid pead ja et siin rikutakse inimõigusi ja . . . 
312	NA	 Aga aitab . 
312	NA	 Aitab , Annika ! 
312	NA	 Joo nüüd viimane kohvilonks ära ja lase siit vennalikust seltskonnast jalga . 
312	NA	 Juba kõõritataksegi sinu poole . . . 
313	NA	 Oehh ! 
313	NA	 Saingi oma tornist õnnelikult alla . 
313	NA	 Näedsa ! 
313	NA	 Plikakeste juurde ongi üks mehike ilmunud , mingi vana jäär , see on vist küll üle kuuekümne . 
313	NA	 Ja plikad säravad , issand , kuidas säravad . . . 
313	NA	 Jah , üks libistabki end pukilt alla ja läheb kaasa . 
314	NA	 Huvitav , huvitav . . . äri käib lausa päise päeva ajal. 
314	NA	 Ei tea , palju nad küsivad ? 
314	NA	 Eks pinna eest peavad nad ju ka midagi maksma , sest ega siis päris niisama , päise päeva ajal püstijalu ka ei saa . 
314	NA	 Ju neil siis kusagil läheduses mõni pind on , mõnes kõrvalmajas või . . . 
314	NA	 No ja eks üür läheb nagunii plika taskust . 
315	NA	 Palju ta ikkagi küsib , kuradi huvitav oleks teada ? 
315	NA	 Ja palju neile endale jääb ? 
315	NA	 Põrgusse , mida ma ikka võõrasse moldi vahin . . . 
316	NA	 Jälle see keerdtrepp . 
316	NA	 Nii , Annika ! 
316	NA	 Siit tuleb sul nüüd hästi vaikselt üles minna , hästi vaikselt , muidu mine tea , hakkab veel pea ringi käima . 
316	NA	 Vaatame tagasi ka . . . 
316	NA	 Issand milline sügavik . 
316	NA	 Siia küll kukkuda ei tahaks . 
316	NA	 Huh , olengi tänaval . 
316	NA	 Väikene konjak kulus päris ära , nüüd ei ole enam vähemalt külm . 
317	NA	 Mis ? 
317	NA	 Kes mind hõikas ? 
317	NA	 Kas ma kuulen juba hääli , või näen kuradisi , neid väikesi sarvilisi , kes eelkõige just konjaki sees elutsevatki ? 
317	NA	 Appi , mul võeti käest kinni ! 
318	NA	 Issand , kui tuttav nägu . 
318	NA	 Tiiu , kust sina siia said ? 
318	NA	 Püha jumal , ongi Tiiu . . . millal ma teda viimati nägin ? 
318	NA	 Vist oma paar aastat tagasi . 
318	NA	 Aga Tiiukene , miks sa nii paganama paksuks oled läinud ? 
319	NA	 Aga ei . . . 
319	NA	 Seda ei sobi ju küsida . 
319	NA	 Pagan küll , kõige põnevamat asja ei sobi küsida . 
319	NA	 Mida sa nüüd jahvatad ? 
319	NA	 Mees . . . lapsed . . . puuküttega korter . . . raske . . . palk väike . . . issand halasta ! 
319	NA	 Ega mina siis sinu elu ei saa muuta . 
319	NA	 Ise sa olid sihuke – ülivooruslik ja ideaalidega . . . eks ela siis nende voorustega . . . 
319	NA	 No mida ma oskan sulle lohutuseks öelda ? 
319	NA	 Mitte midagi . . . . 
320	NA	 Kurat võtaks , ma ei saa aru , mida see minu tervis teisse kõikidesse puutub ? 
320	NA	 Näed ise : elan , kõnnin . . . veel jooksen . . . 
320	NA	 Tont , närvi ajab . 
320	NA	 Aga noh , mis siis ikka , teeme hea näo pähe ja . . . 
321	NA	 Hm ! 
321	NA	 Läkski . 
321	NA	 Olevat kiire . . . 
321	NA	 Tiiu , Tiiukene , sääl sa nüüd lähed , õpetajate suur lemmik , ülikooli lõputunnistus taskus ja ise meeleheitesse suremas . 
321	NA	 Kuhu sa lähed ? 
321	NA	 Mäletad , kuidas me kunagi vaidlesime , sina veel ütlesid , et raha ei oma sinu jaoks mitte mingisugust tähtsust . 
321	NA	 Eks proovi nüüd ilma elada . 
321	NA	 Lastel on ikka kõht täis ? 
321	NA	 Ise Kanadasse või Taisse oled saanud ? 
321	NA	 Ei ole , aga vaat Annika on . . . 
322	NA	 Või ei , välja need mõtted peast , unusta ära see koht , lollpea ! 
322	NA	 Muidu hakkad veel kunagi lobisema ja siis . . . hirmus mõeldagi . . . siis viib Artemi su metsa marjule ja sääl saad labida pihku , et endale auku kaevama hakata . 
323	NA	 Aga ikkagi pagana huvitav – ei mingeid emotsioone , vähemalt minul mitte . 
323	NA	 Ei ole niisugust tunnetki , et vanasti suured sõbrantsid olime . 
323	NA	 Kuhu see kõik jäi ? 
323	NA	 Ei tea , kas mõne aasta pärast on Meriliniga niisamuti , et ta tuleb tänaval vastu , siis ajame kaks minutit loba ja . . . adjöö . 
323	NA	 Pärast veel hea meelgi , et lahti sain . 
324	NA	 Ei , nii see küll olla ei saa . 
324	NA	 Mitte mingil juhul ei saa , sest see oleks võimatu . 
325	NA	 Ahaa . . . ongi kauplus , kus kõige muu kõrval ka nukke müüakse . 
325	NA	 Viimaks ometi olen pärale jõudnud . 
325	NA	 Mis siis ikka , astume aga sisse . 
325	NA	 Issand , mäherdune kaubaküllus . 
325	NA	 Ei saa , mina ei harju sellega vist kunagi . . . töörahva paradiisis sündinu ei suuda vist kunagi normaalse inimese eluga harjuda . 
325	NA	 Hea küll , Annika , ära vahi suu ammuli , ega sa kõike nagunii ära vaadata ei jõua või kui , siis peaksid kilpkonna-vanuseks elama . 
326	NA	 Mine nüüd tahapoole , sinna , kus mänguasju müüakse . 
326	NA	 Mis ? 
326	NA	 Õudne ! 
326	NA	 Tulge appi ! 
326	NA	 Mina küll ei oska siit valida . . . 
326	NA	 Tohutu riiul , maast laeni ja seinast seina ja üleni nukke täis . . . 
326	NA	 Üks ilusam kui teine et mine või lolliks . 
326	NA	 Ei tea , kas mõni räägib ka ? 
326	NA	 Jessas , kui kenad nad kõik ikkagi on , armu või neisse . 
326	NA	 Pagan , mina tahaksin ka laps olla . 
326	NA	 Miks ma küll nii valel ajal sündisin ? 
327	NA	 See on ikka ülekohus küll , et ma just sel värdjalikul ajal ja veel värdjalikumas riigis pidin sündima . 
327	NA	 Kujutage ette – Annika nägi ja maitses esimest korda elus banaani alles üheksateistkümneselt . 
327	NA	 Kõik meie mänguasjad olid ühte nägu . . . värvitud plastmass või puukobakad . . . 
328	NA	 Issand , issand , mille eest ? 
328	NA	 Ja nüüd nad veel ütlevad , et nemad olevatki meid vabaks teinud ja valige meid nüüd tagasi . 
328	NA	 Jumala eest – loomade farm . 
329	NA	 Siin on nagu nukkude loomaaed . 
329	NA	 Missugune küll Merilinile meeldida võiks ? 
329	NA	 Pea läheb segi , võta ükskõik missugune , aga kahetsema jääd ikkagi . . . et mõni veelgi ilusam jäi ostmata . 
329	NA	 Oot , oot ! 
329	NA	 Võtame nüüd lähtekohaks selle , et Merilinil on tumedad juuksed . . . siis peaksid talle teoreetiliselt ju heledapäised nukud meeldima . 
329	NA	 Las ma nüüd tuletan meelde neid , mis tal kodus on . . . 
329	NA	 Jah , ongi enamuses heledapäised . 
329	NA	 Nii ma teengi . 
329	NA	 Niisiis saab ka nüüd Merilin omale heledapäise nuku . 
329	NA	 Hinda peab ka vaatama , et ma ennast lõhki ei ostaks . . . 
330	NA	 Jessas , mäherdused numbrid ! 
331	NA	 Sellepärast siin poes vist nii vähe inimesi ongi . 
331	NA	 Aga olgu , teeme südame kõvaks ja ärme vaatame hindu , vaatame nukku . 
331	NA	 Nii , see vist sobiks . 
331	NA	 Aga hind ? 
331	NA	 Põrgusse , ma ei saa aru , kuidas ma niisugune kooner võin olla ? 
332	NA	 Jah , sellesama võtangi . 
332	NA	 Merilin on niisuguse ära teeninud . 
332	NA	 Issand kui tore , hakka või rõõmust hüplema . 
332	NA	 Keda see nukk mulle meelde tuletab ? 
332	NA	 Oi , ta on ju samasuguste silmadega nagu toogi , mida mulle kunagi kingiti . 
332	NA	 Jaa ! 
332	NA	 Ma pidin siis veel rõõmust surema . . . 
332	NA	 Hähh ! 
332	NA	 Mingisugused sugulased olid emale veel öelnud , et see olevat raha raiskamine . . . osta sandile niisugune kallis nukk . 
332	NA	 Lollpead ! 
332	NA	 Tänu temale ma võib-olla käima hakkasingi . . . võib olla . 
332	NA	 Vähemalt vähkrema hakkasin , kui ta kaugemale sattus . . . küünitama ja liigutama . . . 
332	NA	 Ja siin ma nüüd olen . 
333	NA	 Aga kus teie , lollpeadest sugulased , olete , kes te minu kohta niimoodi ütlesite ? 
333	NA	 Usside kõhus . 
334	NA	 Paras . 
335	NA	 Mida sa näitsik sääl leti taga naerad nii kavalal moel , nagu loeksid mu mõteid ? 
335	NA	 Ah ? 
335	NA	 Kas sina tead , misasi on voodi , kus peab lebama kuude ja aastate kaupa ja kas sa tead , misasi on siiber ? 
335	NA	 Tead ? 
335	NA	 Ei usu . . . 
336	NA	 Olgu , anna mulle too nukk sealt … Jaa , jaa … toosama . 
336	NA	 Las Merilin rõõmustab täna niisamuti nagu mina tollal . 
337	NA	 Kahju on vaadata kuidas rahakott tühjeneb . 
337	NA	 Mõni pensionär oleks selle rahaga jumal teab kui kaua läbi ajanud . . . 
337	NA	 Aga noh , midagi ei ole teha ja mis see minu asi on , et elu on niisugune , nagu ta just on . 
337	NA	 Hm , kui abivalmis müüja , ei käratagi läbi hammaste ja sulaselges riigikeeles sledujussi , naeratab hoopis , tänab . . . 
337	NA	 Tänab mind ostu eest ? 
337	NA	 Jah , tõesti . . . ja aitab nukukarbi kilekottigi panna . 
337	NA	 Huvitav , mis pagana pärast ta kogu aeg muigab ? 
337	NA	 Vahib otsa ja muigab , nagu tahaks midagi öelda . 
337	NA	 Öelgu siis , kurat võtaks , ega ma ei hammusta . 
337	NA	 Kummardume üle leti . . . 
337	NA	 Ei tea mis lõhnaõli ta kasutab , paganama meeldiv lõhn ? 
337	NA	 Jaah ? 
338	NA	 Appi ! 
339	NA	 Õudne ! 
340	NA	 Ja ongi . . . 
341	NA	 Issand , issand , mu neetud teksade lukk on lahti ! 
341	NA	 Täitsa lõpp . 
341	NA	 Mitte küll päriselt lahti , noh nii poolest saati , aga . . . aga seegi on katastroof . 
341	NA	 Jessas kui piinlik ! 
341	NA	 Kas ma olin siis juba tänaval selline ? 
341	NA	 Inimeste seas . . . 
341	NA	 Oih ! sellele ei taha mitte mõeldagi , see oleks jube . . . 
342	NA	 Õudne , siit tuleb ära minna . . . tänavale . . . siin on nii neetult palav , et minesta või ära . 
342	NA	 Aitäh sulle , aitäh sulle , väikene neiu , et ütlesid . . . 
342	NA	 Tont , ma tahaksin sulle praegu musi anda , või kallistada , või ma ei tea isegi , mida ma sulle tänutäheks anda või teha tahaksin . . . 
343	NA	 Ma olen vist isegi punastanud . 
343	NA	 Mis , kas tõesti . . . ? 
343	NA	 Mina – ja punastanud . 
343	NA	 Hahahaaa ! 
343	NA	 Aga põsed ju ometi kuumavad , on täitsa palavad . 
343	NA	 Ju siis tõesti või teisest küljest – ei tea miks ma punastama ei peaks , ega ma siis mõni poliitik pole . 
343	NA	 Ei saa , tuleb siit poest jalga lasta . 
344	NA	 No nii , ongi tänav . 
344	NA	 Mis edasi ? 
344	NA	 Ahaa , nüüd tuleb takso vaadata ja saiakesi ostma sõita . . . neid pehmeid ja sooje saiakesi . 
344	NA	 Põrgu päralt , ma ei või neile mõeldagi , kohe hakkavad süljenäärmed tööle . 
344	NA	 Ja ongi kõht tühi . . . kuigi ma alles äsja ju sõin . 
344	NA	 Toit läheb nagu mingisugusesse musta auku , kasu pole temast midagi . 
344	NA	 Mitte ei saa aru , kustkohast mulle niisugune söögiisu on tekkinud ? 
345	NA	 Aga Annika , kas sa kohviku nime üldse vaatasid , kuhu sa minna kavatsed ? 
345	NA	 Või mis tänaval see üldse asus ? 
346	NA	 Oh tont küll , ei tulnud selle pealegi . 
346	NA	 Kuidas ma nüüd taksot sinna juhatan . . . ? 
346	NA	 Oi , üks takso seisabki teisel pool teed , nüüd ruttu üle ja autosse . 
346	NA	 Küll ma kuidagi enese ikka arusaadavaks teen . 
346	NA	 Või minna jalgsi ? 
346	NA	 Ei , selle nukukarbiga ma küll inimeste seas manööverdama ei hakka . 
347	NA	 Väga hea ! 
347	NA	 Sohver istubki autos ja ootab klienti , see tähendab mind . 
347	NA	 Vaat , kui suur saks ma ikkagi olen , uus konjakipudel võetakse minu auks lahti , takso ootab , millal ma tulla suvatsen . . . 
347	NA	 Päris kena on niimoodi siin ilmas elada . 
347	NA	 Nii , saingi tagaukse lahti . 
347	NA	 Või istuda ette ? 
348	NA	 Ei , taga on siiski kindlam . 
348	NA	 Proovime siis sohvrile asi kuidagi ära seletada . 
349	NA	 Naerab , kurat ! 
349	NA	 Kas mu jutt oli siis tõesti nii naljakas ? 
349	NA	 Olgu , aga aru ta vähemalt sai . 
349	NA	 Tore , nüüd võin siis jalad ka autosse tõmmata . 
349	NA	 Oih , ma tõesti ei tahtnud , uskuge mind , mul polnud mõtteski seda ust nii kõvasti kinni tõmmata , ta ise tuli . . . keegi oleks nagu väljastpoolt lükanud . 
349	NA	 Ma ise ehmatasin ka . . . 
350	NA	 Juba liigume . 
351	NA	 Varsti peab üks väljakutaoline plats tulema , seal pöörame vist ringi . 
351	NA	 Jah , ongi nii , ring ümber purskkaevu ja tagasi . 
351	NA	 Kas sohver juttu ei teegi ? 
351	NA	 Päris kena mees teine , aga abielusõrmus on sõrmes . 
351	NA	 Aga noh , sellega on alati nii , et kõige kenamad mehed on juba ära krabatud . 
352	NA	 Hea küll , vaiki siis , poisu , mina ei hakka sind ka võrgutama . 
353	NA	 On koperdis ! 
353	NA	 Kui ta üle tee tahab joosta , siis jooksku otse , mitte piki diagonaali . 
353	NA	 Loll inimene , tema pärast peab niisugune masin , kus Annika sees istub , pidurdama . 
353	NA	 Mis see siis olgu ! 
353	NA	 Ära vahi midagi tagasi , ütle parem , kust sa nii vahva seeliku said ? 
353	NA	 Ma tahaks endale ka niisugust . 
353	NA	 Valgusfooris põleb roheline tuli . . . muidugi , see on niimoodi minu pärast , ega siis , kui mind ei oleks autos olnud , poleks ka rohelist tuld . . . 
354	NA	 Olemegi suurel teel . 
354	NA	 Tont , kui palju masinaid . 
354	NA	 Mis , oli see tõesti mulle ? 
354	NA	 No see on juba sigadus . 
354	NA	 Hei teie , lapsevanem seal eespool sõitvas punases autos , keelake oma pingviini , kes mulle tagaistmelt lõustu teeb . 
354	NA	 Kuidas ta küll oskab , nägu pole ollagi , ainult suu kahe kõrva vahel . 
354	NA	 Kole pilt . 
354	NA	 Ahaa , ära väsis , pööras selja . . . 
355	NA	 Eeskava sai vist läbi . 
355	NA	 Tee või emale pai , et ta endale nii kena poisu on osanud kasvatada . . . 
356	NA	 Sooh ! 
356	NA	 Või juba järgmine ristmik . 
356	NA	 Siin enam ei vea . 
356	NA	 Paganama valgusfoor , või ei – hoopis sohver on süüdi , ta sõitis liiga aeglaselt . 
356	NA	 Natukene kiiremini liikudes oleksime õigeks ajaks jõudnud , aga nüüd . . . nüüd . . . kurb küll , aga hiljaks jäime . 
356	NA	 No nii , saimegi liikuma . 
356	NA	 Nüüd oleks vist kõige õigem auto sel tänavanurgal kinni pidada , kus too pagana kohvik paikneb , sest ega sinna nagunii autoga ligi ei pääse . 
356	NA	 Jah , nii teengi , lasen takso minema ja lippan siis kodust ka läbi . 
356	NA	 Ma lihtsalt ei jõua seda rauda täis kotti endaga kaasa vedada . . . ja midagi muud tuleb vist selga panna . 
356	NA	 Äkki läheb see neetud püksilukk jälle valla . 
357	NA	 Või põrgusse – ei viitsi kah , nende pükstega on vähemalt hea lahe ringi lipata . 
357	NA	 Üks tänavanurk paistab . . . 
357	NA	 Ei , veel ei ole õige , järgmine vist . . . 
358	NA	 Kohal ja takso peatubki . 
358	NA	 Huvitav , kas sohver loeb mu mõtteid või ? 
358	NA	 Palju see spidomeeter näi . . . . 
358	NA	 ? Jessas ! 
359	NA	 Mina küll enam taksoga ei sõida . 
359	NA	 Enne lähen eesli või kaameliga , lennukiga oleks vist ka odavam . 
359	NA	 See on juba kurat teab mis . . . jupike maad , vaid mõni kilomeeter ja . . . kuradile , võta siis . 
359	NA	 Ei , ma ei taha tagasi . 
359	NA	 Oleks paber , siis võtaks küll , aga rauda ei viitsi ma tassida . 
359	NA	 Põrgusse , ega ma mõni geoloog ei ole . 
360	NA	 Nüüd tuleb välja ronida. Hm ! 
360	NA	 Ei saagi siitpoolt minna , sedasi võin ma veel mõne auto alla koperdada . 
360	NA	 Annika auto alla ! 
360	NA	 Ei , seda ei tohi juhtuda . 
360	NA	 Ahaa , ukse sain juba lahti . . . oo kui viisakas taksojuht ! 
360	NA	 Ei tea , kuhu nüüd rist tuleb teha . 
360	NA	 Tõmbab ukse lahti . . . võtab paki vastu . . . annab kätte . . . ja jessas – isegi naeratada mõistab . 
361	NA	 Inimesi ümberringi ei ole ? 
361	NA	 Ei ole . 
361	NA	 Lubame siis sulle seda lõbu . . . väikene musi põsele , tore mees . 
361	NA	 Issand kuidas torkis , täitsa nagu porgandiriiv . 
361	NA	 Sina , vennike , ajad vist küll vene žilettidega habet . . . 
361	NA	 Ja nüüd ruttu üle tee . 
361	NA	 Just ongi paras tühimik . 
361	NA	 Täitsa uskumatu , saingi üle . 
361	NA	 Vaatame tagasi ka . . . 
362	NA	 Oi , taksojuht vist armus minusse . . . 
362	NA	 Vahib mulle järele , pole veel masinassegi istunud . 
362	NA	 Vaata , Annika , mida sa nüüd oma mõtlematu musiga tegid , ajasid vaesel mehel pea segi . 
362	NA	 Olgu ! 
362	NA	 Üks segane ilmas rohkem või vähem , mis see minusse puutub ! 
363	NA	 Edasi , kohvik juba paistab ! 
364	NA	 Kaputt ! 
364	NA	 Kurat , mitte ei vea . 
364	NA	 Suletud – oh jumal küll ! 
364	NA	 Ma ei saa aru , kuidas te inimesed niimoodi võite . . . ? 
365	NA	 Kas teil tõesti häbi ei ole ! 
365	NA	 Merilinil on jalaluu katki ja kõht tühi , aga teie panete oma saiakohviku kinni . 
365	NA	 Oh teid põrgulisi küll , ise räägite veel inimõigustest . 
366	NA	 Paganama kahju , aga midagi ei ole teha ka . 
366	NA	 Nüüd ei jää siis midagi muud üle kui kodust läbi hüpata . . . siit enam eriti palju maad ei ole . 
366	NA	 Näedsa ! 
366	NA	 Jälle osati mu heast tujust suur tükk välja lõigata . 
366	NA	 Aga teisest küljest oli see ehk isegi hea , et kohvik kinni oli . 
366	NA	 Ütle nüüd ise , Annika , kas sul oleks nii palju iseloomu olnud , et sa ka omale neid saiakesi poleks ostnud ? 
366	NA	 Jaa ! 
366	NA	 Iseloomu on mul tublisti , tead ju küll . 
366	NA	 Aga tegelikult ? 
366	NA	 Põrgusse , mida ma ikka valetan ja salgan ? 
367	NA	 No oleksin jah ostnud . . . just niisugune plaan oligi . . . on nüüd süda rahul ? 
367	NA	 No aga siis oleksid sa neid ju kodus õgima hakanud , ennast paksuks söönud ? 
367	NA	 Jah , kui niimoodi mõelda , siis oli ju isegi hästi , et kohvik kinni oli . 
367	NA	 Aga Merilinist on ikkagi kahju , ta vaeseke ei saagi sooje saiu . 
368	NA	 Kodu juba paistab , mis paistab , ta on juba siinsamas . 
368	NA	 Nurga tagant välja ja . . . 
368	NA	 Hm ! 
368	NA	 Lömmisõidetud auto ongi minema viidud . 
368	NA	 Huvitav , kas tegid seda vargad või omanik ? 
368	NA	 Ah , mis see minu asi on . . . edasi . . . 
369	NA	 Näh ! 
369	NA	 Kuradi vedru , uks käib tema pärast nii kangelt nagu . . . 
369	NA	 Põmaki ! 
369	NA	 Oh needus , hakka või nutma . 
369	NA	 Jälle see neetud uks ehmatas mind . 
369	NA	 Ptüi , ptüi , ptüi . 
370	NA	 Treppe pidi ma küll vantsima ei hakka . 
370	NA	 Allapoole võib neidpidi ju kepselda , aga üles – prr , ei mingil juhul . 
370	NA	 Isegi tühjade kätega ei viitsi , aga praegu . . . 
370	NA	 Praegu olen ma nagu kaamel . 
370	NA	 Kahe küüruga kaamel . 
370	NA	 Jessas , kui tore , lift ongi vaba . 
370	NA	 Ragin , lõgin . . . nüüd , Annika , võta julgus kokku , et mitte röögatada , kui liftis mõni jota magab . 
371	NA	 Ptähh , teist korda mind juba niisuguse asjaga ei ehmata . 
371	NA	 Saabuski . . . uksed avanevad . . . 
371	NA	 Päris puhas teine , ma kartsin hullemat , aga noh , vastu seina ei maksa ikka nõjatuda . 
371	NA	 Vajutame oma kaheksandale numbrile . . . 
372	NA	 Põlved nõksusid , järelikult on teekond alanud . 
372	NA	 Paganama kena , kui mõne liftitaolise asjandusega saaks ka ajas liikuda . 
372	NA	 Vajutad aastaarvule või sajandi numbrile ja varsti oledki kohal . 
372	NA	 Võib-olla UFO ongi niisugune ajalift ja temal sõitjad meie järeltulijad , ütleme et aastast neli tuhat ja üheksasada üheksakümmend neli . 
373	NA	 Äkki nad käivad oma esivanemaid , see tähendab meid vaatamas . . . nagu meie loomaaias ahvegi . 
374	NA	 Kohal . 
374	NA	 Nii , saingi välja . 
374	NA	 Koduuks paistab . 
374	NA	 Jessas , kui hea seda ikkagi näha on ! 
374	NA	 Oma Kodu Ust . 
375	NA	 Krõmps ja krõmps . . . isegi võtmeragin on meeldiv . 
375	NA	 Tere siis . . . 
375	NA	 Tere , Annika , kisavad mu väikesed loomakesed kindlasti teises toas , hüplevad ja plaksutavad käsi . 
375	NA	 Paganama , kahju et mul ühtegi kodulooma ei ole ja ma niimoodi kellegi rõõmu iseenda tulekust pean vaid kujutlema . 
375	NA	 Koera vist küll ei tahaks . . . aga kass . . . või kilpkonn võiks ju olla . 
376	NA	 Issand , kui mõnus on paljajalu jahedal koridoripõrandal olla ! 
376	NA	 Ja ringutada on ka hea . . . eriti veel peegli ees . 
376	NA	 Oota , Merilin , ma varsti jõuan ! 
376	NA	 Ma olen juba niisama hästi kui sinu pool . 
377	NA	 Veel natukene . . . hästi natukene . . . 
377	NA	 Mee. . . riiii. . . liin ! 
378	 KOLMAS LUGU 	 KOLMAS LUGU 
379	NA	 No nii . 
379	NA	 Rohkem ma küll vantsida ei viitsi . 
379	NA	 Aitab , lähen bussiga , peatus juba paistab . ega ma ainult midagi maha ei jätnud ? 
380	NA	 Raha võtsin , nuku ka . . . ongi vist kõik . 
380	NA	 Tont , kella oleks pidanud ka käe peale panema , aga – kui nii võtta , siis kuhu mul kiiret ? 
380	NA	 Mis ? 
380	NA	 Kas tõesti ootavad kõik need inimesed bussi ? 
381	NA	 No see on juba tont teab mis . . . päise päeva ajal. 
381	NA	 Huvitav oleks teada , miks inimesed nii palju ringi vedelevad , kas neil pole kodu või ? 
381	NA	 Üks buss paistabki selja tagant tulevat , sellega saan kesklinna . . . 
381	NA	 Enne pean talle ainult peale saama . 
382	NA	 Jessas , buss on täitsa täis . 
382	NA	 Kas tõesti loodavad kõik need inimesed , kes siin on , talle veel peale mahtuda ? 
382	NA	 Uskumatu . 
382	NA	 Aga ma ju ise ka loodan . . . 
382	NA	 Nii . . . peatuski . 
382	NA	 Mõned tulevad ikka maha ka . 
382	NA	 Peaks vist keskmise ukse juurde minema , sest kõik tahavad millegipärast just tagumisest uksest peale saada . 
382	NA	 Huvitav , millest see tuleb ? 
382	NA	 Aa ! 
382	NA	 Me oleme vist lihtsalt tagaustega harjunud . 
383	NA	 Põrgusse , ei hakka ka sinna kõndima , saavad siit teised peale , saan mina ka . 
383	NA	 Peab saama ! 
384	NA	 Korras . 
384	NA	 Inimesed , inimesed , ärge siis ikka trügige ka , niimoodi võib veel Merilini nukk katki minna . 
384	NA	 Oh issand , on loomaaed ! 
384	NA	 Üldse ei vaadata enam , kuhu astutakse , kas minu jalad on teile tallamiseks loodud või ? 
384	NA	 Ja ma ei saa aru , mida te vehite oma kätega minu nina all , segased olete või . . . ? 
385	NA	 Jumala eest , löö mõnesse või hambad sisse . 
385	NA	 Oi , nad komposteerivad ju pileteid . 
385	NA	 Mis on ühist piletil ja kompostil ? 
385	NA	 Teoreetiliselt võiksin ju mina ka oma pileti ära komposteerida aga praktiliselt pole mul teda ju olemas . 
385	NA	 Ja sealt , kus ei ole , ei saa surm ka võtta . . . või kui siis ehk ainult maksuamet . 
385	NA	 Põrgusse , praegu sõidavad vähemalt pooled inimesed ilma piletita . 
385	NA	 Ja pealegi – siin trüginas poleks mul võimalik seda piletit isegi mitte siis otsida , kui ta mul olemas oleks . 
385	NA	 Käed on vastu keha surutud nagu tinasõduril . 
386	NA	 Kas sa tead , Annika , et nüüd sa pole enam Annika , vaid hoopis Jänes . 
386	NA	 Varastad riigi vara , riisud riiki , kasutad isamaa transporditeenuseid , aga ei maksa . 
386	NA	 Aga miks ka mitte – oma riik , ise lüpsan . . . 
387	NA	 Või teeme hoopis mõtteis tasaarvelduse . 
387	NA	 Las riik võtab mu piletiraha sealt summast , mille ma olen saamata jäänud sooja vee eest maksnud . 
387	NA	 Noh , isand gosudarstva , kuidas on ? 
387	NA	 Kas võttis tummaks ? 
388	NA	 Hm ! 
388	NA	 Annika ja jänes ! 
388	NA	 Pikkade kõrvadega elukas , niisugune pehme . . . võikene . . . ” Playboy ” jänes . 
388	NA	 Niisugune koheva , säravvalge sabaga . . . vaat seda ma oleks hea meelega . 
389	NA	 Aga , lubage küsida , kuhu siis honorar jääb ? 
389	NA	 Hei teie seal Ameerikas , makske kohe mulle mu honorar välja , sest ma teen teile siin Eestimaal ju praegu palehigis reklaami . 
390	NA	 Kurat . 
390	NA	 Ärge tõugelge ja trügige , tammuge oma jalgadel . 
390	NA	 Ega nad enne ei jäta , kui nad mu lapikuks on saanud litsuda . 
390	NA	 Aiii ! mul on valus ! 
390	NA	 Tont , saaks ometi sinna nurka , seal pressitaks mulle ainult kahest küljest peale . 
390	NA	 Eks proovime siis sinnapoole trügida . oh jumal – lootusetu . 
390	NA	 Enne läheb kaamel parlamenti kui mina sinna taha saan . 
390	NA	 Mis see nüüd oli ? 
391	NA	 Mingi peatus , jah , ongi tulemas . 
391	NA	 Bussijuht igatahes rögistas midagi läbi valjuhääldi . 
391	NA	 Kellele , jääb mõistetamatuks , sest niisugusest raginast pole ju võimalik aru saada . 
391	NA	 Oih , jälle litsuvad ! 
391	NA	 Jessas , mäherdune tüüp ! 
391	NA	 Ja sihuke tahab veel noor naine olla . . . purjus , kasimata . . . kammimata . . . pea kõõma täis . . . ja mäherdune lehk – appi , ma lämbun . 
392	NA	 Inimesed , mida te teete ? 
392	NA	 Kas te tahate tõesti seda vastikut monstrumi vastu Annikat suruda ? 
392	NA	 Ei või olla , ma ei usu , et te nii alatud võite olla . 
393	NA	 Buss peatuski . 
393	NA	 Nii , mõned läksid siit otse minu eest maha ja nüüd ma saan taha nurka lipsata . 
393	NA	 Läkski õnneks . 
393	NA	 Aken on lahti ja nüüd nina tuulde . . . 
393	NA	 Jäle piin nende bussidega sõita , mine või halliks . 
393	NA	 Ei ! 
393	NA	 Taksoga on tunduvalt parem . 
393	NA	 Kallis küll , aga . . . niisuguse porgandiriiviga , nagu see tänane , võiks ükskõik mis raha eest sõita . 
393	NA	 Huvitav , kas ta ikka veel seisab sääl , kuhu ta minust jäi ? 
394	NA	 Kahju , et ma ei vaadanud , kui me mööda sõitsime . 
394	NA	 Jäta nüüd , Annika , mida sa endast lõppude lõpuks mõtled või kelleks sa ennast pead ? 
394	NA	 Hm ! 
394	NA	 Aga tegelikult ei peaks ju mitte mina taksojuhile maksma , vaid vastupidi . 
394	NA	 Tema peaks selle eest maksma , et ta Annika taolist naist saab sõidutada . 
394	NA	 Küll ta kurat maksaks ka . . . nii öelda lisamugavuste eest , aga noh , nendest me praegu ei mõtle . 
395	NA	 Veel üks peatus ja aiiii ! 
396	NA	 Kuhu sa trügid inimeseloom sa ju näed , et siia ei mahu ja et Annika on ees . 
396	NA	 Aga ei , ikka vaja trügida . . . issand , siin on ju täpselt sama jama nagu seegi , mida keegi Patarei kohta kõneles . 
396	NA	 Kes see nüüd oligi . . . ? 
397	NA	 Ah põrgu , oli kes oli , ega see polegi tähtis . 
397	NA	 Ah jaa , jutt oli meeste saatmisest Patareist Rummu . 
397	NA	 Kui kõik auto pääle ära ei mahtunud , aeti päälolijatele hundikoerad kallale ja siis roniti hirmu ja valuga üksteisele nii kukile , et sai veel ruumi päris kohe mitme mehe jaoks . . . 
398	NA	 Oi ! 
398	NA	 Minu peatus paistab . 
398	NA	 Huvitav , kas ma nüüd välja ka saan ? 
398	NA	 Laske mind läbi , tohmanid ! 
398	NA	 Olgu – litsuge mind laiaks , kui te nii väga tahate , jätke ainult Marilini nukk terveks . 
398	NA	 Palun ärge muljuge seda karpi . . . 
398	NA	 Kuradi siga – aiii ! 
399	NA	 Uks paistab . . . 
399	NA	 Nüüd käega käsipuust kinni ja . . . tõmmata . . . tõmmata kere ka järele . 
399	NA	 Issand , see on ju nagu lõuatõmbamine , ainult mitu korda hullem . 
400	NA	 Oeh ! 
400	NA	 Saingi elusalt ja ühes tükis välja . 
400	NA	 Bussisõit on tõepoolest hullem kui puntratants . 
400	NA	 Bussiga on vist ainult kosrstnapühkijal hea sõita . 
400	NA	 Keegi ei trügi , kõik hoiavad eemale . . . sest keegi ei taha ennast ära määrida . 
400	NA	 Aga vaevalt ka – tagumised suruvad nagunii justnagu buldooseriga peale . . . juba lõbu pärast suruvad . 
400	NA	 Lükkavad nii palju , kui läheb , ja siis veel natukene . 
401	NA	 Nüüd pean järgmist bussi ootama . 
401	NA	 Pagan küll , ma ei saa aru , miks ei võiks mõni liin otse minu maja juurest Merilini maja juurde viia ? 
401	NA	 Nii tore oleks , ei mingit ümberistumist ega midagi . 
402	NA	 Hea küll , vanamoor , ära vigise . 
402	NA	 Kui ei meeldi bussiga sõita , siis võta takso . 
403	NA	 Mis ? 
403	NA	 Kuidas sa mulle ütlesid – vanamoor ! 
403	NA	 Kuidas sa julged minuga sedasi kõnelda ? 
403	NA	 Vaata mulle enne näkku ka , vaata mu jalgu , mu uhket peput . . . 
403	NA	 Mida ? 
403	NA	 Et sihukesi on igal pool tänavail jalaga segada . 
403	NA	 No tont ! 
403	NA	 See läheb juba üle igasuguste piiride . 
403	NA	 See . . . see . . . see on juba , ma ei teagi mis ? 
404	NA	 Appi ! 
404	NA	 See on Annika diskrimineerimine , see on tema inimõiguste rikkumine . 
404	NA	 Hm , inimõiguste ? 
404	NA	 Mis asi on inimõiguste rikkumine , seleta mulle see asi nüüd ilusti ära ? 
404	NA	 Vaat see on inimõiguste rikkumine , kui inimesele tema õige koht kätte näidatakse . 
404	NA	 Kui need , kes harjunud teistel tallama ja nende seljas ratsutama , seda enam ühel ilusal päeval teha ei saa . 
404	NA	 See ongi nende uhkete ratsameeste inimõiguste rikkumine ja siis appi ! 
404	NA	 ÜRO ja nii edasi – pamagiite ! 
405	NA	 Hea küll , lõpetame nüüd selle iseenesega kemplemise ära . 
405	NA	 Buss tuleb . 
406	NA	 Huh ! 
406	NA	 Nüüd on siis siin bussis ka üks pikkade kõrvadega elukas . 
406	NA	 Jumal tänatud , siin on vähemalt rahvast vähem . 
406	NA	 Oi , üks koht on isegi vaba . . . 
406	NA	 Ruttu sinna , kui mõni teine ette jõuab . 
406	NA	 Küll on hea istuda , päris mõnus kohe . . . 
407	NA	 Üks vanamees seisab . . . 
407	NA	 Ei , ära üldse loodagi , mina siit küll ei tõuse . . . minupoolest ole või karkudega . 
407	NA	 Valetad , Annika – kohe tõuseksid , kui keegi siin karkudega oleks . 
407	NA	 Olgu , aga sel onkul ju pole karke . 
407	NA	 Pealegi . . . pealegi. . . olen ma , ütleme et lühinägelik . 
407	NA	 Jaa , see sobib . 
407	NA	 Ma lihtsalt ei näe seda vanameest . 
407	NA	 Ja mu kõht valutab . 
407	NA	 Ja mu süda peksab . 
407	NA	 Ja üleüldse on mul veel palju hädasid . 
408	NA	 Näituseks võin ma ju rase olla – kasvõi üleeilsest . 
408	NA	 Tulge ja tõestage et see nii pole . 
409	NA	 Merilini maja paistab . 
409	NA	 On ikka seesama ? 
409	NA	 Mnjah , kohe kindlasti . 
409	NA	 Näedsa ! 
409	NA	 Imelik küll selle eluga . 
409	NA	 Sõidan praegu Merilini poole , aga just kihutasime tema majast mööda . 
409	NA	 Pagana peatus , miks see küll vajalikust majast nii kaugel peab olema ? 
409	NA	 Kas need pagana arhitektid siis tõesti ei teadnud , et siia kolib Merilin , ja et bussipeatuse peaks kohe ukse ette projekteerima ? 
410	NA	 Lollakad . 
410	NA	 Ja nüüd pean mina nende saamatuse pärast hulk maad tagasi kõndima . 
410	NA	 See on sigadus . ma ei saa aru , mille eest nad palka saavad . 
410	NA	 Ei tea , kui bussijuhile ilusti naeratada ja teda natukene silitada , kas ta siis oleks Merilini maja ees peatanud ? 
411	NA	 Vaevalt küll , aga tegelikult võiks seda ju mõnikord proovida . 
411	NA	 Näeks vähemalt , mis nägu pähe tuleb . 
411	NA	 Nii ! 
411	NA	 Peatus ligineb ja nüüd pean ennast püsti ajama . 
411	NA	 Ei tahaks küll , sest siin on nii hea istuda ja aknast välja vahtida , aga midagi pole teha ka . 
412	NA	 Ja juba see jumbu istubki seal , kust ma alles tõusin . 
412	NA	 Kuidas ta küll nii välkkiirelt vanamehe hõlma alt läbi oskas pugeda ? 
412	NA	 Aga näed – oskas . 
412	NA	 Osav jõmpsikas , jättis vanamehe lolli näoga vahtima . 
412	NA	 Taibukas poisu , midagi ei ole öelda , sihuke trügib kunagi tulevikus veel Toompeale ja hakkab sealt Kremlit sihtima . . . või siis vähemalt pribaltika kuberneritooli . 
413	NA	 Nüüd maha . 
413	NA	 Prr , kui kõrged astmed , murra või jalaluu . 
413	NA	 Vaat siis oleksime tõesti Meriliniga paras paar . 
413	NA	 Mõlemal jalg nööriga kaelas . . . või mis ? 
413	NA	 Käeluu seotakse kaela , kulla Annika , mitte jalaluu . 
414	NA	 Jessas , ma ei tohi varsti enam mitte midagi mõelda , ma olen ennast juba täitsa ogaraks mõelnud . 
414	NA	 Hea , et vähemalt üle tee ei pea minema , sest Merilini maja jääb siiapoole . 
414	NA	 Oi , jalad hakkavad iseenesest kiiremini liikuma . . . oodake nüüd , paganad , võtke kere ka kaasa ! 
415	NA	 Kas see tõesti tuleb sellest , et Merilin on lähedal ? 
416	NA	 Mee. . . riii. . . liiin ! 
416	NA	 Kas kuuled , ma juba tulen . 
417	NA	 Trepikoja uks ongi lahti . 
417	NA	 Siin elavad vähemalt taibukad inimesed , on selle pagana vedru kuradile koristanud . 
417	NA	 Õnnelik Merilin , tema ei pea vähemalt mitu korda päevas ehmatama . 
417	NA	 Nüüd tuleb treppe mööda üles ronima hakata , sest siin majas ju lifti ei ole . 
418	NA	 Huvitav oleks teada , kas nad käivad siis tõesti kogu aja mööda treppe või ? 
418	NA	 Et nad sellest ka ära ei tüdine . 
419	NA	 Nojah , aga kuidas vaene Merilin siin oma katkise jalaluuga liigub ? 
419	NA	 Kuidas ta alla saab ? 
419	NA	 Sihukesed südametud arhitektid tuleks metsa marjule viia ja siis neile sääl labidas kätte anda . 
419	NA	 Juba kolmas korrus . . . 
420	NA	 Oih ! siin peaks vahepääl mõni diivan olema , kus vahepääl lesida saaks . 
420	NA	 Nii , ongi neljas korrus , Merilini uks paistab juba , silm keskel . 
420	NA	 Kas tõesti jõudsin kohale ? 
420	NA	 Jaa , Annika , siin sa nüüd oled , tõmba nüüd natuke hinge , tee lõbus nägu pähe ja lase kella . 
421	NA	 Pagan , küll lõgiseb . 
421	NA	 Tehku nad kuradid vähemalt Merilini uksekell korda . 
421	NA	 Ega siin siis lõppude lõpuks mõni ükskõik kes ei ela , vaid siin elab Merilin . 
421	NA	 Hm , ei helisegi . . . 
421	NA	 On needus ! 
421	NA	 Mis siis ikka , proovime uuesti . . . lõgistame näpuga . . . ahaa , mõjus ! 
422	NA	 Kellanupu lõgistamine mõjus , jõrin on igatahes kuulda . 
422	NA	 Nii , veel kord . 
422	NA	 Seda pidi ta nüüd küll kuulma , kui ta just surnud ei ole . 
423	NA	 Hm . 
423	NA	 Vaikus . 
423	NA	 Pagana uksesilm , siit ei näe midagi sisse ka . 
423	NA	 Oi , midagi on kuulda , keegi igatahes liigub . 
423	NA	 Mingi kõbin . . . 
423	NA	 Loodame , et see on ikkagi Merilin . 
423	NA	 Loodame , et me hääli veel ei kuule . 
423	NA	 Sammud . . . 
424	NA	 Jumala eest , hakka või rõõmust karjuma , kellegi sammud tulevad siiapoole . 
424	NA	 Kindlasti on see Merilin . . . 
424	NA	 Muidugi on , ei tea kes siin tema korteris siis veel olema peaks . 
424	NA	 Nii , sammud peatusidki ukse taga . 
424	NA	 Mis ta vahib mind säält silmast või . . . põnev oleks teada mihuke ma säält vaadates välja võin näha . 
424	NA	 Ega ise vist küll ennast ära ei tunneks . 
425	NA	 Mis , mida see Merilin nüüd küsis ? 
426	NA	 Kes ? 
427	NA	 Hm ! 
427	NA	 Kes see muu siin ikka olla saab kui mitte Annika ? 
427	NA	 Taramm , taramm , tee nüüd uks lahti , tüdruk , ega ma sind ära süüa ei kavatse . 
427	NA	 Tema uksel on ka kaks tiiru peal nagu minu omalgi . . . lõgin . 
427	NA	 Mis pagana lõgin see oli ? 
428	NA	 Aa , see on vist ketikolin , huvitav küll , aga minu uksekett koliseb hoopis teistsuguse häälega . 
428	NA	 Aga võib-olla tuleneb see sellest , et praegu on uks vahel . . . vast on seestpoolt kuulatades Merilini ketil samasugune hääl nagu minugi omal . 
428	NA	 Ja uks avaneb ! 
428	NA	 Tee nüüd ruttu rõõmus nägu pähe Annika ! 
429	NA	 Appi ! 
429	NA	 Või püha jumal . . . mis sinuga juhtunud on ? 
429	NA	 Oota nüüd , ära pööra ennast ära , näita oma nägu . 
429	NA	 Kuhu sa nüüd minna tahad , kuhu trügid ? 
430	NA	 Aaa , oota , ma keeran ukse ise lukku . 
430	NA	 Noh , oled nüüd rahul . . . ? 
430	NA	 Misasi see nüüd on ? 
430	NA	 Su nägu on ju jumalast . . . 
430	NA	 Ei , kulla tüdruk , ära nüüd valeta . 
430	NA	 Mõnele teisele võid niisugust juttu rääkida , et nood sinikad on sul tollest kukkumisest , aga . . . 
431	NA	 Tule . 
431	NA	 Lähme nüüd , sul on ju paha niimoodi ühe jala peal seista . . . ega sa toonekurg ei ole . 
431	NA	 Jessas , kui soe õlg ja käsi sul ikkagi on . . . 
431	NA	 Toeta aga , nii on sul ju kergem . 
431	NA	 Ongi tuba . . . 
431	NA	 No kurat , mis põrgu see on ? 
431	NA	 Kes käis jälle Merilinile liiga tegemas ? 
432	NA	 Vaene laps . . . 
432	NA	 Nii , istu nüüd maha , või see tähendab , et siia diivanile . 
432	NA	 Ja ole siin , ma lähen panen vee keema . 
432	NA	 Ei , ei – sina ei tule kuskile , sest nüüd on sul tentsik olemas . 
432	NA	 Mis ? 
432	NA	 Missugune pakk ? 
432	NA	 Sa püha müristus – ma olen ikka päris põrunud , ei – täie aruga ma vist küll pole . 
432	NA	 Tahan Merilinile nukku kinkida , tassin siia ja siis unustan ära . 
432	NA	 Näed , see pakk on sinule . 
432	NA	 Haruta ta siit karbist ise välja , ma lähen ja panen seni vee keema . 
433	NA	 Ongi köök . . . 
433	NA	 Issand , mida ma nüüd tegema pean ? 
433	NA	 Politseisse helistama ? 
434	NA	 Hahahaa ! 
434	NA	 Täitsa segane ! 
434	NA	 Sealt näidatakse mulle kohe ust . 
434	NA	 Misjaoks ma siia kööki üldse tulin ? 
434	NA	 Ahjaa , pidin ju kohvivee tulele panema . 
434	NA	 Mida siis veel . . . 
434	NA	 Oot , las ma nüüd seisan natukene ja kogun mõtteid . 
435	NA	 Inimesed , kuidas te küll võite ? 
435	NA	 Ma ei saa aru , miks te nii kohutavalt julmad peate olema ? 
435	NA	 Seakari . . . teevad , mis aga pähe tuleb . 
435	NA	 Tulevad katkise jalaluuga inimese poole teda veel peksma . 
435	NA	 See läheb juba üle igasuguste piiride . 
435	NA	 No oodake te veel . . . 
436	NA	 Oot , mida ma siin köögis nüüd vahin ? 
437	NA	 Tagasi , ruttu Merilini juurde . 
437	NA	 Näedsa , ta ongi juba nuku karbist kätte saanud ja sülle võtnud ja . . . 
437	NA	 Mis see siis on ? 
437	NA	 Merilin nutab ! 
437	NA	 Täitsa nutab kohe , pisarad voolavad ja närib huuli . 
437	NA	 Jumal küll , ära siis sellepärast . . . 
437	NA	 Jäta kohe järele või muidu hakkan ma ise ka ulguma . 
437	NA	 Silme ees lähebki ähmaseks . 
437	NA	 Huuh ! 
437	NA	 Pearaputamine õmneks aitas . 
438	NA	 Oota , nihuta end veidi , istu natukene edasi et ma su kõrvale ära mahuksin . 
438	NA	 Nuta siis , kui tahad . . . kui sul niimoodi kergem on . 
438	NA	 Issand , kui hea lõhn su juustel on , täitsa linnupesa lõhn . . . kuigi ma ju tegelikult ei tea , mis lõhn võiks linnupesal olla . 
439	NA	 Mis sa kõneled ? 
439	NA	 Nuku hinnast ? 
440	NA	 Oi Merilin , ma ei saa aru , kuidas sa nii rumal võid olla ? 
440	NA	 No nii , lurista aga nina , see on hea märk . 
440	NA	 Nuuksu veel natukene , oled pärast vähemalt rahulikum . 
440	NA	 Ma ei tohi esialgu tema käest midagi küsida , ei tohi midagi pärida . . . pärast . . . hiljem . 
440	NA	 Pean kõnelema millestki muust , et ta natukenegi rahuneks . 
440	NA	 Jessas , tal on ju põlvel ka sinine larakas ! 
440	NA	 Keegi on sinna vist ka virutanud , löönud Merilinile sellesama jala pihta , mis tal niigi kipsis on . 
441	NA	 No oodake te veel , ma tahaks teie ilusaid nägusid näha . . . nii paari nädala pärast . 
441	NA	 Eks siis vaatame kas te siis ka veel inimeste sekka julgete tulla , kui teie näokesed väävelhappega on tutvunud . . . ? 
442	NA	 Oi , ma pean vist vett vaatama minema . 
442	NA	 Lase , Merilin , ma käin köögis ära . 
442	NA	 Vaeseke , ta on ju terve mu rinnaesise märjaks nutnud . 
442	NA	 Kust ta küll nii palju pisaraid võtab ? 
442	NA	 Oleks minul neid nii palju . . . kasvõi poolgi Merilini omadest . 
442	NA	 Vesi keebki , podiseb mis hirmus . 
442	NA	 Kuskohas ta seda kohvipurki nüüd hoiabki . . . ? 
442	NA	 Ahhaa , käes ! 
442	NA	 Jah , nüüd tuleb meelde küll , see on tal ju kogu aeg siin külmkapil seisnud . 
443	NA	 Nii . . . tassid ka . . . lusikad . . . kann kaasa ja siis tagasi tuppa . 
444	NA	 Vaene õnnelik laps . 
444	NA	 Ikka veel imetleb nukku . 
444	NA	 Tont võtaks , oleksin ma teadnud , kasvõi aimatagi osanud , et see tühine lelu talle nii südamesse läheb , siis oleksin võinud selle talle juba ammu tuua . 
445	NA	 Oh , midagi joodavat oleks ka vaja . 
445	NA	 Päris hea , et mul niisugune mõte tuli . 
445	NA	 See rahustab . 
445	NA	 Aga kas Merilinil üldse on midagi kodus ? 
446	NA	 Hm , peab küsima . 
446	NA	 Mis , kuskohas ? 
446	NA	 Või siis keskmises kapis hoiad sina oma . . . 
446	NA	 Oi , Merilin ! 
446	NA	 Ega sa juhuslikult mõni salajoodikas ei ole ? 
446	NA	 Jessas , mäherdune valik ! 
446	NA	 Mitut sorti viina , likööri ja konjakit . . . 
446	NA	 Võtame vanakese , sest see on magus , aga magus rahustab hästi . 
446	NA	 Kaks pitsi ka . . . 
446	NA	 Kas suitsu ka võtta ? 
447	NA	 Ei , seda pole vaja sest poolik sigaretipakk on ju laual . 
448	NA	 Olengi tagasi Merilini , sooja Merilini kõrval . 
448	NA	 Enam ma siit ei liigu , tulgu või veeuputus . 
448	NA	 Noh , väikene tüdruk , kas oled rahunenud ? 
448	NA	 Räägi siis , mis juhtus , kes siin käisid ? 
448	NA	 Jajaa , ma saan väga hästi aru , et sa sellest kõnelda ei taha , aga teeme siiski nii , et sa kõneled mulle kõik ära . 
448	NA	 Endal hakkab kergem ja pealegi – kaks pead on ikkagi kaks pead . 
448	NA	 Olid need needsamad , kes su trepist alla lükkasid ? 
449	NA	 Jälle ei vasta . . . 
449	NA	 Aga pead ka ei raputa . 
449	NA	 Järelikult olid needsamad , sest vaikimine on nõusolek . 
449	NA	 Ma ei saa aru , mis pagana pärast sa nad üldse sisse lasid ? 
449	NA	 Ei teadnud , kes seal ukse taga on . . . ? 
449	NA	 Oh lollike , sa ei ole vist ikka veel aru saanud , et siin ilmas ei tohi mitte kedagi usaldada , selles väljamõeldud maailmas jah , seal võime elu just niisuguseks mõelda , nagu tahame , aga siin . . . tegelikus elus – prr ! 
450	NA	 Ei tohi , Merilin , kas kuuled , ei tohi . 
451	NA	 Mida kuradit ta neile ikkagi teinud on ? 
451	NA	 Isegi kodu on välja nuhitud . 
451	NA	 Millega ta neile ette on jäänud ? 
451	NA	 Või kas ta ise üldse teabki seda ? 
451	NA	 Mõnikord võib ju inimene iseeneselegi teadmatult seadust rikkuda . . . eriti veel meie ameti juures . 
451	NA	 No pole viga , lakume aga kohvi ja küll me koos ka midagi välja nuputame . 
451	NA	 Kindlasti nuputame , sest kaks pead on ikkagi kaks pead . 
451	NA	 On ju nii , Merilin , ära ainult meelt heida . 
452	NA	 Noh , nüüd võib vist isegi kohvi proovida . 
452	NA	 Täitsa hea , palav ainult , kurivaim . 
452	NA	 Issand , Merilinil kukkus üks pisar kohvi sisse , ei tea , kas maitse ka ära rikkus ? 
452	NA	 Aga siiski ei usu , kohvile pannakse ikka mõni soolatera sisse ja eks pisar ole ju peaaegu seesama . 
453	NA	 Jäta järele , Annika ! 
453	NA	 Jessas , kuidas sa luristad . . . 
453	NA	 Kuuled , jäta järele , ega sa mõnes avalikus kohas ei ole , et teed mida tahad , mis aga pähe tuleb . 
453	NA	 Ole viisakas . 
454	NA	 Välisuks paugatas . . . 
454	NA	 Huvitav , misjaoks ta paukus , vedrut sel ju pole ? 
454	NA	 Tuul tõenäoliselt . . . 
454	NA	 Noh , mis nüüd on , Merilin , mis sinuga on ? 
454	NA	 Miks sa võpatasid ja pingule tõmbusid ? 
455	NA	 Lollpea ! 
455	NA	 Kuidas ma kohe selle peale ei tulnud – ta ju kardab . 
455	NA	 Ära pelga , kullake , nüüd ei saa sulle enam midagi halba juhtuda . 
455	NA	 Ära ole nii hirmunud . 
455	NA	 Täitsa lõpp , ta ju lausa väriseb . 
455	NA	 Loksutab kohvi ka maha . . . 
455	NA	 Talle on tõesti hirm nahka aetud . 
455	NA	 Nojah , minul endal oleks ka võib-olla . . . kui ma näituseks tema asemel oleksin . 
455	NA	 Kõrvalt on hea targutada ja tark olla , aga kui ise niisuguse supi sisse satud siis . . . siis ma tõepoolest ei teaks , mida ette võtta või teha ? 
456	NA	 Jah , Merilin , suru ennast mulle hästi vastu , hästi ligidale . 
456	NA	 Ja ära värise palun , siia ei tule kedagi . 
456	NA	 Suur ja kuri maailm on väljaspool meid , on väljaspool seda tuba ja korterit . 
456	NA	 Siin oleme ainult meie kahekesi ja keegi kolmas siia ei pääse . 
457	NA	 Tont võtaks , peab midagi ette võtma . 
457	NA	 Kohe kindlasti peab , sest see paganama olukord ei saa ju niimoodi jätkuda . 
457	NA	 Niimoodi , mine tea , tullakse äkitselt jällegi siia ja see lollike laseb nad sisse . 
457	NA	 Või tulevad vägisi ja mine siis tea , mida nad siin teha võivad ? 
457	NA	 Ja kõige hullem on veel see , et ega ta ise ka asjast rääkida ei taha . 
457	NA	 Siin ta nüüd on , lobiseb oma jalaluust ja kipsist ja sügelemisest . . . ja ükskõik millest , ainult mitte sellest millest peaks rääkima . . . asjast . 
458	NA	 On needus ! 
458	NA	 Kui minuga niimoodi tehtud oleks , siis ma ei tea , jookseksin vist jalad rakku , et nendele babuljadele nende õige koht kätte näidataks . 
458	NA	 Aga see paganama Merilin näib teisest puust olevat , paistab , et ta ei tahagi , et midagi ette võetakse . 
458	NA	 Kas ta siis tõesti aru ei saa , et niimoodi need sigadused aiva jätkuvad . 
458	NA	 See on elus ikka nii , et tallatakse just eelkõige neid , kes vastu ei hammusta . 
458	NA	 Vaene lollpea ! 
459	NA	 Või ei ole tal kedagi , kellelt abi otsida ? 
459	NA	 Aga misjaoks siis mina olen ? 
459	NA	 Miks ta siis , kurat võtaks , mind ei usalda ? 
459	NA	 Kõnelgu asi otsast lõpuni ära , küll ma midagi ikka välja mõtlen . 
459	NA	 Või leian mõne , kes mõtleb . 
459	NA	 Aga ei . . . punnib vastu , viib jutu mujale . . . või vaikib . 
459	NA	 Või ütleb , et ei tea . 
459	NA	 Niimoodi ei saa ju elada , kulla Merilin . 
459	NA	 Sedasi ei tule elust välja midagi . 
460	NA	 Hm ! 
460	NA	 Täitsa mõjub see “ Vana Tallinn ” ! 
460	NA	 Nojah , enne lakkusin konjakit , nüüd seda otsa . . . peabki mõjuma . 
460	NA	 Kui nii edasi lähen , siis olen õhtuks täis . 
460	NA	 Mis see kell juba ongi . . . ? 
460	NA	 Pool kaks hakkab saama . 
460	NA	 Huvitav kell , ei tea , kas sihuke käib patareide peal või ? 
460	NA	 Kahju , et mul endal sellist ei ole . 
460	NA	 Too paganama elektrooniline kell , mis mul kunagi oli , käis küll patareide päält . ja lisaks veel vooluvõrgust ka . . . ja too igatahes helendas pimedas . 
460	NA	 Niipalju kui ta üldse pimedas olla sai sest lamp mu kõrval põles ju kogu aja . 
460	NA	 Ei saanud muidu uinudagi . . . 
461	NA	 Kõige koledam oligi just öine aeg . . . vaikus ja pimedus . 
461	NA	 Kõik magasid , aga mina . . . 
461	NA	 Ja lollid mõtted muudkui tulid üksteise järel reas , iga järgmine eelmisest masendavam . 
461	NA	 Kui aga lamp põles , siis nad kadusid . 
461	NA	 Ega sihukesi seenekujulisi lampe vist enam ei tehagi . . . 
462	NA	 Jah , ilma lambita ma läbi ei saanud . 
462	NA	 Valgus pidi olema . 
462	NA	 Muidu ei saanud üldse rahulikult olla , vähemalt öiti mitte . 
462	NA	 Nii ta mu laual siis põleski ja mina olin tema kaitsvas valguses . 
462	NA	 Valguse varjus . 
463	NA	 Hm , misasi on valguse vari ? 
464	NA	 Kurat teab , aga mulle see väljend meeldib . 
464	NA	 Mõni , kes kõrvalmajas elas ja kelle akendest minu toa aken näha oli , võis vist küll mõelda , et seal elab mõni hull . 
464	NA	 Põrunu , kes on öiti vahetpidamata üleval . 
464	NA	 Tuli kogu aja põlemas . . . suvel ja talvel . . . päevade , nädalate , kuude ja aastate kaupa . . . prr ! 
465	NA	 Hirmus mõeldagi sellele kõigele . 
466	NA	 Mida sa , Merilin , nüüd küsisid ? 
466	NA	 Anna andeks , ma ei pannud tähele . . . 
466	NA	 Mida ma lapsena tegin ? 
467	NA	 Tont , kas sa loed mu mõtteid või ? 
467	NA	 Mida ma sulle vastan . . . ? 
467	NA	 Jooksin ringi . . . nagu kõik teisedki . 
467	NA	 Nagu sina isegi . . . 
467	NA	 Püüdsin liblikaid ja . . . 
467	NA	 Hm , millega need lapsed siis ometi tegelevad ? 
467	NA	 Ah jaa , koolis käisin ja . . . 
467	NA	 Oi , sa ei saa veekannu kätte , oota ma ulatan . 
467	NA	 Ära hakka tõusma . . . noh ! 
467	NA	 Pane omale ise kohv ära , ma valan vee peale . sai ilusti täis ? 
467	NA	 Tubli . . . 
468	NA	 Mida ma sulle siis räägin , mida kõnelen ? 
469	NA	 Ei taha . 
469	NA	 Kuuled , Merilin , ma ei taha sulle oma lapsepõlvest rääkida ! 
469	NA	 Lihtsalt ei taha ja kõik . 
469	NA	 Ma ainult ei tohi talle seda otse öelda , muidu tõmbab äkki oma ninakese solvunult krimpsu ja vastab pärast minule niisamuti . . . kui ma uuesti pärima hakkan , et kes siin käisid ? 
469	NA	 Küsin parem , kui kauaks ta kipsi peab jääma ? 
469	NA	 Mis ? 
469	NA	 Mõneks nädalaks ? 
469	NA	 Ainult mõneks nädalaks . . . 
470	NA	 Oh jumal , siis pole sul ju häda midagi . 
470	NA	 Selle ajaga paranevad sinikad ka ära ja . . . siis on jällegi kõik korras . 
470	NA	 Kas kuuled , Merilin , see kõik on tühiasi . mõne nädala või kuu aja pärast oled sa jällegi terve . 
471	NA	 Igatahes tervem kui mina . . . 
472	NA	 Mis paganama pärast ta mind ikkagi nii kummalise pilguga vaatab ? 
472	NA	 Silmitseb nukralt , suurte silmadega . . . justnagu tahaks midagi öelda , aga ei ütle ka . 
472	NA	 Tahab ta neist kõnelda , kes siin käisid ? 
472	NA	 Vaevalt küll , siis ta ka kõneleks . 
472	NA	 Paganama kummaline pilk on sel plikal . 
472	NA	 Täitsa ebameeldiv tunne tekib , kui ta mind niimoodi vaatab . 
472	NA	 Justnagu natukene piinlik või midagi taolist . 
472	NA	 Sai ta siis tõesti aru , et ma talle valetasin ? 
473	NA	 Jumalast idioot – hakkasin liblikatest jahvatama , jumala eest lollakas . 
473	NA	 Paganama huvitav – ka ta tõesti mõistis , et ma talle kärbseid puhun ? 
473	NA	 Ja kui – siis mida ta mõelda võib ? 
474	NA	 Põrgusse ! 
474	NA	 Mõelgu mida tahab . 
474	NA	 Vaevalt et Merilin minust midagi halba võiks mõelda , mõni teine võib-olla küll , aga tema kohe kindlasti mitte . 
474	NA	 Ei usu , see pole võimalik . 
474	NA	 Oih , jalad surevad ära . 
474	NA	 Põrgusse , mina tõstan ka oma koivad diivanile ja kerin ennast kerra . 
474	NA	 Vaat kui hea on niimoodi iseenda otsas istuda . 
474	NA	 Jumala eest , mina olen vist küll oma eelmises elus madu olnud , seepärast ehk meeldibki sedasi keras olla . 
475	NA	 Vaene Merilin ! 
475	NA	 Tema ei saagi niimoodi istuda , peab kogu aeg oma haiget jalga hoidma . 
475	NA	 Jumal tänatud , et tal luu vähemalt mitte pealtpoolt põlve katki ei läinud , vaid alt . 
475	NA	 Siis oleks ta omadega päris hädas olnud . 
475	NA	 Poleks ise võib olla vetsugi saanud minna ega korralikult püstigi tõusta . 
475	NA	 Aga noh , praegu saab ta veel päris hästi ringi lasta . 
476	NA	 Mida sa ütlesid ? 
476	NA	 Et jalg vahepääl , eriti öösel , valutab ? 
477	NA	 Oh , see on pisiasi , väikene valu ei tee midagi . 
477	NA	 Palju hullem kui valu võib mõningane teadmine olla . 
477	NA	 Teadmine , et valu pole . . . mitte mingisugust valu pole , aga . . . põrgusse ! 
477	NA	 Ei , ma pean millestki muust mõtlema , pean ennast teisele mõtlemislainele häälestama . 
477	NA	 Teise plaadi peale panema . 
477	NA	 Olema optimistlik ja lõbus , et Merilinile kasvõi natukenegi tuge pakkuda . 
477	NA	 Nii – ongi kõik korras ! 
477	NA	 Olen lõbus . . . 
478	NA	 Oi ! 
478	NA	 Kuidas ma seda enne tähele ei pannud ? 
479	NA	 Tundsin tegelikult küll , et midagi on viltu ja pole nii , nagu olema peaks . . . 
479	NA	 Kardinad on akende ees ja toas pole päikest . 
479	NA	 Misjaoks ta neid küll akende ees hoiab ? 
479	NA	 Nii tore päev täna , väljas on nii kena , on päikene . . . 
479	NA	 Aga võib-olla talle meeldib niisugune hämarus ? 
479	NA	 Ega selles vist midagi imelikku polekski , sest niisuguseid inimesi on ju kuhjaga , kes päikest ei talu . 
479	NA	 Neil hakkavat pea valutama . . . 
480	NA	 Oskad sa , Annika , niisugust asja endale ette kujutada , et päikesest võib pea valutama hakata ? 
481	NA	 Ei oska . . . 
481	NA	 Vaat mina ka ei oska . 
481	NA	 Siis ma lähen ja lasen päikese tuppa . 
481	NA	 Näed , Merilin , ta juba ootab akna taga , piilub kardinate vahelt . . . 
482	NA	 Näedsa ! 
482	NA	 Ütle nüüd ise , kumb meist sant ja invaliid on , kas sina , Merilin , või hoopis mina ? 
482	NA	 Näed , ma ju lausa tuigun . 
482	NA	 Issand , kui kangeks mu jalg põlvest on jäänud . 
482	NA	 Täitsa hullumaja . 
482	NA	 Üldse ei taha Annika jalg enam Annikat kanda . . . streigib teine . 
482	NA	 Kuule , Merilin , ega su häda äkki nakkav ei ole ? 
482	NA	 Noh , saingi pika lömberdamise peale viimaks akna juurde . 
482	NA	 Nüüd kardinast kinni ja . . . krrr ! 
483	NA	 Imelik küll , aga siin ei tundugi kardinarõngaste klõbin nii ebameeldivana kui kodus . 
483	NA	 Muidugi – need on ju Merilini kardinarõngad , mitte aga mingisuguse tühipalja Annika omad . 
483	NA	 Nende kõrin ei saa ebameeldiv olla juba sel lihtsal põhjusel , et nad kuuluvad Merilinile . 
484	NA	 Jessas , kui kaugele siit näha on ? 
484	NA	 Poleks uskunudki . 
484	NA	 Neljas korrus , aga vaatepilt missugune . 
484	NA	 Nojah , maja paikneb ju künka otsas , siit peabki kaugele näha olema . 
484	NA	 Hakka või mäejutlust pidama . . . linnale ja maailmale . 
485	NA	 Lapsed kiiguvad õuel . . . 
485	NA	 Pagan , ma tahaksin ka väikene laps olla ja kiikuda . 
485	NA	 Vaadata , kuidas maailm minu ees õõtsub ja üles alla liigub . 
485	NA	 Voh , nüüd tuli küll hea mõte – ma peaksin omale kusagilt kiiktooli vaatama . 
485	NA	 Nii hea oleks siis kiikuda . . . silmad kinni panna ja siis mõtteis väikene laps olla . . . merd ette kiujutada . 
486	NA	 Põrgusse , Annika , aitab sulle nüüd küll aknast välja vahtimisest , ega sa siia õue imetlema ei tulnud . 
486	NA	 Jah , lähengi tagasi Merilini juurde , tema kõrvale diivanile . 
486	NA	 Hm ! 
486	NA	 Kohvivee oleme ka juba ära jõudnud lakkuda , Merilin sai kaks tassi , mina poolteist . . . 
486	NA	 Teeks õige veel ? 
486	NA	 Arvadki nii ? 
487	NA	 Olgu ! 
487	NA	 Täidame siis sinu soovi , sina väikene armas katkise kondiga Merilin . 
487	NA	 Kohe lähen ja panen uue vee keema . 
488	NA	 Ongi köök . 
488	NA	 Issand , ma olen juba täitsa segi omadega , misjaoks ma pistiku stepslisse torkasin ? 
488	NA	 Vett ma ju veel kannu lasknud pole . 
488	NA	 Täitsa põrunud . 
488	NA	 Või hoopis purjus . . . mis ? 
488	NA	 Millal sa , Annika , ennast juba täis jõudsid tõmmata ? 
488	NA	 Enne ei olnud , aga nüüd äkki oled ? 
488	NA	 Mis see siis olgu – päris lakkekausiks hakanud . 
489	NA	 Pardon , aga see ei ole mitte joogist , vaid päikesest . 
489	NA	 On ju nii Annika , enne sa ei olnud üldsegi purjus , aga niipea kui kardina akna eest ära tõmbasid lõi midagi pähe . 
489	NA	 Tekkis joove , kaif , ühesõnaga : päike lõi pähe . 
489	NA	 Oled nüüd rahul , vanamoor ? 
490	NA	 Jessas , jessas , ma olen ikka täitsa lollakas , mõtlen igasugu jaburdusi kokku . 
490	NA	 Aga tegelikult on sedasi päris huvitav mõelda . 
490	NA	 Vähemalt igav ei hakka , kui üksi olla . 
490	NA	 Ja tänu sellele ma vist polegi kunagi päris ihuüksi olnud . 
490	NA	 Olen ennast alati kaheks mõelnud , Annika üks ja Annika kaks ja need kaks inimest siis omavehel lobisema ja vaidlema pannud – mõtteis muidugi . 
490	NA	 Sedasi kaob vähemalt igavuse kätte kärvamise oht . 
491	NA	 Ja kui ma juba väikesena selle peale poleks tulnud , mida ma siis teinud oleksin ? 
491	NA	 Ma oleksin haiguse ajal igavuse kätte surnud . . . kärvanud nagu koer . 
491	NA	 Kaua sa hing ikka ainult oma mänguasjadega juttu ajad , aga niimoodi . . . iseennast kaheks erinevaks Annikaks mõeldes , läks aeg päris kähku . 
491	NA	 Päris huvitav oli . . . 
491	NA	 On päris huvitav sest ma teen seda ju seniajani . 
492	NA	 Prr , idioodi mõtted . 
492	NA	 Neist ei tohi kellelegi hingata , niimoodi võin veel lollimajja sattuda . 
492	NA	 Mis see siis ongi see kuulus skisofreenia . . . kahestumine ? 
493	NA	 Olgu ! 
493	NA	 Niisugusel juhul olen ma skisofreenik päris hea meelega . 
494	NA	 Mis ma nüüd jauran siin iseendaga . . . ? 
495	NA	 Vesi on kannus , stepsel ka sees , ega ma siin ometi ootama ei hakka , millal ta keema hakkab ? 
495	NA	 Ei , seda ma küll ei tee . 
495	NA	 Tagasi Merilini juurde . 
495	NA	 No näed , nüüd , kui päikene aknast sisse paistab , on toal hoopis teistsugune nägu . 
495	NA	 Polekski enam nagu see ruum , mis ta üürikese aja eest oli . 
495	NA	 Lausa uskumatu , mida päikene kõik ära teeb ! 
495	NA	 Ja temast vist tulevadki kõik head mõtted . 
495	NA	 Hm , aga võib-olla päikene siis ongi jumal ? 
495	NA	 Ja seepärast siis , kui teda taevas ei ole . . . ei ole juba pikka aega olnud , on ka mõtted sünged . . . hallid ja muserdavad . 
495	NA	 Sügisel , madalate pilvede ja poriga eriti . 
496	NA	 Tegelikult on ka sügisel ilusaid hetki . 
496	NA	 Issand , kuidas ma ausalt öeldes praegu sügist tahaksin . 
496	NA	 Külma karget õhku . . . 
496	NA	 Ja noh , nii nelja-viie kraadilist külma . . . aga ilma lumeta , peaasi , et maa oleks konarlikuks külmunud . 
496	NA	 Lehed krabisevad jalgade all , õhk on külm ja lõikavalt värske , aga taevas selge . . . 
496	NA	 Sinine ja päikest täis . 
496	NA	 Kui terve sügis niisugune oleks , siis oleks ta vist küll minu lemmikaastaaeg . 
497	NA	 Mida sa , Merilin , nüüd niheled , miks sa püsti tõused ? 
497	NA	 Ütle , mida sa tahad , ja ma teen seda . . . 
498	NA	 Ahaa ! 
498	NA	 Vaat sinna ma tõesti sinu eest minna ei saa . . . sääl käivad isegi paavstid jalgsi . 
498	NA	 Hm , pole tal viga midagi , kui selja tagant vaadata . 
498	NA	 Kui ettevaatlikult ja lühikeste sammudega minna pole häda midagi . . . saab hakkama . 
498	NA	 Aga kuidas ta näiteks trepist alla saab ? 
498	NA	 Hüpeldes ühel jalal nagu toonekurg ? 
498	NA	 Nojah , alla võib ta ju niimoodi karelda , aga üles ? 
498	NA	 Neljandale korrusele – sellega ei saaks vist isegi iga gorilla hakkama . 
498	NA	 Ühel jalal neljandale korrusele hüplemisega . . . 
498	NA	 Aga noh , käsipuust saab ka natukene tuge ja . . . 
499	NA	 Tulebki tagasi . 
499	NA	 Kuule , Merilin , kas sa väljas üldse käid ? 
499	NA	 Mis naabrid ? 
499	NA	 Ah sa mõtlesid poeskäike . . . mina ei mõelnud kauplusi , ma mõtlesin väljaskäimise all niisama jalutamist , või kasvõi istumist kusagil värske õhu käes . 
499	NA	 Rõdu sul vaesekesel ka pole . . . 
499	NA	 Mis ? 
499	NA	 Sa ei käigi väljas ? 
499	NA	 Kuidas siis nii , sedasi võib ju päris hallitama või kopitama minna . 
499	NA	 Tuulutada on ennast vaja , tont võtaks ! 
500	NA	 Kui sa ainult siin toas kükitad , kardinate taga pealegi , võivad sulle veel tont teab mis mõtted pähe tulla . 
500	NA	 Mis mõtted , mis mõtted . . . tead isegi , mis mõtted . 
500	NA	 Sünged mõtted , mis varem või hiljem nii üle pea kasvavad , et sa ei tahagi siin ilmas enam midagi muud kui neist lahti saada . . . igaveseks ja ükskõik kuidas . 
501	NA	 Hea küll , ära naera midagi . 
501	NA	 Ja ära tule minuga vaidlema , ma tean neid asju sinust paremini . 
501	NA	 Miljon korda paremini , kuigi ütlema ma sulle seda muidugi ei hakka . . . lausun nii-öelda iseendale . 
502	NA	 Üks Annika kõneleb teisele ja ongi kogu lugu . 
503	NA	 Issand , vesi ju keeb , kohe kindlasti keeb selle aja peale . 
503	NA	 Oota , Merilin , ma käin ära , kohe on tuline vesi siin ja me saame jälle kohvi lakkuda . 
504	NA	 Näedsa , olengi tagasi . 
504	NA	 Käisin ju ruttu ära , mis ? 
504	NA	 Sa ei kiida mind sugugi . . . aga polegi vaja . . . sõnu polegi vaja . 
504	NA	 Elame ka ilma kiituseta ära . 
504	NA	 Mis meil nüüd viga ? 
504	NA	 Näedsa , nüüd justnagu olengi Meriliniga kohvikus , nagu ennist unistasin . 
504	NA	 Niimoodi kahekesi kodus kohvi ja ka midagi muud kõrvale lürpides on veel parem kui kusagil kõrtsis . 
504	NA	 Või teie tahate pagarilastele saiu pakkuma tulla . . . ? 
505	NA	 Ei ! 
505	NA	 Tänan ! 
506	NA	 Kohviku enese ümber mõtleme välja , just niisuguse nagu tahame . 
506	NA	 On ju nii , Merilin ? 
506	NA	 Ja ka maailma mõtleme välja , hoopis teistsuguse . . . 
506	NA	 Vaata , kas sa näed neid pikalondilisi elevante ja ahvipärdikuid ja mägesid ja merd ja kõike muud ? 
506	NA	 Ära ainult meelt heida , Merilin , kõik see ilus maailm on meis enestes olemas . . . teda tuleb ainult ette kujutada ja siis me olemegi temas . 
507	NA	 Ulata mulle oma tass . . . sai täis ? 
507	NA	 Sai küll . . . mis sul siin käe peal on ? 
507	NA	 Näita ! 
507	NA	 Ei , ära puikle vastu . 
507	NA	 Näita aga näita siia . . . keera kätt . 
507	NA	 Või püha jumal ! 
507	NA	 Kuule , tüdruk , mis täpid need sul on ? 
507	NA	 Üks . . . kaks . . . kolm . . . neli . . . 
508	NA	 Issand , Merilin on ennast nõela otsa võtnud ! 
509	NA	 Merilin süstib endale mingit sodi ! 
510	NA	 Merilin käib pilves ! 
511	NA	 Oot , ma pean rahulik olema , kas kuuled , Annika , sa pead nüüd kole rahulik olema ja asja mõistusega võtma . . . 
511	NA	 Mitte närvi minema , muidu ehmatad Merilini ära ja siis ei kuule sa tema käest mitte ühtegi sõna . 
511	NA	 Ei tohi niisugust nägugi teha , et nendes süstlajälgedes midagi hirmsat oleks . . . 
512	NA	 Pean täiesti rahulik olema ja asja naljaga pooleks võtma . . . 
513	NA	 Hm ! 
513	NA	 Mis sa oled ka ennast torkima hakanud või ? 
513	NA	 Mida sa nüüd pea ära pöörad , paha tüdruk ? 
513	NA	 Mõned korrad ainult . . . 
513	NA	 Seda ma näen jah , et ainult mõned korrad , sest muidu oleks terve su käsi üks suur mädapaise . . . 
513	NA	 Aga mispärast siis , kurat võtaks ? 
513	NA	 Mispärast pead sa , Merilin , tegema niisugust lollust ? 
513	NA	 Mis tont see siis olgu ! 
513	NA	 Oot , ma joon selle pitsi tühjaks . 
513	NA	 Pea on nagu olümpiastaadion . . . üks mõte ajab teist taga . . . mõtted hüplevad ja karglevad . . . 
513	NA	 Oi ! 
513	NA	 Terve pits korraga oli liiga palju . 
513	NA	 Huuh ! 
513	NA	 Jäle ! 
513	NA	 Ma ei saa aru , kuidas joodikud seda teevad ? 
513	NA	 Nüüd ruttu kohvi peale . 
514	NA	 Jessas , Merilin , kas sa ka üldse tead , mida sa endaga teed ? 
514	NA	 Sellest supist ei tulda enam välja . 
514	NA	 Vaeseke , kui sul endast kahju ei ole , haletse siis vähemalt rahagi . . . 
514	NA	 Mis ? 
514	NA	 Ilma ? 
514	NA	 Üks tuttav andis . . . õpetas ? 
515	NA	 Oh jumal , sa oled ikka päris lollakas ! 
515	NA	 Jumalast sõge inimeseloom ! 
515	NA	 Väikene armas lollpea , kas sa siis tõesti ei tea , et niisuguseid asju ei teha niisama ja heast südamest . 
515	NA	 Pilve ei viida inimesi heast südamest mitte kunagi . . . vähemalt meietaolisi mitte . 
515	NA	 Jumala eest , ta on täitsa nagu kuu pealt kukkunud . 
515	NA	 Nagu väikene lontiskõrvaline kutsa , kes peremehe ära on kaotanud ja kes nüüd iga inimesega sõber püüab olla . . . saba liputab ja niuksub . 
516	NA	 Aga võib-olla tõesti . . . 
517	NA	 Äkki on ta nüüd tõesti peale ema surma nagu väikene hüljatud kutsa ? 
517	NA	 Oh issand , mida ma talle küll rääkima peaksin ? 
517	NA	 Mida kõnelema , et ta saaks aru , kui ohtlik asi see on . 
517	NA	 Inimesed , appi ! 
517	NA	 Tont võtaks , hakka või valju häälega ulguma . 
517	NA	 Või mis seegi aitaks ? 
517	NA	 Appi ju nagunii keegi ei tuleks . 
517	NA	 Siin ilmas peab igaüks ise oma asjadega toime tulema ja kui ta seda ei suuda või ei taha , siis . . . siis on siit juba õigem vaikselt ära minna . 
517	NA	 Teiste pääle milleski lootma jääda on sama hää kui enesetapp . . . aeglane enesetapp . 
518	NA	 Siin ta nüüd on . . . vaikib ja teeb näo , nagu oleks tegemist tühiasjaga . 
518	NA	 Ta näib vist tõepoolest niimoodi arvavat , vaene lollike . 
518	NA	 Aga – tutkit ! 
518	NA	 Tühine oleks see siis , kui ta seda solki niisama proovimise mõttes oleks ise ostnud , aga niimoodi nagu temaga juhtus . . . ei , see asi ei ole õige . 
518	NA	 Paraku ei näi ta sellest ise aru saavat . 
518	NA	 Väikene ja usaldav , kutsikasarnane nagu ta on . . . ta ei tule võib-olla selle päälegi , et asjal võib ka mingi tagamõte olla . 
519	NA	 Nojah , aga kust temataoline niisugustest asjadest üldse midagi teadma peaks ? 
520	NA	 Ei ! 
520	NA	 Seal , kus juba nõel mängus on , ei tehta heast südamest midagi . 
520	NA	 Seda võib ainult mõni temataoline naiivitar arvata . 
521	NA	 Seda neetud süsteemi kasutatakse ju kogu aeg . 
521	NA	 Leitakse mõni lollikene , mõni temataoline noor usaldav inimeselaps . . . tehakse hea nägu pähe . . . ollakse suur sõber või sõbranna . . . õpetatakse justnagu niisama ja ajaviiteks ennast torkima . ja seda muidugi ilma igasuguse tagamõtteta , näiliselt on see kõik heast südamest ja sõprusest . . . 
521	NA	 Tagamõte hakkab alles hiljem selguma . . . nädalate või isegi kuude pärast . siis kui lollikene juba nõelaga harjunud , vaat siis ilmub ka tagamõte välja . 
522	NA	 Ainult et siis on ta juba zombi valmis ja teeb mõne näruse ampulli eest just seda , mida kästakse . 
523	NA	 Aga võib-olla ma näen lihtsalt tonte ? 
523	NA	 Kujutan vaid ette , et asi on sedasi ? 
523	NA	 Äkki on tal tõepoolest mõni lollpea , kes teda neid lollusi ilma tagamõtteta on õpetanud tegema ? 
524	NA	 Ei usu siiski . 
524	NA	 See asi on liialt ohtlik , et ennast niimoodi lohutama hakata . 
524	NA	 Sedasi mõelda on hea jah – et võib-olla polegi asi üldse hull , aga mis siis , kui ta seda just on ? 
524	NA	 Mis siis , kui talle need augud veeni just sel otstarbel on tekkinud ? 
524	NA	 Siis on ta lähimate aegade jooksul selle töö teinud , mida temalt oodatakse , ja aamen . 
525	NA	 Kaob ära ja kõik . . . nagu paljud teisedki on kadunud . 
526	NA	 Oli inimene , aga enam ei ole . 
526	NA	 Oli noor tütarlaps , aga kuhu kadus – keegi ei tea . 
526	NA	 Kes niisugust otsima hakkab või kust ? 
526	NA	 Vanemaid tal ka pole . . . 
526	NA	 Viiakse metsa marjule ja antakse labidas pihku . 
526	NA	 Noh ja pärast öeldakse , et näe – jälle üks linnuke läinud laia maailma omale paremaid jahimaid otsima . 
526	NA	 Ja aamen . 
526	NA	 Ja seda usub igaüks . 
527	NA	 Seda usuvad kõik , sest seda on ju nii põrgulikult mugav uskuda . 
528	NA	 Ma ei taha , et Meriliniga niimoodi juhtub . 
528	NA	 Ei taha , kas kuulete ! 
529	NA	 Ma ei taha , et teda zombiks tehakse . . . et ta mingiks tahtejõuetuks nukuks , muutub kes mõne näruse ampulli eest jõukaid jäärakesi tapale hakkab meelitama . 
529	NA	 Ei ! 
529	NA	 Seda ei tohi juhtuda , sest niisugusel juhul koristatakse teda varem või hiljem ennastki ära ja siis . . . siis pole Annikal siin maailmas enam mitte kedagi . 
530	NA	 Ei , seda ei tohi juhtuda , mitte mingil juhul ei tohi . 
530	NA	 Ma pean talle kuidagi aru pähe panema . 
531	NA	 Aga kuidas siis , kurat võtaks ? 
532	NA	 Oota nüüd , Annika , võta asja rahulikult ja mõistusega . . . ära paanikasse satu . 
532	NA	 See ei aita nagunii . 
532	NA	 Nii , olengi rahulik . . . tõmban sügavalt hinge ja ongi kõik korras . 
532	NA	 Siin ta lollike nüüd istub ja lobiseb igasugu tühjast–tähjast . . . 
532	NA	 Tegelikult lobisen ju ise ka tont teab millest ? 
532	NA	 Huvitav , kas ka teistel inimestel on niimoodi nagu minul ? 
532	NA	 Et nad saavad lobiseda ilma oma lobale mõtlemata . . . aga samal ajal mõtlevad lobisemise ajal oma mõtteid . 
532	NA	 Või olen mina ainus niisugune hull ? 
533	NA	 Vaat see oli nüüd küll pauk , paukude pauk , mida kohe mitte sugugi oodata poleks osanud . 
533	NA	 Ja kõige hullem on veel see , et talle pole vist midagi selgeks ka võimalik teha . 
533	NA	 Ta lihtsalt ei saa aru . 
534	NA	 Ta lihtsalt ei suuda oma süütu arunatukesega uskuda , et inimesed on niisugusteks asjadeks üldse võimelised . 
534	NA	 Ta nagu elaks ikka veel väikeste laste mõttemaailmas ja on veendunud , et kõik on hea ja ilus ja just niisugune , nagu paistab väljastpoolt . 
534	NA	 Ta ei saa aru , et see kõik on muinasjutt , et seda ilusat ja head maailma pole olemas , või kui , siis ainult unistustes . 
534	NA	 Võib olla kusagil teisel planeedil või kaugel maal on , aga siin kohe kindlasti mitte . 
534	NA	 Ta arvab , et talle tahetakse head teha . . . sõber olla , ega näe , mida temalt tegelikult tahta võidakse . 
535	NA	 Tont võtaks , ma ei saa aru , misjaoks just niisugune tüdruk tänavale pidi sattuma ? 
536	NA	 See on nagu mingisugune needus , et sinna just sellised satuvad , kes tegelikult hoopis teistsugust elu väärivad . 
536	NA	 Siin ilmas on paljud asjad teisiti , kui nad olema peaksid . . . maailm on nagu pea peale pööratud . 
536	NA	 Aga kelle poolt , millal või miks ? 
536	NA	 Noh , kes oskab sellele küsimsele vastata ? 
536	NA	 Kas sina , Annika , oskad ? 
537	NA	 Ei oska . 
537	NA	 Vaat mina ka ei oska . 
538	NA	 Pagan ! 
538	NA	 Nüüd oleks tarvis teada , kas tal seda rämpsu kodus ka on ? 
538	NA	 Küsiks õige . . . 
538	NA	 On sul seda solki kodus ? 
539	NA	 Hm ! 
539	NA	 Huvitav , kas see pearaputus tõele ka vastab ? 
539	NA	 Või valetab . . . ? 
539	NA	 Ei usu siiski , sest niisuguste silmadega ei valetata , säherduse pilguga ei vaata valetav inimene . 
539	NA	 Jessas , kui tumepruunid silmad tal ikkagi on , täpselt nagu kohvioad . 
540	NA	 Mida sa ütlesid ? 
540	NA	 Et vahepääl süstisid , aga nüüd enam mitte . . . ja sedagi vaid seltskonnas ? 
540	NA	 Jumal tänatud ! 
540	NA	 Jumal tänatud , Merilin ! 
540	NA	 Ja mingit vajadust ka pole ? 
540	NA	 Ka see on hea . 
540	NA	 Sa vist üldse ei kujutagi ette , kui hea see on . 
540	NA	 Sa ei tohi seda enam teha ! 
540	NA	 Kas kuuled , Merilin ! 
540	NA	 Sa ei tohi seda enam mitte kunagi teha ! 
541	NA	 Ei tea , kas mu sõnad talle midagi loevad ka ? 
541	NA	 Või lähevad niisama tühja tuulede . . . ühest kõrvast sisse ja teisest välja , nagu inimestel enamiku juttudega ikka juhtub olema . 
541	NA	 Eriti veel siis , kui need meie eneste kohta käivad . 
542	NA	 Loodame . . . loodame vähemalt , et Merilini juures on teisiti . 
542	NA	 Usume , et Merilin võtab mind kuulda . . . . olgu siis teistega kuidas on . . . et kurat neid kõiki võtaks . 
543	NA	 Peaks vist ühe suitsu tegema . 
543	NA	 Jessas , ma olen Merilini pool juba hulk aega istunud , olen kohvi ja sellekõrvastki limpsinud , aga pole veel ühtegi suitsu teinud . 
543	NA	 Vaata aga vaata , Annika , sinust saab niimoodi pikapeale asja ka ! 
543	NA	 See on hea , et sa tervisele oled hakanud mõtlema . 
543	NA	 Hm , tervisele . . . 
543	NA	 Umbes niimoodi et ära joo ja suitseta , siis sured tervena . . . 
543	NA	 Kto ne kurit i ne pjot , tot zdorovenkim umrjot . . . 
544	NA	 Põrgusse niisugune paastumine , panen õige suitsu ette . 
544	NA	 Kuuled , Annika , selle tasuks , et sa jupp aega oma iseloomu oled näidanud , luban ma sul ühe suitsu teha . 
545	NA	 Kas tõesti . . . ? 
545	NA	 Vaata kui hea sa oled , ma ei teadnudki . 
545	NA	 Merilin , kas sina ka suitsu tahad ? 
545	NA	 Ei taha ? 
546	NA	 Tubli laps , lausa imesta , kui tubli sa mul oled . 
547	NA	 Aga kuule , Merilin , miks sa mulle kunagi oma vanematest pole kõnelnud ? 
547	NA	 Ega tegelikult ju mina talle enda omadest ka rääkinud pole . . . 
547	NA	 Mitte seepärast , et ma seda ei tahaks , vaid lihtsalt ei ole jutuks tulnud . 
548	NA	 Kes su ema oli ? 
549	NA	 Arst ! 
550	NA	 Ohhoo , ma ei teadnudki , poleks uskunudki et su ema niisugust ametit pidas . 
550	NA	 Nojah , aga misjaoks siis sina , niisuguse elukutsega ema tütar . . . 
551	NA	 Ei , seda ma ei tohi küsida , see oleks alatus . 
551	NA	 Ja pealegi – see pole minu asi . 
551	NA	 Kindlasti Merilin solvuks , kui ma seda küsiksin . 
551	NA	 Vähemalt ise ma küll ei tahaks , et minult niisugust asja päritakse . 
551	NA	 Oma solvumist ma muidugi välja näitama ei hakkaks . . . teeksin hea näo pähe ja valetaksin midagi kokku . . . sest niimoodi on kombeks . 
552	NA	 Kombed – kurat , kui vastik ja kahepalgeline sõna . 
552	NA	 Ma vihkan seda . 
552	NA	 Kõik inimesed elavad kommete järele . . . vastikud variserid sellised . 
552	NA	 Kui alaealine plika pittu läheb ja tal koduuksest välja minnes kondoom taskust välja pudeneb , siis saab ta armutult mööda päid ja jalgu , sest nii on kombeks . 
553	NA	 No ja mõne aja pärast leiab seesama ülikombekas emmekene , et nüüd tuleb neljateistkümneaastane tütreke poolvägisi abordile tassida . . . sest ka see on üldiselt kombeks . 
553	NA	 Ja ometi oli sel väikesel plikal palju rohkem aru peas kui nii mõnelgi täiskasvanud naisel . 
553	NA	 Ainult see arunatuke ei läinud kommetega ühte ja tuli temast seetõttu välja kolkida või hurjutada . 
554	NA	 Kellega see niimoodi oligi . . . ? 
554	NA	 Kes pagan mulle seda lugu endast kõneles ? 
554	NA	 Ei tule meelde . . . 
554	NA	 Põrgusse , nimi polegi tähtis . 
554	NA	 Ei , Annika , kui siin maailmas üldse midagi vihkamisväärset on , siis just need asjad , mida kometeks nimetatakse . 
555	NA	 Või sinu ema oli siis arst . 
555	NA	 Väikesena tahtsin tegelikult mina ka arstiks saada . 
555	NA	 Väikeste Laste Arstiks . 
555	NA	 Õigupoolest tahavad seda väga paljud väikesed tüdrukud . 
555	NA	 Poiste unistuseks on seevastu sõjamees olla . 
555	NA	 Ojaa – sõda mängivad kõik väikesed mehed . 
555	NA	 Plikad millegipärast mitte . 
555	NA	 Võib-olla elu seepärast siin ilmas ongi niisugune , nagu ta just on , et võim on millegipärast kogu aja meeste käes olnud . 
555	NA	 Majanduslik võim ja poliitiline ja . . . üleüldse igasugune võim . 
556	NA	 Võib olla niisugusel juhul kui kõik jämedad otsad algusest peale naiste käes oleksid olnud oleks ka elu ilusam ja parem ? 
556	NA	 Siis oleks kindlasti kõik see raha , mis praegu relvadele kulutatakse , millekski muuks läinud . . . 
556	NA	 Töenäoliselt , sest ega väikesed tüdrukud ju liivakastides ei sõdi . 
556	NA	 Pigem ehitavad . . . 
556	NA	 Purustajaks ja tallajaks on seevastu poisid . . . 
556	NA	 Võib olla saavadki kõik sõjad just liivakastidest alguse ? 
557	NA	 Hiljem täiskasvanuna tehakse riik või maailm oma liivakastiks ja sis läheb lahti . 
558	NA	 Aga võib-olla see peabki nii olema . . . ka jumal näib meessoost olevat , sest muidu poleks ta ju saanud Aadamat omaenese näo järele vormida . 
558	NA	 Ja vanasti öeldi naise kohta , et tema olevat kuradist . . . huvitav , kui niimoodi mõtlema hakata , siis tuleb ju välja , et kõik kuri , mis siin ilmas inimeste käte läbi tehakse , on jumalast . 
558	NA	 Sõjad ja muu säherdune mehelik . . . 
558	NA	 Häädus seevastu on aga kuradist . . . 
559	NA	 Aitab , Annika , aitab ! 
559	NA	 Tuleriidale tahad sattuda või ? 
559	NA	 Ketserite loorberid ei anna rahu ? 
559	NA	 Nõus , täiesti nõus , olen ketser . 
559	NA	 Ei usu ma ei jumalat ega kuradit , sest nende nimel , auks ja kiituseks on siin ilmas juba minutagi üleliia sigadusi tehtud . 
559	NA	 Mitte midagi ei usu , või kui , siis ainult seda , et jumalaks olen mina ise . 
560	NA	 Ja ei tea miks ma seda ei peakski olema , kui minu võimuses on mõelda välja terve maailm , õudustevaba ilm , kus kõik on ilus ja sõbralik . . . kus kõik on head ja terved . . . nagu paradiisiaias . 
560	NA	 Ja mine tea , võib-olla ma peale oma surma sinna omaenese poolt väljamõeldud maailma karjaseks lähengi . 
561	NA	 Hea küll , Annika , jäta nüüd oma lollakad mõtted . 
561	NA	 Muidu hakkad neist veel kusagil lobisema ja siis seotakse sind kinni ja viiakse lollimajja . 
561	NA	 Ja hoitakse seal senikaua , kuni sa jälle normaalse inimese kombel mõtlema hakkad . . . 
561	NA	 Ainult et siis ära enam paradiisiaiast unista . 
562	NA	 Nojah , seda ma arvasin isegi , et su isa on lennus . 
562	NA	 Kuidas ? 
562	NA	 Sa oled enda jaoks ise isa välja mõelnud ? 
562	NA	 No see on juba kurat teab mis ! 
562	NA	 Ta vist loeb tõepoolest minu mõtteid . . . 
562	NA	 Või armastab samuti seebimullides elada nagu ma isegi , seda muidugi mõtteis . 
563	NA	 Issand , kui sarnased me ikkagi oleme , kulla Merilin . 
563	NA	 Tead , minuga oli täpselt niisamuti . . . ma pole kumbagi oma vanaisa näinud . 
563	NA	 Mõlemad olid surnud juba siis , kui ma sündisin , aga ma mõtlesin nad enese jaoks välja . 
563	NA	 Kujutad ette , ma mõtlesin enese jaoks välja kaks inimest , keda ma üldse näinudki polnud . . . . ajasin nendega juttu ja . . . 
563	NA	 Tead , sina armas tüdruk , me mõlemad lõpetame vist hullumajas . 
563	NA	 Maailm meile juba nii ilusaid ja helgeid mõtteid ei andesta . 
564	NA	 On needus ! 
565	NA	 Päikene läks pilve taha . 
565	NA	 Ja kohe , paugupealt , muutus tuba morniks ja süngeks . 
565	NA	 Aga noh , pole viga – see pilv on väikene . . . näpuotsa suurune . . . küll ta ükskord päikese eest ära läheb ja siis on kõik jällegi korras . 
565	NA	 On ju nii , Merilin , siis on kõik jällegi korras ! 
566	NA	 Päikene tuleb välja ja siis on teda jällegi terve maailm täis . 
566	NA	 Mu isa armastas ikka öelda , et ka pääle kõige süngemat ööd koidab uus päev – usud seda , Merilin ? 
567	NA	 Usud . . . 
567	NA	 No siis on kõik korras . 
567	NA	 Siis ei saa meist siin ilmas keegi jagu . 
567	NA	 Me peame seda ainult uskuma . . . hästi kõvasti uskuma ja siis tuleb kõik muu juba iseenesest . 
568	 NELJAS LUGU 	 NELJAS LUGU 
569	NA	 Kuidas palun ? 
569	NA	 Tahad mulle oma ema pilti näidata ? 
570	NA	 Jaa ! 
570	NA	 Palun ! 
570	NA	 Tegelikult on võõraste inimeste nägude vahtimine fotoalbumist kõige tüütum ja idiootlikum tegevus , mida üldse ette võib kujutada . 
570	NA	 Surmigav ettevõtmine , mille juures ometi hea näo pähe peab tegema , sest nii on kombeks . 
570	NA	 Aga siin on asi pisut teisiti , sest siin on tegu Merilini emaga . 
571	NA	 Jessas , mis mõte mulle pähe tuli ! 
571	NA	 Oi , täitsa võpatama pani mind see . . . 
571	NA	 Hea et Merilini praegu siin ei ole , et ta teise tuppa fotoalbumi järele läks . 
571	NA	 Ta oleks mu võpatust kindlasti tundnud . 
571	NA	 Õudne , ma ei taha sellele mõeldagi . . . 
571	NA	 Aga siiski ! 
572	NA	 Mis siis , kui Merilini trepist alla lükkamine ja augud tema veeni on kuidagi seotud ? 
572	NA	 Pagan , pidi see mulle pähe tulema . 
572	NA	 Aga mis siis , kui asi on tõepoolest sedasi ? 
572	NA	 Siis on lood ju palju hullemad , kui ma seda alguses arvasin . 
572	NA	 Äkki on ta end juba millessegi mässida jõudnud ? 
572	NA	 Või mässitud . . . ? 
573	NA	 Jaa ! 
573	NA	 See viimane näib tõenäolisemana . 
573	NA	 Äkki on asi võlgades ? 
573	NA	 Või tahetakse temalt midagi ? 
573	NA	 Oled võlgades ja nüüd tee ! 
573	NA	 Arvatavasti on ta millestki keeldunud , mida tal teha kästud , ja nüüd siis püütakse teda sundida . 
573	NA	 Pgana huvitav , mida nad temast küll tahavad ? 
573	NA	 Kui üldse midagi tahetakse , sest ega ju seegi võimatu pole , et tegu on vaid minu fantaasiaga , tontide nägemisega seal , kus neid ei ole ega saagi olla . 
573	NA	 Tegelikult nii olekski kõige parem . 
573	NA	 Ma kohe ei tea , mida kõik ära annaksin , et asi just nii oleks . . . . et ma viirastusi näeks . 
574	NA	 Nüüd ta kolistab seal teises toas nagu koterman , paistab , et ei leia oma fotoalbumit üles . 
574	NA	 Olgu , las otsib . . . 
574	NA	 Niimoodi ta vähemalt liigutab ennast , kasvõi natukenegi . 
574	NA	 Muidu unustab ta selle väikese valu pärast kõndimise täitsa ära . 
574	NA	 Peab pärast kõndimist õppimna hakkama . . . roomates . 
575	NA	 Prr ! 
575	NA	 Mõeldagi ei taha sellele . 
576	NA	 Juba tulebki . . . 
576	NA	 Jessas , mäherdune sületäis albumeid ! 
576	NA	 Kes neid kõiki vaadata jõuab ? 
576	NA	 Püha jumal ! 
576	NA	 Siin on vist terve suguvõsa kroonika piltides , Aadamast alates . . . 
577	NA	 Ei , Aadama ajal fotoaparaati veel ei olnud . 
577	NA	 Tont , igasugused jaburad mõtted tulevad pähe . 
577	NA	 Ja kui olekski olnud , ei tea , kes seda Aadamat siis sinu arvates sääl paradiisiaias pildistama oleks pidanud ? 
577	NA	 Oskad seda öelda . . . sina põrunud Annika ? 
577	NA	 Issand . . . 
577	NA	 Üks . . . kaks . . . kolm ja neli . . . neli suurt albumit , kõik kindlasti kuhajaga pilte täis . 
577	NA	 Neid ma vahin küll õhtuni . 
577	NA	 Aga Merilini silmad säravad . . . huvitav , kas ka minul samasugune pilk silmis oleks , kui ma oma esivanemate pilte kellelegi näitaksin ? 
577	NA	 Tont seda teab , aga ega ei olegi vist niisugust juhust olnud . 
578	NA	 Jah . . . ei ole . 
578	NA	 Annika lihtsalt teab , et võõraste nägude vahtimine ei paku huvi kellelegi ja seepärast pole Annika ka kedagi piinata tahtnud . 
578	NA	 Hm , aga niimoodi tuleb ju välja , nagu oleks Merilin nagu mingisugune väikene sadistikene . 
578	NA	 Huvitav , miks ta oma endisele kohale tagasi ei istunud ? 
578	NA	 Enne oli ta mu vasakul küljel , nüüd paremal . . . 
578	NA	 Aa , aru sain ! 
578	NA	 Niimoodi istudes ei paista sinikas nii koledal kombel silma . 
578	NA	 Häbeneb . . . 
579	NA	 Põrgusse , parem juba niisuguse segitambitud näo omanik olla , kui kanda sinikaid hinges . 
579	NA	 Nood paganad ei parane ju iial . . . kuigi neid näha pole ja väljastpoolt kõik hea ja ilusana võib tunduda . 
580	NA	 No nii . . . 
580	NA	 Anna aga siia too kõige pealmine , too punaste sametkaantega . 
580	NA	 Jessas , kui raske ! 
580	NA	 Sa Merilin oled nagu traktor , kuidas sa neid kõiki küll siia jõudsid tassida ? 
580	NA	 Päris Kalevitütar kohe . . . 
580	NA	 Oi kui meeldivalt albumi sametkaas paljast nahka kõditab , nagu kellegi soe ja pehme käsi . 
580	NA	 Niisugust asja hoia põlvedel või süles kohe mõnuga . 
580	NA	 Pagan , kui inetu laps kohe esimesel leheküljel ! 
580	NA	 Nii virila ja pahura näoga , et lausa paha vaadata teist . 
580	NA	 Küll sihuke võis alles jonnida . 
580	NA	 Huvitav kes ta sihuke on ? 
580	NA	 Mis ? 
580	NA	 Sina ise ? 
581	NA	 Sa tahad öelda , et siin pildil oled sina ? 
581	NA	 Ei või olla , mitte mingil juhul ei või . 
581	NA	 Merilin küll niimoodi välja ei saanud näha . 
581	NA	 Kes sulle ütles et see sina oled ? 
581	NA	 Näituseks mina küll ennast nii pisikesena ei mäleta . 
581	NA	 Ema ? 
581	NA	 Oi Merilin , siis on su ema vist küll midagi sassi ajanud . 
581	NA	 Mitte mingisugust sarnasust ei ole , absoluutselt mitte mingisugust . 
581	NA	 Aga äkki on see tõepoolest Merilin ? 
582	NA	 Hm , aga õigupoolest . . . ega ma vist õigupoolest ise ka ennast mõnel pildil ära ei tunneks , kus ma vaid mõnekuune olen . 
582	NA	 Ja polegi tundnud , ma lihtsalt tean , et kodus mõningatel piltidel kujutatud pingviin olen mina . . . sest mulle on sedasi öeldud . 
582	NA	 Ise ma vist küll ennast ilma ütlemata ära poleks tundnud . 
583	NA	 Põrgusse , vaatame edasi . 
583	NA	 Nii , järgmistel lehekülgedel seesama väikene Merilin . . . nagu ta ise väidab . 
583	NA	 Niisugune väikene pahura näoga Merilin kel , praegusega pole midagi ühist . 
583	NA	 See , kes siin minu kõrval istub , on palju toredam . 
583	NA	 Ei anna üldse võrreldagi . 
584	NA	 Oh issand . . . 
584	NA	 Kuule tüdruk , ega sinuga vist väikesena midagi muud ei tehtudki , kui muudkui veeti ühe fotograafi juurest teise juurde . 
584	NA	 Aa , vaat selle peale ma ei tulnudki . 
584	NA	 Tähendab , sul oli siis juba pisikesest peale ema näol oma ihufotograaf olemas . 
584	NA	 Nii , järgmine lehekülg . 
584	NA	 Ahhaa , selle pildi peal on juba päris Merilin . 
584	NA	 Õigupoolest pole sel kandilisel plikal tegeliku Meriliniga pääle silmade midagi ühist , aga . . . 
584	NA	 Jumal , kui nukra pilguga laps sa juba siis oled olnud . 
584	NA	 Tuleb välja , et sa oledki niisugusena sündinud . 
584	NA	 Hm , mida edasi , seda suuremaks sa neil piltidel lähed . 
584	NA	 Päris huvitav on niimoodi vaadata , kuidas väikesest Merilinist saab suur . 
585	NA	 Misjaoks sind koolis esimesse pinki pandi ? 
585	NA	 Õppisid nii hästi ? 
585	NA	 Miks sa pead raputad ? 
585	NA	 Kolmesid tunnistusel ikkagi oli ? 
585	NA	 Ei olnud . 
585	NA	 Hm ! 
585	NA	 Aga neljasid ? 
585	NA	 Vahel harva . . . 
585	NA	 Mis , sa tahad öelda , et sul olid enamalt jaolt kõik viied või ? 
586	NA	 Jessas , siis sa olid ju päris väikene Lenin . . . ja miks sa siis ülikooli ei läinud ? 
586	NA	 Ei tahtnud . 
586	NA	 Ära parem valeta , sa valetad ju praegu . 
586	NA	 Muidu sa juba punastanud poleks . 
586	NA	 Siin sa varjad midagi , aga olgu , varja niipalju kui tahad , välja uurin nagunii . 
586	NA	 Ei , mitte niimoodi ei tule öelda , vaid hoopis niikuinii . 
586	NA	 Me võidame niikuinii . . . 
587	NA	 Ma uurin sinust kõik välja , Merilin , niikuinii ! 
587	NA	 Kuskohas sa sellel pildil oled , kus see tehtud on , kusagil mägedes ? 
588	NA	 Tont , ma ei saa aru , kuidas te kõik juba väiksena nii palju reisida saite ? 
588	NA	 Mina sain alles kuueteistkümneselt esimene kord Eestimaalt välja . . . aga noh . . . minuga on iseasi . 
588	NA	 Ja mida sa seal Gruusias tegid ? 
588	NA	 Suvitasid ? 
589	NA	 Ei no muidugi , lapsuke viidi mägedesse suvitama . . . ilma vaatama . 
589	NA	 Kurat , meele teeb mõruks . 
589	NA	 Mina ei ole veel üldse mägedesse saanud , olen neist ainult üle lennanud . . . 
589	NA	 Sugulased seal . . . ? 
589	NA	 Ahhaa , nüüd ma hakkan midagi jagama , kuigi ütlema ma seda sulle muidugi ei hakka . 
589	NA	 Näedsa , ise lobises välja , et tema vanaisa . . . ema isa elas seal . 
589	NA	 Hm , see on siis kusagil seal , kus praegu sõda peetakse . . . või õigemini öeldes , kus täiskasvanud poisikesed oma liivakastides pooleli jäänud mänge jätkavad . 
589	NA	 Ja sinu ema on seal sündinud ? 
589	NA	 Pagana huvitav , kuidas ta siis siia sattus ? 
589	NA	 Mis ? 
589	NA	 Tuli siia ülikooli . . . ? 
590	NA	 Oi , see oled jälle sina . 
590	NA	 Näedsa , siin keskel . 
590	NA	 Sa oled hästi osanud omale sõbrannasid valida , nad mõlemad on heledapäised ja sa sobid oma tumedate juustega nende vahele lausa imehästi . 
590	NA	 Tont küll , ma ei saa tema juukseid ilma kadeduseta vaadata , alati tuleb neid nähes tahtmine pai teha . 
590	NA	 Luba , Merilin , ma teen sulle pai . . . et sa ikkagi olemas oled . 
591	NA	 No nii . . . nüüd katsun enda omi ka . 
591	NA	 Nagu lambavill , vähemalt võrreldes tema juustega . . . pane või parandžaa pähe , et keegi neid salke ei näeks . 
591	NA	 Ei ole ikka õigust selles ilmas , mitte kraadi võrragi ei ole . 
592	NA	 Siin on nüüd minu põlvedel terve Merilini elulugu piltides . 
592	NA	 Merilini Elu Lugu . 
592	NA	 Ema pidi teda ikkagi koledal kombel hoidma . . . lausa kohutaval kombel , et teda nii tihti pildistas . 
592	NA	 Pagana kahju , et mul endast nii vähe fotosid on . . . eriti ajast , mil ma haige olin . 
593	NA	 Ei , tollest ajast pole enam ühtegi , sest ma põletasin nad kõik ju ära . 
593	NA	 Tegin ma valesti ? 
593	NA	 Tont teab , igatahes nad ärritasid mind . 
593	NA	 Nüüd enam ärritajaid ei ole , aga pole ka täielikku pilti oma Elu Loost . 
593	NA	 Vähemalt fotode näol mitte . 
593	NA	 Auk , suur , pikk , tervelt kaheksa-aastane auk on sees ja põrgusse , parem ongi . 
593	NA	 Juhtub veel minuga midagi , näituseks suren homme maha , siis niisugusel juhul satuksid pildid võõrastesse kätesse . 
594	NA	 Prr ! 
594	NA	 Ei , seda ma küll ei taha . . . mitte mingil juhul ei taha . 
594	NA	 Kui ma suren , peab minust inimestele mälestus jääma kui nobedast , pikajalgsest ja elurõõmsast Annikast . 
594	NA	 Olen lõbus . . . terve ja rõõmus Annika – vaat niisugusena tahaksin ma kõikide mälestustesse jääda . 
594	NA	 Tahaksin . . . 
595	NA	 Merilin vahib neid vanu pilte niisuguse näoga , nagu tahaks ta möödunud aegu tagasi . 
595	NA	 Nukralt ja mõtlikult , vaata et varsti veel tönnima ei hakka . 
595	NA	 Aga sina ise , Annika , kas sina ise ei tahaks neid aegu tagasi , mil su vanemad veel elus olid ja . . . 
596	NA	 Ei ! 
596	NA	 Vaat seda ma küll ei taha . 
596	NA	 Parem juba surm . 
596	NA	 Isa ja ema ärataksin küll elusse , kui ainult saaksin , aga iseennast tagasi lapsepõlve . . . 
597	NA	 Tänan . 
597	NA	 Mulle aitab . 
598	NA	 Saigi see album otsa . 
598	NA	 Tahapoole jäi veel palju lehti tühjaks , aga noh , eks Merilinil ole palju aega ka ees . 
599	NA	 Võtame aga teise albumi . 
600	NA	 Hm ! 
600	NA	 Siin näib mõni nägu isegi tuttavana . 
600	NA	 Olen ma neid inimesi tõesti kusagil näinud või . . . põrgusse . 
600	NA	 Võib-olla olengi , suur see linnake siis ära ei ole . 
600	NA	 Kindlasti on neist inimestest mõni , näiteks see kirjus kleidis naisterahvas , mulle kunagi tänaval vastu tulnud . 
600	NA	 Näod . . . näod . . . võõrad näod . 
600	NA	 Esimene album , kus ainult Merilin sees oli , paistis palju huvitavamana . 
600	NA	 See . . . see nägu tundub ka tuttavana . 
600	NA	 Huvitav , kes see küll olla võib ? 
600	NA	 Aga kuradile , ei viitsi küsida ka . 
600	NA	 Olgu kes on . 
601	NA	 Hm ! 
601	NA	 See pagana naisterahvas jääb mind ka järgmisel leheküljel kummitama . 
601	NA	 Kindlasti , kohe kindlasti olen ma teda kusagil näinud . 
601	NA	 Ta on ju nii tuttava suujoone ja pilguga . . . 
601	NA	 Aga vahest mulle ainult tundub nii . . . ? 
602	NA	 Tont teab , sest ega nägude pääle pole mul kunagi mingisugust mälu olnud , absoluutselt mitte mingisugust . 
602	NA	 Teinekord tuleb tänaval mõni inimene vastu , ma tean , et ma tunnen seda inimest , midagi on tuttavat ja omast , aga kes ta sihuke on ? 
602	NA	 Kurat teab . 
602	NA	 Ei , olgu siis muuga , kuidas on , aga nägude pääle küll Annikal mingisugust mälu pole . 
603	NA	 Mida sa , Merilin , muigad , mida vaatad mulle nii kavalal pilgul otsa ? 
603	NA	 Miks Merilini huuled värisevad tagasihoitud naerust ? 
604	NA	 Jessas , see naine vist ongi Merilini ema ! 
604	NA	 No muidugi , kuidas ma puupea kohe selle peale ei tulnud . . . oh ma igavane lollpea . 
604	NA	 Täpselt sama suujoon ja vasakul kulmul nurk sees . . . 
604	NA	 Huvitav küll , aga ta emal ei olnudki siis nii tumedad juuksed , kui ma arvasin . 
604	NA	 Ta paistab neil piltidel enam vähem-sama vanana nagu Merilin praegu . . . võib-olla paar-kolm aastakest on vanem , aga rohkem küll mitte . 
604	NA	 Nüüd ma hakkan aru saama , mis süsteemi järele pildid siia albumitesse paigutatud on : esimeses albumis oli Merilin , teises tema ema . 
605	NA	 Kust paganama kohast tema ema mulle küll nii tuttavana tundub ? 
605	NA	 Asi ei ole ainult välises sarnasuses Meriliniga , kuigi ka see on loomulikult olemas . 
605	NA	 Mul on kogu aeg millegipärast tunne , et ka mina olen selle naisega kunagi või kuidagi kokku puutunud . . . kuidagi seotud olnud . 
605	NA	 Eks ma seda tegelikult Merilini kaudu ju olegi . . . 
606	NA	 Nii , tule aga . 
606	NA	 Nihuta ennast mulle ligemale , saad paremini vaadata . 
606	NA	 Kui soe sa oled ! 
606	NA	 Jumalast kuum ja palav . 
606	NA	 Kuule tüdruk , ega sa äkitselt palavikus ei ole ? 
606	NA	 Hm , aga miks sa siis niimoodi lõõskad ? 
606	NA	 Või tundub see mulle ainult nii . . . ? 
606	NA	 Võib-olla olen ma ise samasugune , ei saa sellest ainult aru . 
607	NA	 Vaatame aga edasi . 
607	NA	 Ei ! 
607	NA	 Olgu nüüd muuga kuidas on , aga see tuttavlikkus küll Merilinist ei tule . 
607	NA	 Kohe kindlasti mitte . 
607	NA	 Ma olen ta ema kusagil näinud , temaga kokku puutunud , kohe kindlasti olen . 
607	NA	 Mis pagana pärast mu süda peksma on hakanud ? 
607	NA	 Imelik tunne . . . 
607	NA	 Mis minuga on ? 
607	NA	 Miks need vanad fotod mulle sedasi mõjuvad ? 
608	NA	 Huuh . . . 
608	NA	 Nii , edasi . 
608	NA	 Mis kurat see siis olgu ? 
608	NA	 Miks ma nii erutatud olen , kas tõesti nendest piltidest ? 
608	NA	 Hm ! 
608	NA	 Ega mu vanemad ometi seda naist ei tundnud ? 
608	NA	 Ega ta kunagi meil pole käinud ? 
608	NA	 Tont võtaks , mul on küll niisugune tunne , et ta on kunagi meie pool olnud . 
608	NA	 Aga millal siis . . . ? 
609	NA	 Jessas ! 
610	NA	 Ei , see ei saa võimalik olla ! 
610	NA	 Ei saa , sest niisuguseid asju elus ei juhtu . 
610	NA	 Ainult kinodes ja raamatutes . . . aga tegelikult . . . 
611	NA	 Ma pean sügavalt hingama ja rahulik olema . . . hästi rahulikult edasi vaatama . 
611	NA	 Issand , issand , mida edasi ma seda albumit vaatan , seda selgemaks asi saab . 
611	NA	 Ei , seda ma ei tohi küsida , ma ei taha eksida ? 
611	NA	 Ma parem küsin hästi ettevaatlikult . . . võimalikult ükskõikse häälega et mis tema nimi oli . . . ? 
611	NA	 Kuidas ? 
612	NA	 Anne ! 
613	NA	 Jessas , kuidas mu süda peksab , täitsa välja tahab hüpata rinnast . 
613	NA	 Niimoodi võib veel rabanduse saada . 
613	NA	 Ma ei taha , et Merilin midagi märkaks . . . ei taha . 
613	NA	 Puuh ! 
613	NA	 Küll siin toas on palav , ma õige tõusen ja lähen natukeseks akna alla . 
613	NA	 Lase , Merilin . . . lase mind natukeseks . . . olen istumisega nii kangeks jäänud et pean ennast natukene liigutama . . . püsti tõusma . 
614	NA	 Vaata aga vaata , Annika , kui hästi sa valetada oskad ! 
614	NA	 Poleks uskunudki . . . 
614	NA	 Oeh , ma tahaks praegu külmas vees olla . 
615	NA	 Jah ! 
615	NA	 Nüüd ma siis tean , kes oli Merilini ema . 
616	NA	 Nüüd ma tean , kes see Anne–tädi oli . 
616	NA	 Pole ka mingi ime , et ma teda kohe alguses ära ei tundnud . 
616	NA	 Siin piltidel on ta ju palju noorem kui siis . . . ja pealegi . . . ma pole teda ju teistsugustes riietes kui valges kitlis üldse näinudki . 
616	NA	 Oh Merilin , ma tahaksin sind surnuks kallistada . 
616	NA	 Kas sa tüdruk üldse kujutad ette , kui tore inimene su ema oli ? 
617	NA	 Ta oli ainukene inimene siin maailmas , kes uskus , et Annika veel kunagi kõndima hakkab . 
617	NA	 Seda ei uskunud peale tema vist keegi . . . 
617	NA	 Isegi vanemad mitte . . . nad küll ei öelnud kunagi nii , aga seda oli nende käitumisest ju näha . 
617	NA	 Ainult Anne–tädi , minu arst , uskus . . . ja nüüd tuleb välja , et ta oli Merilini ema ja nüüd on ta surnud ja . . . 
618	NA	 Jessas , kui heameel tal praegu mind nähes olla võiks ! 
618	NA	 Pagan küll , et ma Meriliniga varem ei kohtunud , miks ma teda juba siis ei tundnud , kui ta ema veel elas ? 
618	NA	 Siis oleksin teda ehk näinud . . . 
618	NA	 Jumal kui tore , kui ma ühel ilusal päeval koos Meriliniga siia sisse oleksin marssinud ! 
618	NA	 Kui tore üllatus oleks see talle olnud ! 
619	NA	 Kepslev Annika ! 
620	NA	 Oma jalgadel liikuv Annika ! 
621	NA	 Terve Annika ! 
621	NA	 Jaa , see oleks juba midagi muud olnud kui too teine Annika , too endine . 
621	NA	 Ei tea , kas ta mind üldse ära oleks tundnud ? 
621	NA	 Kui vana ma olingi , kui me siit linnast ära kolisime ? 
621	NA	 Neliteist vist . . . või tont seda enam mäletab . 
621	NA	 Ja tollest ajast pole ma teda enam näinud . . . mitte kordagi . 
621	NA	 Ainult vahel harva unes ja nüüd pole siis enam mingit lootust näha ka . 
621	NA	 Pagan , kui ülekohtune elu ikkagi olla võib . 
621	NA	 Kõik head inimesed surevad liiga ruttu . . . ja seepärast jäävad neile alati ütlemata kõige paremad sõnad . 
621	NA	 Nagu needus . 
622	NA	 Aga – Merilin on ju olemas , tema tütar on olemas . . . siinsamas . 
623	NA	 Mis , mida sa küsisid ? 
624	NA	 Ei , mul ei ole viga midagi . 
624	NA	 Ei tea , mis mul viga peaks olema ? 
624	NA	 Juba tulengi tagasi . 
624	NA	 Oi Merilin , sul on täpselt sinu ema silmad . 
624	NA	 Nüüd ma tean küll , miks ma nii koledal kombel selle tüdruku külge kleepusin . 
624	NA	 Nüüd pole enam niisugust tunnetki , et minu kõrval istub Merilin . . . üldsegi pole . 
624	NA	 Tütar on justnagu emaks muundunud , üks inimene teiseks saanud . 
625	NA	 Täpselt samasuguste , pisut uurivate silmadega vaatas ju ka tema ema mind , kui ta mu mänguasju minust kaugemale pani . . . küll voodi jalutsisse , küll põrandale . 
625	NA	 Ja mind siis nendeni küünitama ässitas . 
625	NA	 Ta oli tark naine , oli Arst , teadis , mida mulle vaja oli . . . täpselt teadis ja sai aru , vastupidiselt kõikidele teistele valgetes kitlites nüripeadele . 
625	NA	 Nood olid millegipärast kindlad , et ma ei tohi mingil juhul palju liikuda ega rabelda . . . arvasid et siis ei tõuse ma iial . 
625	NA	 Vaid Merilini ema arvas teisiti ja siin ma nüüd olen ! 
626	NA	 Ja mina lollpea olin talle veel tige , arvasin , et ta kiusab mind . 
626	NA	 Oh Merilin , ma ei saa sulle otsagi vadata , mul hakkab millegipärast häbi . 
626	NA	 Või ma ei tea isegi , mis minuga on . . . kõige rohkem tahaks vist ulguda . 
627	NA	 Kujutad ette , Merilin , ma olen sinu ema süles istunud ! 
627	NA	 Kujutad sa seda ette ? 
627	NA	 Me mõlemad oleme su ema süles istunud . . . me võiksime õed olla . 
627	NA	 Ainult selle vahega , et kui sina oma ema sülle ise ronisid , siis mind tuli sinna tõsta . 
627	NA	 Väikene õnnelik naine , sa vist üldse ei kujutagi ette , kui õnnelik sa tegelikult oled ? 
627	NA	 Õigupoolest on enamus inimesi õnnelikud , nad ainult ei tea seda , ei saa aru . 
627	NA	 Nende arust on õnn autod ja pangaarved ja välismaareisid ja ma ei tea veel mis . . . 
627	NA	 Ei , kulla lollpead , õnn on hoopis terve olla ja ise kõndida . 
627	NA	 Saada ühest toast teise , ise vetsu minna . . . . oma jalgadel liikuda , kasvõi ennast ilma teiste abita küliligi keerata . 
628	NA	 Vaat see on õnn , teie rumalad . 
629	NA	 Pagan , ma pean siit albumist ühe pildi ära varastama . 
629	NA	 Või mis varastama . . . ütlema lihtsalt Merilinile , et ma tahan tema ema pilti ja ta annab mulle . 
629	NA	 Kindlasti annab , sest ei tea , miks ta keelduma peaks ? 
630	NA	 Aga millega ma oma soovi põhjendan ? 
630	NA	 Kui keegi minu ema pilti endale küsiks , oleksin vist küll imestunud . 
630	NA	 Mis imestunud , hulluks hakkaksin seda inimest pidama . 
630	NA	 Ei ! 
630	NA	 Merilinile tuleb asi ära seletada , et ta aru saaks . 
630	NA	 Nii ma teengi , nii ma peangi tegema – kui ta ainult lollakaid küsimusi ei hakkaks esitama . 
630	NA	 Ei taha neile vastata . 
630	NA	 Ma lihtsalt ei taha sellest kõigest mitte kellelegi kõnelda . 
630	NA	 Kõige vähem Merilinile . . . 
631	NA	 Või mida ma lõppude lõpuks kardan või häbenen ? 
631	NA	 Ega siin ju midagi häbeneda pole . 
631	NA	 Ei ole muidugi , aga ma lihtsalt ei taha ja kõik . 
631	NA	 Aga võib olla sa , Annika , ei taha neist asjust seepärast kõnelda , et tahad ennast säästa ? 
631	NA	 Kui see kõik oleks minevik . . . eilne päev , siis poleks sul ehk kõnelemise vastu midagi , aga . . . 
632	NA	 Jää vait , värdjas ! 
632	NA	 Jäta järele ! 
633	NA	 Issand , kes see minu sees karjus ? 
633	NA	 Pagan küll , jälle hakkan endale tonte maalima . . . 
633	NA	 Ei , parem keeran albumist teise lehekülje . 
634	NA	 Inimese elu on üks põrgulikult imelik värk , imelik ja veider . 
634	NA	 Naljakas kokkusattumus , et ma just Merilini , Anne–tädi tütrega sõbrustama hakkasin . 
634	NA	 Ei , seda tüdrukut ma ei jäta . 
634	NA	 Seda ei tee ma mitte mingil juhul . 
634	NA	 Kui Annika Anne–tädile enam midagi head öelda ega teha ei saa , siis . . . siis tema tütrele annaksin kõik . 
634	NA	 Merilini jaoks pole mul millestki kahju , Anne–tädi tütar peab saama kõik , mida ta tahab . 
635	NA	 Näedsa ! 
635	NA	 Nüüd tulevadki pildid , kus ta on valges kitlis . 
635	NA	 Pagan , mul on niisugune tunne , nagu oleksin kalmistul . . . nagu polekski ma Merilini pool , vaid surnuaial . 
635	NA	 Mis ? 
635	NA	 Jah , vala natukene . . . või see tähendab , et vala pits ikka korralikult täis . 
635	NA	 Hm , minul valas kuhjaga täis , aga endale ainult poole . 
635	NA	 Aga noh , ma ise ju käskisin tal seda teha . 
636	NA	 Huvitav , Merilin ütles enne , et ta pole oma isa näinudki . 
636	NA	 Miks tema ema siis ei abiellunud ? 
636	NA	 Nii suur armastus . . . või nii suur pettumus oli , et jätkuks terveks eluks või . . . ? 
636	NA	 Või ei läinud ta Merilini pärast mehele ? 
636	NA	 Tont teab . 
636	NA	 Ma ei saa ainult aru , mis see üldse minu asi on ? 
636	NA	 Missasja ma urgitsen ? 
637	NA	 Pthäh riivatu , vaata parem enda elu ja eluviise , selle asemel et teiste kohta igasuguseid oletusi teha . 
638	NA	 Aga üldiselt võttes pole selles midagi imelikku . 
638	NA	 Ma olen samasugune inimene nagu kõik teisedki ja ei tea mis siis inimese jaoks veel huvitavam võiks olla kui teiste eraelu ? 
638	NA	 Kui keegi enam oma sõnade ja mõtetega teiste inimeste eraelus sorida ei saaks . . . teiste musta pesu ei peseks , elu prügikaste seestpoolt ei lakuks , siis poleks paljudel vist üldse enam millestki rääkida . 
639	NA	 Hm , aga mida ma praegu ise teen ? 
639	NA	 Mida sa , Annika , ise teed , ega sa juhuslikult oma mõtteis teisi inimesi ei klatši ? 
640	NA	 Mina . . . ? 
640	NA	 Tõepoolest , aga noh . . . mina hoian klatši vähemalt oma teada . 
640	NA	 Ei kuuluta oma haiglast fantaasiat kogu ilmale . 
640	NA	 Olen vooruslik nagu . . . ma ei teagi , kes ? 
640	NA	 Aga aitab , lõpp niisugustele mõtetele , aitab ! 
641	NA	 Ahaa ! 
641	NA	 Annika jutlustab voorust . . . 
641	NA	 Annika ! 
641	NA	 Aga üldiselt – ega selles midagi imelikku ka pole , sest praegusel ajal teevad seda ju kõik . 
641	NA	 Loovad iseendast müüte ja nii ka mina . . . . ainult selle vahega , et kui teised seda enamalt jaolt teiste tarbeks loovad , siis mina ainult iseendale . 
642	NA	 Oi Merilin , ma tahaksin su ära süüa . 
642	NA	 Või kui võlur oleksin , muundaksin su hästi pisikeseks . . . hakkaksin taskus või keti otsas ja kaelas kandma . 
642	NA	 Miks pagana pärast ta küll nii kaugel ja linna teises otsas peab elama ? 
642	NA	 Me võiksime elada ju ühes trepikojas , olla naabrid . 
642	NA	 Või . . . aga . . . 
642	NA	 Jessas ! 
643	NA	 See on ju kuldaväärt idee ! 
643	NA	 Miks ei võiks Merilin minu pool olla ja elada . . . vähemalt niikaua , kuni ta jalg paraneb . 
643	NA	 Issand , kui hea mõte . 
643	NA	 Jaa ! 
643	NA	 Vaat see juba oleks midagi . 
643	NA	 Ega tal siin üksinda parem ole . 
643	NA	 Pealegi võidakse siia jällegi mingeid arveid klaarima tulla ja . . . 
643	NA	 Oeh ! 
643	NA	 Päris õudne hakkab , kui sellele mõelda . 
643	NA	 Ja enese pool saaksin ma tal ka silma peal hoida , et ta endale enam ühtegi auku juurde ei teeks . . . 
643	NA	 Ta ütles küll , et kodus midagi ei ole aga mine tea kuidas on see asi tegelikult ? 
644	NA	 Kuidas talle asja selgeks teha ? 
644	NA	 Millega ma ta ära võlun ? 
645	NA	 Pagan , meil oleks ju kahekesi nii hea olla . 
645	NA	 Ei usu , et ta keeldub , kui ma niisuguse ettepaneku teen . 
645	NA	 Ta saaks ju väga hästi suures toas diivanil magada , või siis kasvõi ka minu kõrval . . . ükstapuha . 
645	NA	 Pai Merilin , ole ainult nõus ja ma luban , et sa ei kahetse . 
645	NA	 Ma hakkan sind nii ümmardama , et sa ei tahagi enam minu poolt ära minna . 
645	NA	 Kui ta ainult nõustuks . 
645	NA	 Tont , ma ei julge sellest kõneldagi . . . kardan keeldumist . 
645	NA	 Kuidas küll rääkida , et ta mind kuulda võtaks . 
645	NA	 Ma olen ikka üks paganama argpüks küll . . . julgen ainult mõelda , aga mitte kõnelda . 
646	NA	 Kuule Merilin . . . issand , hääl väriseb . . . kohe kõvasti väriseb , lausa ime , et ma veel kogelema pole hakanud . 
646	NA	 Nojaa , nüüd ta vahib niisuguse armetu alguse peale mulle imestunult otsa . 
646	NA	 Vaatab mind oma põhjatute silmadega nagu mingisugust imeelukat . 
647	NA	 Misasja sa siin üksinda ikka teed , tule parem minu poole . . . puuh ! 
647	NA	 Nüüd on see öeldud , nüüd on see siis ometi kord öeldud . 
647	NA	 Tubli , Annika , ja hurraa ! 
648	NA	 Ta ei raputagi pead ? 
648	NA	 Ei ütlegi ei . . . vahib ainult otsa . 
648	NA	 Oi , ma ju räägin , sellepärast vahibki . 
648	NA	 Ma ei pannud tähelegi , millal rääkima hakkasin . . . lobisema ja teda veenma . 
648	NA	 Tulge nüüd kõik appi , kõik jumalad ja kuradid , niipalju kui teid üldse olemas on . . . ja tehke nii , et Merilin ei keelduks . 
649	NA	 Ma palun teid , kas kuulete ! 
649	NA	 Lausa põlvili palun . . . 
650	NA	 Mis ta nüüd ütles ? 
651	NA	 Et mõneks päevaks võiks tulla ka . . . 
652	NA	 Jessas . . . hoidke mind kinni , muidu ma lähen läbi lae või seina . . . 
652	NA	 Huraaa ! 
652	NA	 Merilin on nõus ! 
652	NA	 Ma kohe ei tea , mida selle suure heameelega teha . . . jumala eest , ma tahaksin lausa karjuda . 
652	NA	 Ei , nüüd ma annan Merilinile ühe musi . 
652	NA	 Tont , kui soojad ja pehmed huuled tal ikkagi on . . . täitsa lolliks võtab peast . 
652	NA	 Hea , et ma vähemalt püsti ei seisa , muidu kukkuksin külili . . . jalad lähevad ka nõrgaks . 
653	NA	 Noh , mis nüüd on , misjaoks ta punastas ? 
653	NA	 Kas ma tõesti solvasin teda oma musiga ? 
653	NA	 Ei või olla . 
653	NA	 Jaa , Merilin , see oli sul tõesti hea mõte , nüüd on tõepoolest aeg vanakest maitsta . 
654	NA	 Nii , lonks kohvi ka peale . 
654	NA	 Külmaks läinud , sigudik ! 
654	NA	 Aga noh , veest etem sellegipoolest . 
655	NA	 Nüüd on siis kõik korras . 
655	NA	 Ma saan Merilinil silma peal hoida , et ta ennast ei torgiks , ja teine hea asi on ka – minu poolt ei oska teda mitte keegi otsida . 
655	NA	 Mitte keegi ja kohe kindlasti mitte – selle peale võib kasvõi mürki võtta . 
655	NA	 Näedsa , nagu kõige krooniks tuli päikene ka pilve tagant välja . 
655	NA	 Terve tuba sai teda paugupealt täis . 
656	NA	 Sedasi saan ma niigi palju maksta oma võlga tema emale selle kõige tasuks , mis ta minu heaks tegi . 
656	NA	 Oi tüdruk , sa ei kujutagi üldse ette , kui palju ma su emale võlgnen . . . kui palju ja mille eest ? 
656	NA	 Aga olgu . . . . 
656	NA	 Küll me veel kõigest rääkida jõuame . 
656	NA	 Nüüd tuleb ainult välja mõelda , kuidas teda minu poole saada , või õigemini – millega ? 
657	NA	 Jalgsi ta pikka maad ei kõnni , see on selge . 
657	NA	 Bussides on jälle trügimine , seal veel mõni lükkab teda , teeb haiget . . . 
657	NA	 Niisiis jääb üle ainult takso . 
657	NA	 Kuskohas sa nüüd oled , tore taksojuht , kellele ma ennist musi andsin ? 
657	NA	 Oh , tema on juba tont teab kus ? 
657	NA	 Aga ega midagi hullu ju pole . 
657	NA	 Kohe maja eest läheb suur tee mööda ja seal liigub taksosid vahetpidamata . 
657	NA	 Lähme välja ja peame neist mõne kinni . 
657	NA	 Vaat kui lihtne on kõik teoreetiliselt . . . ei tea ainult , kas asi praktiliselt ka nii libedasti läheb ? 
657	NA	 Aga noh , eks seda ole varsti näha . 
658	NA	 Merilin vahib ja silitab ikka seda nukku , mille ma talle tõin . . . õnnetu näoga millegipärast . 
658	NA	 See väikene lelu on talle millegipärast südamesse läinud . 
658	NA	 Põrgusse , me mõlemad oleme totakad . 
658	NA	 Ühtviisi põrunud mõlemad . 
658	NA	 Kõigepealt see , kes nuku ostis ja sõbrantsile kinkis , ja too on kah natukene imelik . 
659	NA	 Kaks täiskasvanud naist aga tegelevad nukkudega . . . 
659	NA	 Siin ta nüüd on : istub ja vahib oma nukku niisuguse näoga , nagu oleks ta kümneaastane . 
659	NA	 Võib olla oma hingelt olemegi , tont teab ? 
659	NA	 Ja ei tea , miks siis täiskasvanud naised nukkudega mängida ei tohi , kui mehed seda ometi teevad ? 
660	NA	 Mängivad veel hallipäistenagi oma lelude . . . automaatide ja ma ei tea millega veel ? 
660	NA	 Kui mehed võivad oma liivakastides elu algusest kuni lõpuni mängida , ei tea , miks siis meie seda teha ei või ? 
660	NA	 Oma nukkudega ei tee me ju kellelegi halba ega kurja , aga nemad oma automaatide ja granaatidega . . . ? 
660	NA	 Sellegipoolest on nukkudega mängiv täiskasvanud naine kõikide jaoks poolearuline . 
660	NA	 Ent kes sedasama relvaga mehe kohta ütleks ? 
660	NA	 Ei keegi . . . 
661	NA	 Hüva ja nõus , oleme Meriliniga kaks nõdrameelset , kaks idiooti , mängime oma mänguasjadega ja hoiame neid . . . oleme lollakad ja poolearulised . . . 
661	NA	 Ah ! 
661	NA	 Mida ma neist asjust ikka mõtlen , väljas on ju nii ilus ilm . 
662	NA	 Mõelda vaid , Merilin nõustus minu poole tulema ! 
663	NA	 Mida ? 
663	NA	 Ahaa ! 
663	NA	 Nojah , aga misjaoks sa üldse midagi kaasa pead võtma ? 
663	NA	 Aitab sulle hambaharjast küll . . . ega sa siis põhjanabale reisi . 
663	NA	 Mida sa häbened ? 
663	NA	 Jalga ? 
663	NA	 Oh jumal , justnagu inimestel ei oleks midagi muud teha kui su kipsis jalga vahtida . 
663	NA	 Sa oled tõepoolest napakas . 
663	NA	 No ja mis siis sellest , et jalg on paistes ja king ei lähe jalga ? 
663	NA	 Tuled sussidega ja kogu lugu . 
663	NA	 Ja kui sa selle kittelkleidiga tulla ei taha , mis sul seljas on , siis pane mõni teine ja asi tahe . 
663	NA	 Kah mul asi , millest probleemi teha . 
663	NA	 Peaasi et sa ennast mugavalt tunneksid . 
664	NA	 Raha ? 
665	NA	 Mis pagan sa minu pool rahaga tegema hakkad ? 
665	NA	 Ta on jumala eest nagu väikene laps , kes kusagile maha jäetud ja nüüd midagi peale ei oska hakata . 
666	NA	 Tegelikult – ei tea , missugune ma ise tema asemel oleksin ? 
666	NA	 Siis kui mu vanemad näiteks tollal surnud oleksid , kui ma haige olin ? 
667	NA	 Jessas , üldse ettegi ei oska kujutada niisugust asja . 
667	NA	 Invaliidide kodu ja aamen . . . ega muid võimalusi polekski olnud . 
667	NA	 Ei , parem juba niisugustele asjadele mitte mõelda . . . 
667	NA	 Õudne hakkab . 
667	NA	 Lausa kohutavalt õudne . 
668	NA	 Vaat kui hea . . . 
668	NA	 Kui Merilin nüüd minu poole tuleb ja mind jälle mõni niisugune masendusmeeleolu haarab nagu vahel , näiteks öiti , siis nüüd ei ole ma enam sugugi üksi . 
668	NA	 Ei pea enam makki keset ööd karjuma panema , et lõugamine mõtteist üle käiks . 
668	NA	 Nüüd on mul Merilin , on elav hing läheduses , kellele saan peadpidi sülle ronida . . . on elav hing läheduses ja see aitab . 
668	NA	 Aitab juba ainuüksi oma kohalolekuga . 
668	NA	 Piisab ainuüksi teadmisest , et korteris on veel keegi teine , lihast ja luust inimene . 
669	NA	 Oi kuidas see aitab , ma tean , ega ma siis ilmaasjata selle järele nii hullupööra ei igatseks . 
669	NA	 Nüüd ma ei peagi enam iseenda või oma loomadega kõnelema . . . nüüd ma saan seda Meriliniga teha . 
670	NA	 Hurraa , ma polegi enam üksi ! 
671	NA	 Ei noh , täna on ikka üks fantastiline päev küll ! 
671	NA	 Kolm head asja ühe päevaga , mõnel teisel päeval ei juhtu midagi head , aga täna on neid asju juba kolm . 
671	NA	 Kõigepealt avastasin enda jaoks kohviku , kus imehäid saiakesi tehakse , siis sain teada , kes on Merilini ema ja kõige lõpuks sain veel Merilini ka enda poole meelitada . 
672	NA	 Jessas , kui kõik päevad nii ilusad ja vedamist täis oleksid , mis siis viga ! 
673	NA	 Kuhu ta nüüd läks ? 
673	NA	 Teise tuppa ? 
673	NA	 Tal on vist ikka tahtmine midagi kaasa võtta . 
673	NA	 Tont temaga , võtku siis , kui nii väga tahab . 
673	NA	 Aga äkki . . . 
673	NA	 Ei , see ei ole võimalik , ma ei usu . 
673	NA	 Ta pole sellise näogagi , et ilma pilvedes käimata elada ei saaks . 
673	NA	 Ma näen vaime . 
673	NA	 Kuuled , Annika , sa näed vaime ja kui sa seda ei usu , siis võid ju sobival võimalusel tema kotti piiluda . 
674	NA	 Mis ? 
674	NA	 Sa tahad öelda , et ma peaksin Merilini järele nuuskima hakkama ? 
674	NA	 Ei , seda ma küll ei tee . 
674	NA	 Pärast ei julge talle enam otsagi vaadata . 
674	NA	 Hm ! 
674	NA	 Aga kuidas siis kõik teised julgevad ? 
674	NA	 Kõik need süümevannete ja ma ei tea mis tõotuste andjad ? 
674	NA	 Aitab , Annika , ära topi oma nina sinna , kus pole tema koht mitte . 
674	NA	 Või muidu lõigatakse ta sul kõikide demokraatia reeglite kohaselt ära . 
675	NA	 Oih , ma ei pannud enne tähelegi , et diivanilaua all on ju teine riiul ka . 
675	NA	 Ühte nägin , aga teist mitte . . . 
675	NA	 Oh , patakas ajakirju jäi näppu . 
675	NA	 Vaatame siis , mida Merilin . . . väikene ja veel punastada oskav Merilin siin studeerib ? 
676	NA	 Jessas – “ Maarja ” ! 
676	NA	 Täitsa lõpp . 
676	NA	 Ja kohe paraja koha pealt lahti ka . . . ei noh , midagi pole öelda . 
676	NA	 Mitte midagi ei ole öelda , sest selle ajakirja tegijate maitse areneb , lausa uskumatu kiirusega areneb , kui seda pilti vaadata . 
676	NA	 Ei , need ma pistan küll endisele kohale tagasi , äkki Merilin ei taha , et ma neid näen , äkki ta tunneb end puudutatuna . 
676	NA	 Äkki ta mõtleb , et ei tea mida ma temast nüüd arvata võin ? 
676	NA	 Ma ei taha seda . . . 
677	NA	 Unusta ära , Annika , mida sa nägid . 
677	NA	 Parem tõuse ja mine vaata , kuhu Merilin nii kauaks jäi ? 
678	NA	 Oih , kui kangeks ma olen jäänud . 
678	NA	 Paras , ole veel keras , iseenda otsas puntras . 
678	NA	 Kui ikka maona sündinud ei ole , siis ei maksa madu mängima hakata . 
678	NA	 Mis pagan see siis olgu . . . üldse ei tohi enam ühe koha peale pikemaks istuma jääda , kohe on kondid kanged . 
678	NA	 Täitsa lömberdis , ei seisa enam õieti jalgadelgi . 
678	NA	 Ja sihuke äbarik loeb mõtteis veel teistele moraali . . . 
678	NA	 Oo häbematust ! 
679	NA	 Hm , sel toal polegi ust ees , ei tea misjaoks ta ära on võetud ? 
679	NA	 Või teisest küljest – miks ta siin olema peaks ? 
679	NA	 Korterisisene toauks on tegelikult üks suur lollus , vähemalt siis kui üksi elada . 
679	NA	 Seda pole üldse tarvis . 
679	NA	 No öelge nüüd ise : mis otstarve on minu tubade ustel ? 
679	NA	 Ainult vihastavad . . . krigisevad ja kääksuvad . 
679	NA	 Ma peaksin nad ka ära võtma . 
679	NA	 Nojah , võtta ma ju võin , aga kuhu nad panna ? 
679	NA	 Keldrisse ? 
679	NA	 Ei , sinna ma neid küll tassida ei viitsi . 
680	NA	 Oi Merilin , mida sa nüüd teed ? 
681	NA	 Hm , polsterdab oma nägu , et sinikad välja ei paistaks . 
681	NA	 Häbeneb , vaeseke , niimoodi tänavale ilmuda . 
681	NA	 Ega ma ise ka vist tema asemel eriti hästi ei julgeks . 
681	NA	 Näita mulle ka , misasjad sul siin peeglilaual on . . . ? 
681	NA	 Seda lõhnaõli ma polegi näinud . mis lõhn tal on ? 
681	NA	 Merilin , luba , ma proovin natukene , hästi natukene . . . et jumala pärast palju ei saaks , muidu hakkan ka mina lõhnapilves ujuma nagu mõni sevanjan . 
681	NA	 Paganama meeldiv lõhn ! 
681	NA	 Kuidagi tuttav . . . mida ta mulle meenutab ? 
682	NA	 Ei tea . 
682	NA	 Ei tule meelde . . . skle . . . õigus ! 
682	NA	 Ongi roos ! 
683	NA	 Issand jumal , mida kõike elus ära ei tule teha , huulepulgaga silmaalust mäkerdada , nagu Merilin seda teeb . 
683	NA	 Aga pole viga , hea et tal niisugust sobivat vähemalt olema juhtub , see katab sinika päris hästi ära . 
683	NA	 Igatahes paremini mõnest kreemist . 
684	NA	 Oledki valmis ? 
684	NA	 Mis ? 
684	NA	 Ei , Merilin , palun ära tee seda , sa oled ilma ripsmetušitagi kena , misjaoks sa ennast määrima peaksid ? 
684	NA	 Ja ära vaidle vastu ! 
684	NA	 Marss peegli eest minema ! 
684	NA	 Läkski – teise tuppa . 
684	NA	 Merilinist saaks päris hea ja sõnakuulelik laps , ja kindlasti ta seda väikesena ka oli . 
684	NA	 Miks ta mind üldse kuulab ? 
684	NA	 Kes ma talle olen ? 
684	NA	 Tont teab . . . aga kuulab millegipärast . . . 
684	NA	 Merilin kuulab Annika sõna . 
684	NA	 Näed , Annika , kui hästi sa emaks kõlbaksid . . . oskaksid nii hästi oma last kuuletuma sundida , nagu iseennast . 
684	NA	 Aga tegelikult – Merilin võikski ju minu laps olla . . . või siis noorem õde . 
685	NA	 Jaa ! 
685	NA	 Vaat see juba läheks . 
686	NA	 Õigupoolest , kui asja nii võtta , siis ta ongi mulle nagu noorem õde , sest pooliti võin ju ka mina ennast tema ema lapseks nimetada . 
686	NA	 Mõned õed ei saa omavahel üldse läbi , aga meie . . . pole vist üksteisega veel kunagi kiiva hakanud kiskuma . 
686	NA	 Järelikult me sobime . 
687	NA	 See siin ongi siis Anne–tädi kodu . 
688	NA	 Väikesena mõtlesin tihtipeale , et paganama huvitav oleks teada ja näha tema kodu . . . kuidas ta elab ? 
688	NA	 Ja nüüd olengi siin . 
688	NA	 Tänu Merilinile , tänu sellele , et ma teda tean ja tunnen . 
688	NA	 Hm , imelik mõelda , et Anne-tädi jalad on hulk aastaid seda koridoripõrandat tallanud ja siitsamast peeglist on ta ennast lugematuid kordi vaadanud ja istunud selle ees . 
688	NA	 Kindlasti on temast siia korterisse midagi jäänud , kohe kindla peale on . 
688	NA	 Võib-olla on ja liigub ta siin veel praegugi . . . mõnes teises dimensioonis või siis ükskõik mismoodi seda nimetada . 
688	NA	 Ja minu korteris liiguvad ringi minu vanemate vai . . . 
689	NA	 Ei ! 
689	NA	 Nemad pole seal korteris ju elanud , misjaoks nad seal siis olema peaksid ? 
689	NA	 Võib-olla minu pärast ? 
689	NA	 Tont seda teab , kuidas ned asjad on , aga noh , eks see ole peale surma näha . 
689	NA	 Oma silm , õigemini surnu silm on kuningas . 
690	NA	 Kuhu Merilin nii kauaks jääb ? 
691	NA	 Teadagi kuhu . . . seisab teine kindlasti riidekapi ees ja lutsib sõrme , suutmata otsustada , mida selga panna . 
691	NA	 Nagu ma isegi tihtipeale seisan . . . mõtlen ja murran pead , aga selgust ei saa . 
691	NA	 Kuradile need kaltsud , üheainsa kehakatte omanikuna oleks siin ilmas palju lihtsam elada . 
691	NA	 Vähemalt peamurdmist ja ajaraiskamist oleks vähem . 
691	NA	 Ainult et niisugusel juhul ma vist sureksin ahastusse , olen seda vahepääl niigi tegemas . 
691	NA	 Seisan rõivastest pungil riidekapi ees ja samal ajal halan . . . püha jumal , mul pole ju midagi selga panna . 
692	NA	 Keeruline värk nende rõivastega . 
692	NA	 Viis või kaheksa aastat tagasi , kui mul rõivaid mitu korda vähem oli kui praegu , ei osanud ma selle pääle tullagi , et nende ülearusus veel hullemaid probleeme võib tekitada kui vähesus . 
693	NA	 Mis , kas ta mõtleb selle suure koti endaga tõesti kasa tirida , mis mõttega ? 
693	NA	 Misjaoks sa , Merilin , endast küll kaamelit tahad teha ? 
694	NA	 Aga olgu . . . tehku mida tahab . 
694	NA	 Ja kuhu siis . . . 
694	NA	 Merilin , kuhu sa kipsi oled pannud ? 
694	NA	 Misjaoks sa põrguline jala ümbert kipsi lahti oled harutanud ? 
694	NA	 Mis ? 
694	NA	 Kust sa tead , et mina ka selle kunagi ära võtsin , kes sulle seda rääkis ? 
694	NA	 Mina ise . . . ? 
695	NA	 Hm ! 
695	NA	 Huvitav küll , aga ise ei mäleta üldse . 
695	NA	 Mispärast ma talle sellest küll lobisenud olen ? 
695	NA	 Näed nüüd ise , Annika , mida sa oma lobisemisega teinud oled , oled õpetanud oma väikese armsa õe lollusi tegema . 
695	NA	 Ise veel arsti tütar , aga harutab kipsi jala ümbert lahti , paharet niisugune . 
695	NA	 Aga ega siin enam midagi teha ka pole . . . nüüd on juba hilja . 
695	NA	 Pidin ma ennist seal koridoris peeglisse vahtima jääma , kohe oleksin pidanud siia tulema , kohe tema järel . 
696	NA	 Sügeles ? 
697	NA	 Jaa , seda ma usun . 
697	NA	 Tegelikult lõhkusin mina ka ta eelkõige just sügelemise pärast ära . 
697	NA	 Ma ei saanud ennast säält kus vaja kratsida . 
697	NA	 Jessas , kui ma pärast tohtrile sedasama ütlesin , vahtis too mind nagu mingit imeelukat . . . ja hakkas siis ennast kah kõrva tagant sügama . 
697	NA	 Ja kaotas mõnust kõnevõime – oskas ainult pead vangutada ja suud maigutada . 
698	NA	 No nii ! 
698	NA	 Merilin ongi valmis . 
698	NA	 Tema poolest võiksime vist minema hakata . 
698	NA	 Või õigupoolest – kuhu meil kiiret ? 
698	NA	 Ruttu ju pole . 
698	NA	 Võib-olla teistel inimestel on , aga meil kohe kindlasti mitte . 
698	NA	 On ju nii , Merilin ? 
698	NA	 Oled minuga nõus ? 
698	NA	 Vaat kui tubli ! 
698	NA	 Lähme siis suurde tuppa tagasi , istume veel natukene . 
698	NA	 Ootame , millal päikene pilve tagant välja tuleb , ta põrguline on ju jälle sinna peitu pugenud . 
698	NA	 Ootame ta ära , eks . . . 
699	NA	 Olengi endisel kohal tagasi . 
699	NA	 Jalad jälle enese alla kerinud ja Merilin on siinsamas minu kõrval . 
699	NA	 Pagan küll , tema haige jalg on ikka tugevasti paistes , tervest kohe tunduvalt jämedam . 
699	NA	 Aga sellest pole midagi . 
699	NA	 Kes seda ikka nii väga vahtida oskab ? 
699	NA	 Nagu inimestel muud teha ei olekski kui Merilini sääri vahtida . . . võrrelda , kas need on ikka ühesuguse jämedusega või mitte . 
699	NA	 Ah , ma olen oma mõtetega ikka päris totakas , paras Seewaldi saata . 
700	NA	 Mida sa nüüd räägid ? 
700	NA	 Issand , ma ju üldse ei kuulegi sind , mõtlen selle asemel oma jaburaid mõtteid , aga sinu jutt läheb ühest kõrvast sisse ja teisest välja . 
700	NA	 Millest sa nüüd kõnelesidki ? 
700	NA	 Et ei taha haige jalaga suurt liikuda ? 
701	NA	 Nojah , aga milleks sul seda vajagi on ? 
701	NA	 Ei , kulla laps , kui sa juba minu pool oled , siis ma ei lasegi sind välja . 
701	NA	 Istud toas ja kui värsket õhku tahad või päikese käes olla , siis lähed rõdule . 
701	NA	 Seal võid kasvõi päevitada . 
701	NA	 Sa ju tead küll , kui suur rõdu mul on . 
701	NA	 Ei tea ? 
701	NA	 Mis , sa polegi minu pool käinud ? 
702	NA	 Ei või olla ! 
702	NA	 Kas tõesti ei ole ? 
702	NA	 Pagana imelik , minu arvates oled sa kindlasti minu pool käinud . 
702	NA	 Mul on nii selgesti silme ees , kuidas sa suures toas diivanil istud ja me lobiseme . . . 
702	NA	 Miks sa eitavalt pead raputad ? 
702	NA	 Kas ma tõesti olen seda endale siis ainult ette kujutanud ? 
702	NA	 Kui nii , siis olen ma segi . 
702	NA	 Ei tee enam vahet asjadel , mis tegelikkuses sündinud või mis siis ette kujutatud . 
702	NA	 Ei tea , kas ka teistel inimestel niimoodi juhtub ? 
702	NA	 Pagan , ei julge küsida ka . . . hakkab mind veel sogaks pidama . 
703	NA	 Päikene tuligi pilvede tagant välja , nüüd võib vist tõepoolest minema hakata . 
703	NA	 Et ka sina arvad nii . . . ? 
703	NA	 Olgu siis , sinule ma juba vastu vaidlema ei hakka . 
703	NA	 Mängime nüüd pisut lapsevanemat ka ja küsime , et ega ta ühtegi pistikut kusagile kontakti ei jätnud . . . ? 
703	NA	 Ei ole ? 
703	NA	 No siis on kõik korras . 
704	NA	 Mida sa jalga paned ? 
704	NA	 Kas sa tõesti tahad nende kottadega riskida ? 
705	NA	 Nojah , ma saan ju aru küll , et miski muu ei lähe sulle jalga , aga kas poleks siiski õigem sussidega tulla ? 
706	NA	 Ei . . . 
706	NA	 Olgu siis , las Merilin tuleb niisuguste jalanõudega , nagu ta ise tahab . 
706	NA	 Loodame , et ta jalg nende paksude taldade pealt ainult ei väärata . . . et ta haiget ei saaks . 
707	NA	 Jessas , kui palju sul neid lukke siin välisuksel on ? 
707	NA	 Snepper . . . päris lukk ja siis veel üks . 
707	NA	 Pluss kett . . . 
707	NA	 Imelik , et ma neid varem tähele ei ole pannud ? 
707	NA	 Kas sa , Merilin , kardad siis nii väga sissemurdmist ? 
708	NA	 Ei kullake , kui ikka tõsiselt tulla tahetakse , siis ei pea neid tahtjaid miski . 
708	NA	 Need lukud teeb mõni korterikratt palju kiiremini lahti , kui sina ise seda võtmetega suudad . 
708	NA	 Aga noh , loodame , et siia ei hakka neist keegi tulema . 
709	NA	 Kuidas me nüüd trepist alla saame ? 
709	NA	 Siit annab päris minna . . . kurat , ma ütlen , et lifti ka pole . 
709	NA	 Hm , võttis mõlema käega käsipuust kinni ja läheb hüpeldes . 
709	NA	 Vaata aga vaata , mina poleks selle peale tulnudki . 
709	NA	 Ja läheb minust kiiremini . . . 
709	NA	 Nojah , aga ega mina siis ei peagi talle selle suure kotiga järele jõudma . 
709	NA	 Pealegi on ta minust noorem . . . 
709	NA	 Pealegi . . . 
710	NA	 Oota nüüd , Merilin , kuhu sa kiirustad ? 
710	NA	 Oota mind ka järele . 
710	NA	 Näed ju ise , et minusugune vanamoor ei jõua sinuga sammu pidada . 
710	NA	 Imelik , ta justkui põgeneks siit majast ja põgeneks heameelega . 
710	NA	 Võib-olla ta kardab ? 
710	NA	 Pelgab , et ehk võidakse jälle mingisuguseid arveid klaarima tulla ? 
710	NA	 No muidugi , kuidas ma lollpea kohe ei taibanud . 
710	NA	 Vaene Merilin , pidi siin võib-olla mitmeid päevi värisema ja süngeid mõtteid hauduma . 
711	NA	 Kuule , Annika , sa oled ikka üks suur notsu . . . 
711	NA	 Misjaoks sa varem Merilini vaatama ei tulnud ? 
711	NA	 Teadsid küll , et teisel jalaluu katki , aga sellegipoolest ei näidanud nädal aega nägugi . 
712	NA	 Olgu ! 
712	NA	 Olen siga , aga pole viga , küll ma nüüd kõik tagasi teen . 
712	NA	 Merilin , sa ei kujuta vist üldse ettegi , kui hea meel mul on , et sa minu poole nõustusid tulema . . . nii , veel üks korrus ja siis oleme õues . 
712	NA	 Välisuks juba paistab . 
713	NA	 Pagan , nüüd sileda maa peal lonkab ta päris tugevasti . 
713	NA	 Ei tea kas tal on väga valus ? 
713	NA	 Lonkab ja läheb lühikeste sammudega , aga hakkama ta igatahes saab . 
713	NA	 Vaat kui tore . 
713	NA	 No nii , nüüd sain mina ka ükskord tänavale . . . . . . 
714	NA	 Issand , kui ilus ja soe ilm , toas ei saanud nagu arugi . 
714	NA	 Kõik kohad on päikest täis ja näedsa – ma lausa tunnen , kuidas minusse energiat hakkab kogunema , lausa surinal . 
714	NA	 Jumala eest , olgu teistega kuidas on , aga mina olen vist tõesti päikesepatareide pääl töötav elukas . 
714	NA	 Ega mulle muud vist vaja ei olegi . . . 
715	NA	 Hästi palju päikest ja natukene õhku hingamiseks . . . sellest piisab ! 
716	NA	 Praegu piisab . . . 
716	NA	 Aga hiljem ? 
717	NA	 Jää vait ! 
717	NA	 Jäta järele , Annika ! 
717	NA	 Jäta kohe järele ja vaata parem , kas kusagilt mõnda taksot ei paista . 
717	NA	 Ja ära mõtle nii palju , ära mõtle nendele asjadele , millele mõtlemisest pole nagunii mingit kasu . 
717	NA	 Tunne rõõmu käesolevast hetkest . . . 
718	NA	 Oi ! 
718	NA	 Merilin naeratas mulle . 
718	NA	 Pagan , kui ma seda tüdrukut vaatan , tuleb mul tahtmine nutta . . . 
718	NA	 Ei , kahekesi on siin ilmas ikka parem kui üksi . 
718	NA	 Kui me kahekesi oleme , ei saa meist keegi jagu . 
718	NA	 Ja veel – tead mis , Merilin – terve see päikeseline maailm on meie oma , kuulub meile kahele ja seda ei saa meilt keegi võtta . 
719	NA	 Mis ? 
719	NA	 Mida sa ütlesid ? 
719	NA	 Et ega see maailm nii ilus polegi ? 
720	NA	 On küll ! 
720	NA	 Kui me ta ikka ilusaks mõtleme , siis pole tal häda midagi . 
721	NA	 Maailm on täpselt samasugune nagu me ise tahame . . . ja kui me ta ilusaks kujutleme , siis just niisugune ta ka on . 
721	NA	 Seda võimalust ei saa meilt keegi võtta , kas kuuled , Merilin ! 
722	NA	 Mee-riiii-liin ! 
722	NA	 Maailm on täpselt samasugune nagu meie ise . 
722	NA	 Vaat nii . . . tore , et sa jälle naeratasid mu loba peale . 
722	NA	 Kui sa juba naeratad , siis on naerune ka sinu maailm . 
722	NA	 Ja see ongi peamine . 
723	 VIIES LUGU 	 VIIES LUGU 
724	NA	 Olemegi tee äärde välja jõudnud . 
725	NA	 Pea nüüd kinni . 
725	NA	 Edasi me ei lähe ja niipea kui mõni takso tuleb , peame selle kinni ja siis on kõik korras . 
725	NA	 Siin saavad autod peatuda küll . . . kui nad ainult tahavad . 
725	NA	 Puuh ! 
725	NA	 Küll on palju autosid . . . . 
725	NA	 Pagan , üks buss tuleb ja sellega oleksime kesklinna saanud , kui oleksime teisel pool teed , aga . . . aga tegelikult on parem ka et me sääl pole . 
725	NA	 Ma ei taha , et Merilin peaks oma haige jalaga riskima . 
725	NA	 Parem juba siin vahtida ja taksot oodata , kui et Merilinil valus oleks . . . kui mõni teda bussis tõukaks või haige jala pääle astuks . 
725	NA	 Ja ei tea , mis meil siingi viga peaks olema ? 
726	NA	 Päikene paistab , ilm on ilus , meie ise ka ilusad . . . 
727	NA	 Mis pagana masinaelukas see niisugune on ? 
727	NA	 Pole sihukest näinudki . 
727	NA	 Madal . . . voolujooneline. . . punane nagu lehm . 
727	NA	 Sihukesega tahaks ise ka sõita . . . proovida , kuidas on ? 
727	NA	 Aga endale küll sellist ei tahaks . 
727	NA	 Kui ikka selline limusiin akna all seisab , ega siis õiget rahu ei ole . 
727	NA	 Siis mine muretsemisega halliks . . . või roni aknalauale elama et autol silma peal hoida . 
728	NA	 Ja nii noor jumbu roolis ! 
728	NA	 Endal ei kasva veel habetki , aga juba niisugune auto istumise all . . . et isegi Merilin jäi kadeda näoga vahtima . 
729	NA	 Pagan küll , ühtegi taksot ei tule . 
729	NA	 Teisele poole muudkui sõidavad , aga sinna , kuhu vaja , ei lähe ühtegi . 
729	NA	 See on alati nii , et kohe ei saa sa vajalikku asja iial . 
729	NA	 Ikka lõpus . . . siis kui lootus juba kaduma hakkab . 
729	NA	 Isegi taskutega on sedasi . . . kui neist midagi otsid , siis on otsitav ikka nagu neetult just kõige viimases taskus . 
729	NA	 Sahtlitega on niisamuti ja nii on kõigega . 
729	NA	 Kellelegi nagu meeldiks inimesi kiusata , piinata ja närviliseks ajada . 
730	NA	 Mida sa nüüd vaatad mulle nii küsival pilgul otsa ? 
731	NA	 Ole rahulik , küll varsti mõni takso tuleb ka , kuhu nad ikka jäävad ? 
731	NA	 Sa mõtle nüüd ise – missugune täiearuline taksojuht ütleks ära lõbust meietaolisi naisi sõidutada ? 
731	NA	 Kui nad ainult teaksid , mäherdused me oleme ja kus . . . siis oleksid siin varsti terve linna taksod sabas . . . 
731	NA	 Kasvõi kakleksid õiguse eest meid sõidutada . 
732	NA	 Oi , üks tulebki . . . . . . aga tont , seal istub keegi juba juhi kõrval . 
732	NA	 Pagan küll ! 
732	NA	 Küll võivad inimesed ikka nurjatud olla , võtavad Merilini ja Annika eest takso ära . 
732	NA	 Põrgulised sihukesed . 
732	NA	 Ma ei saa aru , kas neil tõesti häbi ei ole . . . ise räägivad veel demokraatiast ja inimõigustest . 
733	NA	 Üks takso tuleb jälle . . . 
733	NA	 Lehvitame nüüd , Merilin ! 
733	NA	 Püüame jätta muljet , et oleme kaks süütut nunnakest ja teeme hästi õnnetu näo pähe . 
734	NA	 Mõjub . . . 
734	NA	 Jah , auto tõmbubki tee äärde . 
734	NA	 Nüüd vaatame , kuidas talle peale saada . 
734	NA	 Mine sina siitsamast . . . ringi lähen mina . 
734	NA	 Ei ole sul vaja oma haige jalaga koperdama hakata . 
734	NA	 Said peale ? 
734	NA	 Tõmba nüüd oma haige jalg ka autosse . 
735	NA	 Oi , Merilinil on valus ! 
735	NA	 Ära raputa midagi pead , sa ju tead , et see on vale . 
735	NA	 Ma näen su näost , et sul on valus . 
735	NA	 Nüüd ise ka . . . ring ümber auto tagaotsa ja . . . korras . 
735	NA	 Uks ka kinni . 
736	NA	 Nii . . . sõidame . 
736	NA	 Taksojuht paistab päris noor mees olevat , aga juba on pea hallisegune . 
736	NA	 Pagan küll , misjaoks nii paljud noored mehed nii varakult halliks lähevad ? 
736	NA	 Oi kui mõnus kleepekas siin auto armatuurlaual on ! 
736	NA	 Väikene armas roheline krokodill hoiab sabaotsaga peeglit , millesse ta ise kerratõmbunult vahib . 
737	NA	 Ei tea , kas ta on omast arust ilus ka ? 
737	NA	 Või kas ta meeldib iseendale ? 
737	NA	 Muidugi meeldib , sest ega ta siis muidu ennast nii magusa näoga ei vahiks . 
737	NA	 Hm ! 
737	NA	 Miss Niilus võib-olla . . . 
738	NA	 Nüüd saame natukene aega sõita . 
738	NA	 Paganama mõnus on sedasi Merilini kõrval istuda ja sõita . . . me võiksimegi tegelikult kahekesi ühe reisi ette võtta , kui tal jalg terveks saab . 
738	NA	 Otsime mõne autoga sponsori ja siis põrutame . . . ükskõik kuhu . 
738	NA	 See on ju täitsa hea mõte , imelik ainult , et see mulle varem pähe pole tulnud . 
738	NA	 Mõneks päevaks võiks ju niimoodi minna küll . . . kuhugi Lõuna Eestisse . . . või siis ükstakama kuhu . 
738	NA	 Ega koht polegi tähtis , kuhu minna , sest lihtsalt niisamuti , ilma mingi lõppeesmärgita on kõige parem reisida . 
738	NA	 Pagan , pean sellest ka Merilinile rääkima , kindlasti meeldib niisugune idee ka temale . 
739	NA	 Valgusfoor . . . seisame . 
740	NA	 Prr , kõrvalautost vahib keegi mulle otsa , vahib mind . . . 
740	NA	 Mingi jäle tüüp , ajamata habemega ja silmad punetavad nagu kahesaja kahekümne kroonisel elektrijänesel . 
740	NA	 Ja see lõust paistab ka purjus olevat . 
740	NA	 Issand , kui läbitungiv pilk . 
740	NA	 Ma ei salli , kui mind niisuguse näoga vahitakse , ei meeldi alastioleku tunne . 
740	NA	 Jumal tänatud . . . roheline tuli süttis ja nüüd saan ma sellest rasputinipilgust lahti . 
741	NA	 Jessas , aga äkki oli see mõni hüpnotisöör , kes tahtis mind oma põletava pilguga mõjutada ? 
741	NA	 Mõni Kašpirovski õpipoiss . . . pthäh , Annika , sa oled ikka päris põrunud , kui niisuguseid asju usud . 
741	NA	 Varsti hakkad võib-olla taimetoitlaseks ka ja hakkad püramiidi all magama . . . ja hakkad ka hiromandiks , mõneks õpetatud guruks , keda poole maailma politsei pettuste ja vägistamiste pärast taga otsib . 
741	NA	 Siia nad kõik ju praegu ronivad . 
742	NA	 Niimoodi oleks vist päris lihtne raha teenida . 
742	NA	 Paneks ka õige kuulutuse ajalehte , et petis õpetab valuuta eest omataolisi välja . . . 
742	NA	 Ei , niimoodi ei tohi ennast väljendada . 
742	NA	 Peab olema midagi hästi peent . . . akadeemilist , midagi kreeka või ladina keeles , midagi transmeditaalsusest ja magnetismist ja natuke needusest vabastamisest ja nii edasi . 
742	NA	 Minevik , olevik tulevik . . . 
742	NA	 Siis on varsti pool linna mu ukse taga sabas , kümnedollarilised näpu vahel . 
742	NA	 Aga – põrgusse ! 
742	NA	 Minul on amet olemas ja olgu ta siis missugune on – vähemalt kergeusklike petmise ja lollitamisega ma küll ei tegele . 
742	NA	 Minu leib on inimeste suhtes aus . 
743	NA	 Jälle seisame . . . ei tea , kas eespool on mõni liiklusummik ? 
744	NA	 Paistabki nii , sest terve liiklus on ju seiskunud . 
744	NA	 Milles on asi ? 
744	NA	 Kas mõni teeb kusagil eespool striptiisi või on loomaaiast mõni inimese sugulane lahti pääsenud ? 
744	NA	 Mõni pikakõrvaline ja hall eeslijumbu . 
745	NA	 Näedsa , seisame ja ei saagi liikuma . 
745	NA	 Ja nemad veel kõnelevad ajalehtedes , et me olevat alles teel tsiviliseeritud maailma . 
745	NA	 Me oleme ju kohal . 
745	NA	 Täitsa uhke tunne siin liiklusummikus kükitada , pane või silmad kinni ja kujuta ette , et oled kusagil Ameerikas või Jaapanis . 
746	NA	 Tramm olevat eespool seisma jäänud , nagu Merilin ütleb . 
746	NA	 Nojaa , eks siis ole kusagilt midagi ära varastatud . 
746	NA	 Midagi , mis meie rahvusmetallist ja läigib . . . 
746	NA	 Kurat , värvigu oma juhtmed siis tumedaks , võib olla petab sellega vargad ära . 
746	NA	 Ega nende vasekrattide vastu vist enne midagi ette ei võeta , kui kusagil tõesti mõni rong või tramm kummuli sõidab . 
746	NA	 Ja vaat siis kui mõne Toompea mehe sugulane sääl rongis rabanduse saaks , pandaks kord terves riigis kolme päevaga maksma . 
747	NA	 Ega rahvas siis ilmaasjata räägi , et sõrmkübaramängijadki siit kohe pääle seda minema kupatati , kui neil siseministri ämm puupaljaks oli õnnestunud petta . 
747	NA	 Siis löödi neist plats ühe päevaga puhtaks . 
747	NA	 Aga noh , mida mina loll inimene ikka neist asjadest mõtlen , kui ma midagi ei tea . 
747	NA	 Sina , rumal Annika , tahad sa siis tõesti meie tarkadest riigiisadest targem olla ja öelda , et demokraatia ei pea ilmtingimata anarhiat tähendama . . . 
748	NA	 Pane oma suukene kinni , või muidu lõpetad sa sellega , et sind viiakse ka metsa marjule . 
749	NA	 Jessas , kuhu taksojuht nüüd põrutab ? 
750	NA	 Üle kõnnitee ja muru . . . teisele tänavale . 
750	NA	 Hurraa , me oleme päästetud . 
750	NA	 Minu ehmatuse hinnaga , sest süda tahtis selle jõnksatuse pääle rinnast välja karata . 
750	NA	 Mis ? 
750	NA	 Aa . . . nojah , sohver ütles , et tal olevat kiire . 
750	NA	 Tore on , muidu oleksime ehk tont teab kui kaua sääl hallitama pidanud . 
750	NA	 Siitkaudu tuleb küll natukene ringi sõita , aga lõppkokkuvõttes saame ikka kiiremini . 
750	NA	 Kuidas sa ennast tunned , Merilin , vaata mulle otsa ja naerata . . . 
750	NA	 Tubli , nüüd on kõik korras . 
750	NA	 Merilin naeratas mulle , järelikult on tema ka rahul . 
751	NA	 Siin remonditakse nüüd mõnda maja , sest tee peale on aed ette ehitatud . 
751	NA	 Aga pole viga , osa sõiduteest on vabaks jäetud ja me mahume mööda . 
751	NA	 Küllap sohver teadis seda , ega ta siis muidu poleks siia tänavale pööranud . 
751	NA	 Pagan , ma ei saa aru , miks inimesed ilmtingimata just piki sõiduteed peavad kõndima ? 
751	NA	 Justnagu teisiti poleks võimalik . . . ja mujalt ei saaks . 
751	NA	 Ja ise ollakse veel sihukeste nägudega , et nii peabki olema . 
752	NA	 Näedsa , isegi signaali peale ei taha üks juhmakas eest ära astuda . 
752	NA	 Läheb endisel õõtsuval sammul nagu elevant . 
752	NA	 See matrjoška kaalub küll vist oma sada viiskümmend kilo . 
752	NA	 Jessas , mäherdune tige pilk meile heideti , sihuke võib oma raudhammastega vist hammustada ka . 
752	NA	 Aga teelt kõrvale ei lähe . 
752	NA	 Nojah , eks tema ole ennast harjunud ju siin maal peremeheks , või -naiseks pidama . 
752	NA	 Mida mul nende ugrimugri pärdikutega asja . . . 
753	NA	 Aa , läks siiski pääle pikka signaaliga palumist . 
753	NA	 Ent teiste peale on sihukesed esimesed näpuga näitajad , just säherdustele jäävadki teised inimesed ette . 
753	NA	 Ei meeldi neile üks asi ega teine . . . ise teevad , mida tahavad , või õigemini mis pähe tuleb . 
753	NA	 Ja kui kõike enam teha ei lasta , mis pähe kargab , siis kukutakse kisama , et olevat rikutud nende inimõigusi . 
754	NA	 Hm ! 
754	NA	 Jälle olen targutama hakanud , maailma parandama . 
755	NA	 Kas sulle , Annika , ei ole siis veel tõesti selgeks saanud , et seda maailma ei ole võimalik parandada . 
755	NA	 Tema remont on võimatu . 
755	NA	 Temaga tuleb leppida sellisena , nagu ta on , või vastasel juhul siit lihtsalt minema minna . 
755	NA	 Ise ja vaikselt . . . 
755	NA	 Kolmandat teed ei ole . 
756	NA	 Aga sina virised , rikud oma närve ja tuju . . . tead ju küll , et ega see kusagile ei vii . 
756	NA	 Inimest ei ole võimalik teistsugusemaks muuta , kui ta parasjagu on . 
756	NA	 Ta lihtsalt ei taha , punnib igati vastu ja ongi kõik . 
756	NA	 Enese muutmiseks peaks ta ju kui mitte teistele , siis vähemalt iseendale tunnistama , et on senini kõik valesti teinud , sest vastasel juhul ei oleks muutumisel mingit otstarvet . 
756	NA	 Aga kes oleks valmis tunnistama , et tema on midagi valesti teinud ? 
757	NA	 Niisugust inimest juba ei leia . 
757	NA	 Vigu , imepisikesi möödalaskmisi veel söandatakse äärmises hädas tunnistada , aga öelda seda terve elu kohta . . . 
757	NA	 Ei , niisugust inimest pole siia ilma veel sündinud ja täpselt samasugune nagu teised oled sa ju ka ise , Annika . 
758	NA	 Oi ! 
758	NA	 Teekäänak lükkas Merilini minu vastu . 
758	NA	 Küll ta võib ikkagi soe olla , täpselt nagu väikene ahi . 
758	NA	 Nüüd oleme juba suurel tänaval ja niisama hästi kui kodus. Veel paar-kolm kilomeetrit ja mu maja hakkab paistma . 
759	NA	 Kui Merilin tõesti minu pool ei ole käinud , siis võib see teekond tema jaoks päris huvitavana tunduda . 
759	NA	 Mulle endale tunduks vist küll . 
759	NA	 Ei tea , mida ta mõtleb ? 
759	NA	 Paganama huvitav oleks teada saada , millele Merilin praegu mõtleb ? 
760	NA	 Kummaline tüdruk . . . ime , et ta üldse minu poole tulemisega nõustus . 
760	NA	 Ega ma teda tõtt-öelda ju suurt ei tunnegi . . . 
760	NA	 Enamjagu on meie sõprus vaid minu kujutlus . 
760	NA	 Ta meeldis mulle , hakkasin temale mõtlema . . . mõtteis temaga juttu ajama , igal pool käima ja nüüd ei saa ma enam õieti isegi aru , kui midagi meenutama hakkan , kas sündis see ka tegelikult või ainult minu kujutluses ? 
761	NA	 Pagan küll , kõik on segi . . . aga mine tea , võib-olla on see isegi hea . 
761	NA	 Oota natukene , ma panen sulle käe õlgadele . . . või tegelikult ei pane ka , sest mine tea , mida sohver veel mõtlema võib hakata . 
762	NA	 Majad vilksatavad mööda , suured majad ja need kõik on inimesi paksult täis . . . ja kõik need inimesed on võõrad ja ma ei tea neist midagi . 
762	NA	 Ja ka nemad pole minust mitte kunagi kuulnud ja nad ei teagi , et siin ilmas ja linnas on olemas niisugune inimene nagu Annika . 
763	NA	 Ja kui ma ükskord suren , ei muutu sellest midagi . 
764	NA	 Tont , sedasi on ju lausa kole mõelda . 
764	NA	 Aga mõnikord on täitsa huvitav öisel ajal valgustatud akende alt läbi kõndida ja siis ette kujutada , kuidas iga kardina taga on inimene või perekond . . . 
764	NA	 Päris põnev on sedasi mõistatada , seisatada mõne akna all , kuulatada säält hääli . . . vaadata valgust ja ise varjus olla . 
765	NA	 Aga noh , nüüd on mul Merilin ja nüüd kaob niisugune vajadus ära . 
765	NA	 Nüüd ei ole vast enam ööd ka nii hirmsad , kui mõtted tulevikule lähevad . 
765	NA	 Nüüd on teadmine et kõrvaltoas on elav hing . . . on elus Merilin . 
765	NA	 Vaat nii , sina soe tüdruk , sedasi on lood . 
765	NA	 Sa ei oska uneski näha , et tänu sinule . . . tänu sellele , et sa minu poole nõustusid tulema , ei pea Annika enam iseenese eest amokki jooksma . 
766	NA	 Aitäh sulle , Merilin ! 
767	NA	 Ainult et sellest kõigest ei tohi sa mitte kunagi mitte midagi teada . 
767	NA	 Siis hakkaksid sa pärima ja kui ma sinu küsimustele vastaksin , hakkaksid sa mind lohutama . 
767	NA	 Alguses lohutama ja siis haletsema , aga haletsusest põlguseni on vaid tibatilluke samm . 
767	NA	 Ei , ma ei taha seda . 
767	NA	 Annika lihtsalt ei soovi , et teda haletsetakse ja lool lõpp . 
768	NA	 Aga äkki too arst eksis . . . või eksisin ma kuulmisega ise ? 
769	NA	 Kujutasin endale ainult ette neid kõrvalkabinetist kostvaid sõnu , kui ma tagasi arstikabinetti läksin . . . mantlivöö järele , mis taskust maha oli libisenud . 
769	NA	 Äkitselt käisid need sõnad mõne teise inimese kohta ? 
769	NA	 Võib-olla kõnelesid nad kellestki teisest , mitte aga minust ? 
770	NA	 Heine saatus , nagu arst ütles ! 
770	NA	 Mõne aasta pärast . . . paremal juhul osaline , aga võib-olla ka täielik halvatus . 
770	NA	 Madratshaud . 
770	NA	 Huvitav , Heine oli seal kaheksa aastat , kui kaua mina pean olema . . . ? 
770	NA	 Võib-olla kolmkümmend kaheksa , sest olen ju veel nii noor . . . 
771	NA	 Pagan küll ! 
771	NA	 Misjaoks just Annika see hädaline peab olema ? 
772	NA	 Võib olla rääkisid nad siiski kellestki teisest . . . 
773	NA	 Aitab , ära peta ennast ! 
773	NA	 See oleks küll kõige lihtsam , aga samal ajal ka kõige halvem , mida sa teha saad . 
773	NA	 Ära mõtle tulevikule , vaid sellele , mis on . 
773	NA	 Ja tunne rõõmu käesolevast hetkest , sul on ju selleks veel aega . 
774	NA	 Vähemalt kolm-neli , aga võib olla veel enamgi aastaid . 
775	NA	 Oi , mis see nüüd oli , miks Merilin võpatas nii kõvasti , et lausa hüppas ? 
776	NA	 Jessas ma olen ikka päris hull . . . 
776	NA	 Mõtlen oma lollusi ja lähen neist nii hasarti , et löön teisele küüned sisse . 
776	NA	 Ma ausõna ei tahtnud , ma ei tea isegi , mis mulle sisse läks , et sulle haiget tegin . 
776	NA	 Pean talle naeratama . . . 
777	NA	 Tont , ei tulnud vist välja . 
777	NA	 Merilin jäi mulle üllatunult otsa vaatama . 
777	NA	 Jessas kui hea , et politseiauto just õigel ajal sireenide vingudes meist mööda kihutas . 
777	NA	 Huilang viis Merilini mõtted mujale . 
778	NA	 Olemegi peaaegu et kohal , maja juba paistab . 
778	NA	 Issand , kui tore on ikkagi Oma Kodule läheneda . 
778	NA	 Taksojuhile peab ka ütlema , et ta mööda ei põrutaks . 
778	NA	 Nii , oligi viimane aeg , muidu oleksime mööda sõitnud . 
778	NA	 Laseme tal päris maja ette sõita . . . otse treppi ! 
778	NA	 Soliidsuse mõttes ja nii nagu seisusele kohane . 
778	NA	 Psst ! 
779	NA	 Olemegi päral . . . nüüd tuleb maksta ka . 
780	NA	 Tont võtaks , mitte ei lähe käsi püksitaskusse raha järele . 
780	NA	 No ei mahu , karju või appi . 
780	NA	 Või võta või püksid maha . . . 
780	NA	 Ei saa , pean välja ronima , sest muidu ma seda raha taskust kätte ei saa . 
781	NA	 Hm ! 
781	NA	 Sohver vaatas mind nii kahtlustava pilguga , kui ma autost välja ukerdasin , pelgas vist , et kavatsen talle külma teha . 
781	NA	 Palju arve nüüd oligi . . . ? 
781	NA	 Tuleb välja küll . 
781	NA	 Mis ? 
781	NA	 Tagasi anda ei ole ? . . . 
781	NA	 Siis ei ole midagi teha , kui ei ole . 
781	NA	 Kõik , adjöö . . . 
782	NA	 Näed , Merilin , siin majas mina siis elan ja siin on siis minu kodu . 
782	NA	 Ja kindlus ka , nagu inglased ütlevad . 
782	NA	 Elan selles trepikojas . . . see tähendab , et mitte trepikojas , vaid siitkaudu pääsen ma oma koju . 
783	NA	 Nii . . . 
783	NA	 Astu ettevaatlikult . . . anna käsi . 
783	NA	 Haiget ei saanud ? 
783	NA	 Vaat kui tubli . 
783	NA	 Oota , ma teen sulle ukse ka lahti . 
783	NA	 Korras , Merilin on sees . 
783	NA	 Nüüd mina ise ka . 
783	NA	 Uskumatu , aga ma ei lasknudki ust pauguga kinni nagu tavaliselt . 
783	NA	 Muidu ma teen seda eranditult alati , aga nüüd , kui Merilin siin on , lasin uksel ettevaatlikult sulguda . 
783	NA	 Hm ! 
783	NA	 Tahan ma siis tõesti Merilini ees nii viisakas olla ? 
784	NA	 Ei ! 
784	NA	 Ära parem vaatagi neid treppe , siit me ei lähe , isegi siis ei oleks minema hakanud , kui su jalg oleks terve olnud , nüüd ammugi mitte . 
784	NA	 Ei tea , mille jaoks siis liftid on ? 
785	NA	 Näedsa , uksed avanevad , meid vist oodati . . . astu aga sisse , Merilin . 
785	NA	 Nüüd vajutame nupule ka ja . . . juba sõidame . 
785	NA	 Me sõidame juba , kas kuuled , Merilin , me kihutame liftiga ülespoole , veel natukene ja olemegi kodus . 
785	NA	 Oi , Merilin , kuidas ma tahaksin , et see korter ka sinule koduna näiks , et sa siin ennast niisama hästi tunneksid nagu omaenda kodus . 
786	NA	 Nii ! 
786	NA	 Seisatusimegi . 
786	NA	 Uksed avanevad – olemegi kohal . 
787	NA	 Noh , arva nüüd ära , missuguse ukse juurde me lähme , milline on minu kodu uks ? 
787	NA	 Oskad seda ära mõstatada ? 
788	NA	 Ei oska , sest vastus on vale . 
788	NA	 Minu uks on hoopis too . . . see on . . . ma õigupoolest ei teagi , kelle uks see on . 
788	NA	 Igatahes paistab siin korteris lausa uskumatult palju inimesi elavat , sest iga päev võib siit mõnda uut nägu väljumas näha . 
788	NA	 Võib-olla elab siin mõni meie aja Kingissepp või Kreuks või peetakse siin hoopis hoorapunkrit , kurat teab ? 
788	NA	 Aga mina elan siin . 
788	NA	 Vaat seesama roheline uks . 
789	NA	 Mida sa mulle nüüd nii imestunult otsa vaatad , kas sellepärast , et ma kella lasin ? 
789	NA	 Oh ei , kullake , sees pole mitte kedagi , mul on lihtsalt niisugune komme kella lasta , kui koju tulen . 
789	NA	 Ma ei tea isegi , miks see nii on , aga noh , selline ma lihtsalt olen . 
790	NA	 Vaat kui tore , võti oligi tagataskus . 
790	NA	 Nii , Merilin , ja palun : uks on lahti . 
790	NA	 Ära puikle ja mine aga sisse . 
790	NA	 Nüüd tuleb uks seestpoolt ka lukku keerata . . . kett ka ette , et keegi meid segama ei pääseks . 
791	NA	 Vaat , Merilin , siin Annika elabki . 
791	NA	 Kui tahad , pane mu sussid jalga . mis ? 
791	NA	 Oled harjunud kodus paljajalu olema ja tahad ka siin niimoodi . . . 
791	NA	 Olgu siis . 
792	NA	 Ma ei saa aru , misasja sa seisad seal seina ääres nagu ma ei tea kes ? 
792	NA	 Tule edasi , lähme tuppa . 
792	NA	 Istu siia . . . võta padi ka omale külje alla , kui tahad . 
792	NA	 Tunne ennast nagu omaenda kodus ja tegelikult sa oledki omaenda kodus . 
793	NA	 Kuhu sa nüüd lähed . . . ? 
794	NA	 Ahaa ! 
794	NA	 Tahad aknast välja vaadata , et pilt enam vähem selge oleks , kuhu sa üleüldse sattunud oled . . . 
794	NA	 Siit mul küll sulle nii ilusat vaadet pakkuda ei ole nagu sinu aknast , aga noh , paremat pole mul ka kusagilt võtta . 
794	NA	 Võib-olla tahad sa rõdule ka minna . . . ? 
794	NA	 Sinna saab siitkaudu . 
794	NA	 Pagan , neetud rõduuks ei käi jälle , nagu ta käima peaks , pean teda lahtitegemise ajal tõstma , pisut kergitama . 
794	NA	 Tule nüüd siia . . . siin oleme mõlemad ilusasti päikese käes . 
795	NA	 Jessas , vanamees oma jabura binokliga istub ikka veel vastasmaja rõdul . 
795	NA	 Küll on ikka kannatus mõnel . . . 
795	NA	 Aga noh , mida tal muud ikka teha on kui naisi hiilida ja võõrastesse akendesse vahtida . 
795	NA	 Mine tea , võib-olla on see tal harjumus või isegi endine elukutse . . . 
796	NA	 Rind on tal igatahes alalõpmata igasugu rauarämpsu täis ja mine tea , mille eest talle need kõrinad omal ajal rinda riputati . 
797	NA	 Näe , Merilin , tolle kahekorruselise maja taga on kauplus , näed – nurk paistab ja sealsamas on ka väikene baariurgas . . . päris mõnus kohake . . . 
797	NA	 Kui sa tahad , siis võime sinna mõnikord sisse astuda . 
797	NA	 Muidugi mitte lantimise mõttes , vaid niisama . . . 
797	NA	 Põrgusse , mida ma küll lobisen , aga pole viga , see minu loba ei oma mingisugust tähtsust . 
797	NA	 Üleüldse ei oma mitte miski mitte mingisugust tähtsust peale selle , et Merilin on siin . 
798	NA	 Aga – ütle mulle nüüd ausalt , ega su kõht tühi ole ? 
798	NA	 Oled sa täna midagi söönud ? 
798	NA	 Pead noogutab , ei tea kas valetab ka ? 
798	NA	 Inimestele meeldib ju selle küsimuse peale alati valetada , nagu oleks tühi kõht häbiasi . . . alati öeldakse ei . 
798	NA	 Tegelikult on seda väga lihtne kontrollida , tuleb inimesele , kes ei ütleb , midagi maitsvat nina alla sokutada ja siis on kohe näha , mis pilguga ta pakutavat silmitseb . 
799	NA	 Tule , Merilin , lähme kööki ja teeme proovi . 
800	NA	 Näedsa ! 
800	NA	 Istu siia taburetile . 
800	NA	 Mis ? 
800	NA	 Miks mul nii suur köök on ? 
800	NA	 Vaat seda ma ei tea , aga võib-olla seepärast , et arhitekt , kes selle maja projekteeris , elas ehk ise niisuguses korteris , kus köök hästi väikene . . . ja võib-olla oli tal hästi paks naine , kes sinna kuidagi ära ei mahtunud ja seepärast mehele alalõpmata põrgut tegi . . . 
801	NA	 Aga kui tõsiselt rääkida , siis ma ei tea . 
801	NA	 Siin rajoonis on kõikides majades suured köögid – võib-olla seepärast , et kõik need majad ehitati ju tegelikult venelastest sõjaveteranidele , no ja ega nendele siis väikeste köökidega kortereid ei saanud anda . 
801	NA	 Neil pidi olema võimalikult mugav . 
801	NA	 Ja ega ta tegelikult nii suur olegi , sulle võib-olla ainult tundub nii , sest sinu oma köök on ju hästi pisikene . 
801	NA	 Kui ausalt öelda , siis ei saa ma üldse aru , kuidas sa sinna ära mahud . 
802	NA	 Mida ma sulle siis pakun , mida sa tahad ? 
803	NA	 Pagan , sa ei kõnele ka , vahid ainult muiates otsa . 
803	NA	 Oi jessas ! 
803	NA	 Mul on täitsa meelest ära läinud , et mul on ju pool torti . 
803	NA	 Pagan küll – see on juba mitu päeva seisnud . 
803	NA	 Neetud , mitte midagi ei tohi enam külmkappi panna , siis see sinna ka jääb . 
803	NA	 Huvitav , kas see veel süüa sünnib või on juba partisanid sisse tulnud . . . 
803	NA	 Aga seda saab ju proovida , pealt natukene näpuga kreemi riisuda ja siis maitsta . 
804	NA	 Hm , pole vigagi ! ainult jääpurikaks külmunud teine . 
804	NA	 Hea , et ta mulle näituseks eile või hommikul meelde ei tulnud . . . siis teda praegu enam ei oleks . 
804	NA	 Niipalju ma ennast juba tunnen . 
804	NA	 Aga nüüd on tort alles ja ma saan seda Merilinile pakkuda . 
805	NA	 Vaat kui kasulik see ikkagi on , kui inimene enam mitte midagi ei mäleta . 
806	NA	 Mida sa muigad ? 
806	NA	 Sa sööd ju torti , kindlasti sööd , sest iga normaalne inimene sööb torti heameelega . 
806	NA	 Ka naised . 
806	NA	 Ja kui neist mõni väidabki , et ei söö , siis ta valetab . 
806	NA	 Jessas , kui tore on kusagil lauas mõnd niisugust jälgida , kes ise ütleb , et tema üldse magusat ei söö . . . aga kõrisõlm muudkui kargleb ja neelatab see valetaja sihukese raginaga , nagu näriks koer konti . 
806	NA	 Siia kõrvale on meil nüüd natukene kohvi ka tarvis . . . eks ? 
807	NA	 Kuhu pagan ma veekannu olen pannud ? 
808	NA	 Külmikul ei ole , laual ka mitte , riiulil ka pole . . . nojah , sinna ta ju ei mahukski . 
808	NA	 Hm , aga olla võiks ju sellegipoolest . . . 
809	NA	 Aa , meelde tuli ! 
809	NA	 Kann on hommikust saati magamistoas . 
809	NA	 Näe , Merilin , taldrikud on seal ja nuga ka . 
809	NA	 Ja nüüd pea meeles , mida ma sulle ütlen : kui ma kohvikannuga tagasi tulen ja sa selle ajaga endale hästi suurt tordilõiku ette võtnud pole siis ma sunnin sind kõike ära sööma . 
809	NA	 Kas kuuled , hästi suure tüki pead endale lõikama . 
809	NA	 Ja lusikad saad sealt ülemisest sahtlist . 
810	NA	 Nüüd kannu järele , ruttu-ruttu ! 
810	NA	 Oi , kes selle toa nii segamini on ajanud ? 
810	NA	 Annika , kas sul tõesti häbi ei ole ? 
810	NA	 Ja siia seapessa julged sa veel Merilini kutsuda ! 
810	NA	 Ase on nagu seapesa . . . koodijäljed keskel . . . tuhatoosis mitu koni . . . kapiuks irvakil . . . ma ei saa aru , kes siin vahepääl märatsemas on käinud ? 
810	NA	 Isegi tuhka olen osanud maha ajada . 
810	NA	 Ruttu kõik korda . . . 
811	NA	 Nii ! 
811	NA	 Nüüd on pilt natukene parem . 
811	NA	 Mida veel ? 
811	NA	 Ah jaa , ma tulin ju kohvikannu järele ja suitsud tuleb võtta ja tuhatoos ja . . . see hommikune kohvitass . 
811	NA	 Kui nüüd ainult midagi maha ei kukuks , käest ära ei libiseks . . . 
811	NA	 Miks , põrgu päralt , mul küll kolmandat kätt või mingisugust muud instrumenti pole , kuhu midagi otsa saaks riputada , kasvõi kohvitassi . . . ? 
812	NA	 Suu kinni , häbitu ! 
813	NA	 Kuule , Merilin , nii need asjad nüüd küll ei lähe . 
813	NA	 Misjaoks sa endale nii pisikese tordilõigu oled võtnud ? 
813	NA	 Kardad paksuks minna ? 
813	NA	 Et ma näen ise , mihuke sa oled ? 
813	NA	 Kuule , ega sa natukene põrunud ole ? 
813	NA	 Kes see tola sulle ütles , et sa paks oled ? 
813	NA	 Peegel ? 
814	NA	 See peegel tuleb puruks lüüa . 
814	NA	 Ei , Merilin , kui sina oled paks , siis . . . siis ma tõesti ei tea , mida selle lolluse kohta öelda . 
814	NA	 Sa ju pole seda . 
814	NA	 Tahaksid hoopis minusugune olla ? 
815	NA	 Lollike . 
815	NA	 Kui sa teaksid , mis selle saledana näiva keha sees on , siis sa juba nii ei räägiks . 
815	NA	 Ei , minusugune sa küll ära taha olla , mitte mingil juhul . 
815	NA	 Sa ei oska uneski ette kujutada mida see tähendab . 
815	NA	 Aga noh , sellest me muidugi vaikime . 
816	NA	 Vesi hakkab varsti keema , nüüd saan ka mina istuda . 
816	NA	 Vaat kui ilusasti me siia laua taha kahekesi ära mahume , üks ühele ja teine teisele poole . 
816	NA	 Pagan , ma unustasin kohvipurgi tuppa . 
816	NA	 Mitte ei viitsi sellele järele minna , aga tegelikult on siin pea kohal riiulil veel üks purk . 
816	NA	 Suhkrut sa muidugi ei taha ? 
816	NA	 Ei ? 
816	NA	 Vaat kui tubli sa mul ikkagi oled , ei solgi oma kohvi ega miskit . 
817	NA	 Kuule , Merilin , miks sa mulle nii nutuse näoga otsa vaatad ? 
817	NA	 Sul on hea meel , et ma su siia kutsusin ? 
818	NA	 Tead , kui ma sulle ausalt ütlen , siis ma olen üks suur notsu , et ma seda varem ei teinud . 
818	NA	 Siis oleks su nägu ehk terve olnud ja . . . 
818	NA	 Mille eest sa lollike mind tänad ? 
818	NA	 Nojah , eks ühest küljest võttes ei pea ta siin vähemalt kartma , aga teisest küljest . . . peaks asi hoopis vastupidi olema . 
818	NA	 Mitte sina ei peaks tänama mind , vaid hoopis mina sind , aga noh . . . see selleks . 
819	NA	 Ütle mulle parem , millest too jama üldse tuli ? 
819	NA	 Ole nii hea ja kõnele ära . 
819	NA	 Saa aru , see ei ole lihtsalt uudishimu . . . 
819	NA	 Pagan , sa oled nii noor ja ma lihtsalt ei usu , et sa kellelegi mingi sigaduse oleksid teinud . 
819	NA	 Sa oled niisugusesse olukorda võib-olla jumala juhuslikult sattunud . 
819	NA	 Niisiis , kas sa tõesti ei tea , mis neil sinu vastu on ? 
819	NA	 Niisugusel vihal peab ju mingi põhjus olema . . . 
820	NA	 Pagan , ta ei taha rääkida . 
820	NA	 Näib piiri peal olevat , näib kõhklevat kas kõnelda või mitte . 
820	NA	 Ma ei tohi talle praegu rohkem peale käia , muidu ajan kõik untsu . 
820	NA	 Ja siis ei kuule ma temalt enam sõnakestki . 
821	NA	 Oi , vesi on keema läinud . 
821	NA	 Palju ma sinule kohvi panen ? 
821	NA	 Ei , ühest lusikast ei aita sulle midagi . . . see neetud kohvisort on millegipärast nii lahja , et ma panen sulle julgesti kaks lusikat . 
821	NA	 Aga endale panen kolm . . . need lusikad on imepisikesed ja pealeselle olen mina juba niisugune narkomaan . . . kofeiinik , et närin vahepääl ajaviiteks isegi kohviube . 
821	NA	 Varsti hakkan endale vist supilusikaga lahustuvat kohvi ka sisse kühveldama . . . kui ta põrguline ainult suus nii vastikult käkki ei läheks . 
822	NA	 Vaat kuidas kihiseb ! 
823	NA	 Tead , ma olen vahepeal mõelnud , et kohvi justnagu räägiks meiega . . . hästi vaikselt ja sosinal . 
823	NA	 Võta torti ka ! 
823	NA	 Löö aga lusikas sisse ja amps ! 
824	NA	 Kuule , tüdruk : ära vaidle mulle vastu , vaid tee , mida öeldi . 
824	NA	 Jessas , kui arglik pilk ! 
824	NA	 Püha jumal , Merilin kuulab mind ja vaatab mulle samasuguse pilguga otsa , nagu ma isegi oma emale vaatasin , kui too minu pääle millegipärast häält tõstis . 
824	NA	 Hm , kuigi ma ju tegelikult ei tea , missuguse pilguga ma talle otsa vaatasin . . . ega ema niisugustel puhkudel ju mulle kunagi peeglit nina alla ei pistnud . 
825	NA	 Aga – peale vanemate surma tundsin ma lausa igatsust noomimiste järele . 
825	NA	 Äkki tunneb praegu ka Merilin sellest puudust ? 
825	NA	 Anne-tädi surmast on kaks . . . jah , vaid paar-kolm kuud möödas ja Merilinil ei näi siin ilmas rohkem kedagi olevat , kes vahepääl teda kasvõi natukenegi noomiks . 
825	NA	 Kui ma nüüd asjale hästi küüniliselt mõtlen , siis on see isegi hea , et tal kedagi pole . 
825	NA	 Niisugusel juhul oleks tal lohutajaid minutagi ja sellisel juhul ta siin ehk ei istukski . 
825	NA	 Oleks praegu kusagil mujal või oleks tema pool keegi teine . . . ja siis ei oleks Annikal kellegagi rääkida ega kellegi eest hoolt kanda . 
826	NA	 Mis , see ongi siis too kurikuulus rahuldamata jäänud emainstinkt või ? 
826	NA	 Jessas , mäherdustest asjadest ma mõtlen . 
826	NA	 Aga mine tea . . . võib-olla tõesti . 
826	NA	 Mõni minutaoline kasvatab kasse ja koeri , kohe ei saa ilma nende eest hoolitsemata olla . 
826	NA	 Võib-olla olid minul Merilini siiakutsumisel samad ajendid . 
826	NA	 Tont teab . 
827	NA	 Naljakas . . . 
827	NA	 Kõigepealt koorib tordiviilult kreemi pealt ära ja aluse sööb kõige viimasena . 
827	NA	 Täpselt nagu mina isegi . . . ainult selle vahega , et mina küll väikesena tordialust ei tahtnud . 
827	NA	 Ainult kreemi . . . 
828	NA	 Ükskord pistsin isegi niisuguse kreemist puhtaksriisutud koogitüki voodi alla . 
828	NA	 Jessas , mäherdust mürglit hiljem hiired selle pärast tegema hakkasid ! 
828	NA	 Ei tea , kas nad päris kaklesid omavahel või . . . aga mulle see meeldis . 
828	NA	 Meeldis endale ette kujutada , et need väikesed hallid hiirejumbud on minu sõbrad ja ma ajasin nendega mõttes isegi juttu . 
828	NA	 Öösiti , kui uni ära oli läinud ja midagi teha ei tahtnud . 
829	NA	 Vahel näitas neist mõni ennast mulle , vudis halli kerana üle põranda ja krabistas niisugustel kohtadel , kus tekki maas ei olnud , oma küüntega mis kole . 
829	NA	 Mõnel teisel lapsel oli oma isiklik koer ja mõnel jällegi kass , aga Annikal olid hiired . 
829	NA	 Ning pärast , kui nad ära kadusid ja ööd jällegi vaikseks jäid , oli mul neist tõenäoliselt kinnipüütud ja mahanotitud hiirtest niisama kahju kui mõnel teisel lapsel oma koerast , kui too auto alla on jäänud . 
830	NA	 Merilini taldrik on tühi . 
830	NA	 Ära vaidle mulle vastu . . . olgu siis muuga , kuidas on , aga ühe tüki lõikan ma sulle veel . 
830	NA	 Selle pead ka ära sööma . 
830	NA	 Mis tähendab , ei jõua . . . ? 
830	NA	 Pead jõudma ! 
830	NA	 Olgu – kui sa nii väga tahad , siis ma võin ju ühe tükikese endale ka võtta . 
830	NA	 Mis ? 
830	NA	 Ah , ära aja naerma . 
830	NA	 Mina , ja söön enese sinu pärast paksuks ! 
830	NA	 Hahahaa ! 
831	NA	 Mina ei lähe jämedamaks , kui ma olen , pole seda hirmugi . 
831	NA	 Ma lihtsalt ei võta kaalus juurde ja kõik . 
831	NA	 Ma ise ka ei saa aru , kuskohta see toit läheb , aga nii ta on . 
831	NA	 Ma ei võta juurde , vaid hoopis vastupidi . 
831	NA	 Võiksin kahe tunniga üksipäini terve suure tordi ära süüa ja pudeli konjakit kõrvale juua , tõsijutt . 
831	NA	 Ei usu . . . ? 
832	NA	 Vaatame , mis näo sa siis teed , kui seda näed . 
832	NA	 Ja juba õige varsti – ma luban sulle seda . 
833	NA	 Lollike , ise nii ideaalsete vormidega naine , kõike on parasjagu , mitte liiga palju , aga mitte ka liiga vähe . . . aga pelgab torti süüa . 
833	NA	 Napakas . 
833	NA	 Tema ema oli täpselt samasugune . . . kui mitte näolt , siis kehalt kohe kindlasti . 
833	NA	 Paganama kahju , et ma Merilinile seda öelda ei saa , kui seda teeksin , hakkaks ta kohe pärima , et kustkohast ma tema ema tean ? 
833	NA	 Ei , seda ma ei taha , jäägu see minu saladuseks . 
834	NA	 Või õigupoolest – ega mul ju midagi peljata pole . 
834	NA	 Mida ma kardan ? 
834	NA	 Võiksin Merilinile rääkida , et kui ma väikene olin , siis haigestusin ja tema ema oli mu arst , aga siis sain terveks ja . . . 
834	NA	 Tõepoolest ! 
834	NA	 Misjaoks ma seda Merilini eest varjama peaksin ? 
834	NA	 Kui ma talle asja ära kõneleksin , siis ta ehk räägiks mulle rohkem ka oma emast ja vaat seda ma tahaksin küll kuulda . 
835	NA	 Jaa ! 
835	NA	 Kui sobiv silmapilk tuleb siis ma teengi nii . 
836	NA	 Pagan ! 
836	NA	 Pean pärast sinna kohvikusse minema , kus ennegi käisin . 
836	NA	 Lausa needus , et see siis pähe ei tulnud , kui me taksos olime , sõitsime ju säält tänavanurgalt mööda . 
836	NA	 Praegu võiksid need isuäratavad kuklikesed meil juba laual olla . . . 
836	NA	 Ei , pärast ma lähen ja käin sääl ära , saagu muuga siis mis saab . 
837	NA	 Ja Merilinile ei ütle , kuhu ma lähen , las see olla talle väikeseks üllatuseks . 
837	NA	 Aga praegu ma veel siiski minema ei hakka . . . noh , nii umbes poole tunnikese pärast , siis on õige aeg . 
837	NA	 Ära peaksin päris kähku käima . . . kümme minutit sinna ja kümme minutit tagasi , natukene aega läheb seal ka , nii et poole tunniga peaksin jõudma küll . 
838	NA	 Tema ema ei käinud meil kunagi ilma , et ta ei oleks mulle midagi toonud . 
838	NA	 Alati oli tal minu jaoks mõni kompvek taskus , kuigi tal polnud selleks ju mitte mingisugust kohustust . 
838	NA	 Jessas , kui hea inimene ta ikkagi oli ! 
839	NA	 Ja tead , Annika , ka sina ei tohi enam mitte kunagi tühjade kätega koju tulla , vähemalt senikaua mitte , kuni Merilin on siin . 
839	NA	 Sa pead talle alati midagi tooma , et ta rõõmustaks , et tal hea meel oleks , nagu sul endal viisteist aastat tagasi oli , kui sellesama Merilini ema sind vaatamas käis . 
839	NA	 Kas kuuled , Annika , sa lihtsalt pead seda tegema , ja kui sa nii ei tee , siis . . . siis oled sa lihtsalt üks tänamatu tõbras ja ei midagi enamat . 
840	NA	 Kõik inimesed , kes vähegi ausaks tahavad jääda , peavad oma võlad ükskord ära maksma , mingu sellega siis aega niipalju kui läheb . 
840	NA	 Ja ka sina pead seda tegema . 
840	NA	 Seda enam , et tegemist on ju Merilini emaga . 
841	NA	 Mis nüüd juhtus , et sa haigutama hakkasid ? 
842	NA	 Lausa võrratu , kui hea näoga mõni seda ikka teha oskab , nii magusa näoga , et lausa lust vaadata . 
842	NA	 Meie Tartu naabritel oli ju kunagi koer , must karvakera , kes ka vahel nii magusa näoga haigutada mõistis , et ajas lausa naerma . 
843	NA	 Täitsa lõpp , ma olen ennast juba sellest neetud kohvist täitsa jaburaks joonud . 
843	NA	 Võrdlen Merilini koeraga . . . 
843	NA	 Häbi ja veel kord häbi , Annika ! 
844	NA	 Aga kui nii võtta , siis misjaoks seda teha ei tohi ? 
845	NA	 Koer on ju paljudest inimestest targem , truum ja omakasupüüdmatum elukas . 
845	NA	 Seega ei peaks kahejalgse võrdlemisel koeraga inimese jaoks midagi solvavat olema , pigem vastupidi . 
845	NA	 Mõni inimene pole enamiku koerte sabakarva ka väärt . 
846	NA	 Kuule , Merilin , kui sa praegu haigutad , siis mida sa öösel tegid ? 
846	NA	 Mõtisklesid elu üle . . . jah ? 
847	NA	 Tont , ma ei taha , et Merilin neid neetud öiseid ärkvelolekuid peaks taluma , nende küüsis olema . 
847	NA	 See on õudne . 
847	NA	 Need ööd on õudsed ja kõige õudsem on veel see , et nende vastu pole mingisugust rohtu . 
847	NA	 Ainus , mis pisut aitab , on tõusmine . . . riietumine ja siis väljaminek . 
847	NA	 Aga vahel ei viitsi sedagi . . . ja siis tuleb lesida , lesida ja veel kord lesida . . . lahtiste silmadega pimedusse vahtida ja oma süngeid mõtteid haududa . 
847	NA	 Mitte ei saa aru , miks see nii on , aga öösel tunduvad kõik mõtted kole süngete ja hirmuäratavatena . 
847	NA	 Ikka tulevad pähe just need kõige halvemad ja hullemad mõtted . 
848	NA	 Ja ometi – nii imelik kui see ka ei ole , paistab nendes süngetes öödes mingi veetluski olevat . 
848	NA	 Muidu ma ju ei taluks neid nii kannatlikult , ei oleks oma mõtete küüsis nii vaguralt nagu küülik boamao ees , ei lesiks , vaid tõuseks voodist ja hakkaks millegagi tegelema , kasvõi telekat vahtima . 
848	NA	 Aga noh , eks seda ma olen ju ka teinud , selleks on ainult kole palju viitsimist ja tahtmist vaja . 
849	NA	 Aga küülikul ei näi seda boamao ees just eriti olevat . 
850	NA	 Sa vahtisid hoopis telekat ? 
851	NA	 Oh issand , oled sa ka endale tegevuse leidnud – neid jampse vahtida . 
851	NA	 Aga võib-olla peletab Merilin niimoodi oma süngeid mõtteid eemale ? 
851	NA	 Jälle haigutas . . . 
851	NA	 Kuule , sa paistad ju päris unine olevat , ega sa magada taha ? 
852	NA	 Ei taha . . . 
852	NA	 Nojah , aga sinu nägu räägib teist juttu , sina väikene jõehobu . 
852	NA	 Ei tea , millest see tuleb , et inimesed on võtnud kombeks tegelikkust häbeneda . 
852	NA	 On kombeks valetada , et kõht on täis , kuigi soolikad tegelikult näljast uluvad . . . 
852	NA	 On kombeks päevasel ajal und salata . . . 
853	NA	 No ja mis kellani sa siis seda telekat vahtisid ? 
854	NA	 Kella viieni . . . ? 
854	NA	 Jessas , ma ei saa aru , kuskohast te nende filmide vahtimiseks küll kannatuse võtate ? 
854	NA	 Segased olete või . . . ? 
854	NA	 Aga võib-olla ei ole asi mitte teistes inimestes , vaid hoopis minus ? 
854	NA	 Võib-olla olen hoopis mina lollakas . . . sihuke veidrik , et ma selliseid filme ei taha vaadata , mille tekstist ma vähemalt poolest aru ei saa ? 
854	NA	 Jaa , kindlasti : asi näib ikkagi minus olevat , sest kui ööseti , kusagil kella kolme ajal ringi kõndida , siis on ju veel nii paljude korterite aknad valged . 
854	NA	 Mida muud nad öösel ikka teevad , kui vahivad telekat . 
854	NA	 Aga noh – mis see minu asi on . . . ja pealegi . . . kui Merilinil soovi on , siis vahtigu ta siin minu telekat kasvõi kakskümmend neli tundi ööpäevas . 
855	NA	 Peaasi , et ta ennast hästi tunneks , muu ei ole üldse oluline , vahtigu või kõiki kanaleid korraga . 
856	NA	 Millest sa nüüd kõneled ? 
856	NA	 Vanni tahad ? 
856	NA	 Minugipoolest , aga . . . aga vanniga on niisugune jama , et praegu ei ole sooja vett , on ainult külm ja . . . 
856	NA	 Käes ! 
856	NA	 Mul on ju veesoojendamiseks suur pada , millega endalegi pesuvett teen . 
856	NA	 Mis tüli . . . ? 
857	NA	 Ah , mine sa oma jutuga kuu peale , ei tea , mis tüli sa mulle sellega teed ? 
857	NA	 Ajad ilmaasjata jaburat juttu . 
857	NA	 Pada . . . pada . . . kuskohas ta mul nüüd ongi ? 
857	NA	 Ahaa , see peakski ju vannitoas olema . 
857	NA	 Oota , ma toon kohe ära . 
858	NA	 Nii , kas vannituba on korras ? 
858	NA	 Peaaegu . 
858	NA	 Ja pada on ka siin . 
858	NA	 Ilus suur roheline pada , vii või maailmanäitusele . 
858	NA	 Mille jaoks ma selle õieti ostsin ? 
858	NA	 Õigus , vee soojendamiseks muidugi . 
858	NA	 Koos nõukogude võimuga kadus ju soe vesi ära . . . ei tea , kas nad võtsid selle päris kaasa või . . . 
858	NA	 Ja nii ei jäänudki mul üle muud kui suur pada osta , sest kaua sa hing ennast jääkülma veega ikka pesed ? 
859	NA	 Näedsa , Merilin , kui ilus ja suur pada mul on ! 
859	NA	 Oleksid sa natukene pisem , mahuksid siiasamma ära . 
859	NA	 No nii , nüüd paneme paka elektripliidile . . . keerame voolu kõige tugevama peale ja … ja . . . 
859	NA	 Kuhu pagan ma vooliku olen pannud ? 
859	NA	 Ahaa , kraanikausis teine . 
859	NA	 Mitte ei saa aru , misjaoks ma mõnda asja otsides mitte kunagi kõige silmatorkavamatesse kohtadesse ei vaata . 
859	NA	 Voolik kraani otsa ja . . . teine ots patta . 
859	NA	 Hakkas voolama ? 
860	NA	 Hakkas küll , nüüd pole enam muud tarvis kui ainult oodata . 
861	NA	 Vaata nüüd ise , Merilin , missuguste asjadega peab tegelema inimene , kes elab niinimetatud kõikide mugavustega majas . 
862	NA	 Tead , mulle meeldib vahepääl unistada elamisest mõnes väikeses majakeses , kus pole mingeid mugavusi , mis asuks kusagil metsa keskel või mere ääres ja hästi üksikus kohas . 
862	NA	 Vaat niisugune on Annika suur unistus ! 
863	NA	 Ah et miks ma sellises kohas siis ei ela ? 
864	NA	 Mida ma oskan sulle vastata ? 
865	NA	 See on lihtsalt unistus , aga unistused pole täitumisteks loodud . 
865	NA	 Vaat sellepärast , sina väikene uniste silmadega naine . 
865	NA	 Aga võib-olla , kui ma kunagi rikkaks saan , läheb unistus ka täide . 
865	NA	 Ainult et siis ei ole see enam unistus , vaid hoopis midagi proosalisemat . 
866	NA	 Söö veel torti . 
866	NA	 Mis tähendab ei taha ? 
866	NA	 Mitte tahtma ei pea sa , vaid sööma . 
866	NA	 Nüüd kuula – kui vesi kuumaks läheb , siis lohistan ma paja vannituppa . 
866	NA	 Sina lähed vanni , aga mina käin väljas ära . 
867	NA	 Vaat kui tore . . . noogutas pead ega hakanud midagi pärima . 
868	NA	 Pada hakkabki täis saama . . . peab kraani kinni keerama , muidu saab vett liiga palju ja ma ei jõua seda tassida . 
868	NA	 Tont , kas vett siiski veel liialt vähe ei ole ? 
868	NA	 Võib-olla on Merilin nagu hüljes , kellele on pesemiseks ilmtingimata tervet Läänemerd tarvis ? 
869	NA	 Peakski mõni päev randa minema ja seal natukene aega hüljest mängima . 
869	NA	 Päevitama ja ujuma ja . . . 
869	NA	 Merilin tuleb ka muidugi kaasa . 
869	NA	 Ja kui ta vette ei taha oma haige jalaga tulla , siis päevitada saab ju ikka . 
870	NA	 Mida sa arvad , Merilin , kui me mõni päev , kasvõi näituseks homme , randa läheksime ? 
870	NA	 On ju hea mõte . . . ? 
870	NA	 Miks sa huuled mossi ajad ja pead raputad ? 
870	NA	 Häbened jalga ? 
870	NA	 Ma ei saa aru , mida siin häbeneda on ? 
870	NA	 Sa oled tõesti natukene põrunud , muud ma sinu kohta öelda ei oska . 
870	NA	 Ja ei vaidle mulle nii palju vastu ! 
870	NA	 Lähimail päevil lähme randa ja kõik ! 
870	NA	 Küll sulle seal meeldima hakkab , kohe kindlasti hakkab . 
871	NA	 Aga kas sa ujuda oskad ? 
871	NA	 Vaat kui tubli , siis õpetad kunagi tulevikus mind ka . 
871	NA	 Mina ei oska . 
871	NA	 Ma ainult niisama lobistan ja teen niisuguse näo , et oskan , aga kui sügavamale vette satun , siis on niisugune tunne , et nüüd on maailma lõpp käes . 
871	NA	 Ükskord oleksin isegi ära uppunud – tõsijutt . 
871	NA	 Vehkisin ja sumasin nagu ei tea kes . . . isegi appi oleksin äärepealt karjuma hakanud . . . aga kuidagiviisi ma ikka madalamale välja sumasin. . . nii et jalad põhja hakkasid ulatuma . 
871	NA	 Vaat missugused koledad lood . 
871	NA	 Söö nüüd torti . 
872	NA	 Huvitav , kui palju võib olla kell ? 
873	NA	 Pagan , käe peal ei ole , mine või teise tuppa vaatama . 
873	NA	 Aga misasi see Merilini käel on . . . ? 
873	NA	 Näita siia . 
873	NA	 Hm , juba neli läbi mõni minut . 
873	NA	 Mitte ei saa aru , kuhu see aeg kaob ? 
873	NA	 Alles ma tõusin , alles oli hommik , aga . . . aga kuhu on kadunud siis vahepäälne aeg ? 
873	NA	 Tont teab ? 
873	NA	 Mina küll ei saa aru , kustkohast mõned inimesed veel töölkäimiseks aja leiavad ? 
873	NA	 No kust , tont võtaks ? 
874	NA	 Nüüd võib vist vett katsuda . 
875	NA	 Oi jeerum , täitsa palav juba . 
875	NA	 Nojah , muidugi , jälle oli meelest läinud , et ega mul siis enam vene elektripliit ole . 
875	NA	 Tollega oodanuksime end vist tõesti ogaraks , enne kui vesi palavaks oleks läinud , aga sellega . . . sellega läheb ruttu . 
876	NA	 Mnjah , aitab küll . 
876	NA	 Vool välja ja . . . jessas , kui raske ! 
876	NA	 Ära sina tule , küll ma hakkama saan . 
876	NA	 Olen senini saanud ja saan ka edaspidi . 
876	NA	 No mida sa põrguline jonnid vastu ? 
876	NA	 Endal niigi jalg haige ja vääratad veel ja . . . aga põrgusse . 
876	NA	 Kui ta nii väga tahab , eks tassime siis kahekesi . 
876	NA	 Oota , ma lähen ees . 
876	NA	 Nii , hästi ettevaatlikult tuleb minna , et Merilin ei komistaks . . . 
877	NA	 Tea , kui palju sihuke vett täis pada kaaluda võib ? 
877	NA	 Pool tonni kindlasti , sest ega ta siis muidu nii raske oleks . 
877	NA	 Sihukese raskuse tassimisega venita omal käed või põlvini . 
877	NA	 Ongi vannitoa uks . . . 
877	NA	 Vaata nüüd ette , Merilin , siin on lävepakk või õieti ma ei teagi , kuidas sellist kõrgemat kohta nimetada . 
877	NA	 Igatahes mina olen osanud siin juba mitu korda jala ära lüüa . 
878	NA	 Nüüd tõstame paja vanni servale ja kallame . . . oi , oota natukene . 
878	NA	 Ma panen punni ka ette , muidu pole sellest veesoojendamisest ju mingisugust kasu , kui ta torudesse jookseb . 
878	NA	 Minu juures on see tavaline asi , olen ennegi niisuguse lollusega hakkama saanud . 
879	NA	 Noh , kallame ! 
879	NA	 Küll pahiseb , täitsa nagu väikene kodukootud kosk . 
879	NA	 Nüüd pada siia nurka ja . . . . ongi vist kõik . 
880	NA	 Ah jaa , siin on sul nüüd kõik olemas , mis vaja läheb . . . šampoonid ja … ja . . . 
880	NA	 Kas on ikka kõik ? 
880	NA	 Oi , ma pean Merilinile suure saunalina ka tooma , kuhu ta ennast muidu kuivatab ? 
880	NA	 Niisuguse hästi suure , kuhu ta üleni sisse mahub . 
881	NA	 Mida sa nüüd vahid nii mõtliku näoga ? 
881	NA	 Lase külm vesi jooksma , ega sa nii palavasse vette siis minna ei saa . 
881	NA	 Pealegi jääb seda väheseks . 
881	NA	 Lase külma vett peale , niikaua kuni ta parajaks saab . 
881	NA	 Ma lähen toon sulle seni saunalina . 
882	NA	 Puuh ! 
882	NA	 Kus paganama kohas ma neid nüüd hoiangi ? 
882	NA	 Õigus , magamistoas ja kapis peaks olema . 
882	NA	 Ongi . . . 
882	NA	 Vaat kui hea mälu mul on , hakka või mälumängijaks . 
882	NA	 Võtame selle roosa . . . see on nii armas värv . 
883	NA	 Noh , Merilin , kuidas sulle meeldib niisugune saunalina ? 
883	NA	 Meeldib ? 
883	NA	 Vaat kui kena . 
883	NA	 No nii , sina mine nüüd vanni , aga mina käin vahepääl väljas ära . 
884	NA	 Kui kaua ? 
884	NA	 Ma tõesti ei oska öelda , kui palju mul aega võib minna . . . ? 
884	NA	 Aga noh , ma arvan , et mitte üle poole tunni . 
885	NA	 Raha . . . kilekott . . . mis veel ? 
885	NA	 Ongi vist kõik . 
885	NA	 Nüüd kotad jalga ja Merilinile üllatust ostma . 
885	NA	 Olengi koridoris . . . uks kinni ja . . . 
885	NA	 Läks ikka sneprisse ? 
885	NA	 Läks küll ! 
885	NA	 Noh , nüüd võib Merilin rahulik olla – uks on kinni ja siit ei oska teda otsida mitte üks hing . 
885	NA	 Mängigu rahulikult hüljest . 
885	NA	 Pesku , ujugu , puhugu sebimulle , tehku mis tahab . 
885	NA	 Peaasi et tal hea oleks , muu ei ole üldse oluline . 
886	NA	 Oi , ma pidin ju liftiga minema , aga jalad tõid iseendast trepile . 
886	NA	 Aga pole viga , sest siit hooga alla kalpsata on päris mõnus . 
886	NA	 Jessas , kui ma nüüd sihukese hooga minnes komistama peaksin , siis annaks neid konte vist nädal aega korjata . 
887	NA	 Keegi tuleb , igatahes sammud on kuulda . 
887	NA	 Tuleb natukene vaiksemaks võtta ja mitte nii hirmsal moel tormata . 
887	NA	 Muidu veel vaadatakse et üleval on midagi koledat sündinud ja et ma ei kalpsa sihukese kiirusega mitte heast tujust , vaid hirmust . 
887	NA	 Ehmatusest näiteks . 
888	NA	 Oih , see naisterahvas elab ju minu korrusel , ainult et ma ei salli teda millegipärast . 
888	NA	 Õigemini – ega minul isiklikult pole tema vastu midagi , aga . . . aga asi näib olevat vastupidine . 
888	NA	 Tema ei seedi mind . 
888	NA	 Kunagi midagi ei ütle , aga jõllitab süngelt otsa ja vahepääl muigab virilalt , nagu oleks talle midagi haput suhu sattunud . 
888	NA	 Lausa ime , et niisugusel moel naeratamine on võimalik , nii põlastavalt . . . 
889	NA	 Õigupoolest polegi see ju mitte naer , vaid irve . 
890	NA	 Tuleb ! 
890	NA	 Nojah , muidugi , jälle seesama tige pilk . 
890	NA	 Huvitav ikkagi , miks ta mind ei salli ? 
890	NA	 Mis ei salli , ta näib mind ju lausa vihkavat , kuigi me pole eales ühtki sõna vahetanud . 
890	NA	 Ja ei ütlegi midagi , ainult jõllitab , veab huuled muigvele ja surub hambad kokku . 
891	NA	 Miks ta minust nüüd nii demonstratiivselt eemale tõmbus ? 
891	NA	 Justnagu peljates , et muidu võin teda riivata , ära määrida . 
892	NA	 Nojah , kuidas ma kohe selle pääle ei tulnud – tema on ju korralik naisterahvas , vähemalt omaenda arust ja ega siis sihukesele niisugused naised nagu mina ei saagi meeldida . 
892	NA	 Läkski mööda . . . 
892	NA	 Kurat , kõige parema meelega paneks sihukesele sõnatule ülbitsejale vastu vahtimist . 
893	NA	 Ma ei saa aru , mille poolest mina temast halvem olen , et ta mind põlgab ? 
893	NA	 Amet ei meeldi või . . . ? 
894	NA	 No tont , siin ilmas ei peaks see kellegi asi olema , mis ametit keegi peab . 
894	NA	 Aga ikkagi , milles on asi , tont võtaks ? 
894	NA	 Ega ma ju tema meest pole võrgutanud , toda kiilakat prillpead , ohmutüüpi vennikest , kes paistab nii vaikne ja korralik , nagu polekski tegu elava inimesega . 
895	NA	 Vähemalt sinnamaani , kui ta on kaine . . . 
895	NA	 Jessas , kui ta tookord liftis magas , pidin ma rabanduse saama . 
895	NA	 Täis kui tarakan . . . ise täis , püksid täis . 
895	NA	 No ja nüüd olen siis tema voorusliku abikaasa silmis mina süüdi . 
895	NA	 Kas just süüdi aga nii ta paistab igatahes arvavat . 
895	NA	 Vahest on säherdune vennike , kui koduse lõa otsast pääseb , sihuke naistemees et jumal hoia ! 
895	NA	 Ja kuna mina olen ametilt see , kes ma just olen , siis täitsa loomulik , et tema naine mind tigedalt vatab . 
896	NA	 Jaa ! 
896	NA	 Ses suhtes on tol puuderdatud ninakesel õigus . 
897	NA	 Just minutaolised on kõiges süüdi . 
898	NA	 Just meie valame niisugustele tossikestele vägisi viina suhu ja tirime neid oma voodisse ja jälle muidugi vägisi . 
898	NA	 Nii näib too naine vähemalt arvavat . 
899	NA	 Kuradile , hoidku oma mehenuustik omale . 
899	NA	 Oled minuga nõus , Annika ? 
899	NA	 Vaat kui tubli , sest mina arvan samamoodi . 
899	NA	 Eks inimene saab olla vooruslik ju ainult siis , kui tal on iseennast kellegagi võrrelda . 
899	NA	 Ega siis vooruslik niisama ka olla ei saa , vooruslikuks saab pidada ennast ainult kellegi suhtes . 
900	NA	 Vaat kui kiiresti ma trepist alla kalpsasin , lausa linnutiivul . 
900	NA	 See oli tõesti mitte allatulek , vaid pigem veeremine . 
900	NA	 Ust ei tohi kõvasti kinni lasta , muidu ma ehmatan . . . 
900	NA	 No nii , vaat kui korralikuks ma tänu Merilinile olen saanud , ei lasegi enam ust pauguga kinni , ei häiri majaelanike rahu ega riku ühiskondlikku vara . 
901	NA	 Mis põrgu see siis on ? 
901	NA	 Kuhu päikene on jäänud ? 
902	NA	 Hea küll , inimesed , lõpetage nüüd nali ära ja tooge päikene tagasi . 
902	NA	 Jalamaid ! 
902	NA	 Või – ta ju paistab ! 
903	NA	 Jah , paistabki , ainult ma ei tunne temast enam mingit mõnu . 
903	NA	 Uskumatu küll , aga nii see on – Annika ei tunne enam päikesest rõõmu . 
903	NA	 Vaat , mida tolle naise tige pilk minuga tegi , et kurat teda võtaks . 
903	NA	 Lausa uskumatu , kuidas võib üksainukene kõõrdiheidetud pilk teisele mõjuda . . . lausa tapvalt . 
904	NA	 Miks siis , kurat võtaks ? 
904	NA	 Inimesed , misjaoks te Annikalt jällegi tema päikese ära võtsite ? 
904	NA	 Mida te sellest saite . . . ? 
905	NA	 Hm , minus endas oleks tavaliselt ka nagu üks väikene päikene , helge ja soojendav , ja särama lööb see siis , kui ta seda teist pilvedetagust näeb . 
905	NA	 Siis nad naeratavad üksteisele . 
905	NA	 Aga nüüd oleks keegi nagu minu isiklikule päikesele kardina ette tõmmanud ja taevas olev ei soojenda mind üldse . 
905	NA	 See tähendab , et hinge ei soojenda . 
905	NA	 Huvitav , miks see küll nii on , või mille eest ? 
906	NA	 Pagan , pean Merilinile mõtlema , siis läheb vast tuju paremaks . 
906	NA	 Siis võib-olla ei tundu maailm enam nii sünge ja ähvardav . . . 
907	NA	 Selle aja peale on ta juba vannis ja mulistab nagu hüljes . . . väikene viigerhüljes . 
907	NA	 Mitte enam Merilin vaid Migri . 
907	NA	 Kindlasti on tal hea olla . 
907	NA	 Kindlasti on , sest ei tea , miks siis lugu vastupidi peaks olema ? 
908	NA	 Ja tuligi minu hea tuju tagasi , vaat mida Merilinile mõtlemine tegi ! 
908	NA	 Kui hea , et ta mul ikkagi olemas on ! 
908	NA	 Tänu temale on päikene mind jälle seestpoolt soojendama hakanud ja kohe on maailm teine . 
908	NA	 Alles oli kõik sünge ja hall , aga nüüd . . . nüüd nagu polekski enam see maailm mis äsja . 
909	NA	 Nüüd on kõik jällegi korras . 
909	NA	 Nina püsti ja julgelt edasi . 
910	 KUUES LUGU 	 KUUES LUGU 
911	NA	 Esimese trepikoja uks avanes ja kohe astub sealt keegi välja . 
911	NA	 Juba astubki . . . 
912	NA	 Oi , seda poissi ma ju tunnen , see on minu naabripoisu ! 
912	NA	 Vähemalt nii ma teda nimetan , kuigi ta pole mulle õigupoolest mingi naaber , elab hoopis maja teises otsas , aga . . . kui naabripoisu , siis naabripoisu . 
912	NA	 See on vähemalt hea suupärane väljend . 
913	NA	 Mõnikord on temaga päris mõnus juttu lobistada . 
913	NA	 Teismeline küll , aga natukene teistmoodi teismeline , kui nad kõik enamalt jaolt on . 
913	NA	 Midagi on nagu teisiti . . . 
914	NA	 Ah jaa ! 
914	NA	 Ülbust on vähem ja ta ei mängi kedagi teist , on niisugune nagu on . 
915	NA	 Tere siis . . . 
916	NA	 Hm , muigab ! 
916	NA	 Jessas , kui erinevcad võivad ikkagi inimeste muigamised olla , poisu omast on kohe näha , et tal on minu nägemisest hea meel . 
916	NA	 Mis siis ikka , naeratame talle ja . . . 
917	NA	 Mis ? 
917	NA	 Et kuhu ma nii hoogsal sammul lähen ? 
917	NA	 Saiakesi ostma . 
917	NA	 Kas sa , poisu , üldse kujutad ette , kui pehmeid ja sooje saiakesi siinsamas lähedal müüakse ? 
917	NA	 Et sind just saadetigi kodust neid ostma ? 
918	NA	 Tore , siis on meil ju üks tee . 
918	NA	 Kui sa ainult häbenema ei hakka , et niisuguse vanamooriga ringi pead tuiama . 
919	NA	 Ah , kui uhke tunne on noore poisiga tänaval olla . 
919	NA	 Mine või lendu . 
919	NA	 Pole niisugust tunnetki , et ma juba nii neetult vana olen , näin endale kohe paugupealt kümme aastat noorem . 
919	NA	 Nüüd ma tean küll , miks Lili endast üheksa aastat nooremale mehele naiseks läks . 
919	NA	 Eks ikka sellesama tunde pärast . 
919	NA	 Jumbu näib ka ennast minu kõrval hästi tundvat , vähemalt ninakese ajab iseteadvalt taeva poole . 
919	NA	 Nüüd on vist tema unistuseks , et mõni sõbranna või klassiõde vastu tuleks . . . mõni plikakene kusagilt seitsmendast aast või kaheksandast beest . 
920	NA	 Huvitav oleks teada , mis näoga ta neile siis otsa vaataks ? 
921	NA	 Hm , ma ju lobisen . 
921	NA	 Jah , lobisengi , aga ise ei saa arugi , et lobisen . 
921	NA	 Iseäralik elukas , läheb noore poisiga mööda tänavat , lobistab juttu , aga ise ei pane üldse tähelegi , mida ta räägib , mõtleb selle asemel hoopis oma jaburaid mõtteid . 
922	NA	 Bussipeatus . 
922	NA	 Kas jääme ootama ? 
923	NA	 Vaat kui tubli , mina mõtlen täpselt sedasama , ühtainukest peatusevahet pole küll mõtet sõitma hakata . 
923	NA	 Lähme jalgsi . 
923	NA	 Küll me sügisel ja talvel nende bussidega nii palju sõita saame , et vastik hakkab . 
923	NA	 Aga praegu , ilusa ilmaga , pole meil mingisugust mõtet sinna täiskiilutud bussi ronima hakata . 
924	NA	 Aga – võib olla meeldivad just seepärast ka vanadele meestele noored naised – et nende kõrval ennastki noorena tunda . 
924	NA	 Kui ikka mõnel juba otsast pehkima hakanud kännul on kusagil kõrtsis kaheksateistkümneaastane lauas , vaevalt et niisugune siis ennastki eriti vanana tunneb . 
924	NA	 Ju vist ei , sest ega nad siis muidu noorukeste pääle nii maiad poleks . 
925	NA	 Mida sa poisu nüüd küsisid ? 
925	NA	 Et kuidas ma elan ? 
926	NA	 Hm , sa tead ju väga hästi , kuidas ma elan , ega ma oma elust ja tegemistest ju sinu ees saladust pole teinud . 
926	NA	 Nagu ikka . 
926	NA	 Elan liit. . . saka elu ja see tähendab , et ei . 
926	NA	 Nii hull ma ka pole . 
926	NA	 Ega ma siis mõni niisugune pole , kes endast paljast lõbust metroo on teinud . 
926	NA	 See on lihtsalt minu töö , ja aamen . 
927	NA	 Aga üldiselt ma ei taha sellest kõnelda , mu väikene armas poisu , räägime parem millestki muust . 
927	NA	 Muidu saad veel liiga varakult targaks ja . . . 
927	NA	 Oh jumal , mida ma ometi räägin ? 
927	NA	 Mis loba ma ajan ? 
927	NA	 Ons sihuke asi praegusel videomakkide ja satikate ajastul üldse võimalik ? 
928	NA	 Ega vist . 
929	NA	 Oi , mingisugune jota tuleb vastu . 
929	NA	 Taarub ühest teeäärest teise ja lükkab inimesi . 
929	NA	 Hoiame temast igaks juhuks eemale , hoiame kaugemale , sest mine tea , milleks sihuke veel võimeline võib olla ? 
929	NA	 Keegi ei või teada , mis niisugusele tüübile pähe võib tulla ? 
929	NA	 Läkski õnneks mööda . . . 
930	NA	 Misasja sa , jumbu , ikkagi uurid ? 
930	NA	 Ära parem päri neid asju , mis sinusse ei puutu . 
930	NA	 Pagan , pidin ma talle tol korral endast üldse kõnelema , nii palju lobisema ? 
931	NA	 Millal see oligi . . . ? 
931	NA	 Päris mitu kuud tagasi . 
931	NA	 Ta vaeseke oli nina täis tõmmanud , oli peksa saanud , nina oli veriseks löödud , riided olid porised ja ta istus minu trepikoja trepil . 
931	NA	 Mõtles oma armetu elu üle järele , nagu ta ise ütles . 
931	NA	 Ma viisin ta enda poole , kurat teab mis mulle sisse läks , et ma seda tegin , aga noh , ega selles midagi halba ka polnud . 
931	NA	 Sain omale niimoodi ühe väikese sõbra . 
932	NA	 Minu pool pesi ta ennast puhtaks , sai natukene kainemaks ja hakkas siis uluma . 
932	NA	 Ulgus nagu väikene hundikutsikas ja pärast sattus mingisse veidrasse enesehaletsusmeeleollu . 
932	NA	 Siis ma pahvatasingi välja ja küsisin , et ei tea , mida siis veel mina peaksin tegema ? 
933	NA	 Rääkisin talle , kuidas ma väikesena haige olin ja et see jamps saab tulevikus tõenäoliselt korduma ja et see sinu verine nina on selle kõige kõrval naljaasi . 
933	NA	 Niisugune jutt mõjus talle ja nüüd on see väikene neljateistkümneaastane jumbu terves meie majas ainukene inimene , kes Annikast midagi teab . 
933	NA	 Aga ega sellest midagi lahti ka ei ole . 
933	NA	 Nüüd oleme sõbrad . 
933	NA	 Parem ainult , kui keegi meie sõprusest midagi teada ei saaks , sest meie ülikombekate ja vooruslike inimeste fantaasia on ju võrratu . 
934	NA	 Nii , tänavanurk paistabki juba , sealt tuleb ära pöörata . 
934	NA	 Varsti oleme kohal . 
934	NA	 Annaks ainult jumal , et sääl pikka saba ei oleks , mitte ei viitsiks seista . 
934	NA	 Aga kui ka on , ega sellestki midagi hullu pole . 
934	NA	 Seisame ära ja . . . ja siis saab Merilin õige pea ühe meeldiva üllatuse osaliseks . 
934	NA	 Tont küll , miks see õnnnis hetk juba käes ei ole ? 
934	NA	 Ma tahaksin juba näha tema üllatunud silmi ja suud ja tervet nägu , kui ta neid saiakesi näeb . 
935	NA	 Või kas talle niisugused saiakesed üldse maitsevad ? 
935	NA	 Tobe küsimus , täitsa arulage , niisugustest isuäratavatest saiakestest ei saa ükski normaalne inimene ükskõikse pilguga mööda vaadata . 
935	NA	 See pole lihtsalt võimalik . 
936	NA	 Nüüd on siis lõpuks ometi olemas võimalus saada niisuguseid pagaritooteid ks soojalt ja kuumalt . 
936	NA	 Nii on nad kõige maitsvamad . 
936	NA	 Kui ema veel elas ja midagi küpsetas , näituseks pirukaid , siis olin ma alati jaol . 
936	NA	 Kõige mõnusam moment oli see , kui nad tulipalavatena ahjust välja tulid . 
936	NA	 Keele viis alla ! 
936	NA	 Paganama kurb , et ma ise midagi küpsetada ei oska , aga noh , nüüd pole sel enam mõtetki . 
936	NA	 Nüüd on ju kodu lähedal koht olemas , kust saab neid alati osta . 
937	NA	 Peaks vist sõiduteelt kõrvale astuma , aga . . . aga see väikene tänav ongi ju ainult jalakäijate jaoks mõeldud . 
937	NA	 Ega siia sõiduautosid ei lastagi , seda muidugi juhul , kui roolis ei juhtu mõni umbkeelne dressinimene istuma . 
937	NA	 Päris mõnus on niisugusel kivisillutisel kõndida , parem igatahes kui sellel vastikul asfaldil , mis kuumaga sulama hakkab . 
938	NA	 Kivid läigivad jalge all , nagu oleks neid harjaga nühitud . . . 
938	NA	 Tont , ma ütlen , ma ei saa aru , misjaoks enam tänapäeval midagi niisugust ei osata või õigemini ei taheta teha ? 
938	NA	 Kõik , mis ehitatakse , on ajutine , ei mingit püsivust ega ilu . 
938	NA	 Asfaltteed , mida igal aastal mitu korda paigatakse . . . mis seal teedest rääkida , kui isegi maju ei viitsita enam korralikult ehitada . 
939	NA	 Kujutage ette , see maja , kus Annika elab , sai valmis viis aastat tagasi , aga torud juba tilguvad ja selle maja ekspluatatsiooniajaks öeldakse olevat kuuskümmend aastat . 
939	NA	 Siis tuleb alustada kapitaalremondiga . 
939	NA	 Vanasti oleks niisugune ehitusmeister , kes söandanuks öelda , et tema poolt ehitatud maja püsib ainult sada aastat , ilma pikema jututa teibasse aetud . 
940	NA	 Aga noh , see oli vanasti , sel pimedal ja barbaarsel keskajal . 
941	NA	 Ometi , kui niimoodi mõtlema hakata , oli keskaeg palju toredam praegusest ajast . 
941	NA	 Neid kahte ei anna üldse võrreldagi . 
941	NA	 Kes tänapäeval enam nii ilusaid maju ja losse ja kirikuid ehitab ? 
941	NA	 Mitte keegi . 
941	NA	 Tänapäevastest kivikarpidest pole viiesaja aasta pärast enam midagi järel , aga vanad kirikud ja lossid ja kasvõi seesama kivisillutiski siin jalgade all on alles . 
942	NA	 Kui just mõni võimule saanud nüripea talle enne asfalti peale ei lase panna . 
943	NA	 Vaat , jumbu , kui hea on siin kividel kõndida , on ju ! 
944	NA	 Vaat kui kena , et sa minuga jälle nõus oled . 
944	NA	 Mina arvan ka nii . 
944	NA	 Tegelikult ei arva ainult meie kaheksi sedasi , vaid nii mõtleb enamus inimestest . 
944	NA	 Ainult et kui needsamad inimesed , kes ühtviisi arvavad , kokku tulevad , siis võtavad nad vastu otsuse , mis hoopis teistsugune . . . 
945	NA	 Niisiis on meie kõikide hädade põhjuseks kollektiiv ehk eesti keeles öelduna inimkari . 
946	NA	 Olemegi peaaegu kohal . 
946	NA	 Uks paistab – on avatud . 
946	NA	 Järelikult on lahti ka kohvik . 
946	NA	 Hurraa ! 
946	NA	 Seekord ma polegi siia ilmaasjata vantsinud . 
946	NA	 Vahetevahel ikka veab ka . 
947	NA	 Ega sa , naabripoisu , ei tea , mis nendes keldrites varem oli või kas üldse midagi oli ? 
947	NA	 Seisid niisama tühjalt , et oleks koht , kuhu idaturist sitale saaks minna ? 
948	NA	 Jessas ! 
948	NA	 Tervelt viiskümmend aastat ei tulnud siis keegi selle päälegi , et neisse midagi toredat saaks teha . 
948	NA	 Võib-olla mõni üksikisikust individualist tuligi , aga nendestsamadest üksikisikutest koosnev kollektiiv kusagil kabinetis keelas ära . 
949	NA	 Ju vist . 
950	NA	 Aga võib-olla on see isegi hea , sest kui , näituseks , ütleme et kakskümmend aastat tagasi siia midagi tehtud oleks , siis ei oleks nendest toredatest keldritest enam midagi järel . 
950	NA	 Siis ei oleks neid keegi niimoodi säilitama hakanud , nagu nad olid algselt ja ka praegu . 
950	NA	 Siis oleks kõik need ilusad telliskiviseinad üle krohvitud ja siniseks värvitud , kaarlagi tasaseks tehtud ja . . . kogu lugu . 
951	NA	 Peaasi , et vastaks GOSTile . 
952	NA	 Juba ongi head lõhna tunda . 
952	NA	 Jessas kui hea lõhn see ikkagi on ! 
952	NA	 Keegi võiks niisuguse aroomi kinni püüda ja kuidagi pudelisse ajada – mõtleks , kui hea deodorandi sellest saaks ! 
952	NA	 Mina ostaksin kohe kindlasti . . . igaüks ostaks . 
953	NA	 Lähme siis alla . . . 
954	NA	 Hm , vanamees garderoobist on kadunud . 
954	NA	 Nojah , ta on vist aru saanud , et dekoratsioonil lihtsalt dekoratsiooni pärast pole ka erilist mõtet . 
954	NA	 Polegi eriti palju inimesi , vaid kümmekond tükki . . . 
954	NA	 Ja ka laudade taga pole peaaegu kedagi , enamik on tühjad . 
954	NA	 Eks inimesed ostavad siit enamalt jaolt koju kaasa . 
954	NA	 Need on ikka paganama nutikad tüübid , kes selle koha avasid . 
954	NA	 Niisuguse äriga saavad nad varsti miljonärideks . 
955	NA	 Ei , Annika , siin sa paned küll mööda ja eksid rängalt . 
955	NA	 Säherduse äriga , kus midagi toodetakse , ei saa siin riigis keegi rikkaks . 
955	NA	 Jõukaks saavad teised , need , kes rahvast kõiksugu diversioonidele ässitavad , küll ajalehtedes , küll raadios , küll televisioonis . 
955	NA	 Need , kes meid elektriliine ja ausambaid ja raudteerööpaid varastama meelitavad . 
955	NA	 Säherduse äriga saab tõesti miljonäriks , aga nii . . . midagi tootes või küpsetades . . . selle eest hoolitseb juba riik , et sa jumala pärast jõukaks ei saaks . 
956	NA	 Niisiis , ainult kümmekond inimest . 
956	NA	 Mis siis ikka , ootame ära . 
956	NA	 Niisugune saba ei võta kaua aega , ütleme et keskeltläbi minut inimese peale , ja siis ongi meie kord . 
956	NA	 Seesama valik mis hommikulgi . . . 
956	NA	 Ma loen päris ära , kui palju siin neid erinevaid saiasorte on ? 
957	NA	 Huu ! 
957	NA	 Üksteist . 
957	NA	 Midagi ei ole öelda , võtab silmad kirjuks . 
957	NA	 Ja ikkagi – kui hea lõhn . 
957	NA	 Tont , kui mina ka endale ükskord nii vaba aega leian , et endale tööd hakkan otsima , siis tuleb ennast kuidagi siia mehkeldada . 
957	NA	 Siin võib juba ainuüksi vaatamisest kõhu täis saada ja lõhnast paksuks minna . 
958	NA	 Näedsa ! 
958	NA	 Igaüks võtab nii palju , kui tassida jõuab , alla kümne ei võta keegi . 
958	NA	 Ikka kümneviieteistkümne kaupa . 
958	NA	 Nojah , kohapeal söömiseks ei julgeks keegi nii palju osta , sest see pole kombeks . 
958	NA	 Aga kodus ja üksinda , siis saadab iga täiearuline need kombed kuradile ja õgib , nagu süda lustib . 
959	NA	 Kui palju mina neid ostan ja milliseid ? 
960	NA	 Kõige õigem oleks vist igast sordist kaks tükki võtta . . . 
960	NA	 Jah ! nii ma teengi . 
960	NA	 Proovime kõik ära ja siis on vähemalt teada , missuguseid tasub tulevikus osta ja missuguseid mitte . 
960	NA	 Kuigi ma tegelikult uskuda ei suuda , et mõni neist maitsev ei oleks . 
960	NA	 Nad kõik on nii isuäratavad et . . . kõrisõlm laseb ka lambaadat . 
960	NA	 Isegi naabripoisu ei saa neist oma pilku lahti , muudkui vahib ja kisub ninaga . 
961	NA	 Veel kolm-neli inimest . . . 
962	NA	 Muidugi ! 
962	NA	 Kõik saavad rahulikult seista ja oodata , aga ei . . . ikka peab keegi vahele trügima . 
962	NA	 Kasvõi vägisi . 
962	NA	 Jälle mingisugused gayülikondades vennikesed , kaks tükki . 
963	NA	 Trügigu , kui nad teisiti ei saa ja ei oska , vähemalt inimeste , aga mitte sigade kombel – ärgu lükaku teisi nii jõhkralt . 
963	NA	 Aga ei , ikka on vaja igal pool näidata , kes siin riigis peremehed on ja kes siin tänu meie kuulsusrikkale politseile laiata võivad . 
963	NA	 Ja müüjal ei jäägi muud üle kui neid teenendama hakata . 
963	NA	 Hakka sihukestega vaidlema , siis on see kohakene varsti kinni , ükstapuha kas siis mingite müügieeskirjade rikkumise pärast või tehakse kelder lihtsalt maatasa . 
963	NA	 Huh , läksidki minema . 
963	NA	 Said oma peremeheõigused maksma panna ja läksid . 
963	NA	 Aga mida sa , Annika , virised , rikud oma närve omale niisugustest asjadest probleeme tehes . 
963	NA	 Kas sulle , hoorale , ei meeldi vabadus ? 
963	NA	 Siis kao siit riigist kuradile . . . 
964	NA	 Mine sinna , kus sa ei näe letil midagi peale seakõrvade ja sabade . 
965	NA	 Mis sa , poisu , ütlesid ? 
965	NA	 Et misasjad need on ? 
965	NA	 Hm , kust mina tean , misasjad need on , ma tõesti ei tea , mis nimi neil kõveratel saiakestel olla võib . 
966	NA	 No nii . . . üks inimene veel ja siis saan jaole . 
966	NA	 Hm , see ei ostagi kaasa , tellib hoopis kohvi ja ongi kõik ! 
966	NA	 Ei , see naisterahvas küll normaalne ei ole . 
966	NA	 Kuidas ta saab nii isuäratavatest kuklitest keelduda ? 
967	NA	 Mina seda küll ei suudaks , vist mitte ükski normaalne inimene ei suudaks . 
968	NA	 Ahaa , käes see ammuoodatud hetk ! 
969	NA	 Mida ma siis võtan ? 
969	NA	 Õigus , ma pidin ju igast sordist kaks tükki võtma – ühe endale ja teise Merilinile . 
969	NA	 Jah palun . . . igaühest kaks tükki . . . 
969	NA	 Naisterahvas leti taga küll seesama ei ole , kes hommikul . . . 
970	NA	 Issand ! 
970	NA	 Kaks suurt paberkotti saab täis ! 
970	NA	 Kes need kõik ära jõuab süüa ? 
970	NA	 Kilekott laiali ja . . . las pistab aga sisse . 
970	NA	 Mahtus küll . . . kilekoti poolest võiks kümme tükki veel juurde osta , aga aitab küll . 
970	NA	 Polegi nii raske , kui ma arvasin . 
971	NA	 Kuulge , inimesed , see on ju pettus ! 
971	NA	 Kuidas saavad kakskümmend ja veel kaks saiakest kaaluda nii vähe ? 
971	NA	 Ega te mulle juhuslikult õhku ei müünud ? 
972	NA	 Tagasiantud raha taskusse ja . . . noh , poisu , osta siis omale ka ära , ma ootan . 
972	NA	 Näedsa ! 
972	NA	 Naabrijumbu ostab niisamuti nagu minagi . 
972	NA	 Ka igast sordist kaks tükki . 
972	NA	 Huvitav , kas minu eeskuju oli päris nakkav või . . . ? 
973	NA	 Sul on nüüd kõik ? 
973	NA	 Jah . 
973	NA	 Lähme siis . 
973	NA	 Lähme nagu kaks koormakandjat eeslit , mõlemal suur kilekott saiakesi täis . 
973	NA	 Jälle tuleb siit järsust trepist üles ronida . . . 
974	NA	 Pagan , kas kuidagi teisiti ei saaks . . . 
974	NA	 Ega vist . 
975	NA	 Ongi tänav ja päikene on pilve taha läinud , suur tume pilv on ees . 
975	NA	 Kas tõesti hakkab sadama ? 
975	NA	 Seda ma küll ei tahaks , kohe mitte mingil juhul ei tahaks . 
975	NA	 Vihm on nii vastik , märg ja kole . . . teeb teed poriseks ja . . . 
975	NA	 Mis ? 
976	NA	 Jah , aga ma ei saa aru , miks meie teed nüüd lahku peavad minema ? 
976	NA	 Pead veel ühe semu pool ära käima ? 
976	NA	 Siis on teine asi . 
976	NA	 Sinna ma tõesti sinuga kaasa ei hakka tulema . 
976	NA	 Su semu saab veel niimoodi rabanduse , kui arvab , et oled koos emaga tulnud . 
977	NA	 Mis siis ikka . 
977	NA	 Ilusat õhtut sulle , väikene poisu ja . . . vaata et sa omapäi minnes kusagile auto alla ei jää ja et sa ikka korralikult enne tee ületamist vaatad , et ühtki autot ei tule ja . . . . 
977	NA	 Ah põrgusse , mida ma ikka lobisen ? 
977	NA	 Ära pane tähelegi . 
978	NA	 Lähebki . . . 
979	NA	 Noor poiss , terve pikk ja ilus elu ees , mis tal viga ? 
979	NA	 Jumala eest , ma tahaksin tema asemel olla . 
979	NA	 Või tegelikult – mida ma ikka virisen ? 
979	NA	 Ma ei saa aru , Annika , misasja sa kogu aja virisema pead ? 
979	NA	 Ruttu edasi , või see tähendab et tagasi koju . 
979	NA	 Merilinil on kindlasti juba vannis käidud ja . . . noh , ma küll ei tea , mida ta parasjagu teha võib , aga loodame , et ta ootab mind . 
980	NA	 Jessas , kui pikk maa mul nüüd ikkagi on minna . 
980	NA	 Enne , kui noor poiss kõrval oli , ei pannud nagu tähelegi , aga nüüd . . . nüüd on küll niisugune tunne , et ei jõuagi vist pärale . 
981	NA	 Tänavanurk . 
982	NA	 Nüüd lõppeb see hea ja vaikne kõrvaltänav ära ja tuleb inimvoolu sukelduda . 
982	NA	 Muutuda liivakübemeks , eimiskiks . . . 
983	NA	 Valmis . 
983	NA	 Nüüd on ees ja taga ja külgedel inimesed ja nüüd pole enam Annikat olemas . 
983	NA	 Olen hall inimlammas hallis inimkarjas ja ei midagi enamat . 
984	NA	 Kõikidel näib millegipärast kole kiire olevat , sest kõik kiirustavad kuhugi , vaid mõni üksik sammub rahulikult ja niisuguse näoga , et mul aega küll . 
984	NA	 Kui ikka vähegi mõtlema hakata , siis see inimese elu on ikkagi üks veider värk küll . 
984	NA	 Alalõpmata võidujooks ajaga , kusjuures täiesti mõttetu võidujooks , sest kui ükskord pärele jõuame , ootab lahtine meid haud ühtviisi kõiki . 
984	NA	 Nii neid , kes alalõpmata kiirustavad ja on tegevuses , kui ka niisuguseid , kel mitte kunagi ja kuhugi kiiret pole . 
985	NA	 Aga noh , ega niisugustest asjadest mõtlemisel , nagu lahtised hauad , ka erilist mõtet pole . 
985	NA	 Sinna on veel aega . 
986	NA	 Naisterahvas minu ees näib millegipärast kole närviline olevat , vahib kogu aeg heitunult tagasi , nagu pelgaks ta , et keegi võib talle selja tagant ootamatult kallale tulla . 
986	NA	 Ära karda , siin rahvasummas ei tule sulle keegi kallale , või kui , siis on kallalekippujaks su enese mõtted ja ei miski muu . 
987	NA	 Tont , ma kohe ei saa teisiti , kui pean koti nina juurde tõstma ja nuusutama , kas on see hea lõhn ikka veel alles või mitte ? 
988	NA	 Jah , on küll ! 
988	NA	 Ja Merilin saab ka seda tunda . 
989	NA	 Kell on umbes viie ringis . . . 
989	NA	 Kolm tundi on veel vaba aega , siis peab minema . 
989	NA	 Õigupoolest ei tahaks ma täna üldse minna , aga ei julge minemata ka jätta . 
989	NA	 Kohta peab hoidma ja mine tea , mida seal veel sündida võib , kui mind kohal ei ole ? 
989	NA	 Hakkab veel keegi territoriaalseid pretentsioone esitama . 
990	NA	 Aga sinnani on aega . 
990	NA	 Tervelt kolm tundi , ja selle aja saan ma koos Meriliniga olla . 
991	NA	 Umbes pool maad on kõnnitud , suured tornmajad juba paistavad . 
991	NA	 Varsti olen kodus tagasi ja . . . 
992	NA	 Jessas , kes see nüüd kaugemalt vastu tuleb ? 
993	NA	 Ai , seda meest peaksin ma ju nagu teoreetiliselt tundma . 
993	NA	 Või kuidas sina , Annika , arvad , oled sa seda meest kunagi näinud või mitte ? 
993	NA	 Miks sa nüüd ei vasta ? 
994	NA	 Hm , keegi naine on ka kõrval , vist abikaasa . 
994	NA	 Sellisel juhul teeb ta muidugi näo , et ei tunne mind ära , pole eales näinud ! 
994	NA	 Mis siis ikka , lähme mänguga kaasa ja vastame samaga , ükskõikne nägu pähe ja . . . 
995	NA	 Sa jeerum , vennike lõi verest ära , läks möödaminnes näost punaseks nagu vene lipp . 
995	NA	 Kuidas siis nii . . . ? 
995	NA	 Kas sa vaeseke tõesti selle peale ei mõtle , et naine võib su punastamist märgata ja midagi pärima hakata . 
995	NA	 Oh sa lollikene küll ! 
995	NA	 Niisugused te siis oletegi , kõnnite pärast mööda ja ei tee teist nägugi . 
996	NA	 Aga noh , parem ka kui ei tunne , sekeldusi igatahes vähem . 
996	NA	 Ja mida vähem siin ilmas sekeldusi on , seda parem endale . 
996	NA	 Tont , ma ütlen , mitte ei jõua pärale . 
996	NA	 Mine ja mine , aga tolku ei midagi , ikka sama koha peal . 
996	NA	 Mitte üldse pole kodu lähemale tulnud . 
996	NA	 Ei tea , mis näoga mind siis vaatama hakatakse , kui ma nüüd ühtäkki plagama pistaksin ja joostes koju läheksin ? 
997	NA	 Põrunuks hakkaksid vist pidama . 
998	NA	 Vaene Merilin , kindlasti on tal juba ammu vannis käidud ja ta ootab mind . . . 
998	NA	 Tal vaesekesel on muidugi kõht tühi ja . . . mina jalutan siin vaikselt nagu mingi viimane tuiam . 
998	NA	 Ei saa , peab auru juurde panema või muidu sureb mu Merilin veel niimoodi nälga . 
999	NA	 Jessas , midagi kukkus pähe ! 
999	NA	 Ega see nüüd ometi mõni linnukene polnud ? 
999	NA	 Ahaa , näole kukkus ka midagi . 
999	NA	 On needus , hakkabki tibutama . 
999	NA	 Tont küll , taevas on pilve läinud ja ega sealt vist enam midagi head oodata ole . 
1000	NA	 Millal ta seda ometi jõudis ? 
1000	NA	 Pool tunnikest tagasi , kui ma välja tulin , oli kõik veel korras , päikenegi paistis , aga nüüd näib vist tõesti , et hakkab sadama . 
1000	NA	 Jah , juba sajabki . 
1000	NA	 Piisad langevad . . . 
1000	NA	 Kui sadu ainult enne tugevaks ei läheks , kui ma koju olen jõudnud . 
1000	NA	 Põrgusse , minu poolest ladistagu , kui ta nii väga tahab , aga õhtuks jätku järele . 
1001	NA	 Õhtuks olgu lollused lõpetatud , kuulete teie sääl üleval ! 
1002	NA	 Vist ikka jõuan . . . pole enam eriti palju maad minna , ümber nurga ja siis hakkabki minu maja paistma . jah , seal ta ongi ! 
1002	NA	 Vaene naabripoisu , ei tea , kas ta jõudis enne vihma oma semu poole või peab ta nüüd märjaks saama ? 
1002	NA	 Või milleks – ta saab ju väga hästi mõnesse kauplusesse varju minna . 
1003	NA	 Õigupoolest on niisugune komme , et inimene peab kogu aja ilmtingimata kuiv olema , üks suur narrus . 
1003	NA	 No öelge mulle siis , kurat võtaks , misjaoks peab inimene alalõpmata kuiv olema ? 
1004	NA	 Troopikas sajab vihma nädalate kaupa ja vahetpidamata ja pole neil inimestel sääl häda midagi . 
1004	NA	 Vaat kui kenasti nad kõik sääl pruunid on ja . . . 
1004	NA	 Hea küll , Annika , kui sa nii väga tahad siin vihma käes pruuniks liguneda , eks uimerda siis edasi , aga mina lähen igatahes lipates , sest sadu läheb järjest tugevamaks . 
1005	NA	 Plarts , plarts . . . võta või kotad ära ja lase lompides paljajalu . 
1006	NA	 Uuh ! 
1006	NA	 Koridoriuks ongi siinsamas . 
1006	NA	 Jõudsin . . . 
1006	NA	 Nüüd tuleb natukene hinge tõmmata ja koridoriukse vahelt välja piiluda . 
1007	NA	 Nüüd on päris põrgu lahti . 
1007	NA	 Jessas , kuidas üks onkel lippab , on omale pintsaku üle pea tõmmanud ja lidub nagu . . . peata ratsanik . 
1007	NA	 Õudne ! 
1007	NA	 Mis paganama jama see nüüd olgu , niisugust vihma pole ma juba hulk aega näinud . 
1007	NA	 Terve maailm on hall ja kaugemaid maju pole nähagi . 
1007	NA	 Täitsa vahva , ja pole sel vihmal häda midagi . 
1007	NA	 Ja kõige vahvam on ladin ! 
1008	NA	 Nüüd tuleb üles minna ja seal võime ühes Meriliniga seda vihma kasvõi lolliks vahtida . 
1008	NA	 Kurat . . . lift on haisema hakanud . 
1008	NA	 Enne ta seda küll ei olnud . 
1008	NA	 Jäle lehk . . . 
1008	NA	 Huvitav küll – millest see tuleb ? 
1009	NA	 Märg kusagilt ei ole . . . ühtki hunnikut ka kusagil põrandal ei ole , aga hais – tule jumal appi ! 
1009	NA	 Ma ei saa aru , misjaoks see masinavärk nii aeglaselt liikuma peab , niimoodi võib see vastik lehk mulle veel külge jääda . 
1010	NA	 Ometi kord ! 
1010	NA	 Nüüd ruttu välja siit peldikust . 
1010	NA	 Jessas , mul ei ole ju ühtegi võtit kaasas , kuidas ma nüüd sisse saan ? 
1011	NA	 Aga Merilin on ju sees , tema jõudsin ehmatusega juba päris ära unustada . 
1011	NA	 Tuleb ainult kella lasta ja ta teeb ukse lahti . 
1011	NA	 Proovime siis . . . loodame ainult , et ta pole magama jäänud . 
1011	NA	 Ahaa , sammud tulevadki . . . 
1011	NA	 Ma pean natukene vist häält ka tegema , muidu mine tea , mida ta arvata võib . 
1012	NA	 Merilin , palun tee nüüd ruttu uks lahti ! 
1013	NA	 Avanebki . 
1013	NA	 Jumal kui tore sa , Merilin praegu oled , las ma õige imetlen sind . . . 
1013	NA	 Märjad äsjakammitud süsimustad juuksed läigivad , põsed on kenasti punased , silmad säravad . . . 
1013	NA	 Jumala eest , kui ma mees oleksin , siis ma armuksin sinusse . 
1013	NA	 Kohe kindla peale . 
1013	NA	 Ainult et selleks ei peagi ilmtingimata isane olema , mina ju seda pole , aga sellegipoolest olen Merilinisse natukene armunud . 
1013	NA	 Nii armunud , et võrguta või ära . . . 
1014	NA	 Oota nüüd , ma lasen ukse uuesti sneprisse ja . . . ja arva nüüd ära , sina väikene puhas naine , mis mul siin kotis on ? 
1014	NA	 Oskad sa arvata ? 
1014	NA	 Ei oska . . . 
1014	NA	 Vaat kui hea , et ei oska , tule lähme nüüd tuppa , seal ma näitan sulle . 
1015	NA	 Kotad jalast ja . . . 
1016	NA	 Ongi tuba . 
1016	NA	 Ja siia suurde vaagnasse peaksid nad ära mahtuma küll . 
1016	NA	 Ole nüüd hea ja pane silmad kinni . 
1016	NA	 Hea küll , ole nüüd hea ja ära hakka minuga vaidlema . 
1016	NA	 Teeme nüüd nii , et sa paned silmad kinni ja ei ava neid enne , kui ma ütlen . 
1016	NA	 Nõus ? 
1016	NA	 Vaata kui hea et sa mind natukenegi kuulad . 
1017	NA	 Nüüd tuleb saiakesed ruttu vaagnasse valada , enne kui lõhn nad reedab . 
1017	NA	 Ja mina , lollpea , veel virisesin ja vingusin varem , et misjaoks ma nii suure ja lahmaka vaagna üldse ostsin ja et siia pole mul nagunii midagi panna . 
1018	NA	 Näed kui hästi ta saiakeste jaoks sobib . 
1019	NA	 Noh , Merilin , nüüd ma luban sul silmad lahti teha . 
1019	NA	 Oi kui tore ! 
1019	NA	 Silmad hakkasid veel rohkem särama kui enne . 
1020	NA	 Vaata , nad on veel soojad . 
1020	NA	 Võta nüüd kohe üks ja löö hambad sisse . . . 
1020	NA	 Mis ? 
1020	NA	 Et nad on nii ilusad , et ei raatsi süüagi . . . mine oma jutuga kuu peale . 
1020	NA	 Mida sa lobised ? 
1020	NA	 Võta aga , ega nad jahtunult siis enam nii maitsvad pole nagu palavalt . 
1020	NA	 Ma võtan endale ka siit altpoolt . . . samasuguse nagu Merilin endale võttis . 
1021	NA	 Oi kui hea näoga ta ikkagi olla oskab . 
1021	NA	 Imelik küll , aga naine on kõige ilusam ikkagi siis , kui ta on just vannist tulnud . 
1021	NA	 Vähemalt Merilini tüüpi naine , mis aga minusse endasse puutub , siis püha jumal – mina olen nagu vette kastetud kana . 
1021	NA	 Armetumat kuju kui märg Annika annab otsida . 
1021	NA	 Juuksed salkus . . . ja . . . ühesõnaga : jube elukas . 
1022	NA	 Aga Meriliniga on hoopis vastupidi . 
1022	NA	 Vaat mida tähendab see , kui inimene on puhas ja tema näol pole enam kriipsugi kosmeetikat . 
1022	NA	 Hoopis teine pilt . 
1022	NA	 Ma ei saa ainult aru , miks teised sellest aru ei taha saada ? 
1022	NA	 Miks , kurat võtaks , kõik ennast nii koledal kombel ära tahavad mäkerdada ? 
1023	NA	 Aga niisugust asja peaksid sa , Annika , ju tegelikult enda käest küsima . 
1024	NA	 Ah , minuga on teised lood , ega mina siis enam nii noor ja kena ole kui Merilin . 
1024	NA	 Ja ega ma tegelikult ei värvi ka ennast nii palju nagu mõned seda teevad ja kui , siis ainult tööle minekuks , sest seal ma lihtsalt ei saa teisiti . 
1024	NA	 Ilma sõjamaalinguta ei saaks vist keegi aru , et ma jahiretkel olen . 
1025	NA	 Ma saaksin seal tegelikult värvimata ka olla , aga ma lihtsalt ei taha . 
1026	NA	 Ei taha , sest õhtuti Annikat ju enam pole . . . tema jääb koju , aga kõrtsi läheb Fifi ja too on juba hoopis teine naine kui Annika . 
1026	NA	 Neil pole midagi ühist . 
1026	NA	 Kosmeetika on nagu mask : aed või võre , mille taha on hea oma tõelist nägu peita . 
1026	NA	 Vaat sedasi on lugu . . . 
1027	NA	 Noh , sõid juba ära . . . 
1027	NA	 Võta siis järgmine . 
1027	NA	 Võta julgesti . 
1027	NA	 Kui sa ise ei taha võtta , siis ma valin sulle ise ühe välja . 
1027	NA	 Vaat selle . . . krõbeda koorikuga . . . niisuguse annan ma sulle ja endale otsin ka täpselt samasuguse välja . 
1028	NA	 Oi ! 
1028	NA	 Tead , mis mõte mulle pähe tuli ? 
1028	NA	 Ma teen rõduukse valla , natukene irvakile , et see meeldiv vihmapladin meieni kostaks . 
1028	NA	 Issand , muudkui sajab ja sajab . 
1029	NA	 On needus , tuul on ka tõusnud ja surub vihma rõdule , põrand on märg ja me ei saagi sinna vihma imetlema minna . 
1029	NA	 Aga noh , üle viga – peaasi et me ladinat kuuleksime . 
1029	NA	 Neetud uks ! 
1029	NA	 Nüüd on see vihmaga niiskeks saanud ja punsunud , mitte sugugi ei taha lahti tulla . 
1029	NA	 Sikuta palju tahad , ei tule . 
1029	NA	 Aaa , siiski tuli . 
1029	NA	 Vaat kui tore pladin , parim muusika , mis üldse olla võib . 
1029	NA	 On ju nii , Merilin ? 
1030	NA	 Ja taevas on hall , täitsa jumalast hall nagu eesel , ühtlaselt ja igalt poolt . 
1030	NA	 Kas tõesti tahab ilm mu tänast õhtut ära rikkuda ? 
1031	NA	 Mida ma mõtlen , jumala eest , lollpea , ega ma siis tänavale ei lähe . 
1031	NA	 Ega ma siis mõni niisugune pole . . . 
1031	NA	 Aga ikkagi – kui vihma ka õhtuks jätkub , siis on meist nii mõnelgi äri mokas . 
1032	NA	 Ei saa , kaua ma seda halli taevast ikka vahin , ruttu tagasi Merilini juurde . 
1032	NA	 Ja ongi . . . 
1032	NA	 Merilin on juba teise saiakese ära söönud ja sihib silmadega kolmandat . 
1032	NA	 Tal vaesekesel näib kõht päris tühi olevat . . . või ei usu ka – asi ei ole mitte niivõrd tühjas kõhus , kui nende saiakeste isuäratavuses . 
1032	NA	 Mul endal on ju ka nende järele niisugune isu tekkinud , et mine või lolliks . 
1033	NA	 Hea küll , ära lobise nüüd nii palju , Annika . 
1033	NA	 Parem söö ja vaata Merilini , vaata seda väikest ja õnnelikku naist . 
1034	NA	 Jessas ! 
1034	NA	 Ooh ! 
1034	NA	 No kurat , see on juba teab mis . . . ? 
1034	NA	 Isegi Merilin hüppas ehmatusest . 
1034	NA	 Jäletum kärgatus pea kohal . 
1034	NA	 Nojah , vihma juba sadas , nüüd on siis ilmtingimata äikest ka tarvis . 
1034	NA	 Muidu ei saa . . . 
1034	NA	 Huvitav , ainult et välku ei olnud näha . 
1034	NA	 Ma ei taha äikest kohe mitte . 
1034	NA	 Ei armasta , ei salli , pole kunagi sallinud . 
1035	NA	 Kas sina , Merilin , ka müristamist kardad ? 
1035	NA	 Ei ? 
1035	NA	 Vaat selle poolest oled sa minust siis palju mõistlikum . 
1035	NA	 Kohe mitmeid kordi mõistlikum , sest lugu on nimelt niisugune , et Annika kardab . 
1035	NA	 Ja üleüldse on ta sihuke argpüks , et pelgab kõiki mürinaid . . . nii äikest kui lennukimüra . 
1035	NA	 Lennuk ise , tema nägemine ei tee mulle hirmu , aga tema mürin küll . 
1035	NA	 Mul on seda kuuldes alati niisugune tunne , et nüüd ta tuleb , plartsatab mulle pähe ja rikub soengu ära . 
1036	NA	 Tõsijutt . 
1037	NA	 Üleüldse ma kardan igasuguseid imelikke asju . 
1037	NA	 Näiteks tulekahju . 
1037	NA	 Issand , tulekahju on vist kõige hirmsam asi , mis siin ilmas olla võib . 
1037	NA	 Minust võiks vist terve riigi kõige eeskujulikum tuletõrjuja saada . 
1037	NA	 Kohe kindla peale . . . 
1038	NA	 Aga miks ma niisuguseid asju pelgan , ei tea ma isegi . 
1038	NA	 Või tegelikult – vist tean . 
1038	NA	 Olen vahel mõelnud , et kas need hirmud pole mul lapsepõlvest ? 
1038	NA	 Tollest ajast , mil haige olin ja ise liikuda ei saanud . 
1038	NA	 No muidugi , eks seepärast ma kõiki neid mürinaid ja tulekahjusid nii jäletumal kombel kartsingi , sest ma teadsin : kui midagi juhtub , pole mul pääsemiseks mitte mingit võimalust . 
1038	NA	 Seda muidugi siis , kui kedagi teist kodus polnud . 
1039	NA	 Tont võtaks , kas ma pean neid oma lapsepõlvehirmusid siis elu lõpuni kaasas kandma või ? 
1039	NA	 Mille eest ? 
1040	NA	 Ei tea . . . aga nii paistab see asi igatahes olevat . 
1041	NA	 Jälle . . . 
1042	NA	 Kuula , Merilin , kuidas taevaisa kärgib . 
1042	NA	 Ega ta ometi meie peale pahanda ? 
1042	NA	 Raputad pead . . . 
1042	NA	 Õige . 
1042	NA	 Meie peale polegi mõtet pahandada , sest meie pole midagi niisugust teinud , et meie peale peaks pahandatama . 
1042	NA	 Tapmise , varastamise ega kellegi petmisega me ei tegele , valetamisega ka mitte – ei tea miks taevaisa meiega siis kurjustama peaks ? 
1042	NA	 Me pole teinud halba ju kellelegi . 
1042	NA	 Kuula , Merilin , kuidas taevaisa variseride , valetajate , varaste ja alatute inimeste peale kärgib . 
1042	NA	 Ju on nad selle siis ära teeninud . 
1042	NA	 Ole nüüd siin , ma käin köögis ära ja panen vee keema . 
1042	NA	 Niisuguse kõhutäie peale läheb meil nagunii kohvi tarvis . 
1043	NA	 Ongi köök . . . issand , kõht on nii täis , et mine või sünnitama. Vesi kannu ja . . . kuradi solk ! 
1043	NA	 Peab vist natukene joosta laskma , et vesi sedavõrd pruun ei oleks . 
1043	NA	 Aga ega sellest nagunii mingit kasu pole , paremaks ei muutu see nagunii . 
1043	NA	 Jumala eest , kui mul auto oleks , siis ma ostaksin omale suure vaadi ja hakkaksin tuttavate poolt puhast joogivett tooma . 
1043	NA	 Niisuguste käest , kel on oma kaev . 
1044	NA	 Kasvõi ostaks , kurat võtku ! 
1045	NA	 Kui palju ma täna juba kohvi lakkunud olen , mitu tassi ? 
1046	NA	 Mõeldagi ei taha niisugusele asjale . 
1046	NA	 Nii suurte arvudeni minu matemaatika ei küüni . 
1047	NA	 Nüüd tagasi . . . 
1047	NA	 Ahaa , magamistoast tuleb ka läbi minna ja kohvipurk kaasa kahmata . 
1047	NA	 See siin laual on millegipärast nii neetult lahja . . . 
1047	NA	 Kuidas niisugust nimetataksegi ? 
1047	NA	 Mis sõna see nüüd oli ? 
1047	NA	 Midagi e-tähega ? 
1047	NA	 E . . . er . . . käes , ersats vist ! 
1048	NA	 Oli nii ? 
1048	NA	 Võib-olla . 
1049	NA	 Merilin on püsti tõusnud ja akna alla läinud . 
1049	NA	 Ju talle siis vihm meeldib . 
1049	NA	 Jessas , majade vahele on päris meri tekkinud , nii suur lomp , et mine või ujuma . 
1049	NA	 Tänaseks on laste mängimisel lõpp või – äkki see lomp hoopis meeldib neile ? 
1049	NA	 Nüüd saavad nad laevu ujutada ja merehädalisi mängida ja . . . 
1050	NA	 Mis ? 
1050	NA	 Sulle meeldib vihm , on alati meeldinud ? 
1050	NA	 Hm ! 
1050	NA	 Ses suhtes oled sa natukene teistmoodi kui mina . 
1050	NA	 Minule ta ei meeldi . 
1050	NA	 Tema käes ei ole just eriti meeldiv olla , pärast on rõivad märjad ja nina tatine ja . . . aga noh , kui seinad ümber ja katus pea kohal , siis pole tal häda midagi . 
1050	NA	 Las aga sajab , kui nii väga tahab . 
1051	NA	 Tundub , et on natukene valgemaks läinud . 
1051	NA	 Ei usugi , et säherdune vihm , mis niisuguse hooga algas , kuigi kaua kestab . 
1051	NA	 Pikaldane vihm tuleb tavaliselt vaikselt ja tasahilju . 
1052	NA	 Ega sul , Merilin , juhuslikult jahe ei ole ? 
1052	NA	 Tuba on tublisti kõhedamaks muutunud . 
1052	NA	 Külmetad veel niimoodi . . . saad nohu ja pärast on nina punane ja valus . . . 
1052	NA	 Tahad , ma annan sulle oma kampsuni , see on nii mõnus ja pehme . . . 
1052	NA	 Ei taha ? 
1052	NA	 Olgu siis , vägisi ei hakka ka sundima . 
1053	NA	 Äikene paistab möödunud olevat , vähemalt pea kohal ei kärgi enam , müristab kusagil kaugemal . 
1053	NA	 Keegi justnagu uriseks nördinult . . . 
1053	NA	 Taevaisa on vist aru saanud et ega inimeste noomimisest nagunii mingit kasu pole . 
1053	NA	 Muutma ei hakka ennast nagunii keegi . 
1053	NA	 Inimest võib sõimata või noomida kasvõi vahetpidamata , aga tema laseb ikka vanas vaimus edasi . 
1053	NA	 Kogu jutt on nagu hane selga vesi . 
1054	NA	 Näedsa , ja mina lollpea mõistatasin veel , et kas jõuame saiakesi nahka pista või mitte ? 
1054	NA	 Pooled on juba läinud . 
1055	NA	 Jessas , vesi köögis on täitsa ära ununenud . . . 
1055	NA	 Kindlasti juba keeb . . . 
1056	NA	 Ongi ! 
1056	NA	 Muliseb ja vannub mind , nagu vähegi oskab . 
1056	NA	 Tassid . . . lusikad . . . kann ja ongi vist kõik . 
1057	NA	 Vaata nüüd sina ka , kuidas vihm mulle mõjub . 
1057	NA	 Täitsa ära unustasin , et vee keema panin . 
1057	NA	 Keegi oleks nagu peoga meelest pühkinud . 
1057	NA	 Mida ma ometi lobisen , kuidas on võimalik midagi käega mälust pühkida ? 
1058	NA	 Nojah , aga niimoodi ju öeldakse . 
1058	NA	 Ja pealegi , kui sa , Annika , mu kallal nii väga norima pead , siis selle asemel oleksid hoopis võinud omal ajal ülikoolis eesti keelt õppida . . . 
1058	NA	 Või ei , riigikeeles kõlab see teisiti : studeerida filoloogiakateedris eesti filoloogiat . 
1059	NA	 Kuula , Merilin , kuidas kohvi susiseb . 
1059	NA	 Täitsa krambambuli hääl , kas pole ? 
1059	NA	 Tont , krambambulit võiks ju mõnikord teha . . . tore oleks vaadata , kuidas ta pimedas vaikse sinise leegiga põleb ja . . . aga kust tänapäeval suhkrupead võtta ? 
1059	NA	 Aga tegelikult – tükksuhkur kõlbab ka . . . 
1060	NA	 Aii ! 
1060	NA	 Oi , ma olen ikka üks paras põrsas küll ! 
1060	NA	 Oskasin omale kohvi jalgadele loksutada . 
1060	NA	 Siin ei ole midagi pühkida ka . . . 
1060	NA	 Ei tea , kas kohvi nahale pleki ka jätab ? 
1060	NA	 Kole mõeldagi niisugusele lollusele . 
1061	NA	 Mis ? 
1061	NA	 Oh , ära parem küsi . 
1061	NA	 Sul on õigus , kulla Merilin , need püksid hargnevad tõesti varsti üles . 
1061	NA	 Iseenesest nagu vene riik . 
1061	NA	 Näedsa ! 
1061	NA	 Ei tohi neid putsukarvu mitte puutudagi . 
1061	NA	 Nii kui kusagilt niidist kinni võtad , hakkab kohe hargnema . 
1061	NA	 Aga see selleks . 
1061	NA	 Pealegi – ma ei näe mingisugust põhjust , miks ma ei peaks just nende rõivastega ringi käima milles ma ennast mugavalt tunnen ? 
1062	NA	 Põrgusse , minu arust niisugusel soojal ja suvisel ajal peabki vabalt riietuma , muidu ei pääse õhk ligi . 
1062	NA	 Ja see , mida inimesed mõelda võivad , ei huvita mind põrmugi . 
1062	NA	 Ega ma siis teistele inimestele ela , minu elu kuulub minule ja kellessegi teisesse ei peaks see puutuma . 
1062	NA	 Kui moraali järgima hakata , siis ei saaks siin ilmas enam üldse oma elu elada . 
1063	NA	 Mitte sugugi , muudkui mõtle ja nuputa iga sammu ja tegemise eel , et kas see on ikka kombeline või mitte ? 
1063	NA	 Vihma sajab ikka veel . . . seenevihm või kuidas säherduse kohta öeldaksegi ? 
1063	NA	 Pagan , praegu tahaks kusagil mnetsas olla . 
1063	NA	 Kas sa , Merilin , üldse kujutad ette , kui kena on peale tugevat vihma metsas kõndida ? 
1064	NA	 Puud on märjad . . . lehed läigivad . . . kõik on erkroheline ja igalt poolt kostab rabinat . 
1064	NA	 Ja õhk on nii värske , et võtab peast lolliks . 
1064	NA	 Puhas ja karge . . . 
1065	NA	 Kui sul jalg terveks saab , siis otsime mõne autoga sponsori ja põrutame reisima . 
1065	NA	 Ma juba tean , kelle me nõusse saaksime . . . kohe mitmeks päevaks ja kuhugi sinna , kus pole ei betooni ega asfalti . 
1065	NA	 Ainult värske õhk , mets , vaikus ja mõni väikene järv , kus pardid ringi ujuvad ja kust õhtuti udu tõuseb . 
1065	NA	 Ma isegi tean paari niisugust kohta . 
1065	NA	 Sa , Merilin , ei kujuta vist üldse ettegi , kui tore on taolises kohas olla . 
1066	NA	 Ma olen vahel mõelnud , et kui ma oleksin mehena sündinud , siis oleksin kõige parema meelega metsavaht või midagi taolist . 
1066	NA	 Elaksin kusagil metsade keskel rahus ja vaikuses , kasvataksin siga ja hariksin oma aeda . 
1067	NA	 Kas pole niimoodi tore unistada ? 
1067	NA	 Aga noh , need minu unistused on ju teada , üks hullem kui teine . 
1067	NA	 Ime , et mul veel üldse ringi lastakse lipata , kuhugi lollimajja pole pistetud . 
1068	NA	 Mida ma siin ikka nii palju lobisen , räägi nüüd sina , Merilin , ka midagi . 
1068	NA	 Ma ei jõua enam oma hulle jutte ajada , suu on väsinud ja . . . 
1068	NA	 Mis ? 
1068	NA	 Sa ei oska millestki kõnelda ? 
1069	NA	 Hm , niisugust väikest naist nagu sina näen ma küll esimest korda elus . 
1069	NA	 Niisugust , kes millestki lobiseda ei oska . 
1069	NA	 Tavaliselt on ikka nii , et kui mõni lehtsaba millestki pajatama kukub , ega siis enam naljalt pidama ei saa . 
1069	NA	 Kirevatest kaltsudest , kosmeetikast , meestest , oma tõelistest või siis kujuteldavatest junkrutest , sellest , mida keegi rääkis ja mis jumala õige olevat ja . . . ongi kõik ! 
1069	NA	 Kui Merilini-vanustel piigadel niisugused jututeemad ära võtta siis . . . noh , ma ei tea ka päris täpselt aga tundub , et vähemalt pooltel poleks siis enam millestki kõnelda . 
1069	NA	 Siis nad kaotaksid vist oma kõnevõime täielikult ja jääksidki edaspidi ainult suud maigutama ja oma suurte , ilusate , värvitud ja tühjade silmadega ringi vahtima . 
1070	NA	 Mõni neist võib jahvatada ju vahetpidamata , praktiliselt mitte millestki ja tundide kaupa , ilma et ta ainsatki mõistlikku sõna või mõtet ütleks . . . 
1070	NA	 Kõige hullem on veel see , et ega midagi pole niisuguste juures teha ka . 
1070	NA	 Nende möla tuleb ära kannatada , sest teist võimalust pole . 
1071	NA	 Jessas , ma olen vahel mõnda niisugust kuulates nii närvi läinud , et olen tulema tulnud , aga mida see aitab ? 
1071	NA	 Nemad olid , on ja jäävadki niisuguseks , nagu nad parasjagu on , ja neid ei suuda siin maa pääl miski muuta . 
1071	NA	 Ainuke lohutus on see , et võib-olla saadab taevaisa säherdused lobamokad järgmises elus maa pääle harakatena . 
1071	NA	 Oi , Merilin haigutas jälle . 
1071	NA	 Nojah , mis tal viga haigutada . 
1071	NA	 Vannis käidud , kõht täis , muidugi hakkab uni lapsukest vaevama . 
1071	NA	 Ta näib minu moodi olevat – ka temal ei paista kohv und ära võtvat , vaid vastupidi . 
1071	NA	 Mina näiteks ei saa üldse aru , kuidas on see võimalik , et mõni peale kohvijoomist magama ei saa jääda ? 
1072	NA	 Minuga on teisiti , mina võin kasvõi liitri kanget kohvi endale sisse juua ja kui ikka und on , siis uinun pea silmapilkselt . 
1072	NA	 Kui on und . . . aga pahatihti teda põrgulist ju pole ! 
1073	NA	 Auu ! 
1074	NA	 Mis see nüüd oli ? 
1074	NA	 Mida sa , Annika , nüüd tegid ? 
1074	NA	 Merilini ennisti haigutamine oli vist nakkav , muidugi oli , ega ma siis muidu oma lõugu laiali poleks ajanud . 
1074	NA	 Nüüd oleme paras paar , kaks haigutavat jõehobu . 
1074	NA	 Paganama huvitav oleks teada , kas jõehobud ikka haigutavad , kui nad oma lõuad pärani ajavad , või on see neil millegi muu pärast kombeks ? 
1074	NA	 Noh , mälumängijad , oskate sellele küsimusele vastata ? 
1075	NA	 Ei oska . . . vaat , Annika ka ei oska . 
1076	NA	 Kõige õigem , mida ma nüüd teha saaksin , oleks vist see , kui ma natukeseks magama heidaksin . 
1076	NA	 Praegu on kell . . . jah , ma saaksin vähemalt tund aega lesida . 
1076	NA	 Muidu muutun pääle keskööd jälle nii paganama uniseks , et mine või lolliks . 
1076	NA	 Tulebki sedasi teha , natukene põõnata ja selle juures on üks hea asi veel – kui mina magama heidan , siis teeb sedasama ka Merilin . 
1076	NA	 Ta ju tahab seda kõigest hingest , näost on näha et tahab , ta ainult ei julge seda öelda . 
1077	NA	 Mis sa , Merilin , sellest arvad , kui me natukene põõnaksime ? 
1077	NA	 Mina teises toas ja sina siin . . . 
1077	NA	 Oi , niipea kui ta mu ettepanekut kuulis , läksid lõuad jälle laiali . 
1077	NA	 Ma pean sulle teki ja padja ka tooma , muidu söövad kärbsed su nahka . 
1077	NA	 Mitte ei saa aru , kust neid nii palju tuppa on tulnud . . . ? 
1078	NA	 Kurat , ma tegin ju hommikul magamistoa akna lahti ja jätsingi välja minnes lahti . 
1078	NA	 No muidugi , päikene paistis tuppa ja päikese kannul meeldib ka kärbestel millegipärast tuppa ronida . 
1079	NA	 Kõik kohad on neid vastikuid elukaid täis . 
1079	NA	 Tapma ei viitsi ma neid ka hakata . 
1079	NA	 Nad paganad on ju nii kavalad , et niipea kui kärbselapatsi pihku võtad , on nad kõik momentaanselt kadunud . 
1079	NA	 Ütle veel , et kärbestel mõistust pole . 
1079	NA	 Teavad , mis ja millele järgneb . 
1080	NA	 Ei saa , tuleb Merilinile padi ja tekk ära tuua , muidu ta vaeseke ei saa üldse magada . 
1080	NA	 Need tiibadega elajad armastavad inimest üle kõige just siis kiusata , kui too magada tahab . 
1080	NA	 Vaat siis kiusatakse unist inimest nii nagu vähegi jaksatakse . 
1080	NA	 Kasvõi suhu ronivad , põrgulised . 
1081	NA	 Põnts . . . põnts . . . 
1082	NA	 Issand , missuguse müdnaga ma lähen , täitsa nagu lehm või elevant . 
1082	NA	 Aga noh , see ei peaks juba kellegi asi olema , kuidas ma oma kodus kõnnin , vaikselt või müdinal . 
1082	NA	 Padi on igatahes siin . . . 
1082	NA	 Ilus suur , pehme padi ja kindlasti on ta Merilini jaoks ilusaid unenägusid täis . 
1082	NA	 Nüüd tekk ka . . . 
1082	NA	 Jah , see ruuduline käib talle küll . 
1083	NA	 Vaata , Merilin . . . nüüd saad sa ennast kärbeste eest teki sisse mähkida , kui nad sind kiusama hakkavad , ja padi on ka siin . 
1083	NA	 Igatahes mina lähen nüüd teise tuppa ja heidan magama . 
1083	NA	 Ja ma usun , et sina teed sedasama , silmad juba vajuvadki sul vaesekesel kinni . 
1083	NA	 Magama , või muidu ei jõua sa öösel telekast filme vahtida ! 
1083	NA	 Jääb veel midagi põrutavat nägemata . . . 
1083	NA	 Ära vaidle mulle vastu ! 
1083	NA	 Sa tahad magada . 
1083	NA	 Vaat siis maga ja ära mõtle nii palju nendele tobedatele kommetele . 
1084	NA	 Ma läksin siis . . . 
1084	NA	 Ja head und sulle , Merilin . 
1085	NA	 Puuh , küll on hea lesida ja varbaid liigutada . 
1085	NA	 Peaksin vist endale ka ühe teki vaatama , aga mitte ei viitsi . 
1085	NA	 Põrgusse , ma saan ju väga hästi ka linade vahele pugeda , mis sellest , et rõivad on seljas . 
1085	NA	 Pealegi pole need rõivad . 
1085	NA	 Mõni vooruslikkuse verstapost neid küll riieteks ei peaks . . . kohe mingi hinna eest ei peaks . 
1085	NA	 Roningi teki alla . . . 
1086	NA	 Jessas , kui külm siin on ! 
1086	NA	 Huuh ! 
1086	NA	 Aga noh , pole viga . 
1086	NA	 Juba hakkabki soojemaks minema . 
1086	NA	 Ei saa , peab külili keerama , nii tuleb parem uni . 
1086	NA	 Ma ei saa üldse aru , kuidas mõni inimene selili uinuda oskab ? 
1086	NA	 Minu arust pole see võimalik . 
1086	NA	 Külili on ikka kõige parem . 
1086	NA	 Tuleb ennast krõnksu tõmmata , peopesad põlvede vahele suruda ja . . . küll on mõnus . 
1087	NA	 Puuh , käi minema , vastik elajas , ega minu nina pole sulle ringipatseerimiseks loodud . 
1087	NA	 Jumal tänatud , sõnakuulelik kärblane juhtus olema , aru sai ja minema lendas . 
1088	NA	 Nüüd tuleb varsti uni . 
1088	NA	 Ja tulebki . 
1088	NA	 Jessas , kui mõnus on niimoodi lesida . 
1088	NA	 Lausa uskumatult hea . . . 
1089	NA	 Pagan , pean kella tirisema panema . 
1089	NA	 Jah , teisiti ei saa , muidu magan veel sisse . . . hea , et ta vähemalt siinsamas laual on , ei pea üles tõusma . 
1090	NA	 Kaua ma magada saan ? 
1091	NA	 Natukene üle tunni aja . . . 
1091	NA	 Vaat kui vahva . 
1091	NA	 Jälle tuleb haigutus peale . . . 
1091	NA	 Nüüd aitab ! 
1091	NA	 Nüüd aitab mõtlemisest , nüüd on magamise aeg . 
1091	NA	 Ma vist juba magangi . . . 
1091	NA	 Või pole see uni ? 
1091	NA	 Tont teab . 
1091	NA	 Ju vist ikka on . 
1091	NA	 Ei tea , kuhu see kollane liblikas küll lennata võib ? 
1091	NA	 Ja see väikene plikatirts , kes teda taga ajab , olen vist küll mina . . . 
1091	NA	 Küll on hea ja mõnus . . . 
1092	 SEITSMES LUGU 	 SEITSMES LUGU 
1093	NA	 Kurat ja põrgu , on needus ! 
1093	NA	 Seakari , muud ma ei ütle ! 
1093	NA	 Olin just magama jäämas , kõik oli ilus ja hea , aga ei ! 
1093	NA	 Ikka peab keegi all välisuksega paugutama ja Annika üles ehmatama . 
1093	NA	 Ja kõige ilusamal silmapilgul , just olin liblikat kätte saamas . 
1094	NA	 Ei või olla ! 
1094	NA	 Kas ma tõesti jõudsin juba tund aega magada ? 
1094	NA	 Kell on jaburaks läinud . 
1095	NA	 Ikka on kahju , et unenägui nii ilusa koha peal katki pidi jääma . 
1095	NA	 See on alati nii – unenägu katkeb ilusal kohal . 
1095	NA	 Ja sedasi on just ilusate unenägudega , süngetega on jälle vastupidi , nood on lõputult pikad ja nonde ajal ei ärka ma kunagi üles . 
1095	NA	 Keegi nagu sunniks mind poolvägisi neid lõputuid jampse vaatama . 
1096	NA	 Oi , kui kangeks ma olen jäänud . 
1096	NA	 Ei tea , mis väljas ilm võib teha ? 
1096	NA	 Aknast on taevas näha ja eriti hall see enam pole . . . ja ka vihmarabinat pole kuulda . 
1096	NA	 Ikkagi vastik ilm , sest päikest pole üldse . 
1097	NA	 Ei tea , mida Merilin teeb ? 
1098	NA	 Kindlasti ta magab , on ennast kärbeste eest teki sisse mähkinud nagu väikene siidiuss kookonisse . . . pea on padjal ja kogu Merilin magab . 
1098	NA	 Võib-olla isegi naeratab unes . 
1098	NA	 Tont , peaks õige teda vaatama hiilima aga ei viitsi ka . 
1098	NA	 Ajan veel teise üles ja pealegi on mul siin nii hea olla , et ma ei tahakski tõusta . 
1099	NA	 Ma olen ikka üks jube elukas küll , kui mõtlema hakata . 
1099	NA	 Päevad läbi vedelen niisama , mitte midagi ei tee . . . vahel põõnan lõunani . 
1099	NA	 Teised inimesed teenivad sel ajal palehigis oma leiba , aga mina magan . 
1099	NA	 Või kui asja teisest küljest võtta – ei tea , kes meist rohkem oma leivateenimisega sõna otseses mõttes higi valab : mõni kontoriametnik või mina ? 
1100	NA	 Tont teab , pole veel ametnik olla proovinud . 
1100	NA	 Hahahaaa ! 
1100	NA	 Juba ainuüksi niisugune mõte ajab naerma . 
1100	NA	 Istuda hommikul kella kaheksast õhtul kuni kelle viieni mingis umbses toas ja pabereid määrida – ei , see küll ei ole Annika jaoks . 
1100	NA	 Ma läheksin sääl vist juba esimese nädalaga lolliks . 
1100	NA	 Nälga jääksin ka . . . 
1100	NA	 Päris nälga vast ei jääks , sest kuidagi nad kõik ju ära elavad , aga ega sellest palgast midagi kõrvale küll ei saaks panna . 
1101	NA	 Vaat seepärast Annika ei olegi kontoriametnik . 
1101	NA	 Võib-olla kui seal nii head raha makstaks , et midagi kõrvale saaks panna , oleks ka , aga niisuguse palgaga – ei mingil juhul . 
1102	NA	 Ilma rahata ei tule viie või kuue aasta pärast minu siibrit tühjendama või ratastooli lükkama mitte üks kurat . 
1102	NA	 Ega tõtt öelda kellelegi teisele ise ka ei läheks . 
1102	NA	 Ja selleks , et ma siis sõna otseses mõttes omaenda sita sisse ära ei upuks , on vaja raha . 
1102	NA	 Palju raha . 
1103	NA	 Aga ainus töö millega ennast mõne aastaga kasvõi kuigivõrd majanduslikult kindlustada , saab minutaolise jaoks olla ainult libuks olemine . 
1104	NA	 Seepärast ongi Annika prostituut . 
1105	NA	 Ta lihtsalt ei taha omaenda mustuse sisse uppuda ja peale selle tahab ta ka tulevikus elada omaenda kodus . . . mitte aga kusagil hooldekodu palatis . . . nelja- või siis jumal teab mitmekaupa ninapidi koos . 
1106	NA	 Vaat nii on lood . . . teie , korralikud inimesed , puhtad ja süütud , sõnaosavad ja vooruslikud , te vastikud vooruse verstapostid , et kurat teid kõiki võtaks . 
1107	NA	 Olge te neetud ! 
1108	NA	 Niisuguses valguse varjus ongi siis antud mulle elada . 
1108	NA	 Algul lapsepõlves , kui lamp öösiti mu kõrval kogu aja põles , nüüd baaris , kus minu koht on jällegi võimalikult valguse käes , ja tõenäoliselt ka tulevikus – taas lambivalguse varjus . 
1109	NA	 Aga noh , ega tegelikult midagi lahti ka pole . 
1109	NA	 Praegu on kõik korras ja ei tea , miks ma tulevikugi pärast nii väga muretsema peaksin ? 
1109	NA	 Võib olla on varsti jällegi vene tankid siin ja juhtub nii , et seda tulevikku ei tulegi , ei minu ega ka teiste jaoks . 
1109	NA	 Võib-olla seepärast praegu nii meeleheitlikult rabeldaksegi , vahendeid valimata , et paljud kardavad seda . 
1109	NA	 Veeuputuseelne aeg . 
1110	NA	 Püütakse enne lõppu võtta elult veel , mis võtta annab , vahendeid valimata . 
1110	NA	 Tont teab , aga ega niisugustelt asjadele mõtlemisest ka mingisugust tolku ei ole . 
1110	NA	 Ainult oma närvide rikkumine ja tuju halvaks tegemine . 
1111	NA	 Põrgusse , siin varbaid liigutada ja niisama lesida on palju õigem . 
1111	NA	 Päris hea , et ma üles ärkasin , nüüd saan veel jupike aega mõnuleda , muidu oleksin selle aja niisama maha maganud . 
1111	NA	 Aga kas siis lesimine ei olegi aja maha magamine , mida sina , Annika , selle kohta ütled ? 
1112	NA	 Noh . . . ma ei tea . . . ütleme siis , et ma mitte ei lesi , vaid hoopis mediteerin – nii vist kõlas see moodne sõna . 
1112	NA	 Küsi kelle käest tahes , kes parasjagu tühja pilguga lakke vahtimas , et mida sa teed – ma mediteerin . 
1113	NA	 Olgu , las nad siis mediteerivad pealegi , ma teen sedasama . 
1114	NA	 Õhtul , kui ma kõrtsi lähen , tuleb vist Lili poolt läbi minna . . . aga põrgusse – ei tea , misjaoks ma seda tegema peaksin ? 
1114	NA	 Kes ta mulle sihuke on ? 
1114	NA	 Sõbrants ? 
1115	NA	 Tänan ! 
1116	NA	 Hoidku jumal mind niisuguse sõbrantsi eest . 
1116	NA	 Ta müüks mu esimesel võimalusel maha . . . meid kõiki müüks . . . teeks seda ilma mingi põhjuseta , pole vajagi , et keegi talle ette jääks , sest ta käitub inimestega nagu jalgpallidega vaid puhtast lõbust , vaid tahtmisest iseendale näidata , et ka tema on keegi , kellest sõltumas teiste inimeste saatus . 
1116	NA	 Igavene vastik tüüp seal leti taga . . . baarmen . . . päris lolliks läinud peale seda , kui Artemi ta narkotsi müümisega vahele võttis ja siis oma käpa alla surus . 
1117	NA	 Temal sööb peost , aga meile mängib siga , või õigemini mängiks , kui ta ainult Artemi ees nii hirmsal kombel ei lõdiseks , nagu seda enamalt jaolt kõik inimesed teevad . 
1117	NA	 Aga ega talle midagi öelda ka ei tohi , muidu hakkab urgitsema ja sööb mu veel tõesti koha pealt minema . 
1118	NA	 Ei , seda ei tohi juhtuda , kohe mitte mingil juhtumil ei tohi , sest siis ei jää mul tõesti muud üle kui hakata telefoniplikaks või tänavale minna . 
1118	NA	 Aga sääl ei teeniks ma praegusest mitte kolmandikkugi . 
1119	NA	 Ja seal hakkaks mind ajapikku lükkama valguse vari , nagu mingi nähtamatu sein . 
1119	NA	 Ikka valgustatud kohtadest eemale ja kaugemale . 
1119	NA	 Mida aeg edasi , seda kaugemale lükkab . 
1119	NA	 Kõigepealt heledasti valgustatud vaateakende juurest eemale , siis sealtki edasi , ikka hämaruse ja pimeduse poole . 
1119	NA	 Viimaks olen päris tänava lõpus , nende suurte puude all , kus hämarus juba sedavõrd läbitungimatu , et inimese nägu pole õieti nähagi . 
1119	NA	 Vanus ja liigne valgus lükkavad . 
1120	NA	 Ja kõige finaaliks on pargi lõpp – prügikonteinerite tagune . 
1120	NA	 Prr ! 
1121	NA	 Seda ma küll ei taha , niisiis pean selle vastiku Liliga hästi läbi saama , muidu jään äkitselt tõesti kohast ilma . 
1121	NA	 Aga ega hea läbisaamine siis veel seda ei pruugi tähendada , et ma tema ees roomama peaksin . 
1122	NA	 Oi , keegi köhib teises toas ! 
1123	NA	 Oh ma lollpea . . . ma ei saa aru , mida ma võpatasin , kas tõesti jõudsin Merilini juba ära unustada ? 
1123	NA	 Tal vaesekesel on köha . 
1123	NA	 Või nägi unes köha ja seepärast köhiski . . . 
1123	NA	 Jotadega pidi nii olema , et niipea kui nad unes viinavõtmist näevad on hommikul jäletum pohmakas . 
1123	NA	 Võib-olla on köhaga niisamuti ? 
1124	NA	 Tont teab , ei ole ennast ise kunagi unes köhivana näinud , ei oska seepärast midagi arvata . 
1124	NA	 Ei aita midagi , tuleb ennast üles ajada ja vaatama minna , mida Merilin teeb . 
1125	NA	 Samal ajal ei viitsi ka , kohe mitte ei viitsi oma laisku konte liigutama hakata . 
1125	NA	 Vaim on valmis , aga liha on nõder – nii vist öeldi säherdusel puhul vanasti . 
1125	NA	 Hea on lesida ja lihtsalt olla . . . 
1126	NA	 Kui nii edasi läheb , siis varsti ma enam midagi muud ei teegi , kui ainult lesin ja vedelen . 
1126	NA	 Hm ! 
1126	NA	 Ühes kalendris oli hiljaaegu igasugustest suurtest meestest juttu , kes ka pikalt lesida armastasid . 
1126	NA	 Mõned kohe nädalate ja kuude kaupa , sest nii pidid kõige paremad mõtted pähe tulema . 
1126	NA	 Kui sedasi unistada , siis lesin võib-olla ka mina ennast kuulsaks , tulen mõnele põhjapanevale ideele ? 
1127	NA	 Ega sa , Annika , ennast juhuslikult Napoleoniks ei ole hakanud pidama ? 
1127	NA	 Huvitav oleks teada , mis suuri mõtteid sa siis hauduma kavatsed hakata ? 
1128	NA	 Nõus , ei peta ennast enam rohkem . 
1128	NA	 Ei poe enam kõlavate sõnade varju – olen ainult laisk , lausa põrgulikult laisk – oled nüüd rahul ? 
1128	NA	 Nii laisk nagu täissöönud lõvi või . . . laiskloom , seesama , kes puude otsas mitte midagi ei tee , ainult magab ja kellele sammal või vetikad selga pidid kasvama . 
1129	NA	 Jessas ! 
1129	NA	 Annikale kasvavad laiskusest vetikad selga . 
1130	NA	 Kuradile , nüüd aitab küll laisklemisest , niimoodi võin omale veel lamatised saada . 
1130	NA	 Minu juures poleks see vist mingi ime . 
1130	NA	 Ei saa , peab püsti tõusma . . . 
1131	NA	 Jälle on kondid kangeks jäänud . 
1131	NA	 Peaks õige ringutama ja vaatama , mis siis saab . 
1132	NA	 Näedsa , läkski natukene paremaks . 
1132	NA	 Mis väljas sünnib ? 
1132	NA	 Taevas on veel hall , aga . . . vihma enam ei saja . 
1132	NA	 Lähen õige Merilini vaatama , piilun natuke , kuidas ta magab . 
1132	NA	 Tuleb ainult hästi vaikselt minna , et ta üles ei ärkaks . 
1132	NA	 Äkki ajan tal muidu veel une ära . 
1133	NA	 Aiii ! 
1133	NA	 No on needus , jälle lõin varba vastu uksepakku ära . 
1133	NA	 Miks see küll sedasi peab olema , et kõige suuremat lärmi teeb inimene siis , kui ta hästi vaikselt tahab olla ? 
1134	NA	 Ongi Merilini toa uks . . . see tuleb nüüd vaikselt lahti teha ja siis piiluda . . . 
1135	NA	 Aga . . . aga miks sa , Merilin , ei maga ? 
1135	NA	 Miks sa lahtiste silmadega oled ? 
1135	NA	 Hm , on endale teki peale kraapinud , aga millegipärast ei maga . . . vahib mulle otsa ja muigab . 
1135	NA	 Tont võtaks , oleksin ma seda teadnud , ei oleks ma oma varvast ära löönud . 
1135	NA	 Muigab ka veel , väikene paharet , viat kuulis kolksatust ja mu oigamist . 
1136	NA	 Mida ma hiilin . . . ? 
1137	NA	 Ma ei tea õigupoolest isegi , miks ma oma kodus kikivarvul olen hakanud käima . . . 
1137	NA	 Ma ei tahtnud sind lihtsalt üles ajada , arvasin et sa magad ja . . . 
1137	NA	 Ma vist pelgasin , et kui ma su üles ajan , siis sa ei saa ennast korralikult välja magada ja siis ei jää sul äkki öösel telekast midagi põrutavat nägemata . . . 
1138	NA	 Ah , mida ma ikka lobisen . 
1138	NA	 Maga sina nüüd rahulikult edasi ja ära pane mu lobisemist tähelegi . 
1138	NA	 Mina lähen nüüd duši alla . 
1138	NA	 Mis ? 
1138	NA	 Oh , sellest pole midagi , et sooja vett pole . 
1138	NA	 Ma olen külmaga ka harjunud ja kui ausalt öelda , siis külm dušš ongi parem . 
1138	NA	 Vannis , seal jah ei taha külma veega olla , aga dušš . . . pole tal häda midagi . 
1138	NA	 Hea küll , maga sina nüüd edasi ja ära pane mind tähelegi . 
1139	NA	 Läksingi juba . . . 
1140	NA	 Nüüd ruttu kaltsud seljast ära ja . . . oih , kuku või külili . mis see siis olgu , ei oska enam pükse ka jalast ära võtta , ilma et tasakaalu ei kaotaks . 
1140	NA	 Hommikumantel tuleb ka vannituppa kaasa võtta , selles hakkab rutem soojem . 
1141	NA	 Nii , nüüd tuleb vesi voolama keerata ja siis talle alla hüpata . 
1141	NA	 Sedasi , et ma kohe korraga märjaks saaksin . 
1141	NA	 Nii on külmaga lihtsam harjuda , mauhti sisse ja . . . 
1142	NA	 Prr ! 
1142	NA	 Küll on külm , lausa uskumatult külm . 
1142	NA	 Issand , ma külmun jääpurikaks ! 
1142	NA	 Ma ei saa aru , kuidas mõni hull saab tegelda veel talisuplusega ? 
1143	NA	 Mina seda küll ei suudaks , kohe mitte mingil juhul ei suudaks . 
1143	NA	 Oleksin paugupealt surnud . 
1143	NA	 Aga midagi pole teha , ega pesemata saa siis ka ennast jätta . ega ma siis mingi babulja ole . 
1143	NA	 Ega välismaalased siis ilmaasjata ei ütle , et nende kodus võib endisest punaparadiisist pärinevaid naisi kinnisilmi ära tunda . 
1143	NA	 Lõhnast . 
1143	NA	 Kurb küll , aga niisugused me oleme . 
1144	NA	 Naised haisevad higist , mehed kannavad vastuvõttudel nailonsokke . . . 
1144	NA	 Pole siis mingi ime , et me ise ka taipame , et päris tsiviliseeritud inimesed me veel pole ja seda vahetpidamata igal pool korrutame . 
1144	NA	 Euroopasse , seltsimehed , on meil veel pikk tee minna . . . 
1144	NA	 Maailm on meid küll ootamas , aga enne tuleb ennast puhtaks küürida , vähemalt väljastpoolt . 
1145	NA	 Huuh ! 
1145	NA	 Nüüd küll aitab . 
1145	NA	 Põrgusse , kui kaua ma siin ennast ikka nühin , sedasi võib mulle veel jääkoorik ka peale tekkida . 
1145	NA	 Kraan kinni ja . . . 
1145	NA	 Kuskohas on käterätik ? 
1146	NA	 Ahaa , siinsamas . . . 
1147	NA	 Aiii ! 
1147	NA	 Ei tohi nii kõvasti nühkida , valus ! 
1147	NA	 Sedasi võib endalt naha ka maha kraapida . 
1147	NA	 Tuleb hommikumantel selga panna , pärast on neid juukseid aega kuivatada küll . 
1147	NA	 Kas hakkab soojem ? 
1147	NA	 Hakkab küll . 
1147	NA	 Pagan , selg on vist märjaks jäänud , mantel kleepub nii vastikult naha külge . 
1148	NA	 Mida ma nende juustega küll ette peaksin võtma , et nad teistsugused välja näeksid ? 
1148	NA	 Siin ilmas ei ole üldse õigust , mul võiksid nad ju ka kas siis täitsa tumedad või täitsa heledad olla . 
1148	NA	 Hakka või värvima . . . 
1148	NA	 Näiteks punaseks , erkpunaseks . 
1148	NA	 Jessas , missugune ma siis välja võiksin näha , ei oska kujutledagi . 
1148	NA	 Iirlanna missugune ! 
1149	NA	 Ei , seda lollust ma küll ei tohi teha . 
1149	NA	 Annika ja punapea ! 
1149	NA	 Rõzik ! 
1149	NA	 Issand halasta ! 
1149	NA	 Ei , parem olen juba niisugune , nagu ma olen . 
1150	NA	 Nüüd aitab nende salkude nühkimisest . 
1150	NA	 Pean minema ja nad ära kammima , sest kui nad sedasi ära kuivavad , ei saa ma neist enam millegagi jagu . 
1151	NA	 Issand kui kole ! 
1152	NA	 Ei noh , teist niisugust sasipead annab otsida ja polegi vist mõtet otsida , sest säärane saab maailmas ainult üksainuke inimene olla ja see on siinsamas peegli ees . 
1152	NA	 Näedsa ! 
1152	NA	 Mitte sugugi ei taha kamm läbi tulla . 
1152	NA	 Kuradile , võtan kätte ja lasen omale poisipea teha . 
1152	NA	 Jumala eest , nagu lollakas – kasvatab tänapäeval pikki juukseid . 
1152	NA	 Mitte juuksed , vaid rist ja viletsus . 
1153	NA	 Karvane häda ja ei midagi enamat . 
1154	NA	 Mitte ai saa aru , misjaoks mõni nüripea mind nende pärast veel kadestab ? 
1154	NA	 Naljatilgad . . . 
1154	NA	 Iga päev läheb kammimise peale nii palju aega et . . . 
1154	NA	 Aii ! 
1154	NA	 Valus on ! 
1155	NA	 Mida sa , Annika , nüüd jälle virised ? 
1155	NA	 Misjaoks sa iseenda ees lolli mängid . . . 
1155	NA	 Sulle ju meeldivad su juuksed , oled nende üle uhkegi . 
1155	NA	 Oled alati olnud ja sa tead ju väga hästi , et sul on ilusad juuksed . 
1156	NA	 Minul – ja ilusad juuksed ? 
1156	NA	 Põrunud elukas ! 
1156	NA	 Minul ei ole midagi ilusat . . . mina olen sihuke äbarik , et paha peeglissegi vaadata . 
1156	NA	 Mitte ükski koht ei ole niisugune , nagu olema peaks . . . pealaest jalataldadeni mingisugune käkk kokkku keeratud ja . . . 
1157	NA	 Merilin vaeseke köhib jälle . 
1157	NA	 Tal on tõesti kõva köha kallal . 
1157	NA	 Tont , mul peaks ju kusagil mingisuguseid köhatilku olema . 
1157	NA	 Niisuguseid hästi hea lõhna ja maitsega . . . aniisitilku vist . 
1157	NA	 Nood aitavad köha vastu päris hästi , vähemalt mind aitavad . 
1157	NA	 Peangi nad üles otsima . 
1157	NA	 Kuskohas nad olla võiksid ? 
1158	NA	 Vist kusagil köögis . . . 
1158	NA	 Vist valamu kohal kapis . 
1158	NA	 Ei saa , peab vaatama minema , muidu köhib vaene Merilin ennast veel päris ärkvele . 
1159	NA	 Pagan , ei olegi . 
1159	NA	 Mis jama see siis olgu , ma olen neid ju alati siin hoidnud . 
1159	NA	 Imelik . . . 
1159	NA	 Ei tea , kas päris vargad on käinud siin köögis mu köhatilku siise vahkimas või . . . ? 
1159	NA	 Ahaa ! 
1159	NA	 Ikka olid siin . 
1159	NA	 Ma ei saa ainult aru , kes nad sinna tühjade kohvipurkide taha on peitnud ? 
1160	NA	 Ei saa , need tühjad purgid tuleb ükskord kokku koguda ja minema visata . 
1160	NA	 Misjaoks ma neid küll kogunud olen , kõik kohad on neid põrgulisi täis ? 
1161	NA	 Aga noh , nad on ju nii ilusad ja neisse on hea igasuguseid asju panna ja . . . 
1162	NA	 Hea küll , Annika , ütle nüüd , mida sa neisse kunagi pannud oled ? 
1163	NA	 Hm , mida ? 
1163	NA	 Ma tõesti ei oska sulle kohe öelda . . . ma ei mäleta hästi . . . aga kindlasti olen ma neis midagi hoidnud . . . olen selle ainult unustanud . 
1164	NA	 Ma olen tõesti nagu mingisugune harakas , kogun kirevaid ja läikivaid asju , mida mitte kunagi vaja ei lähe . 
1165	NA	 Aitab nüüd siin iseendaga jauramisest , vaatame parem , kas pudelis köhatilku veel on ? 
1165	NA	 Tont , kus lusikas on , siit tuleb nii head lõhna , et ma pean ka mõned tilgad võtma . 
1165	NA	 Nii-öelda . . . profülaktika mõttes . . . kurgus justkui kratsiks miski . . . ja kui ka ei kratsi , siis äkitselt hakkab kratsima . . . 
1165	NA	 Või tegelikult , see tilgutamine on suur lollus . 
1165	NA	 Palju õigem on pudelist väikene lonks võtta . 
1166	NA	 Vaat nii ma teengi . . . ja Merilin tehku täpselt samamoodi . 
1167	NA	 Küll on hea . 
1167	NA	 Ei ole vett vaja peale võtta ega miskit . 
1167	NA	 Nii meeldiv maitse jääb suhu . 
1167	NA	 Aitab nüüd küll maiustamisest , nüüd tuleb Merilini tohterdama minna . 
1168	NA	 Hm ! 
1168	NA	 Ta ikka veel ei maga , aga kui nii võtta , siis kuidas ta saakski teha korraga kahte asja – köhida ja magada ? 
1168	NA	 Näed , Merilin , nüüd ma käsin sul siit pudelist üks väikene lonks võtta . 
1169	NA	 Mis ? 
1169	NA	 Ära vaidle mulle vastu midagi , teeme nüüd nii , et sina teed , nagu mina ütlesin . 
1169	NA	 See on köharohi ja aitab sind kindlasti . 
1170	NA	 Vaat kui tubli laps . 
1170	NA	 Võta nüüd kohvi peale ka . . . 
1170	NA	 Ei taha ? 
1170	NA	 Sulle meeldivad need tilgad siis niisamuti nagu mullegi . 
1170	NA	 No nii , pane pudel siia ja proovi uuesti magama minna . 
1170	NA	 Mina lähen omale sõjamaalingut tegema . 
1171	NA	 Uks kinni ja tagasi peegli ette . 
1172	NA	 Noh , Annika , vaata nüüd iseennast viimast korda täna õhtul . 
1172	NA	 Varsti kaob kõik annikalik ripsmetuši ja lauvärvi ja huulepulga ja mine tea veel mille alla ja siis enam Annikat pole . 
1172	NA	 Temast saab keegi teine , hoopiski teistsugune inimene ja kui see teine pärast välja läheb , siis jääb Annika koju . 
1173	NA	 Jääb ootama oma värvitud kesta , kes tagasi tulles enese nii seest kui väljast puhtaks küürib , et niimoodi taas iseendaks muutuda . 
1174	NA	 Nagu näitleja laval – jumala eest . 
1174	NA	 Ühest inimesest saab teine ja keegi ei tule seda grimeeritut nähes võib-olla selle pealegi , et tegu on maskiga . 
1174	NA	 Vaid fassaadivõõba ja ei millegi enamaga . 
1174	NA	 Kosmeetika taha on ennast hea peita , on hea varjata oma tõelist mina , sest see on nagu õhukene sein , mille taga võid ennast kindlana tunda . 
1175	NA	 Tegelikult teevad seda ju paljud inimesed – loovad enesest välise oleku ja käitumise järele mingi müüdi , et seeläbi kasu lõigata . 
1175	NA	 Me kõik kaitseme ennast niimoodi maailma vastu ja ei tea miks mina seda siis tegema ei peaks ? 
1176	NA	 Ei saa , nüüd tuleb endale teist inimest peale maalima hakata . 
1177	NA	 Näedsa ! 
1177	NA	 Üksainukene väikene käeliigutus ja Annika hakkab kahanema , hakkab minust vaikselt eemalduma . 
1177	NA	 Iga liigutusega jääb temast järele aiva vähem ja vähem . . . ta poeb varju , sest see maailm , mis on omane sellele teisele , ei ole Annika jaoks . 
1177	NA	 Ta läheb ära . . . muutub iga hetkega järjest pisemaks . . . kahvatumaks . . . läbipaistvamaks . 
1177	NA	 Veel natukene ja temast pole enam midagi järel . 
1177	NA	 Võib-olla kusagil sügaval hingesopis , alateadvuses või tont teab kuidas seda nimetada , võib-olla seal on , aga kodust lahkudes löön ma ukse kinni ja enne selle värvitud ja võõra naise tagasitulekut see uks ei avane . 
1178	NA	 Las Annika olla seal seni oma ilusas ja väljamõeldud maailmas , puhub mõtteis seebimulle ja ajab sinilinde taga , aga tegelikkus . . . see pole tema jaoks . 
1179	NA	 Tegelikkus on teistsuguste naiste jaoks , on niisuguste jaoks , kes siin peegli ees praegu läbi kosmeetika üha enam ja enam esile tükib . 
1179	NA	 Niisugune iseenese teadlik pagendamine on ainus , misläbi iseendaks saab jääda . 
1179	NA	 Vaid nii võib Annika säilitada oma usu ja lootuse ja jääda puhtaks . 
1180	NA	 Näedsa , veel natukene ja Annikat polegi enam . 
1181	NA	 Elav inimene on muutunud teiseks elavaks inimeseks . 
1181	NA	 Pole surma ega uuestisünde vajagi . . . 
1181	NA	 Hm ! 
1181	NA	 Isegi silmad on muutunud , nende lõige ja neist lähtuv pilk . 
1181	NA	 Mitte midagi pole neis enam Annikast , kes alles tund aega tagasi unes kollast liblikat taga ajas . 
1181	NA	 Ja ka suujoon on muutunud . . . põsed . . . ripsmed . . . laud ja kulmud . . . absoluutselt kõik . 
1181	NA	 Ainult keha on endiseks jäänud , aga varsti muundub teiseks seegi . 
1182	NA	 Pesu , sukad ja seelik , iga see neetud riidetükk muundab tõelise Annika järjest väiksemaks ja pisemaks , kuni teda polegi enam olemas . 
1182	NA	 Kõik läheb peitu – pealaest jalataldadeni , ja mitte üks tont ei oska selle peale tulla , et nende võrksukkade ja poolläbipaistva pesu ja õhkõrnastki puudutusest avanevate seelikunööpide taga on elav hing . 
1182	NA	 Varjusurmas Annika , kes enese teadlikult unne on suigutanud ja ärkamist ootab . 
1182	NA	 Huvitav küll , aga see teine , kes mulle nüüd peeglist vastu vaatab , näeb maailmagi teistsugusena kui Annika , hoopis asisemalt ja millegipärast isegi hädaohuaimusega . 
1182	NA	 Isegi päikest ei armasta see teine , kardab teda , tunneb ennast valguses justnagu ohustatuna , eelistades seepärast varju . 
1183	NA	 Ja ka korter tundub teistsugusem kui äsja . 
1183	NA	 Ja Merilin näib teises toas , kui temale mõelda , vaid tüki lihana ja ei midagi enamat . 
1183	NA	 Maailm on muutunud teiseks , natukene süngeks ja natukene hädaohtlikuks – eelkõige vastikuks . 
1184	NA	 Aga teist võimalust ka pole , vähemalt Annika jaoks mitte . 
1184	NA	 Ta teab , mille nimel ta sedasi selle võõra naise eest peitu peab pugema . 
1185	NA	 Ta tahab jääda iseendaks ka tulevikus , tahab elada omaenese kodus ja tunda ennast nii vaba ja sõltumatuna , kui see tema olukorras üldse võimalik saab olla . 
1185	NA	 Ta ei taha vedelda aastate ja vahest isegi aastakümnete kaupa kusagil invaliidide varjupaigas , vaid tahab olla omas kodus ja omaenda asjade keskel . 
1186	NA	 Ent selleks on vaja raha , palju raha , sest mitte ükski inimene ei tule siia Annelit hooldama paljast ligimesearmastusest . 
1186	NA	 Vaid raha võib kellegi siia tuua . 
1186	NA	 Vaid raha on see , mille eest ta võib osta omale õiguse olla omas kodus ja ka õiguse mitte omaenda pasa sisse uppuda . 
1187	NA	 Ma ei tea , mida toob tulevik , aga ma tean üht – ainus viis oma tahtmiste teostamiseks on omada raha , palju raha . 
1187	NA	 Ning ainus võimalus , kuidas minutaoline , ilma hariduse ja äriliste oskusteta naine seda tänapäeval vaid mõne aastaga niipalju teenida saaks , et seda ka edaspidiseks eluks kuigivõrd jätkuks , on muunduda öiti Fifiks . 
1188	NA	 Muud võimalust pole . 
1188	NA	 Üür , elekter , vesi , talvine soojus pluss söök ja riided – see kõik teeb kokku rohkem mis tahes invaliidsuspensionist ja mõne abilise palkamisest ei saaks siis olla juttugi . 
1189	NA	 Ainus võimalus on nende väheste aastatega , mis mulle veel ringijooksmiseks antud , teenida . 
1190	NA	 Ja seda ma teengi . 
1191	NA	 Ihuga . 
1192	NA	 Või õigemini Fifi teeb , see teine : võõbatud ja kalk naisterahvas , kes siin praegu peegli ees istub ja oma jaburaid mõtteid haub . 
1193	NA	 Aga noh , see selleks . 
1193	NA	 Aitab nüüd küll enese plätserdamisest , sõjamaaling on valmis . 
1193	NA	 Pilkupüüdev pakend loodud . . . 
1193	NA	 Või pole mul õigus , Fifi ? 
1193	NA	 Mida sa arvad ? 
1193	NA	 On mul kaubanduslikku välimust või mitte ? 
1194	NA	 Muidugi on . . . niisugune kaup juba kauaks baaripukile vedelema ei jää . 
1195	NA	 Vähemalt seni pole veel jäänud . 
1196	NA	 Eliitprostituut pole mingi telefoniplika või tänavalibu . 
1197	NA	 Puuh ! 
1197	NA	 Ongi tuba . 
1197	NA	 Või minna ajada Meriliniga juttu ? 
1197	NA	 Ei taha millegipärast . 
1197	NA	 Või kui teisest küljest võtta – Fifit ei seo Meriliniga miski . 
1197	NA	 Side on Merilini ja Annika vahel aga Annikat ju enam pole . 
1198	NA	 Hm ! 
1198	NA	 Vaade õuele on ka hoopis teistsugusemaks muutunud kui ennist . 
1198	NA	 Majad näivad näotute , ähvardavate ja vastikutena , neis oleks nagu peidus mingi seletamatu kurjus . 
1198	NA	 Ja ka maa on porine ning vastik . 
1198	NA	 Taevas hall ja määrdunud . . . 
1198	NA	 Ei , see vaatepilt küll just eriti meeldiv ei ole . 
1199	NA	 Aset tuleb natukene kohendada , et see viisakam välja näeks , ja üks suits teha . 
1199	NA	 Pagan , tuhatoos on Merilini juures teises toas . 
1199	NA	 Sinna ma küll ei tahaks minna . 
1199	NA	 Ahaa , mul peab üks ju veel siin ka olema . 
1200	NA	 Näedsa , ongi kapis kõik olemas . 
1200	NA	 Nii suitsud kui tikud kui tuhatoos . 
1200	NA	 Päris hea , et mul neid tuhatoose mitu tükki on , pole vähemalt vaja ühest toast teise joosta , kui tuleb tahtmine suitsu teha . 
1200	NA	 Uus pakk lahti ja . . . koni ette . 
1201	NA	 Hm , ei saa tikku ka põlema , tont küll , mis needus see siis veel olgu ! 
1201	NA	 Misjaoks mu näpud värisema on hakanud ? 
1202	NA	 Nüüd siiski sain ühe tiku põlema . 
1202	NA	 Näedsa ! 
1202	NA	 Tahan tikku tuhatoosi visata , aga ei saa pihta . 
1202	NA	 Kurat , närvi ajab . . . juba olengi närviliseks muutunud , täitsa närviliseks kohe . 
1202	NA	 Tegelikult pole ju närvitseja mitte mina , vaid too teine naine . 
1202	NA	 Tont , ma ei taha , ei salli , pole kunagi sallinud seda vastikut närvilisust , mida lausa füüsiliselt on tunda . 
1202	NA	 Nii varba kui ninaotsaga . 
1203	NA	 Ei tea , millest see küll tuleb ? 
1204	NA	 Alati , kui kõrtsi lähen , muutun tükk aega enne minekut närviliseks . 
1204	NA	 See tähendab , et kodus muutun , aga niipea kui korteriuks selja taga sulgub , pole sellest enam jälgegi järel . 
1204	NA	 Siis olen paugupealt külm nagu jääpank ja siis ei morjenda mind enam miski . 
1204	NA	 Aga see pool tunnikest , või tund enne minekut – täielik närvipundar . 
1204	NA	 Iga asi vihastab ja ajab marru , vahepääl on niisugune tunne , et tahaks kellelgi nägu täis sõimata või siis lihtsalt niisama karjuda . 
1204	NA	 Kummaline küll , varem seda ei olnud , mitte põrmugi ei olnud , aga viimasel ajal pea alati , kui ennast minekule sätin . 
1205	NA	 Nüüd ma saan aru küll , milles on asi . 
1206	NA	 Kuidas ma loll seda kohe ei taibanud – liiga vara lükkasin omale krohvi peale . 
1206	NA	 Liiga vara pidi Annika peitu pugema ja Fifi võimutsema laskma . 
1206	NA	 Viimati , kõige lõpus oleksin pidanud seda tegema , vahetult enne väljaminekut . 
1206	NA	 Aga noh , nüüd pole enam midagi teha ka , nüüd on juba hilja . 
1207	NA	 Eks teinekord olen targem . 
1208	NA	 Kui ma veel päris plikakene olin , siis meeldis mul ennast värvida , teha nägu niisuguseks nagu ta minu vasikaarust just olema pidi , ja siis toas ringi kõndida ja iga viie minuti järel peeglisse kiigata . 
1208	NA	 Umbes neljateistkümneselt , siis , kui ma juba omadel jalgadel käisin . 
1208	NA	 Tollal ei olnud mingisugust närvilisust , aga nüüd . . . 
1209	NA	 Need lollused jäid õnneks koduseinte varju , tänavale ma sihukesena nägu ei näidanud . 
1209	NA	 Niipalju oli siis veel aru peas . 
1209	NA	 Ja nii ei läinudki ma värvituna pikka aega välja – mu tollased sõbrantsid käisid juba aastaid värvitult ringi , aga mina olin nende arvates sihuke imelik ja veider tüüp , kes kardab millegipärast kosmeetikat . 
1210	NA	 Jessas , neist igaüks oleks meile tulles istuli kukkunud , vähemalt siis , kui ma jälle järjekordse krohvikihi all olin . 
1210	NA	 Kodus nelja seina vahel andsin ma neile kõikidele silmad ette , keegi ainult ei teadnud seda , ainult ema sattus ükskord peale . . . 
1210	NA	 Võib-olla seepärast , et ta mind keelama ega sõimama ei hakanud , vaid hoopis naerma purskus , ma kosmeetika vastu varsti huvi kaotasingi . 
1211	NA	 Aga mu vaesed sõbrantsid , kellele kodus sõnu peale loeti ja kurjematki tooni kasutati , käisid ennast tuttavate pool mäkerdamas . 
1211	NA	 Ning kui nad tänavale ilmusid , siis – hoidku jumal ! 
1211	NA	 Enne kojuminekut pesti ennast muidugi puhtaks ja sinna mindi juba puhasroosade põrsastena . 
1212	NA	 Nemad said oma huvi asja vastu vaid väljaspool kodu rahuldada , vähemalt mõned neist , mina aga kodus . 
1212	NA	 Niipalju kui süda lustis . 
1212	NA	 Ainult et ega ta eriti ei lustinudki . 
1212	NA	 Varsti läks maania üle , iseenesest ja niisama äkitselt , kui oli ta tulnudki . 
1213	NA	 Lubatud vili ei tundunudki enam magusana . 
1214	NA	 Ning nüüd , hulk aastaid hiljem , näen mina kahekümne seitsmeselt välja nagu kakskümmend , paljud on seda öelnud . 
1214	NA	 Aga minu vaeste kunagiste sõbrantside kohta , kes puhtast trotsist end juba kolme–neljateistkümneselt värvima hakkasid , ei paku alla kolmekümne viie keegi . 
1214	NA	 Aga noh , mida ma ikka heietan ? 
1214	NA	 Nendest kõikidest on ju korralikud inimesed saanud , ainult mina olen sihuke , nagu ma just olen . 
1214	NA	 Mõni neist korralikest ja vooruslikest ei taha mind enam tundagi . 
1215	NA	 Tunda müüdavat naist – tänan , ei ! 
1216	NA	 Aga siiski – kes on meist rohkem müüdav , kas mina või mõni neist , kes enese terveks eluks on müünud ? 
1216	NA	 Näiteks meestele , keda nad silmaotsaski ei talu , ei voodis ega seltskonnas , aga kel see-eest on palju raha . 
1217	NA	 Imelik küll , kui mõelda – see , kes enese terveks eluks on müünud , ja müünud arvestusest , on kõikide arvates korralik ja aus naine , aga mina , kes ma müün ennast vaid mõned korrad nädalas ja mõneks tunniks olen kõikide silmis lupard . 
1218	NA	 Lupard seetõttu , et ma pole läinud välja teadlikule pettusele ja alatusele , pole teeselnud silmanurgast mõne jõuka vanapoisi rahakotti piiludes ülisuurt armastust ja andumust . 
1218	NA	 Kui ma sedasi oleksin toiminud , ei ütleks mitte keegi minu kohta mitte ainsatki halba sõna . 
1218	NA	 Ei ütleks , sest niisugune teguviis on lausa põrgulikult moraalne , see komme on sedavõrd tavaline , et keegi poleks kobisenud . 
1219	NA	 Või kui , siis ainult vastupidisel moel – kõik oleksid kadedusega öelnud : vahi , kus alles osav naine , pani sihukesele rahakotile käpa poeale . 
1220	NA	 Tehes aga ausat kaupa , muutun paljude silmis lurjuseks . 
1220	NA	 Eriti just nende naiste silmis , kellede mehed ostavad mind raha eest , saades vastukaubana seda , mis neil oma ülivooruslike naiste käest saamata jääb . 
1220	NA	 Aga siis tõstavad need naised lärmi , kisendavad nii et taevas must , näitavad meile näpuga ja soovivad kõigest hingest , et meietaolised kaoks . 
1221	NA	 Võib olla on see kadedusest ? 
1222	NA	 Tont teab . 
1223	NA	 Aitab nüüd küll istumisest , sest suits on lõpuni põlenud . 
1223	NA	 Jessas , täitsa filtrini välja ning kärssab nii vastiku haisuga . . . 
1223	NA	 Tuleb tõusta ja ennast riidesse panna . 
1224	NA	 Hm , niisugused riided , esmajoones just pesu , on vist paljude arvates liialt nilbe , et seda kanda . 
1224	NA	 Vähemalt paljud leiavad seda , aga kui palju on nendes sõnades isiklikku arvamust ja kui palju käibetõdede ümberleierdamist , eks seda teavad nad ise paremini . 
1224	NA	 Millegipärast leiavad paljud , et pesu ei tohi mingil juhul olla napp , ahvatlev ega pilkupüüdev , sest säherdune olevat liialt nilbe , et korralik naisterahvas seda kanda võiks . 
1225	NA	 Huvitav , miks ? 
1225	NA	 Nii ! 
1225	NA	 Nüüd tuleb peegli ette minna ja vaadata , kuidas ma välja näen . 
1225	NA	 Uurida kas on ikka Annika täielikult kadunud või ei ? 
1226	NA	 Hm , tegelikult pole vigagi . 
1226	NA	 Niimoodi võin minna küll . 
1226	NA	 Keegi ei saa kusagilt kinni hakata , et minus midagi viltu oleks . 
1226	NA	 Annika on surnud , elagu Fifi ! 
1226	NA	 Ainult natukene , õige tsutike on veel Annikast järel , aga varsti kaob ka see ja siis olen ma täitsa nagu uus . 
1226	NA	 Hoopis teine inimene . 
1227	NA	 Palju kell on ? 
1227	NA	 Peangi kella käe peale panema . 
1227	NA	 Oi , juba kuus läbi . 
1227	NA	 Varsti pean minema hakkama , kusagil kümmekonna minuti pärast . 
1228	NA	 Kümmekond minutit saan veel kodus olla , tervelt kuussada sekundit . . . 
1228	NA	 Hurraa ! 
1229	NA	 No ja mida sa mulle nüüd siit peeglist nii kurvalt otsa vahid ? 
1229	NA	 Silmad tigedad , suunurgad all . . . 
1229	NA	 Põrgu päralt ! 
1229	NA	 Võta ennast kätte , Fifi , ega siis niisugusena pole võimalik turumajandust edendada . 
1229	NA	 Kaup peab olema pilkupüüdvalt särav , atraktiivne . 
1229	NA	 Ega riigimehedki siis iga päev kõnele – me peame õppima ennast hästi müüma ! 
1230	NA	 Naerata mulle , kasvõi natukenegi . . . mokaotsast . . . 
1230	NA	 Vaat kui tubli , nüüd on kõik korras . 
1231	NA	 Ahaa , ma õige lähen ja lobistan väheke Meriliniga juttu . 
1231	NA	 Ta vaeseke tuleb selleks küll üles ajada , aga sellest pole midagi– küll ta pärast edasi tudub . 
1231	NA	 Ei tea , kas Merilin ennast ka õhtul minekule sättides teiseks inimeseks tunneb muutuvat ? 
1232	NA	 Vist ei . . . ta põrguline on igal pool ühesugune , nii kodus kui letil . 
1232	NA	 Igal pool niisugune mõistatuslik piiga . . . vaikiv ja nukralt naeratav . 
1232	NA	 Vahest seepärast , et ta meist kõikidest nii suuresti erineb , tal nii hea minek ongi ? 
1232	NA	 Tont teab ? 
1233	NA	 Kindel on ainult see , et kui ta ennast ei muuda ja endale mingit kalki ja küünilist väliskesta ei kasvata , siis pikalt ta niisuguseks , nagu praegu , juba ei jää . 
1233	NA	 Või tont seda teab , missugune ta seestpoolt tegelikult on ? 
1233	NA	 Mina näen ju ainult tema välist kihti ja olen iseenese jaoks hea ja sõbraliku ja usaldava Merilini välja mõelnud . 
1233	NA	 Vahest on tegelik Merilin hoopis teistsugune ? 
1234	NA	 Põrgusse , niimoodi ei tohi mõelda , sest sedasi heietades ei saa inimestega üldse lävida . 
1234	NA	 Siis ainult oota igaühelt mingit alatust – nii ka ei saa . 
1234	NA	 Aga Fifi ei taha sellest aru saada , sest tema elab ju teistsuguses maailmas kui Annika . . . 
1235	NA	 Tema ootab noahoopi selga kõikjalt . 
1236	NA	 Kuidas on see üldse võimalik , et minus kaks nii erinevat inimest võivad peituda ? 
1236	NA	 Kumb neist siis mina ise olen ? 
1236	NA	 Üks elab valguses ja teine varjus . . . 
1236	NA	 Annika ja Fifi , nagu siiami kaksikud , kes teineteisega ühte kasvanud . 
1236	NA	 Üks ei saa elada ilma teiseta ja teine esimeseta . 
1236	NA	 Annika vajab Fifit , et raha teenida , Fifi Annikat , et mitte omaenese kurjusesse lämbuda . 
1236	NA	 Ja ometi on neil mõlemal ühine saatus , algusest lõpuni . 
1236	NA	 Sellest ei pääse kumbki . 
1237	NA	 Huvitav , mis mõte oleks valgusel , kui pimedust poleks ? 
1237	NA	 Või vastupidi . . . ? 
1237	NA	 Või hakkaksid inimesed niisugusel juhul , kui üks neist igavene oleks , alati ja kõikjal võimutsev , tundma puudust teisest ? 
1237	NA	 Läbinisti head halvast ja üdini halvad heast ? 
1238	NA	 Kuradile , marss minema siit peegli eest . 
1239	NA	 Jälle sa põrguline ei maga . 
1239	NA	 Ma ei saa aru , mida ma sinuga küll tegema peaksin , et sa mu sõna kuulaksid ? 
1239	NA	 Misjaoks sa ei maga ? 
1240	NA	 Just ärkasid . . . 
1240	NA	 Mina seda küll ei usu , siis peaksid su silmad unised olema , aga nad pole ju seda . . . sa pole seda nägugi , et oleksid maganud . 
1241	NA	 Mis ? 
1241	NA	 Nojah . . . näed isegi . 
1241	NA	 Varsti lähen . . . 
1241	NA	 Aga noh , ega sellest midagi ei muutu , sina jääd ilusasti koju , loed raamatuid või vaatad televiisorit ja kui kõht tühjaks läheb , siis sööd ülejäänud pirukad ära . 
1241	NA	 Kohvi saad ka omale teha , kui tahad . . . mis veel ? 
1242	NA	 Ah jaa , suitsud ja tuhatoos on ka siin ja . . . 
1242	NA	 Mis kella ajal ma tulen ? 
1242	NA	 Vaat seda ei oska ma sulle tõesti öelda . 
1242	NA	 Eks oleneb lõikusest , aga ma arvan , et päris hommikuni ma küll ära ei jää . 
1242	NA	 Küll ma varsti tulen . 
1243	NA	 Oi , kui magusa näoga Merilin haigutab , nii mõnusa äginaga , et lausa lust vaadata . 
1243	NA	 Tont , ma tahaksin ka praegu tema asemel olla . 
1243	NA	 Siin diivanil lesida . . . lihtsalt olla , ilma et ma kusagile minema peaksin . 
1243	NA	 Ega keegi mind minekule ju tegelikult ei sunni . . . mitte keegi ei tee seda peale minu enese . 
1244	NA	 Seda teeb minus pesitsev hirm , kartus kohast ilma jääda . sellele ei taha mitte mõeldagi . 
1244	NA	 Tänav on viimane . . . ennem mõtlen juba midagi muud välja . 
1245	NA	 Idioodi fantaasia . . . kui oleks mingi võimalus midagi muud välja mõelda , oleksin ma seda juba ammu teinud . 
1246	NA	 Mingit muud võimalust ei ole olemas . 
1246	NA	 Kui ma terve oleksin , siis muidugi , siis nõustuksin ehk igasuguse tööga , aga ma pole ju seda . 
1246	NA	 Või tegelikult – kas ikka nõustuks ? 
1246	NA	 Praegu ma mõtlen ja arvan küll nii , aga ma olen niisuguse elu ja niisuguste sissetulekutega juba nii harjunud , et ei oskakski vist enam lihtsureliku moodi elada . 
1246	NA	 Issand küll , mõtle igale pennile . . . arvuta ja murra vahetpidamata pead , kuidas omadega välja tulla . . . mina seda vist küll välja ei kannataks . 
1247	NA	 Mõni teine inimene oleks minu asemel ehk teist teed läinud . 
1247	NA	 Teist teed oleksin algusest peale ehk isegi läinud , kui poleks teadmist , mida toob tulevik . 
1247	NA	 Mõni siunaks ja vannuks mind muidugi põrgupõhja , küsiks ja karjuks et kuskohas on õigus , et mingi prostituut teenib ühe ööga rohkem , kui tema liis pensioni saab , ainult et niisugune sissetulek on mul veel mõned aastad . 
1248	NA	 Siis on lõpp . 
1248	NA	 Elav laip . 
1248	NA	 Siis on hulk aastaid ainult madratshaud , mille kohal valguse vari ja ei midagi enamat . 
1249	NA	 Ka mina võiksin küsida : kus on õigus ? 
1250	NA	 Mille eest ? 
1251	NA	 Mida sa , Merilin , mulle nüüd nii küsivate silmadega otsa vaatad ? 
1251	NA	 Tahad midagi pärida ? 
1251	NA	 Saab vist aru , et ega sel mingisugust mõtet pole , juba enesekaitse huvides pole , sest siis võin ju mina sedasama tegema hakata . 
1251	NA	 Naeratab . . . 
1252	NA	 Näed nüüd , Merilin , meil polegi omavahel sõnu vaja . 
1252	NA	 Niimoodi võiks kõikide inimestega olla . 
1252	NA	 Võiks . . . aga millegipärast ei ole . 
1252	NA	 Mõnele seleta ühte ja sedasama asja kümme korda , tee kasvõi puust ette ja värvi punaseks , aga aru ei saa ta ikka . 
1252	NA	 Mõni teine mõistab jäle sõnadetagi – nagu Merilingi praegu . . . 
1253	NA	 Hea küll , ära sina nüüd tõusma hakka . 
1253	NA	 Kui ma välja lähen , küll uks ise sneprisse kukub . 
1254	NA	 Mida siis veel ? 
1255	NA	 Kott on tugitoolis , see tuleb ka kaasa võtta . 
1255	NA	 Tont , ma pean minema ja hambad puhtaks pesema . 
1255	NA	 Suitsust ja kohvist on nii vastik maitse suhu tekkinud . . . 
1256	NA	 Vannituba . . . issand kui vastikult külm läige siinsetele asjadele on tekkinud . 
1256	NA	 Täpselt nagu kusagil operatsioonisaalis . 
1256	NA	 Siin ruumis küll pikalt olla ei taha , see mõjub närvidele . 
1256	NA	 Aii ! 
1256	NA	 Küll on kibe . 
1256	NA	 Misjaoks hambapasta küll nii koleda maitsega peab olema ? 
1256	NA	 Lausa kõrvetab . 
1257	NA	 Näedsa ! 
1257	NA	 Vesi , millega ma nüüd suud pean loputama , on täitsa pruun . 
1257	NA	 Niimoodi määrin oma klotsid jällegi ära . 
1257	NA	 Aga noh , mis ma ikka virisen , ega paremat nagunii kusagilt võtta ole . 
1257	NA	 Ja hambaharja ja pasta pean ka kaasa võtrma . 
1257	NA	 Kohe kindlasti , sest mine sa nende hullude tahtmisi tea . . . 
1258	NA	 No nii , Merilin , olengi tagasi . 
1258	NA	 Mida ma sulle nüüd öelda tahtsingi ? 
1258	NA	 Ah jaa . . . 
1258	NA	 Kui keegi helistab , siis ära vastu võta . 
1258	NA	 Mind ei ole kodus ja aamen – eks ! 
1258	NA	 Ja kui sa ise helistada tahad , siis palun – ketra oma tuttavad või kõik läbi . 
1259	NA	 Hea küll , ma hakkan nüüd minema . 
1259	NA	 Head aega sulle siis . . . ja ilusaid unenägusid . 
1259	NA	 Ja ära nukrutse . 
1259	NA	 See ei aita nagunii . 
1259	NA	 Ma teen sulle pai . . . silitan su juukseid . . . 
1259	NA	 Vaat nii , nüüd on kõik hästi . 
1260	NA	 Nägemiseni siis . . . 
1261	NA	 Esik . 
1262	NA	 Huu ! 
1262	NA	 Nüüd ma pean siis nende vastikute tikkude otsa ronima , natukene pikemaks kasvama . 
1262	NA	 Oih , küll on kummardamine vastik , mitte ei taha pihast painduda . 
1262	NA	 Ühe sain korda . . . teise ka . . . 
1263	NA	 Korras . 
1263	NA	 Nüüd olen ma valmis , pealaest jalataldadeni . 
1263	NA	 Kott rihmapidi üle õla ja peegli ette . . . 
1264	NA	 Jessas , jessas , kas see olen tõesti mina ? 
1264	NA	 On see nukrailmeline naine , kes mulle peeglist otsa vaatab , tõesti Annika ? 
1264	NA	 Võib-olla . . . 
1264	NA	 Aga võib-olla ka mitte . . . 
1265	NA	 Kuradile . 
1265	NA	 Minema siit peegli eest , enne kui ma selle puruks löön . 
1265	NA	 Issand , millise mõnuga ma seda teeksin , lööksin kildudeks selle neetud Fifi ! 
1266	NA	 Kett ukse eest ja . . . vaat kui hea , Merilin , et sa ikkagi tõusid , kuigi ma sind keelasin . 
1266	NA	 Pane uks igaks juhuks ketti , nii on kindlam . 
1266	NA	 Pagan , kuidas ma talle praegu ühte musi tahaks anda , aga ei saa , sest ma määriks ta ära . 
1267	NA	 Mitte mina , vaid Fifi . . . 
1268	NA	 Nägemiseni siis . . . ja pea püsti . 
1269	NA	 Uks on lahti . . . 
1269	NA	 Jessas , kui kõle ja külm see koridor ikkagi olla võib . 
1269	NA	 Õudne ! 
1269	NA	 Kuidas ma omast soojast kodust küll sinna kõledusse lähen ? 
1269	NA	 Aga midagi pole teha – tuleb minna . 
1269	NA	 Uks kinni ja . . . 
1269	NA	 Nüüd siis enam Annikat pole , on ainult mälestus temast . 
1269	NA	 Annika jäi ukse taha , jäi koju oma väljamõeldud maailma seebimullikesi puhuma . 
1270	NA	 Pean sügavalt sisse hingama . . . hästi sügavalt sisse ja siis välja . 
1271	NA	 Kõik . 
1272	NA	 Nüüd olen külm nagu kala . 
1272	NA	 Täitsa rahulik ja asju vaid mõistusega võttev , nagu elus kahejalgne kalkulaator . 
1273	NA	 Mask ka näole , ja nüüd edasi , Fifi ! 
1274	 KAHEKSAS LUGU 	 KAHEKSAS LUGU 
1275	NA	 Õu on väikesi põngerjaid täis . 
1276	NA	 Huvitav küll , aga ilusate ilmadega ei ole neid siin kunagi nii palju . 
1276	NA	 Paistab , et niisugune pilvealune ilm meeldib neile päikesepaistelisest palju rohkem . 
1276	NA	 Järelikult hakkavad lapsed siis juba väikestena päikest , selle eredat valgust kartma ja põlgama nagu Fifigi . . . 
1277	NA	 Ah , mida ma mõtlen ! 
1277	NA	 Ega siis ilmas pole asi . 
1277	NA	 Asi on hoopis selles hiiglaslikus veelombis ja märjas liivas . 
1277	NA	 Kõik liivakastid on väikesi täis , kes sääl kas liivalinnu ehitavad või kooke vormivad . 
1277	NA	 Teised jälle ujutavad lombil laevu ja mõni on päris põlvini vette roninud . 
1277	NA	 Ei tea , mida nad omast arust teevad , päris krokodille püüavad või ? 
1278	NA	 Tont võtaks , mina tahaks ka väikene olla ja siin lombi ääres mulistada . 
1279	NA	 Tuju on õuel tunduvalt paremaks läinud , igatahes rusuv ja sünge meeleolu on kadunud . 
1279	NA	 Nii kui trepikoja uksest välja astusin , läks tuju kohe heaks . 
1279	NA	 Huvitav , huvitav , tavaliselt seda õhtuti kodust lahkudes pole , tavaliselt on Fifi Annika koju jätnud , aga täna . . . täna on millegipärast teisiti . 
1279	NA	 Ei tea , milles on asi ? 
1279	NA	 Misjaoks Annika mind täna õhtul maha ei taha jätta ? 
1280	NA	 Võib olla on asi Merilinis ? 
1281	NA	 Vahest olen veel annikalikus meeleolus seepärast , et minus on teadmine kodusolevast Merilinist . 
1281	NA	 Teadmine , et ma siin maailmas enam päris üksi ei ole . 
1281	NA	 Võib-olla tõesti . . . 
1281	NA	 Aga ega siis Annika sellegipoolest sinna kaasa ei tohi tulla , kuhu ma lähen , ta vaeseke saab veel närvišoki . 
1282	NA	 Marss minema ! 
1282	NA	 Kõtt ! 
1282	NA	 Pagan , ei aita miski , Fifi jääb täna alla . 
1283	NA	 Aga tegelikult – olgu siis nii . 
1283	NA	 Kui sa , Annika , nii väga tahad , siis võid minuga natukene maad kaasa tulla , sest ega minekus ju iseenesest midagi halba pole . 
1284	NA	 Bussipeatus paistabki . . . see tähendab , et inimesed paistavad , kes sääl seisavad . 
1284	NA	 Mitte ei saa aru , misjaoks nad kõik õhtusel ajal veel ringi peavad kondama . 
1284	NA	 Istugu parem kodus . 
1284	NA	 Mina nende asemel ei pistaks ninaotsagi tänavale , kui ainult saaks nii . 
1285	NA	 Nojah , aga võib-olla mõtlevad ka nemad sedasi . 
1286	NA	 Hm , mingisugune jumbu isegi naeratab mulle . 
1286	NA	 Mis see siis on , kas naeratus või irve ? 
1286	NA	 Mis sina , Annika , arvad ? 
1287	NA	 Naeratus . . . 
1288	NA	 Aga sina , Fifi . . . ? 
1289	NA	 Irvitamine . . . . 
1290	NA	 Põrgusse , olgu mis on , naeratame talle vastu . 
1290	NA	 Päris nii ka ei saa elada , et iga naeratust irvena võtad . 
1290	NA	 Ma ei saa aru , mis pagana alaväärsuskompleks minus vahepääl pead tõstab , et igas endale suunatud pilgus midagi vaenulikku või põlastavat näen . 
1290	NA	 Või tuleneb see Fifi elukogemustest ? 
1291	NA	 Ahaa , buss tulebki . 
1291	NA	 Ja muidugi rahvast täis . 
1291	NA	 Vaat kui õige koha peale ma seisma oskasin jääda . 
1291	NA	 Kohe kõige õigema koha pääle , buss peatus ja tagauks jäi kohe minu nina alla , vaid paari sammu kaugusele . 
1292	NA	 Mõned inimesed tulevad maha ka . 
1292	NA	 Nii , nüüd on sobiv hetk pealekargamiseks . 
1292	NA	 Käsipuust kinni ja . . . olengi peal . 
1292	NA	 Peaksin enese kuidagi tagaakna alla nikerdama , sest säält on hea välja vahtida . 
1292	NA	 Ega siis inimeste selgade vahtimises ka midagi huvitavat ei ole . 
1293	NA	 Ahaa , siin ongi üks väikene vahekoht , vanamehe ja tütarlapse vahel . . . 
1293	NA	 Siia ma mahun külg ees ära küll . . . 
1293	NA	 Korras . 
1293	NA	 Nüüd tuleb vanameest natukene nügida , et ta sammukese kõrvale astuks , siis olen paigas . 
1293	NA	 Vaat kui tore , saingi omale niisuguse asendi , nagu tahtsin . 
1293	NA	 Nüüd on hea tagaaknast ilma vahtida . 
1293	NA	 Mõnus on sedasi , selg ees sõita , kuid ainult sel tingimusel , et saab kusagilt kinni hoida . 
1294	NA	 Oi , ärge nügige mu seljas , paganad ! 
1294	NA	 Küll trügivad , täitsa ära tahavad tallata , lapikuks lükkavad mu ! 
1294	NA	 Oh , saimegi liikuma . . . minu kodu on juba teiste majade taha kadunud , üldse pole seda enam näha . 
1295	NA	 Keegi valges kitlis naine jookseb üle tee . 
1295	NA	 Jessas , see on ju täitsa Merilini ema moodi . 
1295	NA	 Jah , ongi . . . 
1295	NA	 Enam-vähem samasugune kehaehitus ja ka juuksed on tal samasugused nagu Anne-tädil . 
1295	NA	 Kahju , et Merilini kaasas ei ole , ei tea , mis näo tema seda naist nähes teinud oleks ? 
1295	NA	 Või parem ka , et teda pole , ta vaeseke oleks võib-olla kurvaks muutunud . 
1296	NA	 Paganama huvitav oleks teada , kas Anne-tädi oma tütrele , see tähendab Merilinile , ka minust on midagi rääkinud ? 
1296	NA	 Võib olla . . . 
1296	NA	 Või tont seda teab , ega mina tal siis ainukene patsient ei olnud , kindlasti oli tal neid rohkem . 
1296	NA	 Ega tal siis ilmaasjata alalõpmata hirmus kiire olnud . 
1296	NA	 Või on ta minust siiski kõnelnud ? 
1296	NA	 Aga niisugusel juhul , kui Merilin teab , kes ma olen , mängib ta minuga ju kassi ja hiirt . 
1297	NA	 Aga miks ? 
1298	NA	 Kuradile . 
1298	NA	 Ei tea , misjaoks ta seda tegema peaks ? 
1298	NA	 Jää vait , sina põrunud Fifi , ma ei saa aru , misjaoks sa kogu aeg minus Merilini vastu minegid totraid kahtlusi pead tekitama ? 
1298	NA	 Mis mõnu sa sellest küll tunned ? 
1298	NA	 Tahad mind Meriliniga tülli ajada , jah ? 
1299	NA	 Nojah , aga ega teisest küljest võttes selles midagi imelikku ka pole , et Fifi on just niisugune , nagu ta on , ja maailma läbi mustade prillide vahib . 
1299	NA	 Tema umbusk ja kahtlemine inimestes on tulnud läbi kogemuste ja Fifi kogemused on sellised , et terve maailm on tema jaoks täis müüdavust . 
1300	NA	 Mis tema sinna parata saab , et ta niisuguses ilmas peab elama . 
1301	NA	 Ei , Merilin ei ole hoopiski selline , nagu Fifi millegipärast pelgab . 
1301	NA	 Temas pole ei salalikust ega kurjust , Merilin on hea ja magab praegu . 
1301	NA	 Ninaots on vastu patja surutud ja ta näeb und . 
1301	NA	 Võib-olla ajab temagi praegu unes kollseid liblikaid taga või näeb siis midagi muud ilusat . 
1301	NA	 Võib-olla näeb ta oma ema . . . 
1301	NA	 Uni on ju tegelikult ainukene võimalus kohtumiseks nendega , keda siin ilmas enam pole . 
1302	NA	 Võib-olla me näemegi unes teist ilma . . . ? 
1303	NA	 Hea , et vähemalt unenägude järele otsustades ei näi meie vanemad teadvat , millega me tegeleme . 
1303	NA	 Või teavad nad seda , aga see , mis maapäälsete värdarusaamade järele koletu , ei evi teisest ilmast vaadates mingisugust tähtsust . 
1303	NA	 Tont teab ? 
1303	NA	 Juttu pole neist asjust unedes igatahes olnud . 
1304	NA	 Võib-olla tõesti polegi niisugune müüdavus , mis lööb letti vaid keha , aga hinge puutumatuks jätab , teise ilma reeglite järele patt ? 
1304	NA	 Ja mis puutub füüsilisse müüdavusse , siis sellega tegelevad ju kõik . 
1304	NA	 Me kõik müüme ennast , oma mõistust , lihaseid , ihu oskusi ja teadmisi . . . vahe on ainult selles , et mõned julgevad endale oma müüdavust tunnistada , aga teised mitte . 
1304	NA	 Me kõik oleme ühed juudad , meil on ainult häbi seda iseenesele tunnistada . 
1304	NA	 Ainult kui päris Juudale maksti hõbedas ja tervelt kolmkümmend seeklit , siis meile piisas omal ajal närusest vene kümnekast . 
1304	NA	 Keskmisest päevapalgast , mis töökohtadelt välja maksti ja seda tingimusel et me oktoobridemonstratsioonidele läheksime , sääl hurraa karjuksime ja selle karjumisega tervele maailmale näitaksime , kui väga rahul me valitseva süsteemiga ikkagi oleme . 
1305	NA	 Meie hinge hinnaks oli kümme rubla – see oli ühe väljamaise preservatiivi hind . 
1306	NA	 Aga kes seda nüüd enam tunnistada julgeb ? 
1307	NA	 Ei keegi . 
1307	NA	 Nüüd on kõik õiged ja puhtad ja nüüd on kõik ristisõjas nende vastu , kes ei müü mitte hinge , vaid ihu . 
1307	NA	 Pekske neid neetud lirvasid , lööge neid jalaga . 
1307	NA	 Ta reo müüb enese ihu ju vaid mõnesaja krooni eest ! 
1308	NA	 Vaat kui lihtne on mõnel kümnerublasel omenese silmis puhtaks saada ! 
1309	NA	 Politseauto kihutas mööda . 
1309	NA	 Ei tea , kas keegi on päris maha löödud või . . . 
1309	NA	 Hm , ümberringi on suured majad , kõik paksult rahvast täis . 
1309	NA	 Kummaline küll niimoodi mõelda , aga siin ilmas ei tea mitte keegi mitte kellestki ju mitte kui midagi . 
1310	NA	 Võib-olla on nendes suurtes majades , millest me praegu mööda sõidame , mõni väikene haige laps , mõni väike Annika , mõni niisugune , kes veel ei tea , et temast kunagi Fifi saab ! 
1310	NA	 Ja mina ei tea temast mitte midagi , mitte keegi ei tea , sest kes minustki teadis , kui ma haige olin ? 
1311	NA	 Vaid vanemad , sugulased ja paar lähemat naabrit . 
1312	NA	 Kui palju üldse niisugustest invaliididest teatakse ? 
1312	NA	 Mitte midagi ega ei tahetagi teada , sest viiskümmend aastat on meil haigeid inimesi ju häbenetud ja põlgusväärseiks peetud . 
1312	NA	 Poolpimedaid või langetõbiseid ei lastud välismaalegi , öeldi neile otse suu sisse , et äkki hakatakse seal teie järele arvama , et nõukogude inimesed on kõik säherdused sandid . 
1312	NA	 Viiskümmend aastat oli ametlik suhtumine selline ja selle ajaga on inimesed niisuguse moraali ka kombeks võtnud . 
1312	NA	 Kui sinuga midagi juhtub , ei taha sind enam keegi tunda . 
1312	NA	 Minnakse sinu ratastooli nähes teisele poole tänavat või hakatakse pilvi vahtima , aga neid , kes niisugusele moraalile sülitades ligi astuvad ja sandiga kõnelema hakkavad , vaadatakse põlastusega . 
1313	NA	 Vahi värdjaid ! 
1314	NA	 Nii , üks peatusevahe veel , siis lähen maha ja edasi kõmbin jala . 
1314	NA	 Issand , kui palju inimesi siin maha läheb , buss läheb päris tühjaks . 
1314	NA	 Isegi mõned istekohad said vabaks , mine või sinna . 
1315	NA	 Ah põrgusse , mis mul siingi viga , hakka veel bussi keskele vantsima . 
1315	NA	 Pealegi pole säält nii head väljavaadet kui siit . 
1315	NA	 Terve tee . . . kõik tagant tulevad autod ja terve linn on otsekui peopesal . 
1316	NA	 Jessas – appi ! 
1316	NA	 Buss hakkas liikuma ja natukene maad sõitnud pidurdas nii järsult , et ma oleksin selili lennanud . 
1316	NA	 Põrgu päralt – oleks see alles pilt olnud : seelikus Annika selili ja kõik neli kapja taeva poole . 
1316	NA	 Õudne . . . 
1316	NA	 Ei tohigi siit käsipuust lahti lasta , niipea kui lased , kohe juhtub midagi . 
1316	NA	 Kohe kasutatakse see hetk ära . 
1317	NA	 No nii . . . 
1317	NA	 Hakkamegi kohale jõudma . 
1317	NA	 Veel natuke ja ongi minu peatus . 
1317	NA	 Juba paistabki , kui üle õla kiigata . 
1317	NA	 Nüüd tuleb bussi pealt kuidagi maha saada ja . . . 
1317	NA	 Oi , siit tuleb nii palju rahvast peale ! 
1317	NA	 Pean kohe , kui uksed avanevad , maha saama , muidu tullakse hurraaga peale ja siis on trügimist kui palju . 
1318	NA	 Oeh ! 
1318	NA	 Õnneks läks . 
1318	NA	 No nii , siit ei ole enam eriti palju maad , vaid paari kvartali jagu minna . 
1319	NA	 Mida see naisterahvas nüüd vaatas mind nii põlglikul pilgul , täpselt nagu naabrinainegi päeval . 
1319	NA	 Pilgus põlgus ja muie huulil . . . 
1319	NA	 Kes ta sihuke on ? 
1319	NA	 Millega ma talle ette jäin ? 
1319	NA	 Kas rõivastega ? 
1319	NA	 Või näen ma hoopis vaime , olen nagu nõukogudeaegne patrioot , kes igasugust naeratamist nõukogude võimu üle irvitamiseks pidas . . . 
1319	NA	 Mina siis muidugi enese üle . . . 
1320	NA	 Tont teab , aga sellest pilgust piisas täiesti , et tuju ära rikuda . 
1320	NA	 Annika solvus ja lasi jalga . 
1320	NA	 Või põles tuleriidal ära . 
1320	NA	 Parem ongi , ega siitmaalt mul teda enam tarvis ole , sest siit algab varsti juba Fifi pärusmaa . 
1321	NA	 Hüvasti , Annika . . . 
1322	NA	 Kurat , ma ütlen ! 
1322	NA	 Tuju läks kohe mitme kraadi võrra süngemaks , mustemaks ja mornimaks ja südame alla tekkis mingi vastik õõnes tunne . 
1322	NA	 Justnagu millegi halva , aga samal ajal ka paratamatu eelaimus . 
1322	NA	 Täpselt samasugune tunne , nagu oli siis , kui ema haiglasse viidi , kust ta enam tagasi ei tulnud . 
1322	NA	 Pagan , mitte ei taha seda vastikut tunnet , ärevat ja rahutukstegevat . 
1322	NA	 Peaksin vist natukeseks pingile istuma ja suitsu tegema , vast muutun rahulikumaks . 
1322	NA	 Jah , aega mul ju veel on . 
1322	NA	 Tulebki nii teha . 
1323	NA	 Pingile , suits ette ja tuli ka otsa . 
1323	NA	 Nüüd tuleb üks kõva mahv alla neelata , see viib lollid mõtted peast . 
1323	NA	 Kõige paremini aitaks tegelikult üks pits viina või väikene triip , aga noh . . . sellega ma veel õnneks ei tegele . 
1323	NA	 Või õigemini enam . 
1323	NA	 Vähemalt narkotsi ei tarvita . 
1324	NA	 Aga Merilin . . . ? 
1324	NA	 Vahest ongi ta selle vastiku tunde pärast end torkima hakanud ? 
1324	NA	 Et seda alla suruda , kaifi uputada . . . ? 
1324	NA	 Võib-olla , sest seda teevad paljud . 
1325	NA	 Tuul kohiseb seljataguste puude latvades nii ähvardavalt , nagu tahaks ta mind millegi eest hoiatada , või siis hoopis noomida . 
1325	NA	 Pagan , kõik ilm on süngeks muutunud . 
1325	NA	 Või hämardub juba ? 
1325	NA	 Ei , see pole võimalik , niisugusel kellaajal öö veel ei tule . 
1325	NA	 Või kui , siis ainult minus endas , pimedus võib ainult säält pärit olla . 
1325	NA	 Valgust sääl enam pole , see lahkus ühes Annikaga , midagi peab sääl ometi olema ja nii ongi siis valguse vastand , on vari . 
1325	NA	 Vari . . . 
1326	NA	 Hm ! 
1326	NA	 Kui seda metsa ees ei oleks . . . 
1327	NA	 Aga tõepoolest , kui seda narri ja sõgedat inimeste viha ja suhtumist ees ei oleks ? 
1327	NA	 Mis siis ? 
1327	NA	 Siis oleks Fifi ühes oma tigedusega ju hoobilt surnud , seda oleksid kõik maailma Fifid ja kogu maailma Fifidest lähtuv tigedus , sest siis poleks seda enam kaitsekilbina tarvis ja siis oleks minu keha vaid Annika valduses . 
1328	NA	 Nüüd ja igavesti . . . 
1329	NA	 Aga ei , ikka peab keegi torkima , minus ja teistes minutaolistes peituvat tigedat , kalki ja küünilist elukat ärritama ja talle elu sisse puhuma . 
1329	NA	 Peab sundima meid enesessetõmbumisele ja tigedusele , peab tegema kõik selleks , et me oleksime võimalikud agressiivsed . 
1330	NA	 Siis on meie peale hea näpuga näidata , et vaadake , mäherdused nad on ! 
1330	NA	 Tigedad ja tundetud , mitte miski pole neile püha . . . . 
1331	NA	 Ise nad teevad meid läbi oma suhtumise selliseks . 
1331	NA	 Me lihtsalt vastame inimestele sellega , millega nad meid ise õnnistavad . . . 
1331	NA	 Ainuüksi seepärast , et minutaoliste pahade näol oleks neil olemas omaenese ülimoraalsuse mõõdupuu . 
1332	NA	 Näedsa ! 
1332	NA	 Tuli just bussi pealt üks naisterahvas maha , värvitud ja kahtlaselt riides , prostituudi välimusega – tema ongi süüdi selles , et mu mees kodus minu kui naise peale ainult sülitab . 
1332	NA	 Küll peksaks seda libu , kargaks talle küüntega näkku , aga ei saa , sest küüntega näkku kargamine pole ohutu , parem irvitame põlastavalt , sisiseme endamisi ja näitame talle oma vihkamist . . . . 
1333	NA	 Torgime teda , ärritame üles , et ta meie tigedusest endast nii välja läheks , et midagi koletut teeks , küll oleks siis mõnus teda tõrva ja sulgede sisse kastetuna mööda tänavaid taga ajada ja karjuda , et pekske seda lirvat ! 
1333	NA	 Põrgusse , kui mõne inimese silmadest ja irvest midagi taolist välja loed , siis pole mingi ime , kui tuleb tahtmine esimesele vastutulijale hammastega kõrri karata . 
1333	NA	 Siin ma nüüd olen , tigedust ja tuska täis , täpselt nagu see maailmgi , mille kurjuse peegeldajaks ma olen . 
1333	NA	 Ei halvem ega parem . 
1334	NA	 Prostituut . 
1335	NA	 Müüdav ihu , üks lugematutest , kes endale juba aegade algusest kerega leiba teenimas . 
1335	NA	 Ei saa , suits on lõpuni põlenud , nüüd tuleb tõusta ja edasi minna . 
1335	NA	 Kõik on ju tegelikult korras ja lahti pole midagi . 
1335	NA	 Vaid mina ise olen natukene liimist lahti , mõtlen igasuguseid jaburaid asju kokku , varsti lähen nendega vist päris lolliks . 
1336	NA	 Oih . . . 
1336	NA	 Põlved naksuvad püsti tõustes . . . ei tea , mis jama see nüüd oli ? 
1337	NA	 Nüüd tuleb kohale vantsida ja Lili käest üks väikene konjak tellida , siis kaovad kõik need jaburad mõttet kuradile . 
1338	NA	 Siis olen ma jällegi täitsa nagu uus . 
1339	NA	 Ma olen viimastel aegadel vist üldse liiga palju filosofeerima hakanud , liiga palju maailma ja selles olevate asjade üle mõtisklenud . 
1339	NA	 Selle peab järele jätma , või muidu kasvavad need tobedused nii üle pea , et ainus , mis siis veel päästab , on nõel . 
1340	NA	 Küll mul kunagi hiljem voodisse aheldatuna on aega mõelda , aga praegu ei ole mitte mõtlemise , vaid tegutsemise aeg . 
1341	NA	 Huvitav oleks ette teada , kuidas ma siis kunagi nendele vahepäälsetele aastatele mõtlen ? 
1341	NA	 Neile mil ma terve olin ? 
1341	NA	 Siis tundub see aeg vist küll unenäona . 
1341	NA	 Nagu umbses ruumis kinni istuva inimese jaoks värske õhu sõõmuna . 
1341	NA	 Kena mälestus millestki ilusast ja kordumatust mille ilust ja kordumatusest , ma praegu ainult aru ei taha saada . 
1341	NA	 Ainult virisen ja vingun , see ei meeldi ja too ei meeldi , millegagi pole rahul . . . tegelikult peaksin hoopis õnne ja saatust tänama , et mulle niisugune aeg on üldse antud . 
1342	NA	 Enese püsti ajamiseks ja püsti olemiseks . 
1343	NA	 Toogu tulevik siis , mida ta toob , see teadmine et ma vahepäälsed aastad teiste inimestega võrdväärne sain olla , jääb mulle alatiseks , jääb kuni surmani . 
1343	NA	 See võib kunagi hiljem päris uhke tunne olla , ainult et praegu ma ei taha sellest aru saada . 
1344	NA	 Ja võib-olla juhtub ka ime ja ma jään oma jalgadele püsima , ei muutugi voodi või ratastooli külge aheldatud vangiks , kelle edasine elu vaid teiste armust ja tujudest sõltumas . 
1344	NA	 Võib olla . 
1344	NA	 Selle lootusega tasub igatahes elada , olgu see elu siis missugune tahes . 
1345	NA	 Me kõik elame tegelikult taolise lootuse najal . 
1346	NA	 Hm , see minu haigus on tõesti nagu vene võim . 
1346	NA	 Astub sulle jalaga kõrile ja siis surub . . . 
1346	NA	 Vahepääl kõvemini , vahepääl nõrgemalt , vahepääl võtab jala justnagu mõnitades kõrilt , aga siis surub jälle . . . 
1346	NA	 Surub hingamise nii kinni , et silme ees läheb mustaks . 
1346	NA	 Siis laseb pisut roomata ja õhku ahmida . . . ja siis jälle . . . ja mitte midagi pole teha ka , sest see netud haigus on tugevam terve maailma arstiteadusest . 
1347	NA	 Kaasasündinud viga pole võimalik parandada – nagu geograafilist asenditki . 
1348	NA	 Tänavanurk . 
1349	NA	 Nüüd tuleb vasemale pöörata . 
1349	NA	 Praegu kõnnivad siin tänaval veel päevased inimesed , aga õhtul , öö hakul on siin hoopis teistsugune rahvas . 
1349	NA	 Ja see teistsugune rahvas tuleb siia hästivalgustatud vaateakende ja tänavavalguslampide alla kokku . 
1349	NA	 Mida kobedam ihu või kenam nägu , seda valgem plats . 
1350	NA	 Vanemad ja näotumad hoiavad kaugemale , kuhu valgust nii palju ei paista . 
1350	NA	 Aga park tänava lõpus ja pargi taga , prügikastide tagune on päris viimaste jaoks . 
1351	NA	 Ühiskondlik lett , täitsa nagu poodki , kus kõige pilkupüüdvamas pakendis kaup on kõige nähtavamal kohal , viletsam aga taga ja varjus . 
1352	NA	 See on ikka jumala õnn , et mina siin tänaval ei pea olema . 
1352	NA	 Pole küll sisulist vahet , kas olla tänaval või baaris , aga ikkagi . . . 
1353	NA	 Edasi , Fifi ! 
1354	NA	 Ma ei saa aru , mida sa kooberdad nagu mõni Londoni suvitaja ? 
1354	NA	 Kõndida ei jõua või . . . ? 
1355	NA	 Jalad on tõepoolest aeglasemalt liikuma hakanud . . . 
1355	NA	 Ei tea millest see tuleb ? 
1355	NA	 Vahest olen väsinud ? 
1355	NA	 Ei tea millest , sellest poolest kilomeetrist , mida ma siin nüüd kõndinud olen või ? 
1355	NA	 Või . . . . 
1355	NA	 Jessas , sellele ma küll ei taha mõelda . 
1355	NA	 Ei või olla , et ma juba vanaks hakkan jääma . 
1355	NA	 Kes pagan see oligi , kes kõneles , et prostituudi vanus lööb selles välja , et õhtuti tööle minnes muutuvad jalad tinapommideks , kole rasketeks . 
1355	NA	 Nagu unes , kui kellegi või millegi eest ära tahad joosta , aga ei saa kuidagi jalgu maast lahti . 
1356	NA	 Ei , niisugusele asjale ei tasu mõelda . 
1356	NA	 Püha jumal , mis vana ma olen . . . . . . 
1356	NA	 Päris noor ju veel alles , pole õieti elamagi saanud hakata . . . 
1356	NA	 Aga siiski ! 
1357	NA	 Nii , nüüd viimane tänavanurk , kust ära tuleb keerata . 
1357	NA	 Sealt veel mõned sammud ja olengi kohal . 
1357	NA	 Või tegelikult ma tean ju täpselt , mitu sammu mul sealt veel astuda tuleb . . . 
1357	NA	 Tänavanurgal olevast liiklusmärgist kuni kõrtsi trepini on kolmkümmend viis sammu . 
1357	NA	 Täpipealt . 
1357	NA	 Ma olen neid mitmel korral loendanud ja siin ma juba ei eksi . 
1358	NA	 Kolmkümmend viis sammu kõrtsi minnes ja kakskümmend kuus sammu sealt pääsedes . 
1359	NA	 Veel natukene . . . ümber nurga ja siis olengi peaaegu et kohal . 
1359	NA	 Viimased sammud enne ärapööramist . 
1359	NA	 Või teeks täna nii , et ei lähegi . . . ? 
1360	NA	 Põrutaks otse edasi ja siis ringiga koju tagasi ? 
1361	NA	 Ei , välja niisugused mõtted peast . 
1362	NA	 Mis seal juhtunud on ? 
1363	NA	 Miks on minu kõrtsi ukse ees või õigemini akende all niisugune rahvasumm ? 
1363	NA	 Ei või olla , et ukse taga juba saba oleks , kohe mingil juhul ei saa ! 
1363	NA	 Siin on midagi viltu . 
1363	NA	 Tea kas mõni on päris infarkti saanud või keegi auto alla jäänud . . . ? 
1363	NA	 Niisugused asjad pakuvad inimestele tavaliselt huvi . 
1364	NA	 Tõeline veri , või mis veel parem , tõeline laip toob alati rahvasumma kokku , sest nii on kombeks . 
1365	NA	 Miks mu jalad värisema on hakanud ? 
1365	NA	 Põlved on seestpoolt õõnsaks muutunud , üldse ei taha mind enam kanda . 
1365	NA	 Ei tahagi enam sinnapoole minna , terve hing nagu karjuks , et eemale siit ! 
1365	NA	 Niisugust jama pole minuga veel olnud . 
1365	NA	 Tea , kas olen hakanud inimesi pelgama . . . . või hoopis rahvasumma ? 
1366	NA	 Hm , kõik vahivad . 
1366	NA	 Käed taskutes ja kindlasti on kõik kole ükskõiksete nägudega , nagu nad kõik siis olid , kui Merilin trepist alla lükati . 
1366	NA	 Ümberringi tihe inimmüür , tuimad ja tundetud näod . . . justkui sein ees . 
1366	NA	 Kurat , ma ütlen , alati kui midagi juhtub , ei ole see kellegi asi – keegi ei sekku , kõik ainult vahivad ükskõiksel pilgul , või siis muhelevad . 
1367	NA	 Nojah , keegi ei taha lihtsalt vastu nina saada , keegi ei julge tulle ronida . 
1367	NA	 Inimesed on nii ära hirmutatud , et igaüks teab : mida vähem sa oma nina kusagile topid , seda parem sulle endale . 
1367	NA	 Kõikidel on ükstapuha , mis teistega sünnib , sest sedasi on kombeks . 
1368	NA	 Siin ilmas ei ole mitte kellelgi mitte kelleltki mitte mingisugust abi loota . 
1368	NA	 Sõnades jah . . . aga tegelikult . . . 
1368	NA	 Kellelegi lootmine on iseenese petmine ja ei midagi enamat . 
1368	NA	 Ise peab enese eest seisma , tugev , julm ja halastamatu olema , nii hirmsa olemisega , et kallaletungija ära ehmub . 
1368	NA	 Vaid siis võid veel kuidagi omaenese jalgadele jääda . 
1368	NA	 Muidu mitte . 
1369	NA	 Nojah , aga Merilin ? 
1369	NA	 Kasa tõesti ei või mitte milleski siis isegi mitte temale loota ? 
1370	NA	 Ei , näib et temaga on siiski teine asi . 
1370	NA	 Isegi temale mõtlemine aitab ja pakub tuge ja siis ei tunne ma ennast siin maailmas enam sugugi nii üksikuna , et hakka või ulguma . 
1370	NA	 Ja kui nii võtta , siis ega ma õigupoolest pole päris üksi ju kunagi olnud . 
1370	NA	 Minus on alati kaks inimest peitunud , Fifi ja Annika , kes teineteist toetavad ja kellest üks teiselt alati tuge võib leida . 
1370	NA	 Valgus varjult ja vari valguselt . 
1371	NA	 Päris ihuüksi ei saaks siin ilmas vist üldse elada , sest niipea kui niisugune moment ära tabatakse , kistakse sind kohe lõhki . 
1371	NA	 Niisugune moment , kus sa kasvõi hetkekski üksi jääd kasutatakse kohe ära , kohe haaratakse kõrist ja pigistatakse hingamine kinni . 
1372	NA	 Võib-olla seepärast inimesed abielluvadki ? 
1372	NA	 Tont teab . 
1373	NA	 Veel kümmekond sammu . 
1373	NA	 Pagan , ma ütlen ! 
1373	NA	 Minemine läheb iga sammuga raskemaks . 
1373	NA	 Täpselt samasugune tunne nagu siis , kui ma tookord haiglasse ema vaatama läksin . 
1373	NA	 Vaid mõistusega sundisin ennast minema , kuigi jalad seda sugugi ei tahtnud . 
1373	NA	 Kohale jõudsin mitte jalgade , vaid tinapommide peal ja siis öeldigi , et ema suri poole tunni eest . 
1373	NA	 Ja täitsa samasugune tunne on jalgades ka praegu . 
1374	NA	 Kõik inimesed on seljaga minu poole ja kõik vahivad midagi . 
1374	NA	 Täitsa nagu lihast , verest ja uudishimust müür ees , läbi ei näe mitte kui midagi . 
1374	NA	 Kurat võtaks . . . no laske mind . . . ma tahan ka vaadata . . . 
1375	NA	 Jessas , kui tigedalt üks naisterahvas , keda natukene nügida püüdsin , mind vaatas . 
1375	NA	 Nojaa , ma lükkasin ju teda , rikkusin ta naudingut . . . 
1376	NA	 Eks proovi kedagi segada , kui segataval huvitav film või teatrietendus pooleli , kohe saadakse kurjaks . 
1376	NA	 Ja tänavail sadakse veel kurjemaks , sest kui eluteatris midagi juhtub , pole ju kordusetendust loota . 
1376	NA	 Jessas , kuidas kõik seisavad ja vahivad . . . külg külje kõrval . . . inimene inimeses kinni . 
1376	NA	 Üks ema upitab isegi oma poisipõnni kõrgemale , et too elu ja võib-olla ka TÕELIST VERD näeks . 
1377	NA	 Aga kui telekast tuleb film armastusest siis ajab toosama ema oma lapsukese teise tuppa , et too niisugust jõledust ei näeks . 
1377	NA	 Et ta jumalapärast ei puutuks kokku headusega , sest siis pole äkitselt enam võimalik temas kurjusele rajanevat maailma ehitada . 
1377	NA	 Emanuelle on niisugusele põngerjale tabu , aga kes keelab teda Rambot vaatamast ? 
1378	NA	 Mis siis ikka , proovime ka ligemale trügida . 
1378	NA	 Käitume kombekalt , peidame kaastunde külma ükskõiksuse taha ja lähme ka vatama . 
1378	NA	 Ega siis niisuguse vaatepildi silmitsemisest ära saa öelda . 
1379	NA	 Jessas . . . 
1380	NA	 Mis see siis olgu ? 
1381	NA	 Appi ! 
1382	NA	 See on ju Lilian ! 
1383	NA	 Püha jumal , mis siin juhtunud on ? 
1383	NA	 Mis on vaese Lilianiga juhtunud ? 
1383	NA	 Miks temast nii palju verd on välja voolanud ? 
1383	NA	 Kuidas see üldse võimalik saab olla , et inimesest nii palju verd tuleb ? 
1384	NA	 Tema pea on ju täitsa katki . . . 
1384	NA	 Ja kõik vahivad , muhelevad ükskõiksuse maski all , pilgud elutus Lilianis kinni . 
1384	NA	 Pea nüüd , Fifi , ole nüüd kombekas ja ära hakka oma amoraalsuses teiste naudingut segama , nende vaatepilti oma küsimustega rikkuma . 
1384	NA	 Ega kellelgi nagunii praegu sinu jaoks aega ei ole . . . 
1385	NA	 Issand , mäherdused ükskõiksed näod , üks tõbras isegi muigab . 
1385	NA	 Kõik vahivad täpselt samasuguste nägudega nagu kinos või telekast mõnd põnevat filmi jälgides . . . 
1385	NA	 Ei , ma ei tohi oma jahmatust ega tundeid välja näidata , see poleks moraalne ja siis saaksid kõik siinolijad paugupealt aru , kes ma sihuke olen ? 
1386	NA	 Prostituut , libu , lirvaraisk , kes isegi niisugusest meeliülendavast vaatepildist , nagu verine naine tänaval rahuldust ei saa . . . 
1387	NA	 Issand , issand , mis küll vaese Lilianiga juhtus ? 
1388	NA	 Ja ega see vist kedagi ei huvitagi , põrmugi ei huvita . . . 
1388	NA	 Kellele läheb korda prostituudi veri , või lõhkine pea ? 
1389	NA	 Ei kellelegi , ta reo on selle ju ära teeninud , lehm niisugune ! 
1390	NA	 Pagan , ta ei liiguta ennast ka . . . 
1390	NA	 Näost valge nagu paber , ainult põlvest kõverdunud jalg väreleb silmanähtavalt , võbeleb ja väriseb . . . 
1390	NA	 Issand küll , tõmmake tal vähemalt seelik allapoole . . . nojah , moraal ei luba ju korralikel inimestel niisugust naist puutuda . 
1391	NA	 Mida too naisterahvas nüüd ütles ? 
1392	NA	 Ahaa ! 
1392	NA	 Paras lirvale ! 
1393	NA	 No muidugi . . . 
1393	NA	 Ole nüüd rahulik , Fifi , et mitte sellele nõiale kätega kallale minna . 
1393	NA	 Ole rahulik ja käitu kombekalt , sest kui sa talle kallale lähed , pannakse sul käed raudu ja sind viiakse politseisse . . . 
1394	NA	 Mis ? 
1394	NA	 Ahaa ! 
1394	NA	 Ei olnudki vaja küsida , et kas kiirabi on välja kutsutud või mitte . . . . 
1394	NA	 Sinna olevat helistatud , ütles keegi tagantpoolt . 
1394	NA	 Ja teda ei tohtivat puutuda . . . äkki tõesti ei tohi seda ilma arstideta teha . . . ega peahaav ole naljaasi . 
1395	NA	 Oi , aken ülevalt on ju lahti . 
1396	NA	 Kas ta tõesti kukkus sealt siis alla ? 
1396	NA	 Ei või olla , praegusel suvisel ajal ei ole garderoobi kellelgi asja , kõige vähem Lilianil . . . 
1396	NA	 Aga – riietehoiu aknad on ju kogu aeg kinni olnud ! 
1396	NA	 Misjaoks just täna neist üks lahti peab olema ? 
1397	NA	 Jessas , jälle ta jalg liikus . 
1397	NA	 No kurat , mis see siis olgu – miks keegi tema seelikut kohendama ei lähe ? 
1397	NA	 Põrgusse , ma lähen ise . . . 
1398	NA	 Hm ! 
1398	NA	 Ette jõuti minust . . . mingisugune vanamehenuustik . . . purupurjus ja välimuse järgi otsustades geoloog või prügikastielanik . . . ei seisa õieti jalgadelgi . 
1398	NA	 Nii , nüüd on vähemalt Liliani seelik normaalselt . . . 
1398	NA	 Nii normaalselt kui see säherduses asendis üldse olla saab . 
1399	NA	 No muidugi . . . vanameest vaadatakse põlgusega . 
1399	NA	 Arusaadav ka , et miks – too amoraalne tüüp on ju täis ja pääleselle jätkus tal julgust näidata välja oma kaastunnet lirva vastu . . . 
1400	NA	 Ta rikkus kombeid , sülitas moraalile ! 
1401	NA	 Kiirabiauto vingumist on kuulda . 
1401	NA	 Jumal tänatud . 
1401	NA	 Palun tehke nüüd ainult kiiremini . . . 
1402	NA	 Auto peatus . 
1402	NA	 Valges kitlis naisterahvas ronib välja . 
1402	NA	 Näedsa ! 
1402	NA	 Inimesed vaatasid vilksamisi arsti poole , tõmbasid pea õlgade vahele ega tee temast enam väljagi . 
1402	NA	 Arst peab vägisi tihedast inimmüürist läbi trügima . . . 
1402	NA	 Mida ta nüüd hõikas ? 
1402	NA	 Ahaa ! 
1402	NA	 Kanderaam võetakse välja . . . ja Lilianile tehakse mingi süst . 
1403	NA	 Proovivad teda kanderaamile tõsta . . . 
1403	NA	 Jessas , mis valge löga ta juuste küljes on ? 
1403	NA	 Nagu hapupiim . . . . . . 
1403	NA	 Saidki ta kanderaamile ja nüüd . . . autosse . 
1403	NA	 Kõik ! 
1403	NA	 Nüüd on vaene Lilian arstide hoole all . 
1403	NA	 Jumal tänatud . 
1404	NA	 Misjaoks nad nüüd kõik korraga rääkima hakkasid ? 
1404	NA	 Ja sulaselges eesti keeles . . . 
1404	NA	 Venelasi või juute või armeenlasi pole kusagilt kuulda , ümberringi ainult eesti keel . . . 
1405	NA	 Siin on üks tuttav nägu. . . Jah ! 
1405	NA	 Ongi Lili . 
1405	NA	 Lähen õige tema juurde , võib-olla saan midagi teada . 
1405	NA	 Mis ? 
1405	NA	 Miks sa ei vasta mulle , ainult kehitad õlgu ja vaatad mind nii kummalise pilguga ? 
1405	NA	 Milles on asi ? 
1405	NA	 Ta ei taha kõnelda . . . 
1405	NA	 Kurat , ta peab sellest loost midagi teadma , kindlasti oli üleval baaris ja teab midagi . . . 
1406	NA	 Tal on samasugune kinnine ja ükskõikne nägu peas , nagu oli kõikidel ka siis , kui Merilin trepist alla lükati . . . 
1407	NA	 Täpselt samasugune pilk – pole näinud , pole kuulnud , pole minu asi . 
1408	NA	 Kas tõesti on need õnnetused omavahel seotud ? 
1409	NA	 Appi ! 
1409	NA	 Mitte mõeldagi ei taha sellele , aga siiski – kõigepealt Merilin ja nüüd Lilian ! 
1409	NA	 Kaks meie seast . 
1410	NA	 Jalad lähevad niisuguse mõtte peale nõrgaks , kuigi nad on seda õigupoolest juba ammu . 
1410	NA	 Täitsa värisema hakkavad . . . 
1410	NA	 Kes on meist niisugusel juhul järgmine ? 
1411	NA	 Äkki mina ? 
1412	NA	 Kas tõesti tulevad need paugud seepärast , et siia tahetakse ruumi teha ? 
1413	NA	 Kas tõesti mõni teine linnukeste jõuk . . . mingid narvakad või jumal teab kes . . . ? 
1413	NA	 Aga miks siis kõigepealt just Merilin ja Lilian ? 
1413	NA	 Neist kumbki pole kellelegi ju halba teinud . . . 
1413	NA	 Nojah aga eks elus sedasi ju ongi – koht näidatakse kätte just niisugustele . 
1414	NA	 Tont võtaks , ma ei ennast enam üldse rahulikuks sundida , täitsa värisen . 
1414	NA	 Pean sügavalt hingama ja ei tohi millelegi mõelda . 
1414	NA	 Aga kuidas on see võimalik , et pääle niisugust vaatepilti enam millelegi ei mõtle ? 
1414	NA	 See pole vist ka kõige parema tahtmise juuures võimalik . 
1415	NA	 Mida sa , Fifi , nüüd värised ? 
1415	NA	 Sinuga pole ju midagi juhtunud , sind pole veel keegi puutunud , keegi pole isegi mitte vihjanud , et sa ennast siit kuradile peaksid koristama . 
1415	NA	 Ja pealegi – kas sa ka siis niimoodi värisesid ja hirmu täis olid , kui Artemi siiasamasse kõrtsi sinu jaoks ruumi tegi ? 
1415	NA	 Kindlasti oli siin enne sindki linnukesi ametis , aga kuhu nad jäid ? 
1415	NA	 Mis hinnaga sa selle koha said – oled sellele üldse mõelnud ? 
1416	NA	 Jää vait ! 
1416	NA	 Ei . . . ei usu . 
1416	NA	 Pole võimalik , et ka siis midagi taolist sündis . . . kohe mitte kuidagi ei ole võimalik . 
1416	NA	 Ma oleksin kindlasti sellest midagi kuulnud , keegi oleks midagi teadnud ja rääkinud . . . kasvõi Liligi . . . 
1417	NA	 Pagan , kas siis tõesti tahetakse nüüd meistki siin lahti saada ? 
1417	NA	 Ma saaksin sellest siis aru , kui minule harja tuldaks , sest olen siin ju kõige vanem , kohe mitu head aastat teistest vanem , aga Merilin on ju päris uus . 
1418	NA	 Pean kõikse kiiremas korras Artemi üles otsima , muidu lähen oma mõtetega päris lolliks . 
1418	NA	 Ilma selle õudse inimeseta ei juhtu siin kõrtsis midagi . . . aga minusse on ta alati hästi suhtunud . 
1418	NA	 Tal pole minusse halvasti suhtumiseks põhjustki olnud , oma obroki olen talle alati õigeaegselt ära maksnud , Taiski sai käidud ja . . . . ja . . . 
1418	NA	 Kindlasti aitab ta mind . 
1418	NA	 Selles pole mingit kahtlust . 
1418	NA	 Juba hommepäev helistan ma talle ja ajan asja korda . . . 
1418	NA	 Issand , issand , kui ma ainult julgeksin ! 
1419	NA	 Inimesed lähevad laiali . 
1419	NA	 Lili on ka üles läinud . 
1419	NA	 Veri on ikka veel maas , täitsa mustaks juba tõmbunud . 
1419	NA	 Issand kui vastikult see klimpi on tõmbunud , täitsa nagu hapupiim . 
1419	NA	 Musta värvi hapupiim . 
1420	NA	 Vaene Lilian ! 
1420	NA	 Mis temast küll saab ? 
1420	NA	 Mitte ei saa aru misjaoks mul teiste inimeste hädad küll südamesse peavad minema ? 
1420	NA	 Varem või hiljem hävitan ma niimoodi enese , see on kindel . 
1420	NA	 Aga siiski – kas ta niisuguse paugu peale üldse elama jääb ? 
1420	NA	 Ta võib lollakaks ka jääda . . . 
1421	NA	 Ja siis jääb Liliani unistus ühest väikesest majakesest kusagil Lõuna-Eestis mõne pisikese järve ääres unistuseks . 
1421	NA	 Mitte kunagi ei saa ta seda . . . 
1421	NA	 Jumal tänatud , et ta tütar vähemalt vanaema juures elab , muidu oleks too täna õhtul või õigemini hommikul oma ema lolliks võinud oodata . 
1422	NA	 Täitsa segi võtab peast niisugune asi . 
1422	NA	 Rahvas on ära läinud , mida minagi siin enam vahin ja põrnitsen ? 
1422	NA	 Tõepoolest , justnagu tobedusega löödu , vahib seda jälki verelompi ja haub oma jaburaid mõtteid . 
1423	NA	 Mitte ei taha praegu üles minna . 
1423	NA	 Aga ma pean ! 
1423	NA	 Olgu , luban endale siis vähemalt niisuguse möönduse , et kui trepist üles lähen , teen ühe suitsu . 
1423	NA	 Garderoobis , seal on hea ja vaikne olla , kuigi ma puht mõistusega võttes sealt ennast nii kaugele peaksin hoidma kui vähegi võimalik . 
1424	NA	 Uks lahti ja . . . edasi . 
1424	NA	 Nüüd tuleb natukene lõbusam nägu pähe teha , ei tohi nii tõsine ja heitunud olla . 
1424	NA	 Peab kombekalt käituma ja maski näole manama . 
1424	NA	 Tuleb ennast küüniliselt ükskõikse naeratuse taha peita , olla parasjagu üleoleva pilguga , muidu vaadatakse kohe , et ei tea , kust see lapsesuine pildialbum välja on tulnud ? 
1425	NA	 Vaat nii , peeglisse ei viitsi küll vaadata , aga nüüd peaks asi kombes olema . 
1425	NA	 Nüüd ei erine ma ühiskonnast enam millegi poolest , olen vaid üks paljudest . 
1425	NA	 Hall lammas hallis lambakarjas ja ei midagi enamat . 
1426	NA	 Harilik , tavaline tõbras tõprakarjas ja kogu lugu . 
1427	NA	 Trepp . . . 
1427	NA	 Kolmkümmend üks astet . 
1428	NA	 Tobe maja , muud ma ei oska selle kohta öelda . 
1428	NA	 Restoran ja baar ja garderoob on teisel korrusel , vetsud esimesel . 
1428	NA	 Aga noh , ega see hoone polegi ju kõrtsiks ehitatud . 
1429	NA	 Näedsa . . . 
1429	NA	 Siitsamast Merilin ju alla tuligi , täitsa nagu kera ja lebama jäi siia . 
1429	NA	 Hm , rahvast ei olegi kuigi palju näha , vaid mõned üksikud inimesed . . . alguse värk , tunni aja pärast on saba ukse taga . 
1430	NA	 Puuh ! 
1430	NA	 Saingi üles . 
1430	NA	 Nüüd paremale . 
1430	NA	 Garderoobi uks on lahti . 
1430	NA	 Tont , mul on niisugune tunne nagu oleksin kalmistul . 
1430	NA	 Pagana kahju , et need seinad kõnelda ei oska , mida kõike nad jutustada võiksid ! 
1431	NA	 Kuidas saab inimene siit aknast välja kukkuda ? 
1432	NA	 Minu arust see küll võimalik ei ole , isegi kõige parema tahtmise juures mitte . 
1432	NA	 Või juhtus see tõepoolest kogemata . . . tegi näiteks aknalaual istudes suitsu ja minestus tuli peale . . . 
1433	NA	 Idioodi fantaasia ! 
1434	NA	 Ei tea , misjaoks ta heast peast ära pidi minestama ? 
1434	NA	 Või sai tal sellest neetud elust villand ja hüppas ise ? 
1434	NA	 Ka seda ma ei usu . 
1434	NA	 Ta pole üldse seda laadi naine kes midagi eriliselt südamesse võtaks . 
1434	NA	 Aga ega kõrvalseisja seda minugi kohta öelda ei saaks . 
1435	NA	 Ma ei saa aru , miks kuradi pärast just see aken lahti peab olema ? 
1435	NA	 Just see aken , millel ainsana pole trelle ees . 
1435	NA	 Neli akent , kolm trellitatud ja üks ilma ja nagu needuseks peab see üks just täna õhtul lahti olema . 
1435	NA	 Ei , kasvõi nui neljaks , aga mina küll ei usu , et Liliani kukkumine oli juhuslik . 
1435	NA	 Võib-olla siis , kui Meriliniga poleks hiljaaegu midagi juhtunud , usuksin seda , aga nüüd küll mitte . 
1436	NA	 Kõigepealt Merilin , siis Lilian . . . 
1437	NA	 Kes on kolmas ? 
1438	NA	 Tänasest pean oma silmad nii lahti hoima kui vähegi võimalik . 
1438	NA	 Ja homme tuleb Artemiga kokku saada . 
1438	NA	 Mul peaks kodus kusagil tema telefoninumber olema , see tuleb hommikul välja otsida ja siis helistada . . . . . . 
1439	NA	 Suits väriseb . . . näpud värisevad nii meeletult , et sigaretki ei taha nende vahel püsida . 
1439	NA	 Kuidas ma lähen niimoodi baari inimeste sekka , sinna lambi lähedusse valguse kätte , ise nii hirmul ja judisev ? 
1439	NA	 Praegu on siin hämaruses ja varjus hea olla küll , aga seal näevad mu hirmu ja rivist väljasolekut kõik . 
1440	NA	 Mis kurat see siis olgu , et ma kogu aeg kartma pean , vahetpidamata ja alati ? 
1440	NA	 Ma ei saa aru , miks mind rahulikult elada ei lasta , vaikselt , omaette ja rahus ? 
1440	NA	 Kellele või millega ma kogu aja ette jään ? 
1440	NA	 Kogu aja jään ma oma neetud saatusele jalgu . 
1440	NA	 Jumala eest , see on nagu Venemaa oma naabritele . . . 
1440	NA	 Värise ja äga ja ole kogu aja hirmul , et millega ta nüüd õnnistab ? 
1440	NA	 Pagan , kui külm mul on ! 
1440	NA	 Praegu tahaks kellegi kaisus olla , mitte teenimise , vaid soojuse tõttu . 
1440	NA	 Merilini kaissu tahaks praegu . . . 
1440	NA	 Tunda enese kõrval tema kuuma keha ja hingata sisse tema juuste linnupesalõhna . 
1441	NA	 Jumala eest , võtke mind kaissu , tehke minuga , mida te tahate , aga ainult võtke . 
1441	NA	 Ma kardan ! 
1442	NA	 Suits on tehtud , nüüd tuleb minna . . . . 
1443	NA	 Irvitlev mask näole ja edasi Fifi ! 
1444	NA	 Ma vist ei tohi Merilinile sellest loost midagi rääkida . 
1444	NA	 Tal ei ole tarvis oma peakest sellega vaevata . 
1444	NA	 Elagu rahulikult oma elevandiluust tornikeses ja kasvatagu konti kokku . 
1444	NA	 Küll ta Liliani kohta siis kuuleb , kui selleks õige aeg , aga praegu pole teda mõtet ärritama hakata . 
1445	NA	 Hakkangi kohale jõudma . . . 
1446	NA	 Siit trepimademest veel kaheksa sammu ja ongi baari uks . 
1446	NA	 Muusika on juba kuulda . 
1446	NA	 Pagana Lili on jälle selle vastiku lindi ketrama pannud , vastik lint veel vastikuma muusikaga . 
1447	NA	 Hm ! 
1447	NA	 Baar on rahvast päris täis . 
1447	NA	 Seda poleks arvatagi osanud sest tavaliselt siin säherdusel kellaajal nii palju rahvast ei ole . 
1448	NA	 Mis see siis olgu ! 
1448	NA	 Mispärast on Lili meie kohtadele inimesi lasknud ? 
1448	NA	 Seda pole ta varem kunagi teinud . . . 
1449	NA	 Kes need siis on ? 
1449	NA	 Ma päris seisatun ja vaatan neid natukene . 
1449	NA	 Pagana kahju , et nägusid ei näe . . . 
1449	NA	 Ahaa , see , kes Liliani kohal laiutab , vaatab vist kohe siiapoole . . . juba pöörabki pead . . . 
1450	NA	 Appi ! 
1451	NA	 Seda nägu olen ma ju näinud , kohe kindla peale olen ! 
1451	NA	 See on ju seesama babulja , kes üleval trepil irvitas , kui Merilin alla lendas . 
1451	NA	 See on üks neist , kes ta alla lükkasid . 
1452	NA	 Miks Lili nendga räägib ? 
1452	NA	 Miks on ta nendega nii sõbralik ? 
1452	NA	 Valgus paistab neile kenasti peale , nad on ilusti näha , aga mina ? 
1452	NA	 Mis saab minust ? 
1452	NA	 Niisama nad seal juba ei oleks . 
1452	NA	 Kas siis tõesti on nüüd mindki üle parda heidetud ? 
1452	NA	 Siis polegi mul enam kohta , on tulnud teised ja minu eest ära lükanud . . . . 
1453	NA	 Mis nüüd saab ? 
1453	NA	 Kuhu ma lähen ? 
1453	NA	 Kõik variseb kokku . . . 
1453	NA	 Ma ei ole veel nii palju raha kokku saanud , et võiksin rahuliku südamega tulevikku vaadata . . . 
1453	NA	 Kas tõesti tänav . . . 
1454	NA	 Kes see nüüd veel tuleb ? 
1454	NA	 Ei saa aru , aga kuju on igatahes tuttav . . . 
1455	NA	 Appi – see on Artemi . . . 
1456	NA	 Issand jumal , kuidas ma teda kardan ! 
1456	NA	 Hambadki hakkavad suus lõgisema . . . aga tema . . . tema ei karda midagi . 
1456	NA	 Tal polegi midagi karta . 
1456	NA	 Tema on peremees ja tema ei hakka oma valdusi üle vaatama tulles isegi politseiohvitseri mundrit seljast võtma . 
1457	NA	 Issand jumal – ta tuleb ! 
1458	NA	 Mida ta minust tahab ? 
1459	NA	 Palun . . . 
1459	NA	 Jumal . . . 
1459	NA	 Tee nii , et ma pikali ei kukuks . 
1460	NA	 Jumal , tee nii , et ta mind metsa ei viiks nagu Margotit ja Anitat . . . . ma tahan elada . . . 
1460	NA	 Palun . . . 
1461	NA	 Issand jumal . . . . . . . 
1462	NA	 Mida ta minust veel tahab ? 
1463	NA	 Mis ? 
1463	NA	 Oota , ma ei saanud aru . . . 
1463	NA	 Ütle palun uuesti . . . 
1463	NA	 Issand , ma värisen ja olen üleni märg . . . lõdisen nagu küülik boamao ees . . . 
1464	NA	 Mis , kas tõesti ? 
1464	NA	 Artemi ütles , et mina jään siia edasi . . . 
1464	NA	 Ainult ma pean nende uutega hästi läbi saama . 
1464	NA	 Jah . . . 
1464	NA	 Jah . . . 
1464	NA	 Aga Merilin ja Lilian ja . . . 
1464	NA	 Artemi raputab pead . . . tähendab , ei . . . 
1464	NA	 Ma ei julge küsida ka , et miks , ma lihtsalt ei julge . . . 
1465	NA	 Jah. . . jah . . . 
1465	NA	 Muidugi olen ma nõus . . . 
1465	NA	 Jaa , ma olen absoluutselt kõigega nõus . . . 
1465	NA	 Mis ? 
1465	NA	 Mis Bangkok . . . ? 
1465	NA	 Tai . . . 
1465	NA	 Jälle . . . . . . 
1465	NA	 Räägid pärast . . . olgu . . . 
1465	NA	 Jah , ma saan aru ja see on õige . . . 
1465	NA	 Siin ilmas peab igaüks tõesti ainult iseenese eest hoolt kandma . 
1466	NA	 Huuh , pääsesin . . . 
1466	NA	 Artemi läks minema . 
1467	NA	 Olen elus – ja jään ellu , minuga ei juhtu midagi . . . . 
1468	NA	 Aga . . . aga kuidas ma sinna võõraste sekka ometi lähen ? 
1469	NA	 Ei saa , ma pean oma vihkamise ja jälestuse nende babuljade vastu maha suruma . 
1469	NA	 Ma ei tohi mõeldagi sellele , mida nad Merilinile tegid . 
1469	NA	 Pean ennast taltsutama . . . . 
1470	NA	 Muud võimalust ei ole . 
1471	NA	 Lihtsalt ei ole . 
1472	NA	 Ma pean nendega edaspidi koos olema , neisse hästi suhtuma , neile naeratama , olema hea ja nii edasi , sest vastasel juhul võib Artemi mullegi tuule alla teha . 
1472	NA	 Ja tema on juba kõigeks võimeline , absoluutselt kõigeks . . . 
1473	NA	 Pean halva mängu juures hea näo tegema ja siis on kõik korras . 
1473	NA	 Kõikide , nii minu , kui mu uute kaaslannade , kui ka kogu maailma jaoks . 
1473	NA	 See on ainukene võimalus , kuidas ma ehk tulevikuski teistest sõltumatuks võin jääda . 
1474	NA	 Edasi , Fifi ! 
1475	NA	 Variserlik mask palgele ja – valguse kätte . 
1475	NA	 Ja peaasi , naeratus . 
1475	NA	 Naer kasvõi läbi allasurutud pisarate , või muidu ei pane sind keegi tähele . 
1475	NA	 Sa pead oskama ennast müüa . 
1475	NA	 Peaasi on hea nägu teha ja kõikidele näidata , kui üliväga rahul sa oma olukorraga oled , kui alandlik – ja kui valmis kõigeks . 
1475	NA	 Siis pannakse sind tähele ja siis . . . 
1476	NA	 Vaid nii võetakse sind omaks , tullakse sinu juurde , sosistatakse kõrva , kui tubli sa oled , kiidetakse , tuuakse võib-olla eeskujuks teistelegi , kes libuks tikkumas , siis patsutatakse puusale või põlvele ja siis tuleb minna . 
1476	NA	 Siis peab Fifi minema , et osta Annikale õigust jääda iseendaks ja olla perenaiseks omaenda kodus ka tulevikus . 
1477	NA	 Muud võimalust lihtsalt pole . 
1478	NA	 Ja nüüd , Fifi , mine – maailm ootab sind ! 
